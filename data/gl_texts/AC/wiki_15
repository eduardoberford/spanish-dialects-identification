{"id": "240798", "revid": "85894", "url": "https://gl.wikipedia.org/wiki?curid=240798", "title": "O Casari\u00f1o, Sello, Lal\u00edn", "text": "O Casari\u00f1o \u00e9 un lugar da parroquia de Sello, no concello pontevedr\u00e9s de Lal\u00edn, na comarca do Deza."}
{"id": "240799", "revid": "22570", "url": "https://gl.wikipedia.org/wiki?curid=240799", "title": "Horta, Sello, Lal\u00edn", "text": "Horta \u00e9 un lugar da parroquia de Sello, no concello pontevedr\u00e9s de Lal\u00edn, na comarca do Deza."}
{"id": "240800", "revid": "22570", "url": "https://gl.wikipedia.org/wiki?curid=240800", "title": "As Penas das Vali\u00f1as, Sello, Lal\u00edn", "text": "As Penas das Vali\u00f1as \u00e9 un lugar da parroquia de Sello, no concello pontevedr\u00e9s de Lal\u00edn, na comarca do Deza."}
{"id": "240801", "revid": "22570", "url": "https://gl.wikipedia.org/wiki?curid=240801", "title": "Sello, Sello, Lal\u00edn", "text": "Sello \u00e9 un lugar da parroquia de Sello, no concello pontevedr\u00e9s de Lal\u00edn, na comarca do Deza."}
{"id": "240802", "revid": "23204", "url": "https://gl.wikipedia.org/wiki?curid=240802", "title": "Vilame\u00e1, Sello, Lal\u00edn", "text": "Vilame\u00e1 \u00e9 un lugar da parroquia de Sello, no concello pontevedr\u00e9s de Lal\u00edn, na comarca do Deza.\nToponimia.\nA orixe do top\u00f3nimo \u00e9 o lat\u00edn , que \u00e9 a vila situada no medio."}
{"id": "240803", "revid": "22570", "url": "https://gl.wikipedia.org/wiki?curid=240803", "title": "Vilasancho, Sello, Lal\u00edn", "text": "Vilasancho \u00e9 un lugar da parroquia de Sello, no concello pontevedr\u00e9s de Lal\u00edn, na comarca do Deza."}
{"id": "240804", "revid": "98629", "url": "https://gl.wikipedia.org/wiki?curid=240804", "title": "Eirexe, Soutolongo, Lal\u00edn", "text": "Eirexe \u00e9 un lugar da parroquia de Soutolongo, no concello pontevedr\u00e9s de Lal\u00edn, na comarca do Deza.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "240805", "revid": "22570", "url": "https://gl.wikipedia.org/wiki?curid=240805", "title": "O Monte, Soutolongo, Lal\u00edn", "text": "O Monte \u00e9 un lugar da parroquia de Soutolongo, no concello pontevedr\u00e9s de Lal\u00edn, na comarca do Deza."}
{"id": "240806", "revid": "56817", "url": "https://gl.wikipedia.org/wiki?curid=240806", "title": "O Pazo, Soutolongo, Lal\u00edn", "text": "O Pazo \u00e9 un lugar da parroquia de Soutolongo, no concello pontevedr\u00e9s de Lal\u00edn, na comarca do Deza."}
{"id": "240807", "revid": "22570", "url": "https://gl.wikipedia.org/wiki?curid=240807", "title": "Soutolongo de Abaixo, Soutolongo, Lal\u00edn", "text": "Soutolongo de Abaixo \u00e9 un lugar da parroquia de Soutolongo, no concello pontevedr\u00e9s de Lal\u00edn, na comarca do Deza."}
{"id": "240808", "revid": "56817", "url": "https://gl.wikipedia.org/wiki?curid=240808", "title": "O Tarreo, Soutolongo, Lal\u00edn", "text": "O Tarreo \u00e9 un lugar da parroquia de Soutolongo, no concello pontevedr\u00e9s de Lal\u00edn, na comarca do Deza."}
{"id": "240809", "revid": "22570", "url": "https://gl.wikipedia.org/wiki?curid=240809", "title": "Vista Alegre, Soutolongo, Lal\u00edn", "text": "Vista Alegre \u00e9 un lugar da parroquia de Soutolongo, no concello pontevedr\u00e9s de Lal\u00edn, na comarca do Deza."}
{"id": "240810", "revid": "56817", "url": "https://gl.wikipedia.org/wiki?curid=240810", "title": "As Carreiras, Vilanova, Lal\u00edn", "text": "As Carreiras \u00e9 un lugar da parroquia de Vilanova, no concello pontevedr\u00e9s de Lal\u00edn, na comarca do Deza."}
{"id": "240811", "revid": "22570", "url": "https://gl.wikipedia.org/wiki?curid=240811", "title": "O Cruceiro, Vilanova, Lal\u00edn", "text": "O Cruceiro \u00e9 un lugar da parroquia de Vilanova, no concello pontevedr\u00e9s de Lal\u00edn, na comarca do Deza."}
{"id": "240812", "revid": "22570", "url": "https://gl.wikipedia.org/wiki?curid=240812", "title": "Os Mu\u00ed\u00f1os, Vilanova, Lal\u00edn", "text": "Os Mu\u00ed\u00f1os \u00e9 un lugar da parroquia de Vilanova, no concello pontevedr\u00e9s de Lal\u00edn, na comarca do Deza."}
{"id": "240813", "revid": "22570", "url": "https://gl.wikipedia.org/wiki?curid=240813", "title": "San Tom\u00e9, Vilanova, Lal\u00edn", "text": "San Tom\u00e9 \u00e9 un lugar da parroquia de Vilanova, no concello pontevedr\u00e9s de Lal\u00edn, na comarca do Deza."}
{"id": "240814", "revid": "22570", "url": "https://gl.wikipedia.org/wiki?curid=240814", "title": "Vilanova, Vilanova, Lal\u00edn", "text": "Vilanova \u00e9 un lugar da parroquia de Vilanova, no concello pontevedr\u00e9s de Lal\u00edn, na comarca do Deza."}
{"id": "240815", "revid": "22570", "url": "https://gl.wikipedia.org/wiki?curid=240815", "title": "Vilar de Montes, Vilanova, Lal\u00edn", "text": "Vilar de Montes \u00e9 un lugar da parroquia de Vilanova, no concello pontevedr\u00e9s de Lal\u00edn, na comarca do Deza."}
{"id": "240816", "revid": "22570", "url": "https://gl.wikipedia.org/wiki?curid=240816", "title": "Chezi", "text": "Chezi (outeiro na lingua chichewa) \u00e9 un poboado do distrito de Dowa, na rexi\u00f3n central de Malawi. No ano 2010 conta cunha poboaci\u00f3n estimada de 1000 habitantes, que o fai un dos principais poboados da rexi\u00f3n.\nChezi est\u00e1 situado a uns 45\u00a0km ao Nordeste da capital de Malawi, Lilongwe, na estrada M14 que une a capital coa vila de Salima, en direcci\u00f3n ao lago Malawi.\nEconom\u00eda.\nA localizaci\u00f3n do poboado, situado ao car\u00f3n da estrada principal que une a capital do pa\u00eds co lago Malawi, fai de Chezi un importante foco comercial da rexi\u00f3n. No poboado af\u00edncanse un importante n\u00famero de tendas onde \u00e9 posible atopar alimentos, produtos de ferraxar\u00eda, drogar\u00eda, agr\u00edcolas etc. Tam\u00e9n conta con pequenos establecementos de carpintar\u00eda, de confecci\u00f3n de roupa e de reparaci\u00f3n de veh\u00edculos. O poboado conta con varios bares, por\u00e9n carece de establecementos que ofrezan aloxamento.\nTodos os xoves ten lugar un importante mercado (feira), onde a poboaci\u00f3n dos arredores d\u00e1 sa\u00edda aos pequenos excedentes agr\u00edcolas das produci\u00f3ns familiares, sendo os principais produtos tomates, millo e subprodutos (fari\u00f1a de millo, pan...). O trato de gando, especialmente bovino, tam\u00e9n ten unha considerable importancia.\nEducaci\u00f3n e Sanidade.\nNo poboado as\u00e9ntase o St Marys Rehabillitacion Centre, centro fundado no ano 1992 pola orde espa\u00f1ola das Misioneras de Mar\u00eda Mediadora. St Marys Rehabillitacion Centre, disp\u00f3n dun centro m\u00e9dico de atenci\u00f3n primaria, dispensario de menci\u00f1as e m\u00e1is de 100 camas hospitalarias, principalmente destinadas ao tratamento de nenos desnutridos. Neste centro tam\u00e9n hai unha cl\u00ednica m\u00f3bil e servizo de ambulancia.\nSt Marys Rehabilitacion Centre enc\u00e1rgase ademais do coidado de 120 nenos orfos, aproximadamente, distribu\u00eddos en 8 casas de acollida dentro da propia misi\u00f3n. O centro conta cun programa de apoio a m\u00e1is de catrocentos nenos dentro do programa Rainbow, que se encarga principalmente do seguimento e escolarizaci\u00f3n dos nenos, ademais de cubrir as s\u00faas necesidades b\u00e1sicas de manutenci\u00f3n e de sa\u00fade.\nNo poboado de Chezi existe unha escola p\u00fablica de educaci\u00f3n primaria, St Mathias Primary School, \u00e1 que asisten arredor de 1000 nenos e nenas entre 6 e 14 anos. Na s\u00faa construci\u00f3n participaron varias ONG espa\u00f1olas (Manos Unidas, Active Africa...)"}
{"id": "240817", "revid": "22570", "url": "https://gl.wikipedia.org/wiki?curid=240817", "title": "A Balagosa, Vilatuxe, Lal\u00edn", "text": "A Balagosa \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE, no ano 2011 ti\u00f1a 15 habitantes (8 homes e 7 mulleres)."}
{"id": "240818", "revid": "56817", "url": "https://gl.wikipedia.org/wiki?curid=240818", "title": "Lodeir\u00f3n, Vilatuxe, Lal\u00edn", "text": "Lodeir\u00f3n \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE, no ano 2011 ti\u00f1a 55 habitantes (22 homes e 33 mulleres)."}
{"id": "240819", "revid": "23204", "url": "https://gl.wikipedia.org/wiki?curid=240819", "title": "O Outeiro, Vilatuxe, Lal\u00edn", "text": "O Outeiro \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE, no ano 2011 ti\u00f1a 7 habitantes (5 homes e 2 mulleres).\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "240820", "revid": "56817", "url": "https://gl.wikipedia.org/wiki?curid=240820", "title": "A Saborida, Vilatuxe, Lal\u00edn", "text": "A Saborida \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE, no ano 2011 ti\u00f1a 25 habitantes (11 homes e 14 mulleres)."}
{"id": "240821", "revid": "22570", "url": "https://gl.wikipedia.org/wiki?curid=240821", "title": "San Lourenzo, Vilatuxe, Lal\u00edn", "text": "San Lourenzo \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE, no ano 2011 ti\u00f1a 7 habitantes (4 homes e 3 mulleres)."}
{"id": "240822", "revid": "85894", "url": "https://gl.wikipedia.org/wiki?curid=240822", "title": "A Torre, Vilatuxe, Lal\u00edn", "text": "A Torre \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE en 2011 ti\u00f1a seis habitantes (un home e cinco mulleres)."}
{"id": "240823", "revid": "22570", "url": "https://gl.wikipedia.org/wiki?curid=240823", "title": "Vilatuxe, Vilatuxe, Lal\u00edn", "text": "Vilatuxe \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE, no ano 2011 ti\u00f1a 168 habitantes (77 homes e 91 mulleres)."}
{"id": "240824", "revid": "22570", "url": "https://gl.wikipedia.org/wiki?curid=240824", "title": "Carragoso de Arriba, Xax\u00e1n, Lal\u00edn", "text": "Carragoso de Arriba \u00e9 un lugar da parroquia de Xax\u00e1n, no concello pontevedr\u00e9s de Lal\u00edn, na comarca do Deza."}
{"id": "240825", "revid": "22570", "url": "https://gl.wikipedia.org/wiki?curid=240825", "title": "A Pena, Xax\u00e1n, Lal\u00edn", "text": "A Pena \u00e9 un lugar da parroquia de Xax\u00e1n, no concello pontevedr\u00e9s de Lal\u00edn, na comarca do Deza."}
{"id": "240826", "revid": "22570", "url": "https://gl.wikipedia.org/wiki?curid=240826", "title": "O Souto, Xax\u00e1n, Lal\u00edn", "text": "O Souto \u00e9 un lugar da parroquia de Xax\u00e1n, no concello pontevedr\u00e9s de Lal\u00edn, na comarca do Deza."}
{"id": "240827", "revid": "22570", "url": "https://gl.wikipedia.org/wiki?curid=240827", "title": "Xax\u00e1n, Xax\u00e1n, Lal\u00edn", "text": "Xax\u00e1n \u00e9 un lugar da parroquia de Xax\u00e1n, no concello pontevedr\u00e9s de Lal\u00edn, na comarca do Deza."}
{"id": "240828", "revid": "22570", "url": "https://gl.wikipedia.org/wiki?curid=240828", "title": "Carreiras, A Xesta, Lal\u00edn", "text": "Carreiras \u00e9 un lugar da parroquia da Xesta, no concello pontevedr\u00e9s de Lal\u00edn, na comarca do Deza."}
{"id": "240829", "revid": "22570", "url": "https://gl.wikipedia.org/wiki?curid=240829", "title": "Fondo da Xesta, A Xesta, Lal\u00edn", "text": "Fondo da Xesta \u00e9 un lugar da parroquia da Xesta, no concello pontevedr\u00e9s de Lal\u00edn, na comarca do Deza."}
{"id": "240830", "revid": "1822", "url": "https://gl.wikipedia.org/wiki?curid=240830", "title": "Gasterosteus aculeatus", "text": ""}
{"id": "240831", "revid": "22570", "url": "https://gl.wikipedia.org/wiki?curid=240831", "title": "O Foxi\u00f1o, A Xesta, Lal\u00edn", "text": "O Foxi\u00f1o \u00e9 un lugar da parroquia da Xesta, no concello pontevedr\u00e9s de Lal\u00edn, na comarca do Deza."}
{"id": "240832", "revid": "85894", "url": "https://gl.wikipedia.org/wiki?curid=240832", "title": "O Pazo, A Xesta, Lal\u00edn", "text": "O Pazo \u00e9 un lugar da parroquia da Xesta, no concello pontevedr\u00e9s de Lal\u00edn, na comarca do Deza."}
{"id": "240833", "revid": "22570", "url": "https://gl.wikipedia.org/wiki?curid=240833", "title": "O Canti\u00f1o, Zobra, Lal\u00edn", "text": "O Canti\u00f1o \u00e9 un lugar da parroquia de Zobra, no concello pontevedr\u00e9s de Lal\u00edn, na comarca do Deza."}
{"id": "240834", "revid": "22570", "url": "https://gl.wikipedia.org/wiki?curid=240834", "title": "A Regouza, Zobra, Lal\u00edn", "text": "A Regouza \u00e9 un lugar da parroquia de Zobra, no concello pontevedr\u00e9s de Lal\u00edn, na comarca do Deza."}
{"id": "240835", "revid": "98629", "url": "https://gl.wikipedia.org/wiki?curid=240835", "title": "Vaccinium", "text": "Vaccinium \u00e9 un x\u00e9nero de arbustos da familia \"Ericaceae\" que incl\u00fae todas as especies chamadas arandeiras ou herbas dos arandos, coma a arandeira brava (\"Vaccinium myrtillus\") ou a arandeira americana (\"Vaccinium corymbosum\"). O x\u00e9nero cont\u00e9n 908 especies descritas e destas, s\u00f3 172 aceptadas. O froito \u00e9 unha baga comest\u00edbel chamada arando ou uva de monte. En Galiza atopamos d\u00faas especies espont\u00e1neas moi semellantes, a arandeira brava (\"Vaccinium myrtillus\"); e a arandeira negra (\"Vaccinium uliginosum\"), especialmente nas fragas das monta\u00f1as orientais.\nH\u00e1bitat e distribuci\u00f3n.\nO seu h\u00e1bitat \u00e9, especialmente, as rexi\u00f3ns fr\u00edas do hemisferio norte, a\u00ednda que tam\u00e9n hai especies tropicais en rexi\u00f3ns tan distantes como Madagascar e Hawai. Estas plantas, por\u00e9n, prefiren terreos abertos as\u00ed como zonas de monte baixo. Na Pen\u00ednsula Ib\u00e9rica p\u00f3dense atopar tres especies bravas, todas elas en monta\u00f1as e ambientes minimamente h\u00famidos: a arandeira brava (\"Vaccinium myrtillus\"), a arandeira negra (\"Vaccinium uliginosum\") e, moi raramente, a arandeira rubia (\"Vaccinium vitis-idaea\").\nDescrici\u00f3n.\nSon arbustos ou rara vez \u00e1rbores, terrestres ou epif\u00edticos, frecuentemente rizomatosos. Follas alternas, perennes ou caedizas, curtamente pecioladas, pinnatinervias ou planervias, as marxes enteiras ou aserradas. Inflorescencias axilares, racemosas ou rara vez con 1-2 flores; unha br\u00e1ctea floral, pequena; d\u00faas bract\u00e9olas; pedicelos artellados ou continuos co c\u00e1liz. Flores terta ou pent\u00e1meras, xeralmente recendentes, a estivaci\u00f3n imbricada; c\u00e1liz sins\u00e9palo, o tubo cil\u00edndrico a globoso, os lobos rara vez obsoletos; corola simp\u00e9tala, cil\u00edndrica, urceolada, ou campanulada, membran\u00e1cea a delgadamente carnosa, os lobos rara vez partidos case at\u00e9 a base; estames 8 ou 10, iguais, do longo da corola; filamentos distintos, iguais, m\u00e1is longos que as anteras, o conectivo con ou sen espor\u00f3ns, \u00e1s veces en aparencia con espor\u00f3ns vestixiais; anteras iguais, o tecido de desintegraci\u00f3n ausente, as tecas lisas ou papiladas, dous t\u00fabulos, distintos, dehiscentes por poros terminais ou rara vez por fendas oblicuas; pole sen f\u00edos de viscina; ovario completamente \u00ednfero ou en parte \u00ednfero, 4-5(-falsamente 10)-locular; estilo case igual \u00e1 corola. Froitos en bagas; sementes de 5 a numerosas, \u00e1s veces cunha va\u00ed\u00f1a mucilaxinosa.\nO froito desenv\u00f3lvese a partir dun ovario inferior, polo que botanicamente \u00e9 considerado unha falsa baga.\nCultivo comercial.\nDas 30 especies com\u00fans que constit\u00faen o x\u00e9nero \"Vaccinium\" s\u00f3 un pequeno grupo delas te\u00f1en importancia comercial. As especies m\u00e1is co\u00f1enocidas e as s\u00faas variedades son as seguintes, agrupadas nos seguintes grupos segundo as s\u00faas caracter\u00edsticas de crecemento e requirimentos agroclim\u00e1ticos:\nTaxonom\u00eda.\nO x\u00e9nero foi descrito por Carl von Linn\u00e9 e publicado en \"Species Plantarum\" 1: 349\u2013352. 1753. A especie tipo \u00e9 a arandeira negra: \"Vaccinium uliginosum\" L.\nVaccinium: nome xen\u00e9rico que se utilizou en lat\u00edn cl\u00e1sico para un tipo de baga (probabelmente a arandeira \"Vaccinium myrtillus\" ), mais a s\u00faa \u00faltima derivaci\u00f3n \u00e9 escura, (non \u00e9 a mesma verba que \"vaccinum\" = \"de ou pertencente \u00e1s vacas\").\nAlgunhas especies.\nExisten dous subx\u00e9neros:"}
{"id": "240836", "revid": "18868", "url": "https://gl.wikipedia.org/wiki?curid=240836", "title": "Vaccinium myrrtillus", "text": ""}
{"id": "240837", "revid": "127505", "url": "https://gl.wikipedia.org/wiki?curid=240837", "title": "Teixos", "text": "Taxus \u00e9 un x\u00e9nero de \u00e1rbores con\u00edferas da familia Taxaceae, chamados teixos.\nH\u00e1bitat e distribuci\u00f3n.\nPropios das zonas monta\u00f1osas, con ambientes frescos e h\u00famidos. Prefiren terreos calcarios.\nEn Galiza atopamos s\u00f3 a especie \"Taxus baccata\", hoxe moi escasa polas abundantes tallas durante a Idade Media, o mesmo ocorreu en Inglaterra. Con todo, a\u00ednda atopamos alg\u00fan teixedal nas serras ourens\u00e1s. Sete individous de teixo com\u00fan aparecen recollidos no Cat\u00e1logo de \u00c1rbores Senlleiras de Galicia.\nDescrici\u00f3n.\nPoden acadar unha altura de at\u00e9 20 metros. A\u00ednda que con frecuencia se desenvolve de xeito desigual, a s\u00faa copa \u00e9 piramidal con abundantes p\u00f3las que saen do toro de xeito horizontal. O toro \u00e9 groso e cunha casca magra de tiras mi\u00fadas de cor parda avermellada ou cinsenta, acadando di\u00e1metros de 1,5 metros. Son moi lonxevos, podendo superar os 1.500 anos de vida.\nTe\u00f1en follas perennes de 10 a 30\u00a0mm dispostas en d\u00faas ringleiras opostas, de cor verde escura pola face superior e amarelenta ou glabra pola inferior. Son \u00e1rbores dioicas, con p\u00e9s masculinos ou femininos. Froitifica en xeito de arilo carnoso que arrodea a semente, de intensa cor vermella. Madurecen no outono e cada seis ou sete anos a \u00e1rbore ten unha produci\u00f3n abundante de froitos. Raramente forman bosques, sendo o com\u00fan encontrar os exemplares illados.\nCase todas as partes da planta son ricas en alcaloides t\u00f3xicos: taxina, taxol, e baccatina, sendo o primeiro o m\u00e1is perigoso, pois pode levar \u00e1 morte en poucos minutos. O arilo ou baga \u00e9 a \u00fanica parte libre de taxina, podendo ser inxerido coa precauci\u00f3n de retirar a semente.\nA madeira \u00e9 moi dura, de gran fino e apertado, o que a fai moi apta para a ebanistar\u00eda e talla, a\u00ednda que a escaseza de pezas de suficiente grosor por mor do seu lento crecemento, limita o seu uso.\nUsos e tradici\u00f3ns.\nSilio It\u00e1lico, Lucio Anneo Floro e Santo Isidoro de Sevilla sinalan o uso destas sementes por parte dos antigos galaicos, c\u00e1ntabros e \u00e1stures. Din que os poboadores da Gallaecia empreg\u00e1banas como veleno para se suicidar cando se atopaban sitiados polo inimigo ou presos deste.\nEstes pobos celtas veneraban o teixo dado que formaba parte dalg\u00fans dos seus rituais ao ser considerado unha \u00e1rbore sagrada, probabelmente por mor \u00e1 extraordinaria lonxevidade da planta, que a fai semellar inmortal. Por esta mesma raz\u00f3n ten sido plantado profusamente na Cornixa Cant\u00e1brica ou nas Illas Brit\u00e1nicas ao abeiro de ermidas, igrexas e cemiterios dende tempos remotos, como s\u00edmbolo da transcendencia da morte. V\u00e9xase artigo Santo Andr\u00e9 de Teixido (Teixido de teixo)."}
{"id": "240839", "revid": "45576", "url": "https://gl.wikipedia.org/wiki?curid=240839", "title": "SEAT 132", "text": "O SEAT 132 \u00e9 un modelo de autom\u00f3bil de turismo familiar, producido polo fabricante espa\u00f1ol SEAT entre os anos 1973 e 1980, con licenza da empresa Fiat. O modelo 132 foi o sucesor do SEAT 1500, e pertence \u00f3 segmento de veh\u00edculos con motor dianteiro, tracci\u00f3n traseira e 4 portas.\nDurante os anos 70 foi o mellor modelo da marca por prestaci\u00f3ns, equipamento e motores. Contou con 5 motorizaci\u00f3ns, 3 de gasolina e 2 di\u00e9sel, que ofrec\u00edan un rango de potencias dende os 55 \u00f3s 109 CV.\nO SEAT 132 deixou de ser fabricado en 1980 cando SEAT e Fiat romperon a s\u00faa tradicional colaboraci\u00f3n. Este modelo non tivo un substituto directo.\nDo SEAT 132 produc\u00edronse 108.725 unidades."}
{"id": "240840", "revid": "23204", "url": "https://gl.wikipedia.org/wiki?curid=240840", "title": "Fresno de Caracena", "text": "Fresno de Caracena \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 29 habitantes (INE 2012) e ocupa unha superficie de 16,78 km\u00b2."}
{"id": "240842", "revid": "22570", "url": "https://gl.wikipedia.org/wiki?curid=240842", "title": "O Carrio, Val do Carrio, Lal\u00edn", "text": "O Carrio \u00e9 un lugar da parroquia de Val, no concello pontevedr\u00e9s de Lal\u00edn, na comarca do Deza. Segundo o IGE, no ano 2011 ti\u00f1a 21 habitantes (12 homes e 9 mulleres)."}
{"id": "240843", "revid": "22570", "url": "https://gl.wikipedia.org/wiki?curid=240843", "title": "Val, Val do Carrio, Lal\u00edn", "text": "Abonxo \u00e9 un lugar da parroquia de Val, no concello pontevedr\u00e9s de Lal\u00edn, na comarca do Deza. Segundo o IGE, no ano 2011 ti\u00f1a 22 habitantes (11 homes e 11 mulleres)."}
{"id": "240844", "revid": "85894", "url": "https://gl.wikipedia.org/wiki?curid=240844", "title": "Carballeda, A Veiga, Lal\u00edn", "text": "Carballeda \u00e9 un lugar da parroquia da Veiga, no concello pontevedr\u00e9s de Lal\u00edn, na comarca do Deza."}
{"id": "240845", "revid": "85894", "url": "https://gl.wikipedia.org/wiki?curid=240845", "title": "A Ponte da Veiga, A Veiga, Lal\u00edn", "text": "A Ponte da Veiga \u00e9 un lugar da parroquia da Veiga, no concello pontevedr\u00e9s de Lal\u00edn, na comarca do Deza."}
{"id": "240846", "revid": "85894", "url": "https://gl.wikipedia.org/wiki?curid=240846", "title": "O Sant\u00f3n, A Veiga, Lal\u00edn", "text": "O Sant\u00f3n \u00e9 un lugar da parroquia da Veiga, no concello pontevedr\u00e9s de Lal\u00edn, na comarca do Deza."}
{"id": "240847", "revid": "85894", "url": "https://gl.wikipedia.org/wiki?curid=240847", "title": "A Veiga, A Veiga, Lal\u00edn", "text": "A Veiga \u00e9 un lugar da parroquia da Veiga, no concello pontevedr\u00e9s de Lal\u00edn, na comarca do Deza."}
{"id": "240848", "revid": "5312", "url": "https://gl.wikipedia.org/wiki?curid=240848", "title": "SEAT M\u00e1laga", "text": "O SEAT M\u00e1laga (en Grecia SEAT Gredos) \u00e9 un modelo de autom\u00f3bil de turismo familiar, producido polo fabricante espa\u00f1ol SEAT entre os anos 1985 e 1991. O modelo M\u00e1laga foi o sucesor do SEAT 131, e pertence \u00f3 segmento de veh\u00edculos con motor dianteiro, tracci\u00f3n dianteira e 4 portas.\nO \"M\u00e1laga\" contou con 3 motorizaci\u00f3ns, 2 de gasolina e 1 di\u00e9sel, que ofrec\u00edan un rango de potencias dende os 55 \u00f3s 100 CV. Os motores de gasolina foron dese\u00f1ados por Porsche, mentres que o di\u00e9sel segu\u00eda sendo de orixe Fiat.\nO SEAT M\u00e1laga era basicamente un SEAT Ibiza con carrozar\u00eda sed\u00e1n de 3 volumes, \u00e9 dicir, \"con beiril traseiro\". Cando deixou de ser fabricado en 1991 tivo que agardar 2 anos para ser substitu\u00eddo polo SEAT C\u00f3rdoba.\nDo SEAT M\u00e1laga produc\u00edronse 231.852 unidades."}
{"id": "240849", "revid": "25871", "url": "https://gl.wikipedia.org/wiki?curid=240849", "title": "Escalo (peixe)", "text": "O escalo (\"Squalius carolitertii\", Doadrio 1988; antes \"Leuciscus carolitertii\") \u00e9 un peixe de augas doces propio dos r\u00edos do noroeste de Espa\u00f1a e norte de Portugal. Pertence \u00e1 familia Cyprinidae, da orde dos cipriniformes.\nO ep\u00edteto espec\u00edfico do nome cient\u00edfico (\"carolitertii\") d\u00e9uselle en honor do rei Carlos III de Espa\u00f1a.\nMorfolox\u00eda.\n\u00c9 un peixe de tama\u00f1o mediano, con talles m\u00e1ximos de 25\u00a0cm de lonxitude. Corpo alongado e fusiforme, cabeza ancha e grande, con d\u00faas series de dentes far\u00ednxeos\nTen unha aleta dorsal curta e alta, con 3 raios simples e 7-9 raios ramificados, situada \u00e1 altura da aleta pelviana ou algo posterior. Li\u00f1a lateral lixeiramente curva.\nA cor \u00e9 marr\u00f3n agrisada ou verdosa, con reflexos; os flancos amarelos ou verdosos e o ventre prateado. Unha banda negra pouco aparente percorre os flancos.\nH\u00e1bitat e biolox\u00eda.\n\u00c9 unha especie end\u00e9mica do noroeste da pen\u00ednsula ib\u00e9rica, estando presente nos r\u00edos Douro, Texo, Mi\u00f1o, Umia, L\u00e9rez e Mondego, as\u00ed como nos seus afluentes. En Galicia \u00e9 pouco abundante.\nAlim\u00e9ntase de altas e pequenos invertebrados.\nEn Galicia.\nSegundo Eladio Rodr\u00edguez, \u00e9 \"\"inferior a \u00e9sta\" [\u00e1 troita] \"en calidad de su carne. En algunas comarcas se llama CABEZUDO\". E engade: \"Dice Cuveiro en su Diccionario que donde hay escalos no se ve una trucha; seg\u00fan Cornide, el ESCALO parece ser el ANDURI\u00d1O; y no faltan quienes crean que el ESCALO puede ser una variedad de la carpa\"\". O \"anduri\u00f1o\" \u00e9 a cr\u00eda do salm\u00f3n."}
{"id": "240850", "revid": "23204", "url": "https://gl.wikipedia.org/wiki?curid=240850", "title": "Festa do queixo de Arz\u00faa", "text": "A festa do queixo de Arz\u00faa \u00e9 unha festa gastron\u00f3mica celebrada no concello coru\u00f1\u00e9s de Arz\u00faa, desde 1975. Est\u00e1 declarada Festa de interese tur\u00edstico de Galicia.\nA festa cel\u00e9brase sempre a primeira fin de semana de marzo. Esta festividade combina feira, festa e festival, tendo o queixo de Arz\u00faa-Ulloa como o seu principal atractivo. As principais actuaci\u00f3ns l\u00e9vanse a cabo no recinto feiral Terra do Queixo.\nFestival.\nO festival caracter\u00edzase por contar o s\u00e1bado con grupos de estilo rock, electro-rock, pop-rock, fusi\u00f3n, funk, mestizaxe ou hip hop. O domingo \u00e9 quenda para os artistas galegos.\nAlgunhas das bandas que pasaron por Arz\u00faa son Chema Rey, Delinq\u00fcentes con Tomasito, Dover, Fangoria, La Excepci\u00f3n, La Mala Rodr\u00edguez, Los Enemigos, Los Secretos, Marlango, Muchachito Bombo Infierno, Ojos de Brujo, Orishas, Rin\u00f4\u00e7\u00e9r\u00f4se, Second, Ska-P, The Sunday Drivers, Tote King, Tri\u00e1ngulo de Amor Bizarro, Vetusta Morla ou Violadores del Verso. Dos grupos galegos cabe destacar: Anxo Lorenzo, Carlos N\u00fa\u00f1ez, Dios ke te crew, Heredeiros da Crus, Lamatumb\u00e1, Leil\u00eda, Malvela, Milladoiro, Mutenrohi, Pepe Vaamonde Grupo, Riob\u00f3, S\u00e9s, Susana Seivane, Treixadura, Ux\u00eda Senlle ou Xochilmica."}
{"id": "240854", "revid": "89787", "url": "https://gl.wikipedia.org/wiki?curid=240854", "title": "Dover (banda)", "text": "Dover foi un grupo espa\u00f1ol de rock alternativo, fundado en Madrid en 1992. As s\u00faas letras estaban escritas principalmente en ingl\u00e9s. O grupo, que se disolveu en 2016, estaba formado polas irm\u00e1s Cristina (vocalista) e Amparo Llanos (guitarrista principal), o bater\u00eda Jes\u00fas Ant\u00fanez e o baixista Samuel Titos. Publicaron oito discos que superaron os dous mill\u00f3ns de copias vendidas. Quizais o m\u00e1is destacado \u00e9 o seu segundo \u00e1lbum, \"Devil Came to Me\", que lles deu fama internacional.\nO seu sexto \u00e1lbum, \"Follow the city lights\", provocou pol\u00e9mica entre as e os seus seguidores, pois o estilo do grupo pasou do rock alternativo ao pop electr\u00f3nico. A banda tam\u00e9n ga\u00f1ou, entre outros, os premios a grupo revelaci\u00f3n nos Premios Ondas de 1997 e mellor artista espa\u00f1ol nos Premios MTV Europa de 2000."}
{"id": "240855", "revid": "56817", "url": "https://gl.wikipedia.org/wiki?curid=240855", "title": "The Beggar's Opera", "text": "The Beggar's Opera (en galego \"A \u00f3pera do vagabundo\" ou \"A \u00f3pera do mendigo\") \u00e9 unha ballad opera nun pr\u00f3logo e tres actos con m\u00fasica de Johann Christoph Pepusch e libreto en ingl\u00e9s de John Gay. A s\u00faa estrea tivo lugar no Teatro Lincoln's Inn Field de Londres o 29 de xaneiro de 1728.\nGravaci\u00f3ns.\nA seguinte selecci\u00f3n da discograf\u00eda est\u00e1 realizada inclu\u00edndo as mencionadas en \"La discoteca ideal de la \u00f3pera\"."}
{"id": "240858", "revid": "98629", "url": "https://gl.wikipedia.org/wiki?curid=240858", "title": "Rin\u00f4\u00e7\u00e9r\u00f4se", "text": "Rin\u00f4\u00e7\u00e9r\u00f4se \u00e9 un grupo musical franc\u00e9s que mestura rock con m\u00fasica electr\u00f3nica e dance. Foi fundado en 1997 en Montpellier por Jean-Philippe Freu e Patrice Carri\u00e9. Compo\u00f1en as s\u00faas canci\u00f3ns en ingl\u00e9s, franc\u00e9s e alem\u00e1n."}
{"id": "240859", "revid": "1822", "url": "https://gl.wikipedia.org/wiki?curid=240859", "title": "Squalius carolitertii", "text": ""}
{"id": "240860", "revid": "1822", "url": "https://gl.wikipedia.org/wiki?curid=240860", "title": "Leuciscus carolitertii", "text": ""}
{"id": "240861", "revid": "5132", "url": "https://gl.wikipedia.org/wiki?curid=240861", "title": "Emperador Sh\u014dwa", "text": ""}
{"id": "240862", "revid": "5132", "url": "https://gl.wikipedia.org/wiki?curid=240862", "title": "Emperador Showa", "text": ""}
{"id": "240864", "revid": "23204", "url": "https://gl.wikipedia.org/wiki?curid=240864", "title": "Imperio do Xap\u00f3n", "text": "O ref\u00edrese comunmente ao Xap\u00f3n desde a Restauraci\u00f3n Meiji en 1868, pero non foi oficial ata 1895 cando comezaron as guerras chino-xaponesa e ruso-xaponesa ata a fin da segunda guerra mundial e a nova constituci\u00f3n do Xap\u00f3n de 1947."}
{"id": "240865", "revid": "5132", "url": "https://gl.wikipedia.org/wiki?curid=240865", "title": "Imperio Xapon\u00e9s", "text": ""}
{"id": "240867", "revid": "5132", "url": "https://gl.wikipedia.org/wiki?curid=240867", "title": "Imperio xapon\u00e9s", "text": ""}
{"id": "240869", "revid": "98629", "url": "https://gl.wikipedia.org/wiki?curid=240869", "title": "Friedenstag", "text": "Friedenstag (en galego \"D\u00eda de paz\") \u00e9 unha \u00f3pera nun acto con m\u00fasica de Richard Strauss, o seu Op. 81 e libreto en alem\u00e1n de Joseph Gregor. Tivo a s\u00faa estrea no Nationaltheater de M\u00fanic o 24 de xullo de 1938.\nHistoria.\nStrauss confiara en traballar novamente con Stefan Zweig nun novo proxecto logo da s\u00faa colaboraci\u00f3n en \"Die schweigsame Frau\", mais as autoridades nazis acosaran ao compositor pola s\u00faa colaboraci\u00f3n Zweig, quen era de ascendencia xud\u00eda. Mentres que a idea para a historia proced\u00eda de Zweig, el suxeriu daquela a Gregor como colaborador \"seguro\" para que escribise o libreto. A influencia de Zweig na obra a pesar de todo persistiu na s\u00faa \"forma e substancia dram\u00e1tica\".\nA \u00f3pera estreouse no Nationaltheater de M\u00fanic o 24 de xullo de 1938 e foi adicada a Viorica Ursuleac e ao seu home Clemens Krauss, o personaxe principal e o director respectivamente. Strauss pretend\u00eda que \"Friedenstag\" fose parte dun programa dobre para que Karl B\u00f6hm a dirixise en Dresden, inclu\u00edda como segunda parte a s\u00faa seguinte colaboraci\u00f3n con Gregor, \"Dapnne\".\nEn Alema\u00f1a, \"Friedenstag\" reviviu en M\u00fanic en 1960 e en Dresden en 1995. Pamela Potter realizou un estudo anal\u00edtico do subtexto pacifista e antibelicista da \u00f3pera. A \u00f3pera estreouse nos Estados Unidos baixo a direcci\u00f3n de Walter Ducloux na Universidade do Sur de California en 1967. A primeira produci\u00f3n profesional nos Estados Unidos foi na Santa Fe Opera o 28 de xullo de 1988 cun elenco que inclu\u00edu a presenza de Richard Lewis, Alessandra Marc, e Mark Lundberg.\nA \u00f3pera tematicamente expresa sentimentos antib\u00e9licos, que John William describiu como \"un determinado contrapeso \u00e1s pol\u00edticas militaristas da Alema\u00f1a nazi\". Isto fixo que se gardase a obra tralo inicio da segunda guerra mundial.\nEsta \u00f3pera rara vez repres\u00e9ntase na actualidade, aparecendo nas estat\u00edsticas de Operabase con tan s\u00f3 d\u00faas representaci\u00f3ns no per\u00edodo 2005-2010.\nArgumento.\nO sarxento da garda recibe a nova en privado de que o inimigo prendeulle lume a unha granxa. Un rapaz mensaxeiro italiano de Piedmont chega coa carta do Emperador para o comandante da cidade, e canta \u00e1 s\u00faa patria. O oficial de munici\u00f3n, un mosqueteiro e outros soldados m\u00f3fanse comentando a xuventude dun que non co\u00f1eceu a guerra, do mesmo xeito que eles nunca co\u00f1eceron a paz. Ent\u00f3n os soldados escoitan sons afastados, pensando ao principio que se trata do inimigo, mais logo se decatan de que \u00e9 a xente da cidade que se aproxima \u00e1 fortaleza, o comandante aparece para dirixir a multitude. O alcalde e un prelado rogan render a cidade, alegando que tanto o seu bando como o inimigo est\u00e1n sufrindo innecesariamente. O comandante, por\u00e9n, s\u00f3 quere unha vitoria total. Un oficial da fronte aparece e informa o comandante de que a cidade caer\u00e1 a menos que se empregue a munici\u00f3n da fortaleza. O comandante n\u00e9gase a empregar a munici\u00f3n durante o combate.\nO comandante le a carta do Emperador \u00e1 xente da cidade. O Emperador declarou que a cidade debe resistir e non renderse. A xente protesta enerxicamente e os 30 anos de guerra contin\u00faan. O comandante vese sacudido pola reacci\u00f3n e ordena a multitude que se disperse e agarde un novo sinal seu. Logo el ordena aos seus soldados que recollan a p\u00f3lvora que hai na fortaleza e lle dean un fusil. O comandante lembra como o sarxento lle salvou a vida na batalla de Magdeburgo, e agora lle ofrece a posibilidade de sa\u00edr da fortaleza, a\u00ednda que o sarxento non acepta. Ap\u00f3s dar as grazas ao mensaxeiro italiano, o comandante ord\u00e9nalle \u00e1s s\u00faas tropas que se po\u00f1an a traballar.\nMaria, a muller do comandante, entra na cidadela, e escoita os comentarios da multitude sobre o seu home. Entra o seu home, dicindo que ela desobedeceu a s\u00faa orde de non entrar na cidadela. As s\u00faas voces contrastan no seu d\u00fao, ela triste pola guerra, el exultante nela e dicindo como vai voar a fortaleza cos seus ocupantes dentro. A\u00ednda as\u00ed, o comandante ofr\u00e9celle a posibilidade de fuxir, pola s\u00faa seguridade. Maria comprom\u00e9tese a seguir ao car\u00f3n do seu home.\nSoa o ru\u00eddo dun can\u00f3n, un sinal aparente do ataque do inimigo. O sarxento entr\u00e9galle ao comandante o fusil, mais el non o empregar\u00e1, preferindo combater. O seguinte son, no entanto, \u00e9 de camp\u00e1s afastadas, e outros sons das camp\u00e1s da cidade s\u00famanselles. O sarxento logo informa de que as tropas de Holstein se aproximan, pero non para atacaren, sen\u00f3n adornadas con serpentinas, flores e bandeiras brancas. O comandante pensa que \u00e9 unha artima\u00f1a. O alcalde e o prelado, con todo, est\u00e1n encantados de ver esta procesi\u00f3n, confund\u00edndoa co sinal que lles prometera o comandante.\nO comandante Holstein entra ent\u00f3n para buscar o comandante, e c\u00f3ntalle a nova de que a Guerra dos Trinta Anos rematou ese mesmo d\u00eda coa sinatura dun armisticio. O comandante \u00e9 duro no seu reco\u00f1ecemento ao comandante Holstein, e ins\u00faltao ata o punto de que emprega a s\u00faa espada. O comandante Holstein acada a s\u00faa propia espada, mais non a usa. Maria ent\u00f3n l\u00e1nzase entre os dous comandantes pedindo paz entre eles. De repente, os dous abr\u00e1zanse. A \u00f3pera concl\u00fae cun coro de reconcliaci\u00f3n.\nOrquestraci\u00f3n.\nA partitura de Strauss require da utilizaci\u00f3n de:\nEn escena: "}
{"id": "240871", "revid": "75439", "url": "https://gl.wikipedia.org/wiki?curid=240871", "title": "Felicidade (telenovela)", "text": "Felicidade \u00e9 unha telenovela brasileira escrita por Manoel Carlos, que se estreou na Rede Globo o d\u00eda 7 de outubro de 1991 e rematou a s\u00faa emisi\u00f3n o 30 de maio de 1992. Consta de 203 episodios.\nNesta telenovela participan os actores Mait\u00ea Proen\u00e7a, Tony Ramos, Vivianne Pasmanter, Marcos Winter, Esther G\u00f3es, Laura Cardoso, Umberto Magnani, Aricl\u00ea Perez, Othon Bastos, Monique Curi, Edney Giovenazzi, Tatyane Goulart, Eduardo Caldas e Herson Capri."}
{"id": "240872", "revid": "56817", "url": "https://gl.wikipedia.org/wiki?curid=240872", "title": "Mait\u00ea Proen\u00e7a", "text": "Mait\u00ea Proen\u00e7a Gallo, nada en S\u00e3o Paulo o 28 de xaneiro de 1958, \u00e9 unha actriz brasileira."}
{"id": "240873", "revid": "18868", "url": "https://gl.wikipedia.org/wiki?curid=240873", "title": "Gallo", "text": ""}
{"id": "240874", "revid": "1131", "url": "https://gl.wikipedia.org/wiki?curid=240874", "title": "The Oval (Belfast)", "text": "The Oval \u00e9 un estadio de f\u00fatbol en Belfast, Irlanda do Norte. \u00c9 a casa de Glentoran FC."}
{"id": "240875", "revid": "127505", "url": "https://gl.wikipedia.org/wiki?curid=240875", "title": "La Excepci\u00f3n", "text": "La Excepci\u00f3n que Confirma la Regla (abreviado, La Excepci\u00f3n) \u00e9 un grupo musical espa\u00f1ol de rap orixinario do distrito de Carabanchel na cidade de Madrid. Foi formado en 2003 por El Langui, Gitano Ant\u00f3n e La Dako Style."}
{"id": "240876", "revid": "89787", "url": "https://gl.wikipedia.org/wiki?curid=240876", "title": "Orishas", "text": "Orishas foi un grupo musical cubano de hip hop. Foi formado en 1999 na Habana e disolveuse en 2010."}
{"id": "240878", "revid": "127505", "url": "https://gl.wikipedia.org/wiki?curid=240878", "title": "Ojos de Brujo", "text": "Ojos de Brujo \u00e9 un grupo musical espa\u00f1ol que mestura o flamenco con outros estilos musicais como o reggae, hip hop, rock e distintos estilos de m\u00fasica electr\u00f3nica. Foi formado en 1996 en Barcelona."}
{"id": "240880", "revid": "89787", "url": "https://gl.wikipedia.org/wiki?curid=240880", "title": "Los Enemigos", "text": "Los Enemigos \u00e9 un grupo musical espa\u00f1ol de rock. Foi formado en 1985 en Madrid e disolto en 2002. En 2012 retomaron a actividade."}
{"id": "240884", "revid": "51389", "url": "https://gl.wikipedia.org/wiki?curid=240884", "title": "Muchachito Bombo Infierno", "text": "Muchachito Bombo Infierno \u00e9 un grupo musical espa\u00f1ol de rumba, funk, swing e rock and roll. Foi formado en 2005 en Barcelona e est\u00e1 liderado por Jairo Perera \"Muchachito\"."}
{"id": "240885", "revid": "6372522", "url": "https://gl.wikipedia.org/wiki?curid=240885", "title": "Presidente de Corea do Sur", "text": "O Presidente da Rep\u00fablica de Corea (\"\ub300\ud55c\ubbfc\uad6d\uc758 \ub300\ud1b5\ub839\") \u00e9 segundo a Constituci\u00f3n da Rep\u00fablica de Corea o Xefe de Estado, o xefe de goberno e o comandante en xefe das forzas armadas. \nDesde 1987 el\u00edxese por sufraxio universal, directo, igual e secreto por un per\u00edodo de cinco anos sen posibilidade de reelecci\u00f3n. A s\u00faa residencia oficial \u00e9 Cheong Wa Dae (a \"Casa Azul\"), e est\u00e1 exento de procesamento criminal (ag\u00e1s por insurrecci\u00f3n ou traiz\u00f3n). \u00c9 o encargado de nomear o primeiro ministro pero ha de ser confirmado pola Asemblea Nacional. A actual presidenta \u00e9 desde o 25 de febreiro de 2013, Park Geun-hye que \u00e9 a primeira muller en asumir o posto."}
{"id": "240886", "revid": "895", "url": "https://gl.wikipedia.org/wiki?curid=240886", "title": "Delinq\u00fcentes", "text": ""}
{"id": "240887", "revid": "56817", "url": "https://gl.wikipedia.org/wiki?curid=240887", "title": "Los Delinq\u00fcentes", "text": "Los Delinq\u00fcentes foi un grupo musical espa\u00f1ol de rumba, rock, flamenco e reggae. Foi formado en 1999 en Xerez da Fronteira (C\u00e1diz) e disolveuse en 2012."}
{"id": "240889", "revid": "56817", "url": "https://gl.wikipedia.org/wiki?curid=240889", "title": "Bartolom\u00e9 de las Casas", "text": "Bartolom\u00e9 de las Casas, nado en Sevilla o 24 de agosto de 1484 e finado en Madrid o 17 de xullo de 1566, foi un historiador, reformador social e frade dominicano espa\u00f1ol. Foi o primeiro bispo de Chiapas, e o primeiro en ser oficialmente nomeado \"Protector dos Indios\". Escribiu numerosas obras, as m\u00e1is famosas foron \"Brev\u00edsima relaci\u00f3n de la destrucci\u00f3n de las Indias\" e \"Historia de las Indias\", cr\u00f3nica das primeiras d\u00e9cadas da colonizaci\u00f3n espa\u00f1ola nas Antillas e centrado especialmente nas atrocidades cometidas polos colonizadores contra os pobos ind\u00edxenas. Las Casas est\u00e1 considerado un dos primeiros defensores dos dereitos humanos.\nTraxectoria.\nFoi un dos primeiros europeos en asentarse no Novo Mundo e como o resto dos colonos participou en atropelos e atrocidades contra a poboaci\u00f3n nativa pero un cambio de rumbo levouno a se opo\u00f1er a estas pr\u00e1cticas, liberando os seus escravos indios e renunciando \u00e1s s\u00faas \"encomendas\" e defender diante o rei Carlos I de Espa\u00f1a os dereitos da poboaci\u00f3n nativa. Nos seus primeiros escritos, avoga polo uso de escravos africanos para substitu\u00edren os ind\u00edxenas, polo que alg\u00fans fano responsable do comezo do comercio transatl\u00e1ntico de escravos, pero posteriormente chegou ao convencemento de que todas as formas de escravitude eran malas. En 1522 intentou establecer un colonialismo pac\u00edfico na costa de Venezuela, mais foi un fracaso e las Casas entrou na Orde Dominicana como frade, deixando a escena p\u00fablica durante unha d\u00e9cada e dedicouse \u00e1 evanxelizaci\u00f3n por medios pac\u00edficos entre os maias da actual Guatemala e participou en debates e controversias con relixiosos mexicanos sobre o mellor xeito de achegar a fe cristi\u00e1 aos nativos. Volveu e Espa\u00f1a para recrutar m\u00e1is misioneiros, e al\u00ed continuou pedindo a abolici\u00f3n da \"encomenda\", logrando que se aprobasen as co\u00f1ecidas como Novas Leis en 1542. Nomeado bispo de Chiapas, serviu durante un curto per\u00edodo de tempo antes de ter que volver a Espa\u00f1a debido \u00e1 resistencia dos \"encomendeiros\" \u00e1s Novas Leis e a conflitos cos colonos espa\u00f1ois polas s\u00faas pol\u00edticas proindias. Pasou o resto da s\u00faa vida na Corte espa\u00f1ola, logrando grande influencia nos asuntos relacionados coas Indias, logrando moitas melloras no status legal dos nativos, e que se debatese sobre a \u00e9tica do colonialismo. En 1550 participou no debate de Valladolid no que Juan Gin\u00e9s de Sep\u00falveda argumentou que os indios eran menos que humanos e requir\u00edan dos espa\u00f1ois para se converter en civilizados, las Casas pola contra mantivo que eran totalmente humanos e que subxugalos era totalmente inxustificable."}
{"id": "240891", "revid": "23204", "url": "https://gl.wikipedia.org/wiki?curid=240891", "title": "Fangoria", "text": "Fangoria \u00e9 un grupo musical espa\u00f1ol de pop, m\u00fasica electr\u00f3nica e glam rock formado por Alaska e Nacho Canut. Foi formado en 1989 en Madrid."}
{"id": "240892", "revid": "55340", "url": "https://gl.wikipedia.org/wiki?curid=240892", "title": "Mara Carfagna", "text": "Maria Rosaria (Mara) Carfagna, nada o 18 de decembro de 1975 en Salerno, \u00e9 unha pol\u00edtica italiana, antiga showgirl, modelo e presentadora de televisi\u00f3n .\nTraxectoria.\nFixo estudos de dereito, compaxin\u00e1ndoos coa s\u00faa participaci\u00f3n concursos de misses, chegando \u00e1 final de Miss Italia en 1997, conseguindo o t\u00edtulo de Miss Cinema, logo seguiu unha carreira na televisi\u00f3n, copresentou os programas \"Domenica in\" (1997-1998) e \"La domenica del villaggio\" (2000-2004), sen deixar os seus estudos, no ano 2001 defendeu a s\u00faa tese sobre o dereito de informaci\u00f3n nos sistemas radiotelevisivos. No ano 2004 pasou a presentar \"Piazza Grande\" e no ano 2006 comezou a s\u00faa carreira pol\u00edtica, como deputada nas listas de Forza Italia. De 2008 ata 2011 foi ministra para a Igualdade de Oportunidades no gabinete de Silvio Berlusconi."}
{"id": "240893", "revid": "104999", "url": "https://gl.wikipedia.org/wiki?curid=240893", "title": "Movemento 15-M", "text": "O Movemento 15-M, tam\u00e9n chamado movemento dos indignados, \u00e9 un movemento cidad\u00e1n formado ap\u00f3s a manifestaci\u00f3n do 15 de maio de 2011 (convocada por diversos colectivos), onde despois de que 40 persoas decidisen acampar na Porta do Sol esa noite de xeito espont\u00e1neo, produciuse unha serie de protestas pac\u00edficas en Espa\u00f1a co obxectivo de promover unha democracia m\u00e1is participativa arredada do bipartidismo PSOE - PP e do dominio de bancos e corporaci\u00f3ns, as\u00ed como unha \"aut\u00e9ntica divisi\u00f3n de poderes\" e outras medidas coa intenci\u00f3n de mellorar o sistema democr\u00e1tico. Aglutinou diversos colectivos cidad\u00e1ns con diferentes lemas, como o da manifestaci\u00f3n do 15 de maio: \u00ab\"Non somos monicreques en mans de pol\u00edticos e banqueiros\"\u00bb ou \u00ab\"Democracia real XA! Non somos mercador\u00eda en mans de pol\u00edticos e banqueiros\" \u00bb."}
{"id": "240894", "revid": "2855416", "url": "https://gl.wikipedia.org/wiki?curid=240894", "title": "15-M", "text": ""}
{"id": "240896", "revid": "82922", "url": "https://gl.wikipedia.org/wiki?curid=240896", "title": "Tudel", "text": "O tudel, ferrete ou courel \u00e9 unha das partes da palleta da gaita galega.\nCaracter\u00edsticas.\nSituado na parte baixa e interior das d\u00faas ling\u00fcetas que forman a parte vibrante e sonora da palleta o tudel posibilita a uni\u00f3n das mesmas e conduce o son cara o punteiro. A forma cil\u00edndrica do tudel facilita o encaixe da palleta no espigo do punteiro e o su enfiado permite introducir nel m\u00e1is ou menos a palleta. O xogo de tudel e espigo d\u00e1 unha marxe na afinaci\u00f3n do punteiro, m\u00e1is baixa canto m\u00e1is alta sexa a colocaci\u00f3n e m\u00e1is alta canto m\u00e1is baixa sexa; ofrecendo en consecuencia un xogo paralelo na apertura das ling\u00fcetas da palleta que poderemos abrir ou pechar (baixando ou subindo a afinaci\u00f3n do punteiro respectivamente) para adecuar a dureza do tempero \u00e1s necesidades do gaiteiro.\nO tudel est\u00e1 feito por un tubo met\u00e1lico, habitualmente de cobre, ou enrolando un anaco de lat\u00f3n ou lata para darlle forma cil\u00edndrica. As medidas aproximadas do tudel son: entre quince e vinte mil\u00edmetros de longo por uns tres ou catro mil\u00edmetros de di\u00e1metro interior. O tudel \u00e9 esmagado e limado por un dos extremos onde despois ir\u00e1 colocada e enfiada a cana que forma as ling\u00fcetas da palleta. Na zona oriental de Galicia tam\u00e9n apareceron algunhas palletas cun tudel feito de c\u00e1lamo de pluma de gali\u00f1a.\nDesde un punto de vista xeral o tudel \u00e9 unha especie de disco, tubo cil\u00edndrico ou peza met\u00e1lica rematado nun revestimento de cortiza ou f\u00edo que se utiliza nos instrumentos aer\u00f3fonos de cana ou ling\u00fceta como o saxof\u00f3n ou o fagot. As canas ou ling\u00fcetas f\u00edxanse ao tudel cun sistema de enfiado ou mediante unha boquilla por presi\u00f3n \u00e1 que se lle une a ling\u00fceta mediante unha abrazadeira."}
{"id": "240898", "revid": "18868", "url": "https://gl.wikipedia.org/wiki?curid=240898", "title": "Boletus edulis", "text": ""}
{"id": "240904", "revid": "56817", "url": "https://gl.wikipedia.org/wiki?curid=240904", "title": "Bart", "text": "Como top\u00f3nimo, Bart pode referirse \u00e1 comuna francesa de Bart, no departamento de Doubs.\nComo apelido, poder referirse a Jan Bart ou Jean Bart, mari\u00f1o flamengo \u00f3 servizo da mari\u00f1a francesa (1650 - 1702).\nAmais, como nome pode referirse a Bart Simpson, personaxe ficticio da serie de televisi\u00f3n estadounidense \"The Simpsons\"."}
{"id": "240905", "revid": "132", "url": "https://gl.wikipedia.org/wiki?curid=240905", "title": "San Xoaqu\u00edn da Illa de Ons", "text": ""}
{"id": "240907", "revid": "1131", "url": "https://gl.wikipedia.org/wiki?curid=240907", "title": "Asociaci\u00f3n de T\u00e9cnicos de Inform\u00e1tica", "text": "A Asociaci\u00f3n de T\u00e9cnicos de Inform\u00e1tica (ATI) \u00e9 unha asociaci\u00f3n sen \u00e1nimo de lucro que agrupa a profesionais e estudantes do sector das Tecnolox\u00edas da Informaci\u00f3n e da Comunicaci\u00f3n (TIC). O seu \u00e1mbito \u00e9 Espa\u00f1a, e nel a s\u00faa implantaci\u00f3n est\u00e1 desenvolvida a trav\u00e9s dos seus Cap\u00edtulos Territoriais, entre eles o de Galicia. Fundada en 1967, \u00e9 a asociaci\u00f3n profesional espa\u00f1ola m\u00e1is antiga adicada \u00e1 inform\u00e1tica, con sedes en Barcelona (sede xeral) e Madrid.\nATI publica en espa\u00f1ol a revista \"Nov\u00e1tica\", decana da prensa inform\u00e1tica espa\u00f1ola, as\u00ed como \"Revista Espa\u00f1ola de Innovaci\u00f3n, Calidad e Ingenier\u00eda del Software\". Dende 2000 a 2011 publica tam\u00e9n a revista dixital en ingl\u00e9s \"UPGRADE: The European Journal for the Informatics Professional\", por delegaci\u00f3n doConsello de Sociedades Inform\u00e1ticas Profesionais Europeas (CEPIS).\nATI conta con dezas\u00e9is grupos de traballo cubrindo diversas \u00e1reas do sector das TIC e participa, como entidade organizadora ou colaboradora, en eventos do sector.\nATI \u00e9 a representante da profesi\u00f3n inform\u00e1tica espa\u00f1ola na Federaci\u00f3n Internacional para o Procesado da Informaci\u00f3n (IFIP) e CEPIS, organizaci\u00f3n da que \u00e9 membro fundador. Tam\u00e9n conta cun acordo de colaboraci\u00f3n coa Asociaci\u00f3n para a Maquinaria de C\u00f3mputo ().\nA nivel estatal estableceu acordos de colaboraci\u00f3n ou vinculaci\u00f3n con Ada Spain, ASTIC, Hispalinux, AI2 e a Asociaci\u00f3n Nacional de Estudantes de Enxe\u00f1er\u00edas e Enxe\u00f1er\u00edas T\u00e9cnicas en Inform\u00e1tica (RITSI).\nATI expresa a s\u00faa posici\u00f3n sobre diversos temas (Software libre, estudos universitarios de Inform\u00e1tica, Canon por copia privada, etc.) a trav\u00e9s de comunicados, notas de prensa e editoriais da revista \"Nov\u00e1tica\".\nEn 2017 a Axencia Espa\u00f1ola de Protecci\u00f3n de Datos imp\u00f3n a ATI d\u00faas multas, unha de 45.000 \u20ac (infracci\u00f3n moi grave) por transmitir datos de car\u00e1cter persoal fora do territorio do Espazo Econ\u00f3mico Europeo, e outra de 5.000 \u20ac (infracci\u00f3n leve), por remitir correos electr\u00f3nicos a trav\u00e9s do servizo MailChimp de The Rocket Science Group LLC vulnerando o dereito dos destinatarios. Os recursos de ATI contra das sanci\u00f3ns son desestimados sucesivamente pola Audiencia Nacional e o Tribunal Supremo de Espa\u00f1a."}
{"id": "240951", "revid": "1131", "url": "https://gl.wikipedia.org/wiki?curid=240951", "title": "Ponte de Toralla", "text": "A ponte de Toralla \u00e9 unha ponte de formig\u00f3n situada no lugar de Toralla, na parroquia de Coruxo, no concello de Vigo, que une a Illa de Toralla coa praia do Vao. Est\u00e1 formada por un taboleiro de formig\u00f3n duns 500 metros de longo cuns 18 pares de piares de formig\u00f3n armado de 10 metros de altura.\nHistoria.\nA mediados do s\u00e9culo XX, a sociedade denominada \"Toralla, S.A.\" ten por obxecto a adquisici\u00f3n, tenza e realizaci\u00f3n de bens inmobles na illa de Toralla, Canido, Vigo, inclu\u00edndo neste a construci\u00f3n e explotaci\u00f3n en r\u00e9xime de concesi\u00f3n administrativa, peaxe ou por calquera outro procedemento, de pontes, cami\u00f1os e de centros de turismo, deporte ou lecer. De acordo co seu obxecto social Toralla, S.A. constr\u00fae unha ponte dende a praia do Vao at\u00e9 a illa, logo da obtenci\u00f3n da correspondente concesi\u00f3n administrativa por 99 anos.\nPor Orde ministerial do 21 de xu\u00f1o de 1990 do Ministerio de Medio Ambiente revisouse a concesi\u00f3n da ponte outorgada a Toralla, S.A. que mantendo o uso privado desta, se fai compat\u00edbel co seu uso p\u00fablico o que permitiu a partir dese momento o acceso peonil \u00e1s d\u00faas praias p\u00fablicas existentes na illa de Toralla, polo que hoxe, un terzo da illa \u00e9 p\u00fablica pois pertence \u00e1 Universidade de Vigo por concesi\u00f3n administrativa do Ministerio de Medio Ambiente con data de xaneiro de 2004.\nNo ver\u00e1n do ano 2000, ante as deficiencias estruturais producidas pola deterioraci\u00f3n das pezas de formig\u00f3n armado causadas pola acci\u00f3n do mar l\u00e9vase a cabo unha reparaci\u00f3n total da ponte cun custo de 59 mill\u00f3ns de pesetas.\nA ponte hoxe.\n\"Toralla, S.A.\" segue ocup\u00e1ndose do mantemento e limpeza da ponte. O estado das beirarr\u00faas da ponte \u00e9 bastante deficitario.\nA ponte util\u00edzase frecuentemente durante o d\u00eda para pasear e pescar. Na \u00e9poca do ver\u00e1n, \u00e9nchese de ba\u00f1istas que se dirixen \u00e1s d\u00faas praias da illa. Pola noite conv\u00e9rtese nun grande escenario dedicado \u00e1 pesca, pola cantidade de xardas, chocos, luras, agullas e outras especies.\nDende hai xa varios anos os m\u00e1is novos encontraron na ponte un entretemento perigoso consistente en lanzarse \u00e1 auga dende a varanda desta e volver nadando \u00e1 praia do Vao, actividade que desde o ver\u00e1n do 2009 prohibiu o Concello de Vigo e instalou dous sinais \u00e1 entrada da ponte. Con todo, os mozos seguen a saltar."}
{"id": "240953", "revid": "23204", "url": "https://gl.wikipedia.org/wiki?curid=240953", "title": "Movemento Revolucionario T\u00fapac Amaru", "text": "O Movemento Revolucionario T\u00fapac Amaru (en espa\u00f1ol, Movimiento Revolucionario T\u00fapac Amaru, MRTA) foi un grupo revolucionario marxista de car\u00e1cter armado activo no Per\u00fa desde os primeiros anos da d\u00e9cada de 1980 ata 1997 e un dos principais contendentes no conflito armado interno no Per\u00fa.\nO seu primeiro dirixente foi V\u00edctor Polay Campos (camarada \"Rolando\"), ata o seu arresto en 1992 e de seguido asumiu o mando N\u00e9stor Cerpa Cartolini (camarada \"Evaristo\") ata que morreu en 1997. O seu nome venlle de T\u00fapac Amaru II, un l\u00edder rebelde do s\u00e9culo XVIII que se considerou descendente de T\u00fapac Amaru, o derradeiro dirixente dos Incas. MRTA tivo a consideraci\u00f3n de organizaci\u00f3n terrorista polo goberno peruano, o departamento de estado norteamericano e o Parlemento Europeo. Na s\u00faa \u00e9poca de maior apoxeo tivo varios centos de membros activos que ti\u00f1an como meta o establecemento dun estado socialista e liberar o pa\u00eds de todos os elementos imperalistas."}
{"id": "240985", "revid": "1131", "url": "https://gl.wikipedia.org/wiki?curid=240985", "title": "Praia do Vao, Coruxo", "text": "A praia do Vao \u00e9 un areal vigu\u00e9s, situado na parroquia de Coruxo, no concello de Vigo, pertencente \u00e1 provincia de Pontevedra. A praia \u00e9 unha das de maior sona da cidade despois da de Samil, conta cun paseo que atrae a numerosos turistas. Ch\u00e9gase a trav\u00e9s da estrada de Coruxo a Canido. Salienta a s\u00faa area branca e moi fina, e por estar unida \u00e1 illa de Toralla pola ponte do mesmo nome. Nun dos laterais do areal at\u00f3pase o eido-arboredo Mirambell, onde hai unha escavaci\u00f3n-museo (Vila romana de Toralla).\nO areal \u00e1chase entre as praias de Canido e a cali\u00f1a nudista de Breadouro ou do Baluarte.\nEtimolox\u00eda.\nA praia recibe o nome do Vao, por que hai poucos anos era pos\u00edbel o acceso \u00e1 illa a p\u00e9 grazas a un vao natural no mar formado por unha lingua de area que conectaba Toralla con terra firme.\nCaracter\u00edsticas.\nO tama\u00f1o do areal \u00e9 de 800 metros de longo cunha media de 45 metros de largo. \u00c9 unha das praias m\u00e1is frecuentadas de Vigo, xunto coa praia de Samil. \nA area gran\u00edtica \u00e9 extremadamente fina e branca. A auga \u00e9 fr\u00eda e clara.\nA finais da d\u00e9cada de 1990 retirouse o paseo que se construir\u00e1 nos anos 60 recuperando parte das dunas orixinais (actuaci\u00f3n que continuou nos anos 2000 logo de desfacer as pistas de f\u00fatbol); nesa actuaci\u00f3n constru\u00eduse un paseo m\u00e1is apartado e reducido (en parte cunha pasarela de madeira) e se plantou un pequeno pi\u00f1eiral de especies for\u00e1neas, ademais dalgunhas palmeiras illadas. Hoxe en d\u00eda, ademais da vexetaci\u00f3n das dunas, conta cun bo n\u00famero de chopos negros naturalizados entre as areas. Nos aparcadoiros plant\u00e1ronse casti\u00f1eiros das bruxas e carballos sen \u00e9xito, por mor \u00e1 falla de preparaci\u00f3n dos solos.\nA mocidade adoitaba practicar unha actividade de risco que consist\u00eda en saltar dende a Ponte de Toralla, tornando \u00e1 praia a nado. Esta actividade prohibiuse polo concello en 2006, instal\u00e1ndose uns sinais de prohibici\u00f3n na mesma ponte.\n\u00c1 beira da praia at\u00f3pase a capela da virxe do Carme de Coruxo, que celebra a s\u00faa festa no mes de xullo.\nServizos.\nO areal \u00e9 unha praia semiurbana con todos os servizos. Ten dous aparcadoiros con catro prazas para eivados. Os accesos \u00e1 praia fanse grazas \u00e1s sa\u00eddas da pasarela de madeira. Nos meses de ver\u00e1n (xullo e agosto) est\u00e1 operativo o sistema de vixilancia e socorrismo as\u00ed coma o posto da Cruz Vermella todos os d\u00edas de 10:00 a 21:00 horas. En xu\u00f1o e setembro durante as fins de semana (2 socorristas).\nAdemais ten outros servizos coma: tres fontes, sete duchas, tres tel\u00e9fonos p\u00fablicos, megafon\u00eda, campo de f\u00fatbol, bares, base n\u00e1utica, servizos para p\u00fablico en xeral e eivados, zonas verdes etc.\nDende a cidade de Vigo p\u00f3dese chegar \u00e1 praia en transporte p\u00fablico (\" autobuses Vitrasa\") coas li\u00f1as L10, L11 e C15 A, B e C. A li\u00f1a C3 prol\u00f3ngase at\u00e9 as praias as fins de semana.\nHistoria.\nA zona estivo poboada dende a prehistoria. Seguramente a praia foi cuberta de salinas na \u00e9poca romana, xa que xusto ao lado da praia, no arboredo de Mirambell, at\u00f3pase unha \"villa\" galaico-romana dedicada \u00e1 salga. O concello de Vigo escavou os \u00faltimos anos estes restos no que hoxe \u00e9 o museo da (\"Villa Galaico-Romana de Toralla\"). Na achegada illa de Toralla, ademais do castro, atopar\u00edase a necr\u00f3pole da tal \"villa\"."}
{"id": "241021", "revid": "56817", "url": "https://gl.wikipedia.org/wiki?curid=241021", "title": "S\u00edndrome de Sneddon", "text": "A s\u00edndrome de Sneddon , \u00e9 unha forma de arteriopat\u00eda caracterizada por s\u00edntomas como doenza vascular cerebral, livedo reticularis e hipertensi\u00f3n arterial.\nDebe o seu nome ao doutor Ian Bruce Sneddon."}
{"id": "241022", "revid": "16394", "url": "https://gl.wikipedia.org/wiki?curid=241022", "title": "\u00c9rfurt", "text": ""}
{"id": "241025", "revid": "27155", "url": "https://gl.wikipedia.org/wiki?curid=241025", "title": "Nodo aur\u00edculo-ventricular", "text": ""}
{"id": "241027", "revid": "132", "url": "https://gl.wikipedia.org/wiki?curid=241027", "title": "Armeses", "text": ""}
{"id": "241028", "revid": "26385", "url": "https://gl.wikipedia.org/wiki?curid=241028", "title": "Peixe ichavo", "text": "O trompeteiro ou peixe ichavo (\"Capros aper\", Linnaeus 1758) \u00e9 un peixe mari\u00f1o da familia Caproidae, da orde dos Perciformes. O nome v\u00e9nlle da forma redondeada, por similitude co ichavo, antiga moeda espa\u00f1ola que val\u00eda dous marabed\u00eds e que deixou de correr a mediados do s\u00e9culo XIX.\nMorfolox\u00eda.\nTr\u00e1tase dun peixe pequeno, de 5\u201313\u00a0cm de lonxitude a\u00ednda que pode acadar talles de 30\u00a0cm (FishBase). O corpo \u00e9 alto e comprimido lateralmente (a altura v\u00e9n sendo os 2/3 da lonxitude). Os ollos son grandes e a boca moi protr\u00e1ctil, formando un curto tubo cando est\u00e1 protu\u00edda, co foci\u00f1o tan longo ou m\u00e1is que o di\u00e1metro do ollo; o perfil da cabeza sobre os ollos \u00e9 c\u00f3ncavo.\nPos\u00faa unha aleta dorsal dividida en d\u00faas partes diferenciadas, a primeira con 9-10 radios espi\u00f1osos altos e destacados, e a segunda con 23-25 radios brandos dorsales. Tam\u00e9n a aleta anal div\u00eddese en tres radios espi\u00f1osos, pequenos e robustos, e 22-24 radios brandos (a forma e zona inserci\u00f3n da parte de radios brandos de ambas aletas son sim\u00e9tricas). Aletas pectorais arredondadas.\nA cor \u00e9 tipicamente avermellada ou rosada, algunhas veces con bandas transversais ameralas. As femias adoitan ter unha coloraci\u00f3n m\u00e1is escura que os machos.\nH\u00e1bitat e biolox\u00eda.\nDistrib\u00faese pola costa oriental do Atl\u00e1ntico, entre os 10\u00b0 e os 62\u00b0 Norte. Vive a profundidades de 40 a 700 metros a\u00ednda que habitualmente o fai entre os 100 e os 400 m, sobre fondos rochosos. De h\u00e1bitos gregarios, forma grandes bancos.\nR\u00edos Panisse s\u00f3 localizou este peixe en Noia, co nome de \"carnaval\" (que atrib\u00fae \u00e1 cor vermella, os ollos grandes e a boca protr\u00e1ctil); Laxe, co nome de \"lus\" (que atrib\u00fae a similitude coa luz vermella de estribor) e en Cedeira e Sada, co nome de \"rel\u00f3\" (pola forma redondeada)."}
{"id": "241029", "revid": "23204", "url": "https://gl.wikipedia.org/wiki?curid=241029", "title": "Hugo de Vries", "text": "Hugo Marie de Vries, nado en Haarlem o 16 de febreiro de 1848 e finado en Lunteren o 21 de maio de 1935, foi un bot\u00e1nico neerland\u00e9s e un dos primeiros xenetistas. \u00c9 un dos tres bi\u00f3logos, xunto a Carl Correns e Erich von Tschermak que en 1900 redescubriron as leis fundamentais da xen\u00e9tica publicadas primeiro por Gregor Mendel en 1866.\nTraxectoria.\nDe Vries, formouse nas universidades de Leiden, Heidelberg e Wurzburg. Foi nomeado profesor de Bot\u00e1nica da Universidade de \u00c1msterdan en 1878. Iniciou o seu traballo investigador abordando diversos problemas da fisiolox\u00eda vexetal, como o fluxo de substancias desde e cara ao protoplasma, ou a orientaci\u00f3n do crecemento das plantas. De Vries destacou nesta etapa polas s\u00faas achegas \u00e1 comprensi\u00f3n da osmose, e d\u00e9beselle o concepto e o termo de isot\u00f3nico. Como axudante de Van't Hoff, axudou a sentar as bases da teor\u00eda das soluci\u00f3ns ideais.\nEn 1889 publicou \"Panx\u00e9nese intracelular\" recuperando unha interpretaci\u00f3n errada da herdanza xen\u00e9tica que primeiramente fora proposta por Darwin. De Vries, empezou a experimentar coa hibridaci\u00f3n de variedades de plantas en 1886, traballando cunha poboaci\u00f3n de Oenothera lamarckiana dun cenagal. Deduciu as mesmas conclusi\u00f3ns que Mendel trinta anos antes: que a herdanza dos trazos espec\u00edficos \u00e9 discreta (funciona coma se base\u00e1sese en part\u00edculas). Ata especulou coa posibilidade de que os mesmos xenes (que el chamou panxenes) determinasen os caracteres equivalentes de especies emparentadas pero distintas, interpretaci\u00f3n na que se adiantou considerablemente \u00e1s persoas da s\u00faa \u00e9poca.\nAo final da d\u00e9cada, de 1890 De Vries tivo noticia do semiolvidado artigo de Mendel e axustou a s\u00faa propia terminolox\u00eda \u00e1 da seu precursor. Non citou a este, con todo, cando publicou en 1900 os seus resultados en Comtes Rendus de l'Acad\u00e9mie des Sciences, foi criticado por Correns, v\u00e9ndose De Vries obrigado a reco\u00f1ecer a prioridade de Mendel. Xubilouse da Universidade de \u00c1msterdan en 1918, a\u00ednda que, continuou na investigaci\u00f3n activa con temas novos.\nDe Vries, \u00e9 relevante na historia da Biolox\u00eda por iniciar o que parec\u00eda unha explicaci\u00f3n da evoluci\u00f3n biol\u00f3xica superior \u00e1 de Darwin. Mentres este centrou a interpretaci\u00f3n mecanicista do fen\u00f3meno evolutivo na selecci\u00f3n natural, De Vries f\u00edxoo na mutaci\u00f3n. A teor\u00eda, co\u00f1ecida como mutacionismo, chegou a preponderar durante un par de d\u00e9cadas do principio do s\u00e9culo. O seu \u00e9xito foi ef\u00e9mero, e terminou cando Fisher, Morgan, Mohamed e Wright fundamentaron matematicamente, a trav\u00e9s da an\u00e1lise do comportamento xen\u00e9tico das poboaci\u00f3ns, a evoluci\u00f3n por selecci\u00f3n e deriva xen\u00e9tica.\nA m\u00e9dica e educadora Maria Montessori fundamentouse nos seus estudos para establecer o seu principio dos per\u00edodos sensibles na aprendizaxe. Establecendo que para que se produza doadamente unha aprendizaxe as experiencias que o permiten deben producirse nun lapso temporal, que ser\u00e1 diferente segundo o tipo de aprendizaxe que se vaia producir.\nAbreviatura.\nA abreviatura de Vries empr\u00e9gase para indicar a Hugo de Vries como autoridade na descrici\u00f3n e clasificaci\u00f3n cient\u00edfica dos vexetais. "}
{"id": "241030", "revid": "1822", "url": "https://gl.wikipedia.org/wiki?curid=241030", "title": "Capros aper", "text": ""}
{"id": "241040", "revid": "5132", "url": "https://gl.wikipedia.org/wiki?curid=241040", "title": "Dieta do Xap\u00f3n", "text": ""}
{"id": "241041", "revid": "5132", "url": "https://gl.wikipedia.org/wiki?curid=241041", "title": "Dieta de Xap\u00f3n", "text": ""}
{"id": "241046", "revid": "109216", "url": "https://gl.wikipedia.org/wiki?curid=241046", "title": "Porsche 928", "text": "O Porsche 928 \u00e9 un modelo de autom\u00f3bil deportivo producido polo fabricante alem\u00e1n Porsche entre os anos 1978 e 1995. Naceu co obxectivo de substitu\u00edr o Porsche 911 como icona principal da f\u00e1brica alem\u00e1, e foi durante alg\u00fans anos o coche m\u00e1is caro da marca.\nPertence \u00f3 segmento de deportivos GT con motor dianteiro V8, tracci\u00f3n traseira, 3 portas e 2+2 prazas. Os motores de 4'5, 4'7, 5'0 e 5'4 litros entregan entre 240 e 350 cabalos de potencia."}
{"id": "241047", "revid": "1093", "url": "https://gl.wikipedia.org/wiki?curid=241047", "title": "Belarmino Freire Buj\u00eda", "text": "Belarmino Freire Buj\u00eda \u00e9 un funcionario e pol\u00edtico galego do PSdeG que foi alcalde de Pontedeume durante 5 lexislaturas.\nTraxectoria.\nFuncionario da Xunta de Galicia, foi escollido alcalde de Pontedeume por primeira vez nas elecci\u00f3ns municipais de 1987, repetiu parecido resultado nos comicios de 1991, 1995, 1999 e 2003, a\u00ednda que sempre lle compreu o apoio doutras formaci\u00f3ns pol\u00edticas como PSG-EG, CPG ou BNG para formar goberno.\nNo seu pen\u00faltimo mandato, a corporaci\u00f3n que dirix\u00eda Freire concedeulle unha licenza a un veci\u00f1o para edificar na costa. A liorta chegou aos tribunais e en 2015, cando xa non era alcalde, o xu\u00edz V\u00e1zquez Ta\u00edn condenouno a seis meses de c\u00e1rcere e sete anos de inhabilitaci\u00f3n para emprego p\u00fablico. Non tivo que ingresar en prisi\u00f3n.\nAo cesar na alcald\u00eda reincorporouse no seu posto de funcionario do Sergas."}
{"id": "241048", "revid": "4817", "url": "https://gl.wikipedia.org/wiki?curid=241048", "title": "Genesis", "text": "Genesis foi unha nave espacial estadounidense lanzada cara o punto de Lagrange L1 para recoller, analizar e traer de volta \u00e1 Terra mostras do vento solar. Foi lanzada mediante un Delta 7326 desde o Centro Espacial de Cabo Ca\u00f1averal o 8 de agosto de 2001 \u00e1s 16:13:40,324 UTC.\nCaracter\u00edsticas.\nA misi\u00f3n da sonda Genesis foi recoller mostras do vento solar e devolvelas \u00e1 Terra para ser analizadas e determinar con precisi\u00f3n as abundancias isot\u00f3picas do Sol, e m\u00e1is concretamente dos elementos os\u00edxeno, nitr\u00f3xeno e outros, para contrastar as teor\u00edas de formaci\u00f3n e evoluci\u00f3n do sistema solar e a composici\u00f3n orixinal da nebulosa primixenia.\nGenesis ti\u00f1a unha masa de 636\u00a0kg, dos cales 142\u00a0kg eran propelente. O corpo da sonda med\u00eda 2,3 x 2,0 metros, con dous paneis solares que produc\u00edan 254 vatios de potencia (alimentando unhas bater\u00edas de n\u00edquel-hidr\u00f3xeno) e que lle daban unha envergadura total de 7,9 metros. Levaba unha c\u00e1psula de retorno de mostras nun dos extremos do corpo da nave. O sat\u00e9lite estabiliz\u00e1base mediante xiro a 0,625 r.p.m. O sistema de propulsi\u00f3n estaba alimentado por hidracina e presurizado mediante helio. As comunicaci\u00f3ns ti\u00f1an lugar en banda S mediante unha antena fixa. O control t\u00e9rmico ti\u00f1a lugar mediante quentadores e medios pasivos. A nave levaba instrumentos para monitorizar o r\u00e9xime de vento solar en cada momento e seleccionar as\u00ed a voltaxe adecuada nos colectores.\nA c\u00e1psula colectora de mostras ti\u00f1a forma de disco de 1,5 m de di\u00e1metro con extremos en forma de cono truncado e 1,31 m de altura e unha masa total de 225\u00a0kg. No seu interior atop\u00e1base o compartimento cient\u00edfico, onde se aloxaban un concentrador e tres matrices colectoras. As matrices consist\u00edan en discos planos compostos de obleas de silicio ultrapuro, carburo de silicio, xermanio, zafiro, diamante depositado quimicamente, ouro, aluminio e vidro met\u00e1lico expostos \u00f3 vento solar. Os is\u00f3topos de helio, os\u00edxeno, nitr\u00f3xeno, neon, radon e outros elementos quedaban implantados nos primeiros 100 nan\u00f3metros do disco. O concentrador era un espello electrost\u00e1tico que concentraba os elementos por enriba do neon por un factor de aproximadamente 20.\nDesenvolvemento da misi\u00f3n.\nGenesis foi lanzada cara o punto de Lagrange L1, a 0,01 UA, nunha viaxe que durou tres meses desde o lanzamento e ao final dos cales, o 16 de novembro de 2001, entrou nunha \u00f3rbita de halo arredor de L1, que foi elixido por ser unha zona libre de influencias do campo magn\u00e9tico terrestre e as part\u00edculas atrapadas nel. O 3 de decembro Genesis estendeu os colectores e comezou a recoller vento solar. A nave completou cinco \u00f3rbitas de halo nos 30 meses que estivo cerca do punto L1. En abril de 2004 a nave recolleu os colectores dentro da c\u00e1psula e selouna antes de comezar a viaxe de retorno, de cinco meses de duraci\u00f3n, ao final dos cales a sonda sobrevoou a Terra para regresar a ela manobrando para soltar a c\u00e1psula no lado di\u00farno do noso planeta o d\u00eda 8 de setembro de 2004. A c\u00e1psula reentrou na atmosfera terrestre \u00e1s 15:52:47 UTC dese mesmo d\u00eda. A secuencia de reentrada implicaba o desplegue dun paraca\u00eddas de guiado aos 2 minutos e 7 segundos e a 33\u00a0km de altura, desplegue que nunca ocorreu debido \u00e1 instalaci\u00f3n do rev\u00e9s dos aceler\u00f3metros encargados do desplegue, tal como se soupo pola investigaci\u00f3n posterior. A c\u00e1psula terminou impactando contra o solo a 311\u00a0km/h, dan\u00e1ndose e contaminando parcialmente a carga, que foi recollida inmediatamente polo equipo de terra e levada a unha sala limpa. As mostras dos recolectores foron enviados \u00f3 Centro Espacial Johnson, onde se atopou que gran parte a\u00ednda eran \u00fatiles para os cient\u00edficos."}
{"id": "241050", "revid": "22570", "url": "https://gl.wikipedia.org/wiki?curid=241050", "title": "Maruca", "text": "A maruca (\"Molva molva\", Linnaeus 1758; antes \"Gadus molva\") \u00e9 un peixe mari\u00f1o da familia Lotidae, da orde dos Gadiformes.\nMorfolox\u00eda.\nPresenta un corpo longo e delgado, con talles usuais de entre 100 e 150\u00a0cm, e m\u00e1ximos de 200\u00a0cm de lonxitude e 45\u00a0kg de peso, sendo a especie de maior tama\u00f1o da s\u00faa familia. A cabeza \u00e9 pequena (menos do 18% da lonxitude total) e aplanada, coa mand\u00edbula superior prominente sobre a inferior; nesta, unha barba. Ten d\u00faas aletas dorsais, a primeira curta e con 13 a 15 raios brandos, e a segunda moi longa, con 75-83 raios brandos. A anal \u00e9 tam\u00e9n longa pero menor que a segunda dorsal; con 58-64 raios brandos. As p\u00e9lvicas estreitas e pequenas, con 6 raios. A caudal \u00e9 arredondada.\nA cor \u00e9 marr\u00f3n verdoso no dorso, como bronce, e abrancazada polo ventre. Son caracter\u00edsticas unhas manchas escuras no bordo posterior das aletas dorsais e da anal. A li\u00f1a lateral \u00e9 case recta.\nH\u00e1bitat e biolox\u00eda.\n\u00c9 unha especie propia do oc\u00e9ano Atl\u00e1ntico norte, entre os 35\u00ba Norte (Marrocos ata os 75\u00ba Norte (\u00c1rtico), distribu\u00edndose por toda a costa europea, Canad\u00e1 e Groenlandia; presente pero pouco com\u00fan no Mediterr\u00e1neo e Mar Morto. Vive a profundidades de 100 a 1.000 metros (usualmente entre 100\u2013400 m), sobre fondos rochosos, pero os exemplares novos ach\u00e9ganse \u00e1 costa, mant\u00e9ndose a 15\u201320 m de profundidade. Non ten h\u00e1bitos gregarios.\nEn Galicia, R\u00edos Panisse s\u00f3 atopou a denominaci\u00f3n de \"maruca\" e mais a variante \"meruca\"."}
{"id": "241051", "revid": "1822", "url": "https://gl.wikipedia.org/wiki?curid=241051", "title": "Molva molva", "text": ""}
{"id": "241064", "revid": "23204", "url": "https://gl.wikipedia.org/wiki?curid=241064", "title": "Skyranger", "text": "O Skyranger \u00e9 un ultralixeiro de dese\u00f1o franc\u00e9s, de dous asentos, lado a lado. Tr\u00e1tase dun monoplano convencional de ala alta con tren triciclo e construci\u00f3n tubular recuberto de tela.\nO Skyranger tam\u00e9n se fabrica baixo licenza por Aero Bravo no Brasil, SkyRanger Aircraft nos Estados Unidos (como un kit) e Aeros en Ucra\u00edna.\nAt\u00f3panse en voo uns 900 en todo o mundo."}
{"id": "241065", "revid": "29443", "url": "https://gl.wikipedia.org/wiki?curid=241065", "title": "Caravel (hom\u00f3nimos)", "text": "O termo caravel \u00e9 moi amplo en galego: \nOutras plantas.\nEladio Rodr\u00edguez describ\u00eda no seu \"Diccionario enciclop\u00e9dico gallego-castellano\", Galaxia, Vigo (1959). A entrada \"caravel\":"}
{"id": "241068", "revid": "23204", "url": "https://gl.wikipedia.org/wiki?curid=241068", "title": "Fuentecambr\u00f3n", "text": "Fuentecambr\u00f3n \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 44 habitantes (INE 2012) e ocupa unha superficie de 48,64 km\u00b2."}
{"id": "241069", "revid": "23204", "url": "https://gl.wikipedia.org/wiki?curid=241069", "title": "Fuentecantos", "text": "Fuentecantos \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 61 habitantes (INE 2012) e ocupa unha superficie de 8,82 km\u00b2."}
{"id": "241070", "revid": "23204", "url": "https://gl.wikipedia.org/wiki?curid=241070", "title": "Fuentelmonge", "text": "Fuentelmonge \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 80 habitantes (INE 2012) e ocupa unha superficie de 42,24 km\u00b2."}
{"id": "241071", "revid": "23204", "url": "https://gl.wikipedia.org/wiki?curid=241071", "title": "Fuentelsaz de Soria", "text": "Fuentelsaz de Soria \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 58 habitantes (INE 2012) e ocupa unha superficie de 26,34 km\u00b2."}
{"id": "241072", "revid": "23204", "url": "https://gl.wikipedia.org/wiki?curid=241072", "title": "Fuentepinilla", "text": "Fuentepinilla \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 103 habitantes (INE 2012) e ocupa unha superficie de 52,52 km\u00b2."}
{"id": "241073", "revid": "23204", "url": "https://gl.wikipedia.org/wiki?curid=241073", "title": "Fuentes de Maga\u00f1a", "text": "Fuentes de Maga\u00f1a \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 103 habitantes (INE 2012) e ocupa unha superficie de 52,52 km\u00b2."}
{"id": "241074", "revid": "23204", "url": "https://gl.wikipedia.org/wiki?curid=241074", "title": "Fuentestr\u00fan", "text": "Fuentestr\u00fan \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 57 habitantes (INE 2012) e ocupa unha superficie de 9,19 km\u00b2."}
{"id": "241079", "revid": "85894", "url": "https://gl.wikipedia.org/wiki?curid=241079", "title": "Golmayo", "text": "Golmayo \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 2.219 habitantes (INE 2012) e ocupa unha superficie de 189,83 km\u00b2.\nDemograf\u00eda.\nEn 2021, a poboaci\u00f3n ascend\u00eda a 2\u00a0844 habitantes, 1\u00a0482 hombres e 1\u00a0362 mulleres."}
{"id": "241080", "revid": "23204", "url": "https://gl.wikipedia.org/wiki?curid=241080", "title": "Provincia de Mu\u011fla", "text": "Mu\u011fla \u00e9 unha provincia de Turqu\u00eda que se localiza no seu recanto suroeste, no Mar Exeo e que se corresponde co antigo territorio de Caria, a s\u00faa capital \u00e9 a cidade de Mu\u011fla, e nela tam\u00e9n est\u00e1n alg\u00fans dos principais centros tur\u00edsticos do pa\u00eds como Bodrum, \u00d6l\u00fcdeniz, Marmaris e Fethiye. A s\u00faa superficie \u00e9 de 13.338\u00a0km\u00b2 e a poboaci\u00f3n era de 817.503 habitantes en 2010."}
{"id": "241081", "revid": "38330", "url": "https://gl.wikipedia.org/wiki?curid=241081", "title": "Provincia de Mugla", "text": ""}
{"id": "241082", "revid": "89787", "url": "https://gl.wikipedia.org/wiki?curid=241082", "title": "Caraveleira", "text": "A caraveleira (Dianthus caryophyllus), \u00e9 unha planta herb\u00e1cea pertencente \u00e1 familia Caryophyllaceae de 1 m de altura con follas angostas, opostas e enva\u00ed\u00f1adoras. Cult\u00edvase profesionalmente en invernadoiros para obtenci\u00f3n de flor cortada e coma planta ornamental en xard\u00edns particulares polas s\u00faas flores vistosas: os caraveis. Tam\u00e9n recibe o nome de caravel da onza ou caravel rebent\u00f3n. \u00c9 unha das flores ornamentais m\u00e1is cultivadas en Galiza, normalmente de cor vermella. Tam\u00e9n se lle chama caraveleira \u00e1 parte do xard\u00edn onde se plantaban os caraveis, se ben nalgunhas zonas de Galiza ch\u00e1manlle caraveleira \u00e1 roseira, ao ser o termo \"caravel\" moi amplo en lingua galega.\nEtimolox\u00eda.\nO termo galego caraveleira (\"craveiro\" en portugu\u00e9s), v\u00e9n de caravel, \u00e1 s\u00faa vez do lat\u00edn: \"clavum\" (cravo).\nOs caraveis menci\u00f3nanse na literatura grega hai 2000 anos. O nome xen\u00e9rico \"Dianthus\" foi dado polo bot\u00e1nico grego Teofrasto, e deriva da uni\u00f3n das palabras gregas para divino (\"dios\") e flor (\"anthos\"), flor dos deuses.\nUsos.\n\u00c9 unha planta ornamental empregada en xardinaxe. Ad\u00f3itase plantar en vasos como decoraci\u00f3n de xanelas, corredores e incluso sepulturas. As follas tanto secas como frescas combinan moi ben en coroas de flores e en aneis florais, en especial cando se trata de delicadas flores de ver\u00e1n.\nA maior\u00eda das especies de formigas dom\u00e9sticas son altamente repulsivas \u00e1 caraveleira, sendo esta un bo axente para combater pragas.\nComo especie arom\u00e1tica, ded\u00facese que na s\u00faa composici\u00f3n se ache unha esencia moi recendente, e en efecto p\u00f3dense atopar pequenas cantidades. Tam\u00e9n atopamos saponinas e alg\u00fans principios activos de menor importancia. Non \u00e9 unha planta con propiedades medicinais, o seu principal emprego enc\u00e1drase no eido da perfumar\u00eda. Con todo, usouse noutra \u00e9poca a auga de caravel coma colirio para o lavado de ollos cansos ou danados.\nHistoria.\nA orixe da caraveleira non est\u00e1 clara; crese que \u00e9 orixinaria dos montes orientais da Europa meridional. Mais s\u00e1bese que hai m\u00e1is de 2000 anos esta planta xa era utilizada polos gregos en coroas de cerimonias. Varias especies de caraveis xa eran apreciadas na Idade media en tempos de cabaleiros.\nAo longo da historia, esta flor ten asumido varios significados como o de fidelidade matrimonial no Renacemento ou o de amor polos pais en Corea.\nSegundo expresa a \"B\u00e9lxica hort\u00edcola\", foi Lu\u00eds IX de Francia quen, viaxando dende Tunisia, introduciu as caraveleiras nos xard\u00edns de Europa en 1270. Un cat\u00e1logo de 1629 indica xa 20 variedades; por\u00e9n o caravel non chegou a estar de moda at\u00e9 o s\u00e9culo XVIII cando a xente aborreceu dos bulbos nos Pa\u00edses Baixos. Esta moda durou polo menos cen anos; xunto os caraveis tam\u00e9n se puxeron en voga os c\u00e1ncaros (\"Primula vulgaris\").\nUn cat\u00e1logo ingl\u00e9s de 1702 enumera 360 especies de caraveleiras. O caravel foi moito m\u00e1is apreciado cando o seu cultivo e selecci\u00f3n permitiulle producir flores m\u00e1is vistosas e rechamantes. Este cultivo sobre todo, levouse a \u00faltimo extremo en Flandres, Brabante e Henao. Deuse tal importancia a esa flor que se escribiron at\u00e9 1820 centenares de libros sobre os caraveis. Entre outros distinguise o Gran Cond\u00e9, quen en 1660, publicou varios preceptos para o cultivo dos m\u00e1is fermosos caraveis. Establec\u00e9ronse sistemas formais sobre as s\u00faas cores, o seu dese\u00f1o e as s\u00faas formas.\nO gosto polos caraveis espallouse axi\u00f1a e con m\u00e1is forza que outras flores principalmente por ser a primeira flor do ver\u00e1n e a que persiste m\u00e1is tempo. Ademais a caraveleira pode cultivarse en vaso ou testo. Mais, cando a consecuencia das viaxes bot\u00e1nicas a destinos ex\u00f3ticos amentou o n\u00famero de flores novas, a paix\u00f3n polos caraveis foi diminu\u00edndo e , xa dende 1820 a 1830 as boas colecci\u00f3ns eran raras. En Galiza, por\u00e9n comezaba a sona e os caraveis, especialmente encarnados, comezaban a encher corredores e soleiras.\nEn Portugal o caravel vermello \u00e9 o s\u00edmbolo da Revoluci\u00f3n dos Caraveis (25 de abril de 1974). Anna Jarvis escolleu os caraveis brancos como s\u00edmbolo cerimonial para honrar \u00e1s nais falecidas, xesto que posteriormente se popularizou e complementou co uso de caraveis vermellos como representaci\u00f3n das nais en vida.\nMentres a flor nacional de Galiza \u00e9 a chorima, o caravel \u00e9 a flor nacional de Espa\u00f1a, Eslovenia, M\u00f3naco e das Illas Baleares; o caravel vermello \u00e9 tam\u00e9n a flor do estado de Ohio nos EUA. Foi escollida en 1901 en memoria do presidente asasinado William McKinley, que portaba un caravel vermello no ollo da lapela.\nDescrici\u00f3n.\nPlanta perenne de base l\u00edgnea orixinaria da conca mediterr\u00e1nea que acada unha altura entre os 45 e os 60\u00a0cm. Florea case todo o ano, cunha flores de forte recendo.\nA partir da forma t\u00edpica obtiv\u00e9ronse h\u00edbridos e variedades con flores duplas, provistas de grandes corolas de diferentes cores e tons. As cores m\u00e1is usuais son a vermella, a rosa, a branca, a salm\u00f3n, a amarela e as bicolores.\nCultivo.\nEn principio , a caraveleira brava florea durante a primavera e o ver\u00e1n. Por\u00e9n, o usual \u00e9 atopar a caraveleira cultivada, pois se pode facer florear de xeito artificial cando se quere, incluso en pleno inverno. O \u00fanico que require para o seu desenvolvemento \u00e9 un bo solo e abundante rega. \u00c9 importante asollar a planta; \u00e9 un factor clave, tanto para o crecemento como para a floraci\u00f3n. Por iso c\u00f3mpre ter unha boa orientaci\u00f3n se se cultiva en invernadoiro. Resulta favor\u00e1bel unha iluminaci\u00f3n de 40.000 lux. A luz tam\u00e9n determina a rixidez do tallo e o tama\u00f1o e n\u00famero de flores.\nA temperatura \u00f3ptima de d\u00eda oscila entre os 22 e 24\u00a0\u00b0C e de noite, entre os 10 e 12\u00a0\u00b0C. As xeadas son fatais, pois se poden formar manchas e deformaci\u00f3ns nos p\u00e9talos. O solo deber ser poroso e ter unha elevada capacidade de drenaxe para evitar asolagamentos e asfixias. O pH axeitado \u00e9 entre 6,5 e 7,5. A rega debe ser constante.\nA respecto da fertilizaci\u00f3n: ten altas necesidades nutritivas. C\u00f3mpre adubar unha vez por semana en primavera e ver\u00e1n. O resto do ano abonda cunha vez por mes. Por solo require materia org\u00e1nica e calcio. A fertilizaci\u00f3n foliar \u00e9 efectiva, recom\u00e9ndase f\u00f3sforo (durante todo o ciclo) e potasio (dende o inicio da floraci\u00f3n). A aplicaci\u00f3n de boro e molibdeno tam\u00e9n \u00e9 importante dende o inicio da floraci\u00f3n. Debe aplicarse magnesio, ferro, cinc e manganeso en caso de deficiencias. O uso de fertilizantes biostimulantes con amino\u00e1cidos tam\u00e9n \u00e9 efectivo para contrarrestar situaci\u00f3ns de estr\u00e9s (xeadas serodias, secas, asolagamento etc).\nCo \"pinzamento\" cons\u00e9guese que a planta ramifique e que as primeiras flores sexan m\u00e1is longas. Canto m\u00e1is alto se efect\u00faa o \"pinzamento\" m\u00e1is flores se obter\u00e1n, mais a calidade pode non ser moi boa por ser demasiadas para a planta.\nA multiplicaci\u00f3n real\u00edzase por sementes en primavera, mais tam\u00e9n por espeque ou por divisi\u00f3n das matas. As sementes tardar\u00e1n en agromar de 2 a 3 semanas en ambiente c\u00e1lido. Os espeques son conservados en fr\u00edo (entre os 0,5 e 1\u00a0\u00b0C). A duraci\u00f3n da almacenaxe \u00e9 de 15 d\u00edas para espeques enraizados e 2 meses para os non enraizados. C\u00f3llense espeques procedentes de plantas nai de 10\u00a0cm de lonxitude e col\u00f3canse en invernadoiros de multiplicaci\u00f3n con instalaci\u00f3n de \"fog-system\" (neboeiro) e sobre un substrato composto por: 25% de turba e 75% de \"perlita\"; cunha temperatura arredor de 20\u00a0\u00b0C. Nestas condici\u00f3ns o enraizado ten lugar \u00e1s tres semanas.\nConservaci\u00f3n das flores cortadas.\nAs condici\u00f3ns \u00f3ptimas de conservaci\u00f3n das flores do caravel xa cortadas son: \nOs tratamentos con 1-metilciclopropeno ou tiosulfalto de prata realizados antes da almacenaxe en c\u00e1mara fr\u00eda melloran a conservaci\u00f3n de xeito substantivo. As flores abertas p\u00f3dense almacenar por 2-4 semanas, mentres que os bot\u00f3ns florais poden acadar as 4-5 semanas de vida.\nComercio.\nChipiona (C\u00e1diz) \u00e9 o maior produtor de caravel cortado de Europa. Tam\u00e9n te\u00f1en grande importancia Ecuador e Kenya.\nEtnograf\u00eda galega.\nCaravel/ carvaleira \u00e9 un termo moi amplo en galego: nalgunhas zonas de Galiza ch\u00e1maselle caraveleira \u00e1 roseira. \u00c9 unha das flores ornamentais m\u00e1is cultivadas en Galiza dende a antig\u00fcidade; empr\u00e9gase acot\u00edo para o enfeite de sepulturas. Adoit\u00e1base reservar unha parte do eido ao cultivo dos caraveis; a esta zona co\u00f1ec\u00edase coma caraveleira.\nEligio Rivas Quintas no seu \"Frampas, contribuci\u00f3n al diccionario gallego\" (1978), dic\u00eda que \"caravel\" \u00e9 a flor da caraveleira, mais tam\u00e9n da roseira e de calquera planta en xeral. Afirmaba que o termo se usa con gran frecuencia para designar a flor da pataca: \"Xa ten o caravel as patacas; xa est\u00e1n encaravelando\" (Frampas).\nEladio Rodr\u00edguez describ\u00eda no seu \"Diccionario enciclop\u00e9dico gallego-castellano\", Galaxia, Vigo (1959), a entrada \"caravel\" do seguinte modo:\"En Galiza co\u00f1\u00e9cense diversas clases de caraveis: como plantas ornamentais, de floraci\u00f3n duradeira, cult\u00edvanse moit\u00edsimo nas hortas e xard\u00edns e nas mesmas vivendas campesi\u00f1as, cuxas fiestras, balc\u00f3ns e corredores enf\u00e9itanse profusamente con eses vistosos vexetais de recendo arom\u00e1tico e de cores variad\u00edsimas. Entre eses caraveis c\u00f3mpre citar o caravel da onza, que as\u00ed chaman nalgunhas comarcas ao caravel revent\u00f3n; o caravel mari\u00f1o (\"Armeria maritima\" (Miller) Willd.) , que m\u00e1is comunmente se denomina herba de namorar; o caravel prol\u00edfero (\"Petrorhagia prolifera\" (L.) P. W. Ball e Heywood), que \u00e9 espont\u00e1neo nas marxes do Ulla e abunda tam\u00e9n nas ribeiras doutros r\u00edo; e o caravel rebent\u00f3n, o que m\u00e1is se cultiva en moitas das nosas aldeas, e que tam\u00e9n se chama caravel da onza, con p\u00e9talos dun vermello vivo, que antigamente se usaron como flores cordiais, sudor\u00edferas e diafor\u00e9ticas. Nos montes e leiras medra ademais unha planta espont\u00e1nea de talos herb\u00e1ceos, flores en pequenos feixes e talos flor\u00edferos, de 3 a 5 cms. de alto, co\u00f1ecida vulgarmente por caravel dos campos ou \"herba caraveleira\" (\"Geum urbanum\" L.)\".Manuel Leiras Pulpeiro falaba das caraveleiras na s\u00faa obra\" Cantares gallegos\" (1911):\"Os caraveles que eu te\u00f1o, na mi\u00f1a caraveleira, sonche toxos, todos toxos, que o toxo \u00e9 o que a min me leva.\"Juan Sobreira Salgado, na s\u00faa obra \"Vegetables de Galicia (1970)\" recoll\u00eda varios ditos populares que os mencionan:\"Dema\u00f1an \u00e9 d\u00eda santo, d\u00eda de San Grabiel: Heime de p\u00f3-lo vestido; da color do carav\u00e8l\".\"Na mi\u00f1a 'ventana' te\u00f1o / un caravel mui aberto; Aprov\u00e9itate das falas / que o cari\u00f1o non \u00e9 certo.\"\" Ti es caravel e rosa; Tes, pois, dous nomes a un tempo: Coa t\u00faa fermosura / Eu vivira mui contento\".Tam\u00e9n hai referencias aos caraveis nas cantigas (\"Cando arrola ao seu meni\u00f1o: Meu caravel! Mi\u00f1a rosa! Meu bico de paxari\u00f1o!\")."}
{"id": "241083", "revid": "18868", "url": "https://gl.wikipedia.org/wiki?curid=241083", "title": "Dianthus caryophyllus", "text": ""}
{"id": "241087", "revid": "27155", "url": "https://gl.wikipedia.org/wiki?curid=241087", "title": "Escribenta riscada", "text": "A escribenta riscada ou escribente riscado (\"Emberiza cia\") \u00e9 unha ave da familia das \"Emberizidae\".\nMorfolox\u00eda e H\u00e1bitos.\n\u00c9 unha especie de 16\u00a0cm de lonxitude e peso de 25 gramos. Os machos presentan unha cabeza gris cinza cunha li\u00f1a ocular negra. O bandullo \u00e9 cor canela, namentres o resto do corpo \u00e9 dun ton pardo avermellado. As femias e xoves son m\u00e1is discretos e co peito manchado con fa\u00edscas escuras.\nAve frecuente nas ladeiras soleadas e con predominio de chan pedregoso. Tam\u00e9n se pode atopar en vi\u00f1eiras. O seu l\u00edmite de distribuci\u00f3n son os 1500 metros de altitude.\nReproduci\u00f3n.\nO per\u00edodo de cr\u00eda vai de maio a xullo, podendo facer unha ou d\u00faas postas no ano. O ni\u00f1o, con forma de cunca, acostuma estar no chan. Cada posta consta entre 3 e 5 ovos, cun tempo de incubaci\u00f3n de 12-13 d\u00edas. Os polos permanecen no ni\u00f1o entre 10 e 13 d\u00edas trala eclosi\u00f3n.\nDistribuci\u00f3n.\nAve com\u00fan no sur de Europa, Turqu\u00eda e C\u00e1ucaso. Tam\u00e9n no norte de \u00c1frica."}
{"id": "241088", "revid": "98629", "url": "https://gl.wikipedia.org/wiki?curid=241088", "title": "Carr\u00e1n cristado", "text": "O carr\u00e1n cristado (\"Thalasseus sandvicensis\"), \u00e9 un ave da familia dos Sternidae.\nMorfolox\u00eda e h\u00e1bitos.\nTen unha lonxitude entre 37\u201343\u00a0cm, unha envergadura de 85\u201397\u00a0cm e un peso de 250 gramos. Ten o peteiro esvelto e negro, coa punta amarela. Testa branca. Presenta unha pequena crista negra e patas da mesma cor. A especie non presenta dimorfismo sexual. Os xoves te\u00f1en manchas pardas na cabeza e na parte superior do corpo.\n\u00c9 un ave moi gregaria, que garula con frecuencia. Alimentaci\u00f3n baseada en peixes que pesca mergull\u00e1ndose. Tam\u00e9n depreda crust\u00e1ceos, moluscos e vermes.\nReproduci\u00f3n.\nCr\u00eda en colonias en praias areosas ou illas baixas. \u00c1s veces tam\u00e9n en augas estancadas que sexan salobres. O per\u00edodo de cr\u00eda vai de maio a xullo cunha posta de 2 ovos. O tempo de incubaci\u00f3n \u00e9 de 22-26 d\u00edas. Os polos comezan a voar \u00f3s 30-35 d\u00edas.\nDistribuci\u00f3n.\nEstival no norte de Europa. Inv\u00e9rnante no Sur de Europa e \u00c1frica. Escaso ou inexistente lonxe da costa. \u00d3 rev\u00e9s do carr\u00e1n do Caspio segue a costa cando emigra.\nNon cr\u00eda en Galicia, pero \u00e9 relativamente abondosa nos pasos migratorios, especialmente de setembro a outubro."}
{"id": "241089", "revid": "56817", "url": "https://gl.wikipedia.org/wiki?curid=241089", "title": "Dianthus", "text": "Dianthus \u00e9 un x\u00e9nero dunhas 300 especies de plantas de flor da familia Caryophyllaceae, nativa primordialmente de Europa e Asia, cunhas poucas especies que se atopan no norte de \u00c1frica, e unha especie (\"D. repens\") na zona \u00e1rtica de Am\u00e9rica do Norte. Coloquialmente co\u00f1\u00e9cense como caraveleiras. A flor \u00e9 o caravel. A especie cultivada comunmente \u00e9 a \"Dianthus caryophyllus\".\nEtimolox\u00eda.\nO nome xen\u00e9rico \"Dianthus\" procede das verbas gregas \"deos\" (\u00abdeus\u00bb) e \"anthos\" (\u00abflor\u00bb), e xa foi citado polo bot\u00e1nico grego Teofrasto hai 2000 anos. o termo galego caravel vir\u00eda do lat\u00edn: \"clavum\" (cravo).\nDescrici\u00f3n.\nAs especies son sobre todo herbas perennes, algunhas son anuais ou bianuais, e algunhas son arbustos baixos con numerosos v\u00e1stagos basais.\nAs follas son opostas, simples, lineares, cinsentas verdosas e a mi\u00fado fortemente glaucas a azulverde.\nAs flores te\u00f1en cinco p\u00e9talos, cunha marxe festoneada t\u00edpica, e (en case todas as especies) de cor rosa forte a rosa p\u00e1lido. Unha especie (\"D. knappii\") ten flores amarelas cun centro p\u00farpura.\nEn principio, o caravel bravo florea durante a primavera e o ver\u00e1n.\nAs especies de \"Dianthus\" serven coma fonte de alimentaci\u00f3n para as larvas dalgunhas especies de Lepidoptera, que incl\u00faen a \"Mamestra brassicae\" (abela\u00ed\u00f1a das verzas), \"Gymnoscelis rufifasciata\" (abela\u00ed\u00f1a de raia dupla), \"Noctua pronuba\" (abela\u00ed\u00f1a de \u00e1s amarelas) ou \"Hadena bicruris\". Tam\u00e9n tres especies de \"Coleophora\", h\u00f3spedes exclusivos de \"Dianthus\": \"C. dianthi\", \"C. dianthivora\" e \"C. musculella\" (o cal se alimenta exclusivamente de \"D. suberbus\")."}
{"id": "241092", "revid": "5863", "url": "https://gl.wikipedia.org/wiki?curid=241092", "title": "Marisol Soneira Tajes", "text": "Mar\u00eda Soledad Soneira Tajes, nada en Camari\u00f1as o 10 de decembro de 1954, \u00e9 unha pol\u00edtica galega do PSdeG-PSOE.\nTraxectoria.\nCursou estudos de Ciencias Pol\u00edticas. \u00c9 artes\u00e1n e dirixiu unha comercializadora de encaixes de Camari\u00f1as. Foi concelleira en Camari\u00f1as. Accedeu ao Parlamento de Galicia en 1999 substitu\u00edndo a Javier Losada de Azpiazu. \u00c9 portavoz da \u00e1rea de emigraci\u00f3n do Grupo Parlamentario Socialista. \u00c9 Secretaria de Movementos Migratorios da CENG do PSdeG-PSOE desde 2000. Foi elixida deputada nas auton\u00f3micas de 2001 e volveu ser elixida en 2005, 2009 e 2012. Foi portavoz de Medio Rural do Grupo Parlamentario Socialista na lexislatura 2009-2012."}
{"id": "241094", "revid": "23204", "url": "https://gl.wikipedia.org/wiki?curid=241094", "title": "G\u00f3mara", "text": "G\u00f3mara \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 377 habitantes (INE 2012) e ocupa unha superficie de 68,27 km\u00b2."}
{"id": "241095", "revid": "1888", "url": "https://gl.wikipedia.org/wiki?curid=241095", "title": "Mar\u00eda Soledad Soneira Tajes", "text": ""}
{"id": "241096", "revid": "23204", "url": "https://gl.wikipedia.org/wiki?curid=241096", "title": "Herrera de Soria", "text": "Herrera de Soria \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 14 habitantes (INE 2012) e ocupa unha superficie de 26,07 km\u00b2."}
{"id": "241097", "revid": "23204", "url": "https://gl.wikipedia.org/wiki?curid=241097", "title": "Hinojosa del Campo", "text": "Hinojosa del Campo \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 32 habitantes (INE 2012) e ocupa unha superficie de 26,07 km\u00b2."}
{"id": "241098", "revid": "23204", "url": "https://gl.wikipedia.org/wiki?curid=241098", "title": "Langa de Duero", "text": "Langa de Duero \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 821 habitantes (INE 2012) e ocupa unha superficie de 189,91 km\u00b2."}
{"id": "241099", "revid": "56817", "url": "https://gl.wikipedia.org/wiki?curid=241099", "title": "Dalia (hom\u00f3nimos)", "text": "O termo dalia p\u00f3dese referir a:\nPersoeiros.\nDahlia.\nPersonaxes fiticios:"}
{"id": "241101", "revid": "1131", "url": "https://gl.wikipedia.org/wiki?curid=241101", "title": "Dalia", "text": "A dalia \u00e9 unha planta ornamental pertencente ao x\u00e9nero Dahlia, un x\u00e9nero bot\u00e1nico pertencente \u00e1 familia Asteraceae. De ra\u00edz tuberosa, cult\u00edvase polas s\u00faas flores vistosas. \u00c9 com\u00fan na xardinaxe galega.\nEtimolox\u00eda.\nO nome orixinal da dalia prov\u00e9n do nahuatl \"acocoxochitl\", que v\u00e9n de: \"a-tl\" (auga), \"coco-tli\" (tubo) e \"xochitl\" (flor).\nO nome xen\u00e9rico \"Dahlia\", o nome galego, e en xeral de todas as linguas occidentais, v\u00e9n do bot\u00e1nico sueco Anders Dahl (1751-1789), quen introduciu a planta en Europa.\nDescrici\u00f3n.\n\u00c9 unha herb\u00e1cea de porte medio, perenne. Cando \u00e9 adulta, a planta chega a atinxir os 1,50 metros. \nA mayor\u00eda das dalias son plantas herb\u00e1ceas ou arbustivas, \u00e1s veces ep\u00edfitas ou rubideiras. As herb\u00e1ceas son anuais, pois a s\u00faa follaxe desaparece no inverno, mais as s\u00faas ra\u00edces tuberosas fican soterradas, de onde agroman novas planta na seguinte estaci\u00f3n de choivas. As arbustivas son perennes e polo xeral te\u00f1en ra\u00edces tuberosas moi desenvolvidas. Os talos son ocos (de a\u00ed o nome en n\u00e1huatl \u201cAcocox\u00f3chitl\u201d) ou compactos e, as follas son opostas ou verticiladas (orix\u00ednanse arredor dun mesmo punto e se distrib\u00faen en diferentes direcci\u00f3ns), simples a tres veces compostas. A follaxe var\u00eda entre l\u00e1minas enteiras e l\u00e1minas divididas.\nAs flores est\u00e1n formadas de varias estruturas (compostas) que en conxunto se denominan \"cabeci\u00f1as\": flores liguladas (en forma de lingua) situadas ao exterior, cuxa aparencia \u00e9 semellante \u00e1 dun p\u00e9talo (brancas, moradas, amarelas ou vermellas); e as tubulares ou flores de disco (amarelas ou moradas), que se asemellan a un prato, ambas as d\u00faas fican dispostas sobre unha base com\u00fan chamada recept\u00e1culo. En conxunto forman o cap\u00edtulo. Na actualidade, as dalias chamadas duplas incrementaron o n\u00famero e tama\u00f1o de flores liguladas. Os froitos son secos, dunha soa semente e indehiscentem, aquenios de forma oval lanceolada. As follas semellan ser m\u00e1is diversas entre as especies c\u00e1s mesmas flores.\nHistoria.\n\u00c9 orixinaria do M\u00e9xico, onde \u00e9 moi popular. Os indios precolombianos daquela rexi\u00f3n foron os primeiros a cultivar dalias, a\u00ednda no per\u00edodo do imperio Azteca. Contra o final do s\u00e9culo XVIII, o director do Xard\u00edn Bot\u00e1nico de Madrid encantouse coa flor durante unha visita a M\u00e9xico. Foi de abondo para que a dalia atravesase o oc\u00e9ano e chegase a Europa, onde se adaptou moi ben ao clima temperado.\nFoi o bot\u00e1nico sueco A. Dahl, respons\u00e1bel da expansi\u00f3n das dalias pola rexi\u00f3n n\u00f3rdica de Europa, quen inspirou o nome da flor. Os holandeses e os franceses foron os maiores introdutores do cultivo e da produci\u00f3n de innumer\u00e1beis especies h\u00edbridas de dalias. A inmigraci\u00f3n holandesa contribu\u00edu moito \u00e1 propagaci\u00f3n desta flor no Brasil.\nHoxe, grazas ao xurdimento de varios h\u00edbridos, podemos encontrar diversos tipos de dalias, o que resulta nunha gran variedade de formas (pomp\u00f3n, b\u00f3la, decorativa etc.) e cores (branca, alaranxada, vermella, amarela, \"pink\"). Son m\u00e1is de 3.000 variedades resultantes de cruzamentos con outras especies, coma os crisantemos, por exemplo.\nCultivo.\nA reproduci\u00f3n \u00e9 por medio de sementes, escallos ou divisi\u00f3n das ra\u00edces tuberosas; esta \u00faltima forma permite a propagaci\u00f3n dun exemplar con caracter\u00edsticas id\u00e9nticas \u00e1s da planta nai.\nO substrato ideal para o plant\u00edo constar\u00e1 de d\u00faas partes de terra com\u00fan, d\u00faas partes de terra vexetal e unha parte de area. Os solos de Galiza acostuman ser favor\u00e1beis para o seu cultivo.\nO clima ideal \u00e9 o temperado. En locais de clima fr\u00edo precisa dun m\u00ednimo 4 horas de sol pleno; en climas quentes, recom\u00e9ndase o cultivo a media sombra. Respecto das regas, c\u00f3mpre manter o solo sempre h\u00famido, sen enchoupar. Como coidado especial, necesita protecci\u00f3n contra o vento e fertilizaci\u00f3n org\u00e1nica cada tres meses.\nA floraci\u00f3n produce flores illadas na primavera e no ver\u00e1n, de diferentes cores."}
{"id": "241102", "revid": "18868", "url": "https://gl.wikipedia.org/wiki?curid=241102", "title": "Dahlia", "text": ""}
{"id": "241107", "revid": "2520", "url": "https://gl.wikipedia.org/wiki?curid=241107", "title": "Doenzas desmielinizantes", "text": ""}
{"id": "241108", "revid": "27155", "url": "https://gl.wikipedia.org/wiki?curid=241108", "title": "Doenza desmielinizante", "text": "Unha doenza desmielinizante \u00e9 un termo que abarca a todas aquelas doenzas que afectan \u00e1 substancia branca do sistema nervioso central, produc\u00edndose unha desmielinizaci\u00f3n. A doenza deste tipo m\u00e1is frecuente \u00e9 o Alzheimer, e moitas veces \u00e1mbolos dous termos son empregados coma sin\u00f3nimos.\nIntroduci\u00f3n.\nAs neuronas, c\u00e9lulas do sistema nervioso, est\u00e1n arrodeadas por unha substancia chamada mielina, que favorece a conduci\u00f3n el\u00e9ctrica. No sistema nervioso central, a mielina f\u00f3rmase a expensas da membrana plasm\u00e1tica dos oligodendrocitos, mentres que no sistema nervioso perif\u00e9rico depende das c\u00e9lulas de Schwann. Cando a mielina \u00e9 destru\u00edda, a conduci\u00f3n dos sinais el\u00e9ctricos ao longo dos nervios vese seriamente afectada, e en consecuencia os nervios perden a s\u00faa funcionalidade co paso do tempo. A desmielinizaci\u00f3n comporta ademais unha perda da velocidade de conduci\u00f3n do impulso e da resposta, perda de propiedades de conduci\u00f3n, consumo enerx\u00e9tico pouco eficiente e desorganizaci\u00f3n do sistema nervioso.\nClasificaci\u00f3n.\nDentro das doenzas desmielinizantes p\u00f3dense distinguir:"}
{"id": "241109", "revid": "23204", "url": "https://gl.wikipedia.org/wiki?curid=241109", "title": "Doenza de Canavan", "text": "A doenza de Canavan \u00e9 unha enfermidade desmielinizante que se agrupa dentro das chamadas leucodistrofias. \u00c9 unha doenza rara que se debe a unha mutaci\u00f3n no xene da aspartatoacilasa no cromosoma 17 e que se acompa\u00f1a dun aumento de \u00e1cido N-acetil-asp\u00e1rtico (NAA). \u00c9 t\u00edpica da idade infantil, onde pode comezar con macrocefalia, cegueira, espasticidade, atraso psicomotor, crises convulsivas e dificultade para tragar alimentos e mesmo a morte.\nO seu diagn\u00f3stico p\u00f3dese facer obxectivando o d\u00e9ficit encim\u00e1tico en cultivo de fibroblastos. Non existe ning\u00fan tratamento que cure esta doenza."}
{"id": "241110", "revid": "2520", "url": "https://gl.wikipedia.org/wiki?curid=241110", "title": "Enfermidade desmielinizante", "text": ""}
{"id": "241113", "revid": "23204", "url": "https://gl.wikipedia.org/wiki?curid=241113", "title": "Doenza de Alexander", "text": "A doenza de Alexander \u00e9 unha enfermidade desmielinizante que se agrupa dentro das chamadas leucodistrofias. \u00c9 unha entidade moi rara, produto dunha mutaci\u00f3n dun xene que codifica a prote\u00edna gliofibrilar ac\u00eddica (GFAP). As anomal\u00edas histol\u00f3xicas caracter\u00edsticas desta s\u00edndrome son a desmielinizaci\u00f3n difusa da substancia branca e a presenza dunha gran cantidade de fibras de Rosenthal (agregados proteicos de GFAP con outro tipo de prote\u00ednas) dentro dos astrocitos.\nAdoita comezar na idade infantil con macrocefalia, atraso mental, convulsi\u00f3ns e espasticidade. Non ten ning\u00fan tratamento eficaz."}
{"id": "241114", "revid": "2520", "url": "https://gl.wikipedia.org/wiki?curid=241114", "title": "Enfermidade de Alexander", "text": ""}
{"id": "241115", "revid": "2520", "url": "https://gl.wikipedia.org/wiki?curid=241115", "title": "Enfermidade de Canavan", "text": ""}
{"id": "241116", "revid": "6417658", "url": "https://gl.wikipedia.org/wiki?curid=241116", "title": "Philips", "text": "Philips \u00e9 unha empresa holandesa de electr\u00f3nica. Ten a s\u00faa sede na cidade de Amsterdam, pero a orixe da empresa est\u00e1 en Eindhoven. A empresa produce electr\u00f3nica de consumo, iluminaci\u00f3n, telecomunicaci\u00f3ns e equipamento m\u00e9dico.\nPhilips \u00e9 o fundador e patrocinador do club de f\u00fatbol PSV Eindhoven.\nHistoria.\nEn 1891 Gerard Philips xunto co seu pai Frederik Philips fundaron Philips &amp; Co. nun local en Eindhoven. Os primeiros produtos foron bombillas, actualmente o local foi convertido nun museo. Orixinalmente a planta de Philips adic\u00e1base \u00e1 montaxe de l\u00e1mpadas de filamento de carbono. Gerard Philips estaba particularmente interesado na investigaci\u00f3n e sentou as bases para o Laboratorio de F\u00edsica de Philips (NatLab), o sucesor foi, o High Tech Campus de Eindhoven. Coa incorporaci\u00f3n do irm\u00e1n Gerard Anton Philips, en 1895, a direcci\u00f3n da empresa complem\u00e9ntase cun home de negocios que era capaz de facer medrar a empresa. En 1899 Anton pasa a ser socio xerente da empresa. En 1907, f\u00fandase NV Philips Metal Factory en Eindhoven, seguindo en 1912 co establecemento de NV Philips, Gerard e Anton Philips foron os primeiros directores.\nPhilips en Espa\u00f1a.\nPhilips chega a Espa\u00f1a en 1926 nun principio como importadora e distribuidora. En 1927 merca a empresa L\u00e1mparas El\u00e9ctricas \u201cZ\u201d (SELEZ). Unha empresa fundada en 1908 polo enxe\u00f1eiro barcelon\u00e9s Luis Muntadas Rovira adicada \u00e1 fabricaci\u00f3n de l\u00e1mpadas de alumbrado. En 1945 comezou a fabricaci\u00f3n de tubos fluorescentes e dez anos despois a fabricaci\u00f3n de tubos de imaxe para televisores. En 1959 inaug\u00farase a primeira instalaci\u00f3n para fabricar ferritas na Zona Franca de Barcelona, onde no ano seguinte funda Miniwatt, S.A. adicada \u00e1 fabricaci\u00f3n de compo\u00f1entes electr\u00f3nicos.\nNos anos 1980 e 1990 Philips reorganizou toda a s\u00faa estrutura produtiva e de organizaci\u00f3n."}
{"id": "241118", "revid": "23204", "url": "https://gl.wikipedia.org/wiki?curid=241118", "title": "Beowulf &amp; Grendel", "text": ""}
{"id": "241119", "revid": "25871", "url": "https://gl.wikipedia.org/wiki?curid=241119", "title": "A Gandari\u00f1a, Saavedra, Begonte", "text": "A Gandari\u00f1a \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 46 habitantes (23 homes e 23 mulleres)."}
{"id": "241122", "revid": "89787", "url": "https://gl.wikipedia.org/wiki?curid=241122", "title": "Goldar, Saavedra, Begonte", "text": "Goldar \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 20 habitantes (11 homes e 9 mulleres)."}
{"id": "241123", "revid": "22570", "url": "https://gl.wikipedia.org/wiki?curid=241123", "title": "Illoi, Saavedra, Begonte", "text": "Illoi \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1."}
{"id": "241124", "revid": "25871", "url": "https://gl.wikipedia.org/wiki?curid=241124", "title": "A Lagoa, Saavedra, Begonte", "text": "A Lagoa \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1."}
{"id": "241131", "revid": "27155", "url": "https://gl.wikipedia.org/wiki?curid=241131", "title": "Prote\u00edna \u00e1cida fibrilar glial", "text": "A prote\u00edna \u00e1cida fibrilar glial ou prote\u00edna ac\u00eddica fibrilar glial, abreviada como GFAP (do ingl\u00e9s \"glial fibrillary acidic protein\") \u00e9 unha prote\u00edna que forma parte dos filamentos intermedios do citoesqueleto e est\u00e1 codificada nos humanos polo xene \"GFAP\" do cromosoma 17.\nEsta prote\u00edna expr\u00e9sase en numerosos tipos celulares do sistema nervioso central, como o astrocito, e a c\u00e9lula ependimal. Tam\u00e9n se expresa nos glom\u00e9rulos e nos fibroblastos peritubulares dos riles de ratas e na c\u00e9lula de Leydig dos test\u00edculos de h\u00e1mster e homes, no queratinocito humano, osteocito e condrocito humano e c\u00e9lula estrelada pancre\u00e1tica e c\u00e9lula estrelada hep\u00e1tica de ratas.\nA GFAP foi nomeada, illada e caracterizada por primeira vez por Lawrence F. Eng en 1969. e describiuse en detalle en 1971. Consid\u00e9rase unha prote\u00edna de filamentos intermedios de tipo III codificada na rexi\u00f3n 17q21. Est\u00e1 moi relacionada con outros membros da s\u00faa familia non epiteliais, como a vimentina, desmina, e periferina, que est\u00e1n todos implicados no mantemento da estrutura e funci\u00f3n do citoesqueleto celular. A GFAP crese que axuda a manter a forza mec\u00e1nica dos astrocitos, e tam\u00e9n a forma das c\u00e9lulas pero a s\u00faa funci\u00f3n exacta a\u00ednda non se co\u00f1ece ben, malia o gran n\u00famero de estudos que a usan como marcador celular.\nEstrutura.\nOs filamentos intermedios de tipo III conte\u00f1en tres dominios, chamados cabeza, bast\u00f3n e cola. A secuencia espec\u00edfica do ADN que codifica o dominio bast\u00f3n (\"rod\") pode difereir entre os distintos filamentos intermedios de tipo III pero a estrutura da prote\u00edna est\u00e1 moi conservada. Este dominio bast\u00f3n enr\u00f3lase arredor do doutro filamento para formar un d\u00edmero, cos extremos N-terminal e C-terminal de cada filamento ali\u00f1ados. Os filamentos de tipo III como a GFAP poden formar tanto homod\u00edmeros coma heterod\u00edmeros; a GFAP pode polimerizarse con outras prote\u00ednas de tipo III ou con prote\u00ednas de neurofilamento (NF-L). Por\u00e9n, a GFAP e os outros tipos de prote\u00ednas de tipo III de filamentos intermedios non poden ensamblarse con queratinas (os filamentos intermedios de tipo I e II) polo que nas c\u00e9lulas que expresan ambas as prote\u00ednas, f\u00f3rmanse d\u00faas redes de filamentos intermedios separadas, o cal pode permitir unha especializaci\u00f3n e un incremento da variabilidade.\nPara formar redes, os d\u00edmeros de GFAP iniciais comb\u00ednanse para formar tetr\u00e1meros, que son as subunidades b\u00e1sicas dun filamento intermedio. Como os dominios bast\u00f3n por si s\u00f3s non forman filamentos \"in vitro\", os dominios de cabeza e cola non helicoidais son necesarios para a formaci\u00f3n de filamentos. As rexi\u00f3ns cabeza e cola te\u00f1en unha maior variabilidade de secuencia e estrutura. A pesar desta maior variabilidade, a cabeza da GFAP cont\u00e9n d\u00faas arxininas conservadas e un residuo arom\u00e1tico que se sabe que son necesarios para unha ensamblaxe axeitada.\nFunci\u00f3n no sistema nervioso central.\nA GFAP expr\u00e9sase no sistema nervioso central nos astrocitos. Est\u00e1 implicada en moitos procesos importantes do sistema nervioso central, como a comunicaci\u00f3n celular e o funcionamento da barreira hematoencef\u00e1lica.\nA GFAP xoga un papel na mitose ao axustar a rede de filamentos presente na c\u00e9lula. Durante a mitose, hai un incremento de GFAP fosforilada, e un movemento desta prote\u00edna modificada cara ao suco de segmentaci\u00f3n da c\u00e9lula en divisi\u00f3n. No proceso funcionan diferentes conxuntos de quinases; a quinase cdc2 act\u00faa s\u00f3 na transici\u00f3n da fase G2, e outras GFAP quinases est\u00e1n activas s\u00f3 no suco de segmentaci\u00f3n. Esta especificidade de localizaci\u00f3n permite a regulaci\u00f3n precisa da distribuci\u00f3n da GFAP nas c\u00e9lulas fillas. Diversos estudos indican que os ratos knockout para a GFAP sofren moitos procesos dexenerativos como a mielinazaci\u00f3n anormal, deterioraci\u00f3n da estrutura da substancia branca, e incapacidade funcional/estrutural da barreira hematoencef\u00e1lica. Estes datos suxiren que a GFAP \u00e9 necesaria para moitas funci\u00f3ns cr\u00edticas no sistema nervioso central.\nProp\u00faxose que a GFAP xoga un papel nas interacci\u00f3ns astrocito-neurona e na comunicaci\u00f3n c\u00e9lula-c\u00e9lula. In vitro, usando ARN antisentido, os astrocitos que carecen de GFAP non forman as extensi\u00f3ns xeralmente presentes en resposta \u00e1s neuronas. Outros estudos indican que as c\u00e9lulas de Purkinje nos ratos knockout para a GFAP non presentan a estrutura normal, e estes ratos mostran d\u00e9ficits en experimentos de condicionamento como a tarefa de pestanexo. Estudos bioqu\u00edmicos da GFAP indican que a fosforilaci\u00f3n dependente de MgCl2 ou de calcio/calmodulina en varios residuos de serina ou treonina fana a PKC e a PKA, que son d\u00faas quinases importantes na transduci\u00f3n de sinais citoplasm\u00e1tica. Estes datos suli\u00f1an a importancia da GFAP para a comunicaci\u00f3n celular.\nA GFAP tam\u00e9n \u00e9 importante na reparaci\u00f3n de lesi\u00f3ns no sistema nerviosos central. M\u00e1is especificamente polo seu papel na formaci\u00f3n de cicatrices gliais en multitude de localizaci\u00f3ns a trav\u00e9s do sistema nervioso central inclu\u00edndo o ollo e o cerebro.\nPatolox\u00eda.\nExisten moitos trastornos asociados coa regulaci\u00f3n incorrecta da GFAP, e as lesi\u00f3ns poden causar que as c\u00e9lulas gliais reaccionen de forma prexudicial. A formaci\u00f3n dunha cicatriz glial \u00e9 unha consecuencia de varias condici\u00f3ns neurodexenerativas, e de lesi\u00f3ns que seccionan o material neural. A cicatriz orix\u00ednase por astrocitos que interaccionan con tecido fibroso para restablecer as marxes gliais arredor do n\u00facleo da lesi\u00f3n central e \u00e9 causada parcialmente por unha regulaci\u00f3n \u00e1 alza da GFAP.\nOutra condici\u00f3n directamente relacionada coa GFAP \u00e9 a enfermidade de Alexander, un trastorno xen\u00e9tico raro. Entre os seus s\u00edntomas est\u00e1n o atraso f\u00edsico e mental, demencia, agrandamento do cerebro e cabeza, espasticidade (rixidez das extremidades), e convulsi\u00f3ns. O mecanismo celular da enfermidade \u00e9 a presenza de acumulaci\u00f3ns citopl\u00e1smicas co\u00f1ecidas como fibras de Rosenthal, que conte\u00f1en GFAP e prote\u00ednas de choque t\u00e9rmico. As mutaci\u00f3ns na rexi\u00f3n codificante da GFAP contrib\u00faen \u00e1 acumulaci\u00f3n de fibras de Rosenthal. Prop\u00faxose que algunhas destas mutaci\u00f3ns son prexudiciais para a formaci\u00f3n do citoesqueleto e que incrementan a actividade da caspase 3, o cal levar\u00eda ao aumento da apoptose das c\u00e9lulas que leven esas mutaci\u00f3n. En conclusi\u00f3n, a GFAP xoga un importante papel na patox\u00e9nese da enfermidade de Alexander.\nUn dato importante \u00e9 que a expresi\u00f3n dalgunhas isoformas da GFAP decrece en resposta a infecci\u00f3ns agudas ou neurodexeneraci\u00f3n.\nAdemais, a reduci\u00f3n na expresi\u00f3n da GFAP tam\u00e9n se detectou na encefalopat\u00eda de Wernicke. A glicoprote\u00edna gp120 da envoltura viral do VIH-1 pode inhibir directamente a fosforilaci\u00f3n da GFAP e os niveis de GFAP poden decrecer en resposta a infecci\u00f3ns cr\u00f3nicas polo VIH-1, virus da varicela z\u00f3ster, e virus da pseudorrabia. Informouse de decrecemento da expresi\u00f3n da GFAP na s\u00edndrome de Down, esquizofrenia, trastorno bipolar e depresi\u00f3n.\nNun estudo de 22 pacientes infant\u00eds aos que se lles aplicaba oxixenaci\u00f3n por membrana extracorp\u00f3rea (ECMO), os nenos que ti\u00f1an niveis anormais de GFAP ti\u00f1an unha probabilidade 13 veces maior de morreren e 11 veces maior de sufriren danos cerebrais comparados cos nenos con niveis normais de GFAP. Os niveis de GFAP \u00fasanse xa como marcador para os danos neurol\u00f3xicos en adultos que sufriron accidentes cerebrovasculares e lesi\u00f3ns traum\u00e1ticas do cerebro.\nInteracci\u00f3ns.\nA GFAP interacciona con MEN1 e PSEN1.\nIsoformas.\nA\u00ednda que a GFAP alfa \u00e9 a \u00fanica isoforma que pode ensamblarse homomericamente, a GFAP ten 8 isoformas distintas que etiquetan distintas subpoboaci\u00f3ns de astrocitos en cerebros de humanos e roedores. Estras isoformas incl\u00faen o GFAP kappa, os GFAP +1 e o actualmente mellor investigado GFAP delta. O GFAP delta parece estar ligado a c\u00e9lulas nai neurais (NSCs) e pode estar implicado na migraci\u00f3n. O GFAP+1 \u00e9 un anticorpo que etiqueta d\u00faas isoformas. A\u00ednda que os astrocitos positivos para o GFAP+1 suponse que non son astrocitos reactivos, hai unha ampla variedade de morfolox\u00edas como a presenza de procesos de ata 0,95mm (atopados no cerebro humano). A expresi\u00f3n de astrocitos positivos para o GFAP+1 est\u00e1 ligada a idades avanzadas e ao comezo de patolox\u00edas de alzh\u00e9imer."}
{"id": "241132", "revid": "27155", "url": "https://gl.wikipedia.org/wiki?curid=241132", "title": "Prote\u00edna ac\u00eddica fibrilar glial", "text": ""}
{"id": "241133", "revid": "27155", "url": "https://gl.wikipedia.org/wiki?curid=241133", "title": "GFAP", "text": ""}
{"id": "241134", "revid": "2520", "url": "https://gl.wikipedia.org/wiki?curid=241134", "title": "Prote\u00edna gliofibrilar ac\u00eddica", "text": ""}
{"id": "241135", "revid": "5863", "url": "https://gl.wikipedia.org/wiki?curid=241135", "title": "Terap\u00f3ntidos", "text": "Os terap\u00f3ntidos (Terapontidae; tam\u00e9n recollido como Teraponidae, Theraponidae ou Therapontidae) son unha familia de peixes perciformes pertencentes \u00e1 suborde Percoidei.\nO nome procede do grego \"tera, -atos\": monstruoso, estra\u00f1o; e \"pontios\", mari\u00f1o.\nMorfolox\u00eda.\nSon de corpo alargado, lixeiramente comprimido lateralmente. Alcanza tama\u00f1os de ata 80\u00a0cm.\nNo op\u00e9rculo presentan d\u00faas espi\u00f1as; preop\u00e9rculo serrado.\nA aleta dorsal est\u00e1 dividida nunha primeira parte de 11-13 raios espi\u00f1osos e unha segunda con 9-11 raios brandos; a parte espi\u00f1osa \u00e9 depresible nunha bolsa basal. Na aleta anal, 3 raios espi\u00f1osos seguidos de 7-10 raios brandos. As aletas p\u00e9lvicas ins\u00edrense por detr\u00e1s da base das pectorais e pos\u00faen unha espi\u00f1a e 5 raios brandos. A caudal \u00e9 redondeada ou truncada.\nA li\u00f1a lateral, continua e sen interrupci\u00f3ns, segue o perfil dorsal ata alcanzas a aleta caudal.\nH\u00e1bitat e biolox\u00eda.\nIncl\u00fae especies mari\u00f1as pero tam\u00e9n de augas salobres e de auga doce, distribu\u00eddas polos mares do Indo-Pac\u00edfico.\nAlim\u00e9ntase de peixes, algas e pequenos invertebrados.\nTaxonom\u00eda.\nSegundo WORMS div\u00eddese nos seguintes x\u00e9neros:"}
{"id": "241139", "revid": "1822", "url": "https://gl.wikipedia.org/wiki?curid=241139", "title": "Terapontidae", "text": ""}
{"id": "241141", "revid": "89787", "url": "https://gl.wikipedia.org/wiki?curid=241141", "title": "Maria Kirilenko", "text": "Maria Yuryevna Kirilenko, nada o 26 de xaneiro de 1987 en Moscova, \u00e9 unha tenista rusa. Kirilenko ga\u00f1ou o seu primeiro t\u00edtulo do WTA Tour en 2005, \u00f3 ga\u00f1ar a Anna-Lena Gr\u00f6nefeld no China Open. Chegou \u00f3 n\u00famero 12 da Women's Tennis Association, o posto m\u00e1is alto da s\u00faa carreira, en agosto de 2012. Ga\u00f1ou \u00f3 US Open j\u00fanior de 2002. Chegou \u00f3s cuartos de final de dous Grand Slam, o Open de Australia de 2010, e o Campionato de Wimbledon de 2012. Foi ademais medalla de bronce nos Xogos Ol\u00edmpicos de Londres 2012 en dobres."}
{"id": "241145", "revid": "25871", "url": "https://gl.wikipedia.org/wiki?curid=241145", "title": "Poonch", "text": "Poonch \u00e9 unha vila e un concello, capital do distrito de hom\u00f3nimo no estado indio de Jammu e Caxemira. No ano 2011 ti\u00f1a unha poboaci\u00f3n de 40.987 habitantes, na s\u00faa maior\u00eda hind\u00fas contrastando coa maior\u00eda isl\u00e1mica do resto do distrito."}
{"id": "241152", "revid": "85894", "url": "https://gl.wikipedia.org/wiki?curid=241152", "title": "O Covelo, Paderne, Oza-Cesuras", "text": "O Covelo \u00e9 un lugar da parroquia de Paderne no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 9 habitantes (6 homes e 3 mulleres)."}
{"id": "241153", "revid": "85894", "url": "https://gl.wikipedia.org/wiki?curid=241153", "title": "Du\u00f1o, Paderne, Oza-Cesuras", "text": "Du\u00f1o \u00e9 un lugar da parroquia de Paderne no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 17 habitantes (10 homes e 7 mulleres)."}
{"id": "241154", "revid": "85894", "url": "https://gl.wikipedia.org/wiki?curid=241154", "title": "A Espi\u00f1eira, Paderne, Oza-Cesuras", "text": "A Espi\u00f1eira \u00e9 un lugar da parroquia de Paderne no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 3 habitantes (1 home e 2 mulleres)."}
{"id": "241155", "revid": "85894", "url": "https://gl.wikipedia.org/wiki?curid=241155", "title": "Fab\u00e1s, Paderne, Oza-Cesuras", "text": "Fab\u00e1s \u00e9 un lugar da parroquia de Paderne no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 5 habitantes (3 homes e 2 mulleres)."}
{"id": "241159", "revid": "85894", "url": "https://gl.wikipedia.org/wiki?curid=241159", "title": "A Igrexa, Paderne, Oza-Cesuras", "text": "A Igrexa \u00e9 un lugar da parroquia de Paderne no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 9 habitantes (4 homes e 5 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "241160", "revid": "85894", "url": "https://gl.wikipedia.org/wiki?curid=241160", "title": "O Monte, Paderne, Oza-Cesuras", "text": "O Monte \u00e9 un lugar da parroquia de Paderne no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 10 habitantes (8 homes e 2 mulleres)."}
{"id": "241162", "revid": "85894", "url": "https://gl.wikipedia.org/wiki?curid=241162", "title": "Nab\u00e1s, Paderne, Oza-Cesuras", "text": "Nab\u00e1s \u00e9 un lugar da parroquia de Paderne no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 4 habitantes (2 homes e 2 mulleres)."}
{"id": "241163", "revid": "85894", "url": "https://gl.wikipedia.org/wiki?curid=241163", "title": "Receb\u00edo, Paderne, Oza-Cesuras", "text": "Receb\u00edo \u00e9 un lugar da parroquia de Paderne no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 3 habitantes (2 homes e 1 muller)."}
{"id": "241164", "revid": "85894", "url": "https://gl.wikipedia.org/wiki?curid=241164", "title": "O Regueiro, Paderne, Oza-Cesuras", "text": "O Regueiro \u00e9 un lugar da parroquia de Paderne no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 2 habitantes (2 mulleres)."}
{"id": "241165", "revid": "85894", "url": "https://gl.wikipedia.org/wiki?curid=241165", "title": "As Sanches, Paderne, Oza-Cesuras", "text": "As Sanches \u00e9 un lugar da parroquia de Paderne no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 11 habitantes (4 homes e 7 mulleres)."}
{"id": "241166", "revid": "85894", "url": "https://gl.wikipedia.org/wiki?curid=241166", "title": "O Souto, Paderne, Oza-Cesuras", "text": "O Souto \u00e9 un lugar da parroquia de Paderne no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 12 habitantes (6 homes e 6 mulleres)."}
{"id": "241167", "revid": "85894", "url": "https://gl.wikipedia.org/wiki?curid=241167", "title": "Taboada, Paderne, Oza-Cesuras", "text": "Taboada \u00e9 un lugar da parroquia de Paderne no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 32 habitantes (13 homes e 19 mulleres)."}
{"id": "241168", "revid": "85894", "url": "https://gl.wikipedia.org/wiki?curid=241168", "title": "A Cachavella, Figueredo, Oza-Cesuras", "text": "A Cachavella \u00e9 un lugar da parroquia de Figueredo no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 8 habitantes (4 homes e 4 mulleres)."}
{"id": "241169", "revid": "85894", "url": "https://gl.wikipedia.org/wiki?curid=241169", "title": "O Castro, Figueredo, Oza-Cesuras", "text": "O Castro \u00e9 un lugar da parroquia de Figueredo no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 6 habitantes (4 homes e 2 mulleres)."}
{"id": "241170", "revid": "85894", "url": "https://gl.wikipedia.org/wiki?curid=241170", "title": "Choride, Figueredo, Oza-Cesuras", "text": "Choride \u00e9 un lugar da parroquia de Figueredo no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 5 habitantes (3 homes e 2 mulleres)."}
{"id": "241171", "revid": "85894", "url": "https://gl.wikipedia.org/wiki?curid=241171", "title": "Figueredo de Abaixo, Figueredo, Oza-Cesuras", "text": "Figueredo de Abaixo \u00e9 un lugar da parroquia de Figueredo no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 8 habitantes (6 homes e 2 mulleres)."}
{"id": "241172", "revid": "85894", "url": "https://gl.wikipedia.org/wiki?curid=241172", "title": "Figueredo de Arriba, Figueredo, Oza-Cesuras", "text": "Figueredo de Arriba \u00e9 un lugar da parroquia de Figueredo no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 contaba cun habitante (1 muller)."}
{"id": "241173", "revid": "23204", "url": "https://gl.wikipedia.org/wiki?curid=241173", "title": "Whisky de gran", "text": "O Whisky de gran \u00e9 calquera whisky feito (polo menos en parte) a partir de grans distintos aos de malte e cebada, como o whisky obtido utilizando millo, trigo ou centeo. Alg\u00fans tam\u00e9n conte\u00f1en whiskies de gran de cebada malteada. O whisky feito de cebada malteada (ou principalmente con cebada malteada) ch\u00e1mase normalmente whisky de malte en lugar de whisky de gran (a\u00ednda que cebada \u00e9 un cereal).\nDefinici\u00f3n de whisky de gran.\nEn Escocia, o \"whisky de malte\" debe utilizar un pur\u00e9 100% de cebada de malte e debe ser destilado nun alambique de cebola, mentres que o whisky de gran normalmente, se destila nun alambique de columna de xeito que resulta un maior porcentaxe de alcohol por volume (Vol.), polo que adoita caracterizarse por ter un sabor m\u00e1is lixeiro e menos complexo pero de menos sabor. Debido a esta pr\u00e1ctica, o whisky de gran raramente \u00e9 embotellado en Escocia, onde se fabrica principalmente para mesturar con whisky de malte para crear blended whiskies, que representan m\u00e1is do 90% de todas as vendas de whisky escoc\u00e9s. A s\u00faa lixeireza (en termos comparativos) ad\u00f3itase utilizar para suavizar as caracter\u00edsticas m\u00e1is \u00e1speras que adoitan caracterizar aos whiskies de malte. En ocasi\u00f3ns p\u00f3dense atopar whiskies de gran con certa idade que se venden en Escocia como \"whisky de gran puro\" (single grain whisky) ou \"whisky de gran mesturado\" (blended grain whisky).\nF\u00f3ra de Escocia, estes termos poden ser interpretados como unha indicaci\u00f3n de que unicamente na fabricaci\u00f3n do whisky foi utilizado un s\u00f3 gran (no caso do whisky de gran puro) ou unha mestura de grans (no caso de whisky de gran mesturado). Con todo, un \"Whisky Single Grain Scotch\" def\u00ednese como un whisky escoc\u00e9s destilado a partir dun mosto fermentado dun ou m\u00e1is grans nunha \u00fanica destiler\u00eda, do mesmo xeito que un \"single malt\" ref\u00edrese a un whisky escoc\u00e9s destilado a partir dun mosto de cebada malteada nunha \u00fanica destiler\u00eda. Do mesmo xeito, un \"Whisky Blended Scotch Grain\" def\u00ednese como un whisky escoc\u00e9s destilado a partir dun mosto fermentado dun ou m\u00e1is grans en m\u00e1is dunha destiler\u00eda, do mesmo xeito que un \"Whisky Blended Scotch Malt\" ref\u00edrese a un whisky escoc\u00e9s destilado a partir de mosto de cebada malteada en m\u00e1is dunha destiler\u00eda.\nF\u00f3ra de Escocia, o uso do alambique de columna e o uso dun mosto non de cebada non est\u00e1 tan estreitamente asociado coa produci\u00f3n de whisky \"light\" (whisky con pouco sabor debido \u00e1 destilaci\u00f3n cun Vol. moi alto ). Por exemplo, case todo o whisky americano prod\u00facese utilizando alambiques de columna e todo o whisky americano que se etiqueta como \"straight whiskey\" ou whisky puro (inclu\u00edndo straight Bourbon e straight rye) \u00e9 necesario utilizar un nivel de destilaci\u00f3n non superior ao 80% Vol.. Debido a esta limitaci\u00f3n, a maior parte do whisky americano en realidade pode ser menos \"light\" que alg\u00fans Single Malt escoceses ou irlandeses producidos en Pot Still. No whisky producido nos Estados Unidos un Vol. superior ao 80% clasif\u00edcanse oficialmente como whiskies \"Light\" e non poden ser etiquetados co nome dun gran ou chamarse \"Malt\", \"Bourbon\" ou \"Straight\".\nDestiler\u00edas de gran en Escocia.\nActuais.\nEn Escocia, o whisky de gran fabr\u00edcase actualmente en sete destiler\u00edas: \nAntigas.\nEx destiler\u00edas de gran foron: o Dumbarton Grain Distillery (1938-2002) pertence a Allied Domecq, a Carsebridge Grain Distillery en Alloa (1925-1983), a Caledonian Grain Distillery en Haymarket, Edimburgo (1855-1988) e Cambus Grain Distillery (1806-1993), que estaban en mans de United Distillers e a Port Dundas (1813 -2009) Grain Distillery en Glasgow, propiedade de Diageo."}
{"id": "241174", "revid": "85894", "url": "https://gl.wikipedia.org/wiki?curid=241174", "title": "Li\u00f1ares, Figueredo, Oza-Cesuras", "text": "Li\u00f1ares \u00e9 un lugar da parroquia de Figueredo no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 2 habitantes (1 home e 1 muller)."}
{"id": "241175", "revid": "85894", "url": "https://gl.wikipedia.org/wiki?curid=241175", "title": "O Outeiro, Figueredo, Oza-Cesuras", "text": "O Outeiro \u00e9 un lugar da parroquia de Figueredo no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 estaba despoboado.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "241176", "revid": "85894", "url": "https://gl.wikipedia.org/wiki?curid=241176", "title": "A Pedreira, Figueredo, Oza-Cesuras", "text": "A Pedreira \u00e9 un lugar da parroquia de Figueredo no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 7 habitantes (4 homes e 3 mulleres)."}
{"id": "241177", "revid": "85894", "url": "https://gl.wikipedia.org/wiki?curid=241177", "title": "O Seixo, Figueredo, Oza-Cesuras", "text": "O Seixo \u00e9 un lugar da parroquia de Figueredo no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 6 habitantes (3 homes e 3 mulleres)."}
{"id": "241178", "revid": "85894", "url": "https://gl.wikipedia.org/wiki?curid=241178", "title": "Trente, Figueredo, Oza-Cesuras", "text": "Trente \u00e9 un lugar da parroquia de Figueredo no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 2 habitantes (1 home e 1 muller)."}
{"id": "241180", "revid": "2858124", "url": "https://gl.wikipedia.org/wiki?curid=241180", "title": "Akhenaton", "text": ""}
{"id": "241181", "revid": "12413", "url": "https://gl.wikipedia.org/wiki?curid=241181", "title": "Kenzo Tange", "text": ""}
{"id": "241218", "revid": "27155", "url": "https://gl.wikipedia.org/wiki?curid=241218", "title": "Neurofilamento", "text": "Os neurofilamentos (NF) son un tipo de filamentos intermedios de 10 nan\u00f3metros de grosor, que se encontran nas neuronas. Son un compo\u00f1ente principal do citoesqueleto das neuronas, e crese que funcionan principalmente dando soporte estrutural ao ax\u00f3n, proporcionando forza mec\u00e1nica e regulando o di\u00e1metro do ax\u00f3n. Os neurofilamentos est\u00e1n compostos de cadeas de polip\u00e9ptidos ou subunidades proteicas que pertencen \u00e1 mesma familia proteica ca os outros filamentos intermedios doutros tecidos, como as subunidades de queratina, que forman os filamentos intermedios que se expresan especificamente nos epitelios. A familia de prote\u00ednas que forma os filamentos intermedios div\u00eddese en 5 grandes clases, e as subunidades de neurofilamentos maiores pertencen \u00e1 clase IV, xunto con outras prote\u00ednas filamentosas das neuronas, como a alfa-internexina e a nestina. Os xenes dos filamentos intermedios de clase IV comparten dous intr\u00f3ns peculiares que non se encontran noutras secuencias x\u00e9nicas de filamentos intermedios, o que suxire que te\u00f1en unha orixe evolutiva com\u00fan a partir dun xene primitivo de clase IV.\nClasificaci\u00f3n.\nProte\u00ednas das subunidades.\nAs tres subunidades de neurofilamento principais foron descubertas ao estudar o transporte axonal. Estas prote\u00ednas sintet\u00edzanse no corpo celular, e deben viaxar desde al\u00ed todo ao longo do ax\u00f3n para chegaren ao seu destino final. Os nomes dados \u00e1s tres subunidades de neurofilamentos principais est\u00e1n baseados na s\u00faa masa molecular aparente das subunidades de mam\u00edfero ao facelas correr en xeles de electroforese SDS-PAGE:\nEstas tres prote\u00ednas denom\u00ednanse frecuentemente o \"triplete do neurofilamento\", e desenvolv\u00e9ronse numerosos anticorpos espec\u00edficos para estas prote\u00ednas e est\u00e1n dispo\u00f1ibles comercialmente. Ditos anticorpos son moi utilizados para identificar as neuronas e os seus procesos nos cortes histol\u00f3xicos e en cultivos de tecidos. As masas moleculares obtidas na SDS-PAGE das prote\u00ednas do triplete var\u00edan entre as especies de mam\u00edferos. As masas moleculares reais destas prote\u00ednas son considerablemente menores ca as estimadas base\u00e1ndose na mobilidade en SDS-PAGE, particularmente no caso da NF-H e a NF-M. Isto d\u00e9bese \u00e1s rexi\u00f3ns C-terminais moi cargadas das mol\u00e9culas. As tres prote\u00ednas do triplete conte\u00f1en longas extensi\u00f3ns da secuencia do p\u00e9ptido ricas en residuos de \u00e1cido glut\u00e1mico, e a NF-M e especialmente a NF-H tam\u00e9n conte\u00f1en sitios de fosforilaci\u00f3n de serina repetidos en t\u00e1mdem m\u00faltiple. Estes sitios conte\u00f1en case todos o p\u00e9ptido lisina-serina-prolina (KSP), e a fosforilaci\u00f3n enc\u00f3ntrase normalmente nos neurofilamentos axonais e non dendr\u00edticos. A NF-M humana ten 13 destes sitios KSP, e a NF-H humana expr\u00e9sase a partir de dous alelos un dos cales produce 44 repetici\u00f3ns KSP e outro 45. \nA cuarta subunidade de clase IV alfa-internexina (NF66) descubriuse moito m\u00e1is tarde ca a NF-L, NF-M e NF-H, e est\u00e1 copolimerizada con ditas prote\u00ednas na maior\u00eda das neuronas maduras. Expr\u00e9sase xeralmente antes no desenvolvemento ca as outras prote\u00ednas de neurofilamentos e pode atoparse nalgunhas neuronas en ausencia aparente do triplete do neurofilamento.\nA quinta prote\u00edna pertencente \u00e1 clase IV, a nestina, enc\u00f3ntrase en neuronas en desenvolvemento e na gl\u00eda, e a presenza desta prote\u00edna \u00e9 moi utilizada para definir a neurox\u00e9nese. Esta prote\u00edna p\u00e9rdese a medida que avanza o desenvolvemento.\nA subunidade de filamentos intermedios de clase III periferina enc\u00f3ntrase tam\u00e9n nos neurofilamentos xunto coas subunidades de clase IV, pero s\u00f3 nunhas poucas neuronas, principalmente no sistema nervioso perif\u00e9rico. Finalmente, outra subuinidade de filamentos intermedios de clase III, a vimentina, enc\u00f3ntrase en neuronas en desenvolvemento e nunhas poucas neuronas moi infrecuentes no adulto en asociaci\u00f3n cos prote\u00ednas de clase IV, como son as neuronas ou c\u00e9lulas horizontais da retina.\nNo mam\u00edfero adulto as prote\u00ednas das subunidades dos neurofilamentos coens\u00e1mblanse \"in vivo\", formando un heteropol\u00edmero que cont\u00e9n a NF-L ou a alfa-internexina xunto con NF-M ou NF-H. A periferina e a vimentina poden incorporarse aos neurofilamentos xunto con ditas prote\u00ednas. As prote\u00ednas NF-H e NF-M te\u00f1en dominios de cola C-terminais longos que parecen controlar o espazado entre neurofilamentos veci\u00f1os, xerando disposici\u00f3ns ali\u00f1adas cun espazado entre filamentos bastante uniforme como se ve nos ax\u00f3ns.\nCrecemento.\nDurante o crecemento do ax\u00f3n, incorp\u00f3ranse novas subunidades de neurofilamentos ao longo do ax\u00f3n nun proceso din\u00e1mico que implica a adici\u00f3n de subunidades en toda a lonxitude do filamento e tam\u00e9n nos extremos do filamento.\nDesopois de que creceu un ax\u00f3n e se conectou coa s\u00faa c\u00e9lula obxectivo, o di\u00e1metro do ax\u00f3n pode incrementarse ata cinco veces.\nOs neurofilamentos poden determinar o di\u00e1metro das dendritas e ax\u00f3ns porque a s\u00faa polaridade causa que se repelan uns a outros.\nO nivel de expresi\u00f3n x\u00e9nica dos neurofilamentos parece controlar directamente o di\u00e1metro ax\u00f3nico, que \u00e1 s\u00faa vez controla como viaxan ao longo do ax\u00f3n os sinais el\u00e9ctricos r\u00e1pidos.\nOs ratos mutantes con anormalidades nos neurofilamentos te\u00f1en fenotipos que lembran a esclerose lateral amiotr\u00f3fica.\nUso en patolox\u00eda diagn\u00f3stica.\nA inmunomarcaxe de neurofilamentos \u00e9 un m\u00e9todo de diagn\u00f3stico com\u00fan en neuropatolox\u00eda. \u00c9 \u00fatil para diferenciar as neuronas (positivas para os neurofilamentos) das c\u00e9lulas da gl\u00eda (negativas para os neurofilamentos)."}
{"id": "241232", "revid": "785", "url": "https://gl.wikipedia.org/wiki?curid=241232", "title": "Alfredo Cid Rumbao", "text": "Alfredo Cid Rumbao, nado en Allariz o 8 de decembro de 1912 e finado en Ourense o 7 de marzo de 2000, foi un mestre, perito mercantil e escritor galego.\nTraxectoria.\nEn 1949 foi nomeado cronista oficial de Allariz e dende 1979 foi tam\u00e9n cronista oficial de Ourense. Publicou traballos de investigaci\u00f3n e divulgaci\u00f3n hist\u00f3rica sobre Ourense en revistas especializadas e en \"La Regi\u00f3n\" e \"Faro de Vigo\" e colaborou no \"Bolet\u00edn do Museo Arqueol\u00f3xico Provincial\" e na revista \"Pos\u00edo. Arte y Letras\"."}
{"id": "241234", "revid": "27155", "url": "https://gl.wikipedia.org/wiki?curid=241234", "title": "Fibra de Rosenthal", "text": "A fibra de Rosenthal \u00e9 un feixe groso e alongado, cunha contorna irregular e forma de espiral eosinof\u00edlico que aparece na tinguidura hematoxilina-eosina do cerebro perante a presenza de gliose de longa evoluci\u00f3n, \u00e1s veces tumores, e nalgunhas alteraci\u00f3ns metab\u00f3licas.\nSon caracter\u00edsticas tam\u00e9n do astrocitoma piloc\u00edtico cerebeloso, tam\u00e9n coma resposta cerebral reactiva ao craneofarinxioma ou \u00e1s cavidades sir\u00ednxeas, e coma consecuencia da doenza de Alexander nas zonas periventriculares e subpiais.\nComposici\u00f3n.\nAs fibras poden ser atopadas en procesos astroc\u00edticos, e crese que son grupos de filamentos intermedios de prote\u00ednas.\nOs seus compo\u00f1entes incl\u00faen prote\u00edna \u00e1cida fibrilar glial."}
{"id": "241237", "revid": "111586", "url": "https://gl.wikipedia.org/wiki?curid=241237", "title": "Leucodistrofia", "text": "Leucodistrofia \u00e9 un termo que abarca un grande grupo de doenzas xen\u00e9ticas que te\u00f1en como resultado final a destruci\u00f3n da va\u00ed\u00f1a de mielina da substancia branca do sistema nervioso. Clasif\u00edcanse dentro das doenzas desmielinizantes.\nA va\u00ed\u00f1a de mielina \u00e9 unha filme ou pel\u00edcula que ten como funci\u00f3n protexer os nervios, e sen ela o impulso nervioso \u00e9 invi\u00e1bel. Por tanto, as leucodistrofias afectan \u00e1 conduci\u00f3n nerviosa do sistema nervioso. Existen m\u00e1is de 30 tipos de leucodistrofias e moitas delas son descubertas na actualidade.\nAs leucodistrofias adoitan manifestarse ap\u00f3s un tempo de vida, aparentemente sen motivo. Por mor de afectaren ao sistema nervioso, os s\u00edntomas son moi variados, dende perda da visi\u00f3n, perda da audici\u00f3n, problemas coa deglutici\u00f3n e dificultade para cami\u00f1ar.\nPolo xeral, as leucodistrofias non dispo\u00f1en de tratamento curativo, ag\u00e1s nalg\u00fans casos. O tratamento m\u00e1is eficaz, at\u00e9 o de agora, \u00e9 o transplante de medula \u00f3sea. Se houber doante compat\u00edbel, \u00e9 for pos\u00edbel, utilizar o sangue do cord\u00f3n umbilical proporciona mellores resultados. En certos casos hai tratamentos de terapia x\u00e9nica."}
{"id": "241239", "revid": "15490", "url": "https://gl.wikipedia.org/wiki?curid=241239", "title": "Marsilio Ficino", "text": "Marsilio Ficino, nado en Figline Valdarno (preto de Florencia) o 19 de outubro de 1433 e finado en Florencia o 1 de outubro de 1499, foi un fil\u00f3sofo, fil\u00f3logo e humanista italiano.\nTraxectoria.\nEra fillo de Diotifece, cirurxi\u00e1n famoso e m\u00e9dico persoal de Cosme de Medici. O seu nome \u00abFicino\u00bb v\u00e9n probablemente da abreviaci\u00f3n do nome do pai. Usouno por primeira vez no 1456. Do 1448 ao 1451 estudou medicina na Universidade de Pisa en Florencia pois o seu pai quer\u00eda que tivese a s\u00faa mesma profesi\u00f3n. Recibiu a tradicional formaci\u00f3n escol\u00e1stica da man de Niccolo Tignosi da Foligno quen, ademais, lle ensinou a teor\u00eda da medicina. Dic\u00edase que Ficino posu\u00eda grandes dotes de curaci\u00f3n e adquiriu, ademais, unha grande reputaci\u00f3n como astr\u00f3logo. Non obstante, a\u00ednda que Marsilio publicou algunhas obras de medicina (como \"De triplice vita libri tres\" e \"Epidemiarum antidotus\") non seguiu esa carreira. Interesouse pola filosof\u00eda neoplat\u00f3nica grazas \u00e1 influencia de personaxes como Xurxo Xemisto Plet\u00f3n e Basilio Besari\u00f3n. No 1459 fundou a Academia plat\u00f3nica florentina con Cosme de Medici e ded\u00edcase con intensidade a aprender o grego.\nNo 1462 Cosme o Vello de Medici doou a Ficino unha casa en Carreggi, para que puidese dedicarse al\u00ed ao estudo e a traduci\u00f3n de Plat\u00f3n. Esta data sinala o nacemento da Academia plat\u00f3nica.\nFicino dedicouse a tres actividades fundamentais: 1\u00aa foi tradutor, 2\u00aa foi pensador e fil\u00f3sofo, 3\u00aa tam\u00e9n foi mago. Non agregamos tam\u00e9n a de sacerdote porque para el era a mesma cousa sacerdote e fil\u00f3sofo. As tres actividades est\u00e1n estreitamente vinculadas entre si e resultan inseparables. Ficino traduciu moitos textos e non o fixo por erudici\u00f3n, sen\u00f3n para responder a necesidades espirituais concretas e de acordo cun claro programa filos\u00f3fico. O teorizador, pois, guiou as elecci\u00f3ns do tradutor. E \u00e1 actividade de tradutor, as\u00ed como \u00e1 de pensador, eng\u00e1deselle a actividade de mago de maneira especial.\nA s\u00faa actividade oficial como tradutor comezou no 1462, precisamente a trav\u00e9s das versi\u00f3ns de Hermes Trismegistos. Traduciu do grego ao lat\u00edn os di\u00e1logos de Plat\u00f3n (1484), Plotino (1492), o \"Corpus Hermeticum\" (1471) e alg\u00fans tratados e cartas escritos por un monxe desco\u00f1ecido do s\u00e9culo V, o Pseudo Dionisio Areopaxita. Escribiu, \u00e1 parte dun enorme epistolario, un famoso Comentario ao \"banquete\" de Plat\u00f3n e a Teolox\u00eda Plat\u00f3nica. Aspiraba a unha fusi\u00f3n de platonismo e hermetismo co cristianismo, e no \"De Vita\" chegou a ter problemas coa Inquisici\u00f3n polas s\u00faas afirmaci\u00f3ns que pod\u00edan entenderse como un retorno ao paganismo e como favorecendo a determinaci\u00f3n astrol\u00f3xica (cousa que nunca fixo, en realidade, xa que o seu emprego da astrolox\u00eda era s\u00f3 para \"harmonizar\" a vida cos ceos). Asumiu a teor\u00eda das emanaci\u00f3ns divinas, propia do neoplatonismo.\nNo 1473 foi ordenado sacerdote. Recibiu logo d\u00faas comunidades a xeito de prebendas por parte de Lourenzo de Medici e logo foi nomeado can\u00f3nico da catedral de Florencia.\nMentor e amigo de Pico della Mirandola, modificou definitivamente o enfoque sobre a melancol\u00eda, fac\u00e9ndoa caracter\u00edstica do xenio literario e creador, exercendo as\u00ed unha enorme influencia. A s\u00faa filosof\u00eda \u00e9 a base de creaci\u00f3ns art\u00edsticas como A primavera e O nacemento de Venus, de Botticelli, e o seu influxo estendeuse por todo o Renacemento chegando a afectar a personalidades tan diversas como Durero, Agrippa von Nettesheim, Paracelso, Milton e Pico della Mirandola.\nNos tempos dif\u00edciles dos Medici uniuse m\u00e1is a eles e mesmo apoiou a Savonarola a\u00ednda que se mantivo \u00e1 marxe dos problemas que o levaron \u00e1 morte. Os \u00faltimos anos da s\u00faa vida dedicounos a escribir un comentario das Ep\u00edstolas paulinas, a\u00ednda que non alcanzou a conclu\u00edlo.\nA Academia de Florencia de Marsilio Ficino.\nMarsilio Ficino levou a cabo a idea de fundar unha Academia Plat\u00f3nica en Florencia, moitos anos despois de que o plat\u00f3nico bizantino Xemistos Plet\u00f3n llo propuxera a Cosme de Medici. A Academia e o seu director estiveron ligados ao movemento humanista, cuxa s\u00edntese de valores incorporaba o profundo co\u00f1ecemento do mundo antigo e da cultura cl\u00e1sica, un esp\u00edrito universal e tolerante, cosmopolita e profundamente comprometido coa defensa da dignidade do home.\nA Academia reuniu a un grupo de homes moi brillantes da Europa moderna: Pico della Mirandola, Poliziano, Lourenzo de Medici, Alberti, Landino... A s\u00faa influencia estendeuse aos grandes artistas do Renacemento, como Botticelli, Miguel Anxo, Rafael, Tiziano, Durero e moitos m\u00e1is e, en definitiva, a toda a vida intelectual de Florencia.\nO humanismo difundiuse por toda Europa, a pa\u00edses como Alema\u00f1a, Pa\u00edses Baixos e Espa\u00f1a. En Francia f\u00edxoo da man de Jacques Lef\u00e8vre d\u2019Etaples; en Inglaterra destacan autores como John Colet, un dos representantes do Humanismo neste pa\u00eds, quen, xunto con Thomas More, seguiron o platonismo de Ficino e Pico.\nA Academia Florentina constitu\u00edu unha nova fase na larga e complexa historia da tradici\u00f3n plat\u00f3nica. As s\u00faas fontes inclu\u00edan non s\u00f3 os escritos de Plat\u00f3n e dos neoplat\u00f3nicos, sen\u00f3n tam\u00e9n obras atribu\u00eddas a Hermes Trismexisto e Zoroastro, Orfeo e Pit\u00e1goras, a quen Ficino consideraba testemu\u00f1as venerables dunha filosof\u00eda e teolox\u00eda pag\u00e1s antiqu\u00edsimas. Para Ficino, a obra de Plat\u00f3n e os seus seguidores ti\u00f1a a clave m\u00e1is importante para o co\u00f1ecemento do home e dos principios inmortais que o animan.\nPensamento.\nFicino representou un xiro decisivo na historia do pensamento human\u00edstico-renacentista. Este xiro explicase, en parte, a trav\u00e9s das diferentes circunstancias pol\u00edticas que comportaron unha transformaci\u00f3n do literario-chanceler da Rep\u00fablica no literato-cortes\u00e1n ao servizo dos novos se\u00f1ores. No obstante, a actividade intelectual dos literatos-chanceleres xa chegara ao final das s\u00faas posibilidades, e agora requir\u00edase cimentar teoricamente aquela primac\u00eda e aquela dignidade do home, sobre a que insistiran todos os humanistas da primeira metade do s\u00e9culo XV, pero sen avanzar m\u00e1is al\u00e1 do \u00e1mbito descritivo, na maior\u00eda dos casos. Ficino fomentou precisamente este labor, base\u00e1ndose na recuperaci\u00f3n e o replanteamento tan estendidos da gran tradici\u00f3n plat\u00f3nica. Cada vez v\u00f3lvese m\u00e1is clara a importancia de Ficino como factor autenticamente esencial para entender non s\u00f3 o pensamento da segunda metade do s\u00e9culo XV, sen\u00f3n tam\u00e9n o do s\u00e9culo XVI.\nFicino definiu un novo sentido do antigo concepto creado por Plat\u00f3n, radicalmente distinto e fundamental para a teor\u00eda da arte: o furor divino, convertido na causa e o efecto do encontro entre o artista-poeta e Deus. Isto influ\u00edu m\u00e1is tarde na dignificaci\u00f3n e divinizaci\u00f3n da arte, mostrando que ao igual que os fil\u00f3sofos e os m\u00edsticos da Antig\u00fcidade, os creadores inspirados e posu\u00eddos polo furor divino, tam\u00e9n alcanzaban o contacto con Deus.\nFicino ofrece unha descrici\u00f3n elaborada do Universo. Para el, o Universo \u00e9 unha grande xerarqu\u00eda na que cada ser ocupa o seu lugar e ten o seu grado de perfecci\u00f3n, empezando por Deus e descendendo ata chegar \u00e1 materia prima. A s\u00faa xerarqu\u00eda est\u00e1 disposta en cinco substancias b\u00e1sicas: Deus, o esp\u00edrito anx\u00e9lico, a alma racional, a cualidade e o corpo. \nReviviu a doutrina neoplat\u00f3nica da alma do mundo, convencido de que o Universo debe ter unha unidade din\u00e1mica e que as s\u00faas diferentes partes e grados mant\u00e9\u00f1ense unidos polas forzas e afinidades activas.\nA alma humana estende o seu pensamento e amor a todas as cousas, dende a m\u00e1is elevada ata a m\u00e1is baixa. A alma \u00e9 o m\u00e1is grande de todos os milagres na natureza, combina todas as cousas, \u00e9 o centro de todas as cousas, e pos\u00fae a forza do todo. Por iso se lle pode chamar o centro da natureza.\nOutro aspecto que trata nas s\u00faas obras \u00e9 a an\u00e1lise da vida espiritual ou contemplativa baseada na experiencia directa, feito que o une con alg\u00fans m\u00edsticos medievais e co neoplatonismo. \nFronte \u00e1s nosas experiencias ordinarias coti\u00e1s, o esp\u00edrito at\u00f3pase nun estado de continua inquietude e insatisfacci\u00f3n; pero \u00e9 capaz de retirarse do corpo e do mundo exterior e de concentrarse na s\u00faa propia substancia interior. Purific\u00e1ndose a si mesma das cousas externas, a alma entra na vida contemplativa e acada o co\u00f1ecemento, descubrindo o mundo incorp\u00f3reo ou intelixible, que est\u00e1 cerrado para ela mentres est\u00e1 ocupada na experiencia ordinaria e nas dificultades da vida externa. Esta vida contemplativa culmina finalmente no co\u00f1ecemento e visi\u00f3n de Deus, o cal representa a \u00faltima meta da vida e existencia humanas.\nO obxectivo de Ficino, polo tanto, era conectar a filosof\u00eda grega coa revelaci\u00f3n cristi\u00e1, considerando que a verdade se revelaba en ambas, e que era precisamente a s\u00faa escisi\u00f3n a responsable da degradaci\u00f3n que ti\u00f1an sufrido. As s\u00faas ideas foron decisivas para o desenvolvemento do Renacemento po\u00e9tico, contribu\u00edndo \u00e1 formulaci\u00f3n das diversas teor\u00edas do amor, \u00e1s que tanto recorreron os poetas do seu tempo. Encomiou a figura do reformador dominico Savonarola, e, cando este foi condenado e executado na forca, optou pola fuxida, unha vez comprobada a ameaza que pesaba sobre el.\nObras.\nA\u00ednda que unha boa parte da s\u00faa obra consiste nun excepcional labor de traduci\u00f3n de textos filos\u00f3ficos transcendentais, Ficino escribiu tam\u00e9n comentarios e resumos que constitu\u00edron obras persoais e diferenciadas. Entre a fundamental obra de traduci\u00f3n realizada por Fincino at\u00f3panse textos de Homero, Hes\u00edodo, Espeusipo, Plotino, Porfirio, I\u00e1mblico, Pit\u00e1goras, Teofrasto, Aten\u00e1goras, Proclo, Pselo, Xen\u00f3crates, Sinesio, Alc\u00ednoo, Hermias, San Paulo e os apolox\u00e9ticos cristi\u00e1ns; as\u00ed como a traduci\u00f3n e comentario da obra de Plat\u00f3n.\nA s\u00faa obra m\u00e1is \u201cpersoal\u201d at\u00f3pase na s\u00faa colecci\u00f3n de Cartas, destinadas aos humanistas m\u00e1is importantes da s\u00faa \u00e9poca. Estas Cartas constit\u00faen verdadeiros tratados sobre a alma; entre elas destacan \"De Divino Furore\" e d\u00faas Sumas: \"Teolox\u00eda Plat\u00f3nica\", sobre a inmortalidade da Alma, e \"Sobre a Vida\", tratado de medicina e astrolox\u00eda que mostra como as enfermidades, causadas sempre por influencias astrais negativas, afectan \u00e1 \u201csa\u00fade\u201d da alma e impiden remontar \u00f3 ceo.\nAlgunhas obras destacadas son:"}
{"id": "241241", "revid": "5863", "url": "https://gl.wikipedia.org/wiki?curid=241241", "title": "Eume", "text": "O top\u00f3nimo galego Eume pode referirse a:\nAmais, d\u00e1 nome a:"}
{"id": "241252", "revid": "5863", "url": "https://gl.wikipedia.org/wiki?curid=241252", "title": "Pedro Puy Fraga", "text": "Pedro Puy Fraga, nado en Granada en 1962, \u00e9 un avogado e pol\u00edtico galego do PPdeG.\nTraxectoria.\nFillo de Francisco Puy Mu\u00f1oz e Rosario Fraga Iribarne, irm\u00e1 de Manuel Fraga. Doutor en dereito, \u00e9 profesor titular de Econom\u00eda Aplicada na Universidade de Santiago de Compostela. Foi director xeral de Relaci\u00f3ns Institucionais da Conseller\u00eda de Presidencia e secretario da Comisi\u00f3n Mixta de Transferencias da Comisi\u00f3n Bilateral Administraci\u00f3n Xeral do Estado-Comunidade Aut\u00f3noma de Galicia. Foi conselleiro do Consello de Contas de Galicia entre os anos 2002 e 2005. Foi elixido deputado do Parlamento de Galicia nas auton\u00f3micas de 2009, actuando como voceiro de Econom\u00eda do Grupo Popular e desde marzo de 2011 voceiro do Grupo Parlamentario Popular. Volveu ser elixido deputado nas auton\u00f3micas de 2012 e continuou como voceiro do Grupo Parlamentario Popular."}
{"id": "241253", "revid": "25871", "url": "https://gl.wikipedia.org/wiki?curid=241253", "title": "Tofu", "text": "O tofu (leite de soia callado) \u00e9 un alimento oriental. Os seus ingredientes son sementes de soia, auga e solidificante ou calleira. Prep\u00e1rase callando \u201cleite de soia\u201d e o seu prensado posterior para separar a parte l\u00edquida da s\u00f3lida, de xeito semellante como se fai o queixo a partir do leite. Ten unha textura firme semellante \u00e1 do queixo, sabor delicado, cor branca crema e adoita presentarse a xeito de cubos brancos.\nO tofu orixinouse na China. A lenda chinesa describe que a s\u00faa invenci\u00f3n foi feita polo pr\u00edncipe Liu An (\u5289\u5b89, 179\u2013122 a.C.). O tofu e a s\u00faa t\u00e9cnica de produci\u00f3n foi introducido na Corea e no Xap\u00f3n durante o per\u00edodo Nara. Espallouse tam\u00e9n por outras partes do leste asi\u00e1tico. \u00c9 moi prob\u00e1bel que a s\u00faa difusi\u00f3n coincidise coa expansi\u00f3n do budismo, xa que \u00e9 unha importante fonte de prote\u00ednas na dieta vexetariana do budismo asi\u00e1tico. Li Shizhen da dinast\u00eda Ming describe un m\u00e9todo para facer tofu no \"Bencao Gangmu\".\nO tofu \u00e9 baixo en calor\u00edas, con cantidades relativamente grandes de prote\u00edna e moi pouca graxa. \u00c9 rico en ferro e dependiendo da calleira usada durante a s\u00faa manufacutra, pode tam\u00e9n ter altos contidos de calcio e/ou magnesio.\nO tofu empr\u00e9gase acot\u00edo na coci\u00f1a xaponesa, que lle deu sona en occidente, por\u00e9n o seu uso est\u00e1 tam\u00e9n moi espallado pola China e na coci\u00f1a asi\u00e1tica en xeral.\nSe se coci\u00f1a con algunha especia o tofu colle o sabor da mesma, o que fai del un bo ingrediente para guisos e sopas especiais. Ning\u00fan produto animal interv\u00e9n na s\u00faa elaboraci\u00f3n, sendo por isto amplamente usado como substituto da carne polos vexetarianos.\nEtimolox\u00eda.\nA verba \u201ctofu\u201d, prov\u00e9n de \"t\u014dfu\" (\u8c46\u8150) en xapon\u00e9s ( ).Que \u00e1 s\u00faa vez deriva do chin\u00e9s \"tou-fu\", composto polos caracteres de feix\u00f3n \u8c46 e \u201ccallado\u201d ou \u201cfermentado\u201d \u8150.\nProduci\u00f3n.\nO tofu obtense callando o leite de soia e prensando o callo obtido. Estes coagulantes consisten na adici\u00f3n dun sal non t\u00f3xico ao leite de soia, como o sulfato de calcio (xeso), \u00e9 o sistema tradicional e produce un tofu tenro; ou cloruro de magnesio e cloruro de calcio, ambos os dous sales te\u00f1en un alto grao de solubilidade na auga e afectan \u00e1 prote\u00edna de soia.\nTam\u00e9n se usan coagulantes acedos, coma o glicono delta-lactona (GDL)."}
{"id": "241255", "revid": "51526", "url": "https://gl.wikipedia.org/wiki?curid=241255", "title": "Xerox Alto", "text": "Xerox Alto foi un ordenador desenvolvido por Xerox PARC en 1973 como un computador de uso individual, constitu\u00edndo un antecedente dos ordenadores persoais, a\u00ednda que non era un ordenador dom\u00e9stico. Foi o primeiro ordenador cunha interface gr\u00e1fica de usuario (GUI), val\u00edase para iso dunha met\u00e1fora de escritorio e un rato e serviulle de referencia a Steve Jobs para o Apple Lisa e os primeiros modelos de Macintosh\nDesenvolvemento.\nFoi dese\u00f1ado por un equipo dirixido por Charles P. Thacker, base\u00e1base no oN-Line System que dese\u00f1ara Douglas Engelbart. En decembro de 1972 Butler Lampson enviulle un memorando a Xerox PARC para a montaxe dos primeiros aparellos. Xerox subcontratou a Clement Designlabs para a realizaci\u00f3n dunha primeira tiraxe de 80 unidades, fabric\u00e1ndose nos dez anos seguintes uns 2000 computadores, pero non se creou unha versi\u00f3n comercial. Xerox doou 50 unidades a varias universidades norteamericanas e a\u00ednda que moitas organizaci\u00f3ns amosaron interese en ter Xerox Alto para probalos, Xerox decidiu s\u00f3 manter catro lugares de ensaio: A Casa Branca, a C\u00e1mara de Representantes, Atlantic Richfield Company e as oficinas de Xerox en Santa Clara\nArquitectura.\nXerox Alto ti\u00f1a unha unidade aritm\u00e9tico-l\u00f3xica bit-slice baseada no chip 74181 de Texas Instruments, un almacenamento de control ROM con expansi\u00f3n escribible e ti\u00f1a 128 KB de memoria principal, expandible a 512 KB. O almacenamento realiz\u00e1banse nun disco duro que usaba un cartucho extra\u00edble de 2.5 MB, semellante os que empregaba o IBM 2310. A base da m\u00e1quina e a unidade de disco estaban montadas nun armario compacto. A Unidade Central de procesamento (CPU) era un procesador microprogramado que utilizaba microc\u00f3digo para a maior parte das operaci\u00f3ns de entrada/sa\u00edda, en vez de hardware. A m\u00e1quina de microc\u00f3digo realizaba 16 tarefas, unha para executar o conxunto de instruci\u00f3ns normal e o resto controlaban diferentes funci\u00f3ns, como a visualizaci\u00f3n, o refresco de memoria, o disco ou rede.\nContaba con conexi\u00f3n Ethernet e vi\u00f1a integrado cun monitor CRT con dous niveis (branco e negro) montado de forma vertical. Os seus dispositivos de entrada eran un teclado, un rato de tres bot\u00f3ns e un teclado de funci\u00f3ns opcional."}
{"id": "241256", "revid": "22570", "url": "https://gl.wikipedia.org/wiki?curid=241256", "title": "As Lenzas, Saavedra, Begonte", "text": "As Lenzas \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1."}
{"id": "241257", "revid": "22570", "url": "https://gl.wikipedia.org/wiki?curid=241257", "title": "Maci\u00f1eir\u00e1, Saavedra, Begonte", "text": "Maci\u00f1eir\u00e1 \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1."}
{"id": "241258", "revid": "89787", "url": "https://gl.wikipedia.org/wiki?curid=241258", "title": "O Mato, Saavedra, Begonte", "text": "O Mato \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 11 habitantes (5 homes e 6 mulleres)."}
{"id": "241259", "revid": "98629", "url": "https://gl.wikipedia.org/wiki?curid=241259", "title": "Glad\u00edolo", "text": "Glad\u00edolo \u00e9 o nome com\u00fan das plantas bulbosas flor\u00edferas do x\u00e9nero Gladiolus (do lat\u00edn, diminutivo de \"gladius\", espada) da familia \"Iridaceae\".\nO x\u00e9nero \"Gladiolus\" cont\u00e9n cerca de 260 especies, das cales 250 son nativas da \u00c1frica subsahariana, principalmente de Sur\u00e1frica. Cerca de 10 especies son nativas de Eurasia. Existen 160 especies de glad\u00edolos end\u00e9micos do sur de \u00c1frica e 76 da \u00c1frica tropical. As especies mudaron moito, sendo discretas nunha orixe e nas especies bravas, at\u00e9 as espectaculares espigas de flores xigantes dispo\u00f1\u00edbeis \u00e1 venda hoxe en d\u00eda como plantas ornamentais.\nSon moi cultivadas no mundo enteiro, por mor das s\u00faas flores altamente decorativas e que te\u00f1en gran valor comercial. En Galiza son com\u00fans na xardinaxe particular.\nEtimolox\u00eda.\nO nome galego glad\u00edolo v\u00e9n do xen\u00e9rico \"Gladiolus\" atrib\u00eddo a Plinio o Vello e fai referencia, por unha banda, \u00e1 forma das follas destas plantas, semellantes \u00e1 espada romana denominada \"gladius\". Por outra banda, tam\u00e9n se refire ao feito que na \u00e9poca dos romanos a flor do glad\u00edolo era entregadas aos gladiadores que triunfaban na batalla; por iso, a flor \u00e9 o sinal da vitoria.\nDescrici\u00f3n.\nAs especies de \"Gladiolus\" presentan flores lixeira ou acentuadamente zigomorfas e hermafroditas. O perigonio est\u00e1 composto por 6 t\u00e9palos subiguais, estendidos, recurvos, unidos no seu baseamento formando un tubo m\u00e1is ou menos not\u00e1bel segundo a especie. O androceo est\u00e1 composto por 3 estames, dispostos unilateralmente, arqueados. Os filamentos dos estames son filiformes e ceibos. As anteras son lineares. O ovario \u00e9 \u00ednfero, trilocular, cos l\u00f3culos pluriovulados, o estilo \u00e9 filiforme e tr\u00edfido. O froito \u00e9 unha c\u00e1psula dehiscente por 3 valvas. Son plantas herb\u00e1ceas cuxo talo subterr\u00e1neo \u00e9 un cormo. Os talos son aplanados e as follas son ensiformes. As flores, moi vistosas, est\u00e1n dispostas en longas espigas terminais m\u00e1is longas que as follas. A altura das plantas vai de 30\u00a0cm a 1 m, segundo a especie."}
{"id": "241260", "revid": "98629", "url": "https://gl.wikipedia.org/wiki?curid=241260", "title": "O Mes\u00f3n, Saavedra, Begonte", "text": "O Mes\u00f3n \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1.\nToponimia.\nO top\u00f3nimo \"Mes\u00f3n\" pode facer referencia a un establecemento p\u00fablico onde se serve comida, ou tam\u00e9n pode estar vinculado cun or\u00f3nimo que fai referencia a unha zona ch\u00e1 e elevada, nunha relaci\u00f3n figurada co termo \"meso\" semellante \u00e1 existente entre \"meseta\" e \"mesa\"."}
{"id": "241263", "revid": "7523", "url": "https://gl.wikipedia.org/wiki?curid=241263", "title": "Na Li", "text": ""}
{"id": "241265", "revid": "25871", "url": "https://gl.wikipedia.org/wiki?curid=241265", "title": "Mes\u00f3n", "text": "Un mes\u00f3n \u00e9 un establecemento p\u00fablico onde se serve comida. Nalg\u00fans casos mes\u00f3n tam\u00e9n se ten vinculado cun or\u00f3nimo que fai referencia a unha zona ch\u00e1 e elevada, nunha relaci\u00f3n figurada co termo \"meso\" semellante \u00e1 existente entre \"meseta\" e \"mesa\".\nTop\u00f3nimo.\nComo top\u00f3nimo, Mes\u00f3n pode referirse a:\nCiencia.\nMes\u00f3n \u00e9 un tipo de part\u00edcula subat\u00f3mica."}
{"id": "241266", "revid": "12452", "url": "https://gl.wikipedia.org/wiki?curid=241266", "title": "Enfermidades desmielinizantes do sistema nervioso central", "text": ""}
{"id": "241267", "revid": "25871", "url": "https://gl.wikipedia.org/wiki?curid=241267", "title": "A Rocha, Saavedra, Begonte", "text": "A Rocha \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1."}
{"id": "241268", "revid": "98629", "url": "https://gl.wikipedia.org/wiki?curid=241268", "title": "Ciro o Novo", "text": "Ciro o Novo foi un pr\u00edncipe persa do s\u00e9culo -IV, fillo de Dar\u00edo II e da s\u00faa medio irm\u00e1, Parisatis (\"Paris\u00e1tide\"). \nTraxectoria.\nExerceu de s\u00e1trapa de Frixia Maior, Lidia e Capadocia. Irm\u00e1n m\u00e1is novo de Artaxerxes II, no -401 rebelouse contra el e, na decisiva batalla de Cunaxa, morreu por unha frecha. No seu ex\u00e9rcito, que resultou finalmente derrotado, hab\u00eda uns 10.000 mercenarios gregos, cuxa historia aparece relatada na \"An\u00e1base\" de Xenofonte."}
{"id": "241269", "revid": "85894", "url": "https://gl.wikipedia.org/wiki?curid=241269", "title": "Saa, Saavedra, Begonte", "text": "Saa \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1."}
{"id": "241270", "revid": "88215", "url": "https://gl.wikipedia.org/wiki?curid=241270", "title": "Francesca Schiavone", "text": "Francesca Schiavone, nada o 23 de xu\u00f1o de 1980 en Mil\u00e1n, \u00e9 unha tenista profesional italiana. Ga\u00f1ou o t\u00edtulo individual de Roland Garros de 2010, convert\u00e9ndose na primeira muller italiana en ga\u00f1ar un torneo de Grand Slam en individuais. Foi ademais finalista no Roland Garros de 2011. O seu posto m\u00e1is alto na clasificaci\u00f3n WTA \u00e9 o 4\u00ba posto, alcanzado o 31 de xaneiro de 2011."}
{"id": "241271", "revid": "624", "url": "https://gl.wikipedia.org/wiki?curid=241271", "title": "Dar\u00edo II de Persia", "text": ""}
{"id": "241272", "revid": "624", "url": "https://gl.wikipedia.org/wiki?curid=241272", "title": "Artaxerxes II de Persia", "text": ""}
{"id": "241273", "revid": "25871", "url": "https://gl.wikipedia.org/wiki?curid=241273", "title": "A Vila Grande, Saavedra, Begonte", "text": "A Vila Grande \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 107 habitantes (58 homes e 49 mulleres)."}
{"id": "241275", "revid": "27155", "url": "https://gl.wikipedia.org/wiki?curid=241275", "title": "Doenza de Pelizaeus-Merzbacher", "text": "A doenza de Pelizaeus-Merzbacher (abreviado PM) \u00e9 unha enfermidade desmielinizante que se agrupa dentro das chamadas leucodistrofias. \u00c9 unha entidade moi rara, produto dunha mutaci\u00f3n dun xene que codifica a prote\u00edna proteolip\u00eddica (PLP) no cromosoma X. Este xene codifica as prote\u00ednas da mielina do sistema nervioso central, polo tanto os nervios perif\u00e9ricos non se ven afectos. Existen d\u00faas variantes segundo o fenotipo, a PM tipo I e a PM tipo II. \u00c9 unha doenza que non ten tratamento."}
{"id": "241276", "revid": "25871", "url": "https://gl.wikipedia.org/wiki?curid=241276", "title": "A Vila Pequena, Saavedra, Begonte", "text": "A Vila Pequena \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 81 habitantes (42 homes e 39 mulleres)."}
{"id": "241277", "revid": "2520", "url": "https://gl.wikipedia.org/wiki?curid=241277", "title": "Enfermidade de Pelizaeus-Merzbacher", "text": ""}
{"id": "241278", "revid": "85894", "url": "https://gl.wikipedia.org/wiki?curid=241278", "title": "Salgueiras, Saavedra, Begonte", "text": "Salgueiras \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1."}
{"id": "241279", "revid": "22570", "url": "https://gl.wikipedia.org/wiki?curid=241279", "title": "Santadizco, Saavedra, Begonte", "text": "Santadizco \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1."}
{"id": "241281", "revid": "22570", "url": "https://gl.wikipedia.org/wiki?curid=241281", "title": "Santo Tom\u00e1s, Saavedra, Begonte", "text": "Santo Tom\u00e1s \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1."}
{"id": "241282", "revid": "22570", "url": "https://gl.wikipedia.org/wiki?curid=241282", "title": "Senras, Saavedra, Begonte", "text": "Senras \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1."}
{"id": "241283", "revid": "25871", "url": "https://gl.wikipedia.org/wiki?curid=241283", "title": "O Touredo, Saavedra, Begonte", "text": "O Touredo \u00e9 un lugar da parroquia de Saavedra no concello lugu\u00e9s de Begonte na comarca da Terra Ch\u00e1."}
{"id": "241286", "revid": "25871", "url": "https://gl.wikipedia.org/wiki?curid=241286", "title": "O Touredo", "text": "O top\u00f3nimo O Touredo pode facer referencia a:"}
{"id": "241287", "revid": "1888", "url": "https://gl.wikipedia.org/wiki?curid=241287", "title": "Francisco Manuel Caama\u00f1o Dom\u00ednguez", "text": ""}
{"id": "241288", "revid": "1888", "url": "https://gl.wikipedia.org/wiki?curid=241288", "title": "Jos\u00e9 Antonio S\u00e1nchez Bugallo", "text": ""}
{"id": "241290", "revid": "1131", "url": "https://gl.wikipedia.org/wiki?curid=241290", "title": "Parisatis", "text": "Parisatis (\"Parysatis\") foi filla de Artaxerxes I de Persia Lonximano, e despois ra\u00ed\u00f1a da Persia aquem\u00e9nida.\nTraxectoria.\nO seu pai deulla en matrimonio ao seu irm\u00e1n (t\u00edo de Parisatis) Dar\u00edo II de Persia Ocus, que despois foi rei o -424 sucedendo a Xerxes II de Persia. Dar\u00edo II ti\u00f1a un car\u00e1cter d\u00e9bil e Parisatis gobernou de feito o Imperio.\nNa s\u00faa administraci\u00f3n ocorreron unha serie de asasinatos: os irm\u00e1ns de Dar\u00edo, Sogdiano e Arsites foron executados, as\u00ed como os ministros Artufio e Artoxares. A familia de Est\u00e1tira, a muller do seu fillo Artaxerxes (futuro Artaxerxes II de Persia), foi tam\u00e9n sacrificada e s\u00f3 se salvou a mesma Est\u00e1tira.\nTivo polo menos trece fillos, pero s\u00f3 catro chegaron \u00e1 idade adulta. O m\u00e1is grande era Arsaces (nome que cambiou por Artaxerxes) que naceu antes de que o pai fose rei, e as\u00ed Parisatis fixo valer os dereitos do segundo fillo Ciro, nacido xa cando o pai era rei, sen conseguir nada. \u00c1 morte de Dar\u00edo impediu que Artaxerxes II executase a Ciro, e coa s\u00faa intercesi\u00f3n leste puido volver \u00e1 s\u00faa satrap\u00eda de Lidia de onde o chamaran pola enfermidade do pai, e onde ent\u00f3n, ao volver, se sublevou.\nImpediu ao rei escoitar aos que o quer\u00edan previr contra ela e contra Ciro o Mozo, e por iso foi acusada de ser culpable da guerra civil (-401). \u00c1 morte de Ciro o Mozo non dubidou a mostrar o seu loito pola morte do seu fillo preferido, cun enterro con grandes honores e mostras de simpat\u00eda cara ao xeneral dos mercenarios gregos, Clearco, ao que non puido salvar.\nContinuou traballando despois ata que conseguiu eliminar a todos os autores da morte de Ciro. Finalmente as tensi\u00f3ns con Est\u00e1tira increment\u00e1ronse e Parisatis eliminou \u00e1 ra\u00ed\u00f1a con veleno.\nArtaxerxes estaba convencido da culpa da s\u00faa nai, pero contentouse co seu desterro a Babilonia, e ao cabo de pouco tempo volveuna chamar \u00e1 corte, onde non tardou en recuperar a s\u00faa influencia. Conspirou contra Tisafernes, que fora o primeiro en advertir ao rei da traiz\u00f3n de Ciro o Mozo, e conseguiu finalmente a s\u00faa execuci\u00f3n (-396).\nDespois xa non volve ser mencionada e hai que supo\u00f1er que morreu alg\u00fan tempo despois, malia que a s\u00faa morte non \u00e9 mencionada por ning\u00fan autor.\nCtesias de Cnidos que viv\u00eda na corte neste tempo, escribiu un relato dos feitos, que foron recollidos por Plutarco na s\u00faa obra \"Artaxerxes\". Un extracto do mesmo Ctesias conservado por Focio, relata os feitos de xeito m\u00e1is breve."}
{"id": "241291", "revid": "624", "url": "https://gl.wikipedia.org/wiki?curid=241291", "title": "Artaxerxes I de Persia", "text": ""}
{"id": "241292", "revid": "624", "url": "https://gl.wikipedia.org/wiki?curid=241292", "title": "Xerxes II de Persia", "text": ""}
{"id": "241293", "revid": "624", "url": "https://gl.wikipedia.org/wiki?curid=241293", "title": "Ciro o Mozo", "text": ""}
{"id": "241296", "revid": "98629", "url": "https://gl.wikipedia.org/wiki?curid=241296", "title": "The Bourne Legacy", "text": "The Bourne Legacy \u00e9 un filme estadounidense dirixido por Tony Gilroy que se estreou no 2012. Cuarto filme da saga cinematogr\u00e1fica \"The Bourne Identity\".\nSinopse.\nO axente Aaron Cross (Jeremy Renner) \u00e9 outro produto creado polo eficiente programa Outcome. Os axentes deste programa foron dese\u00f1ados e adestrados para funcionar en solitario en misi\u00f3ns altamente arriscadas. Por\u00e9n, o programa conv\u00e9rtese nun perigo cando se sabe que a historia de Bourne vai a pasar \u00f3 dominio p\u00fablico. Ent\u00f3n, os altos mandos da axencia, responsables de Treadstone e BlackBriar, deciden tomar unha soluci\u00f3n dr\u00e1stica."}
{"id": "241298", "revid": "1888", "url": "https://gl.wikipedia.org/wiki?curid=241298", "title": "Jes\u00fas V\u00e1zquez Abad", "text": ""}
{"id": "241303", "revid": "1888", "url": "https://gl.wikipedia.org/wiki?curid=241303", "title": "Javier Jorge Guerra Fern\u00e1ndez", "text": ""}
{"id": "241305", "revid": "1888", "url": "https://gl.wikipedia.org/wiki?curid=241305", "title": "Agust\u00edn Hern\u00e1ndez Fern\u00e1ndez de Rojas", "text": ""}
{"id": "241306", "revid": "12452", "url": "https://gl.wikipedia.org/wiki?curid=241306", "title": "Antena 3 de Televisi\u00f3n", "text": ""}
{"id": "241307", "revid": "27155", "url": "https://gl.wikipedia.org/wiki?curid=241307", "title": "D\u00edmero", "text": "Un d\u00edmero \u00e9 unha entidade qu\u00edmica que consta de d\u00faas mol\u00e9culas (unidades mon\u00f3meras) estruturalmente similares unidas entre si por enlaces fortes ou febles, covalentes ou intermoleculares. \u00c1s veces as d\u00faas mol\u00e9culas son id\u00e9nticas (homod\u00edmero) e outras son distintas (heterod\u00edmero). A uni\u00f3n das d\u00faas mol\u00e9culas para formar o d\u00edmero denom\u00ednase dimerizaci\u00f3n, e o inverso da dimerizaci\u00f3n xeralmente se chama disociaci\u00f3n. Analogamente, f\u00e1lase de heterodimerizaci\u00f3n e homodimerizaci\u00f3n.\nEn bioqu\u00edmica.\nEn bioqu\u00edmica, un d\u00edmero \u00e9 un complexo macromolecular formado por d\u00faas mol\u00e9culas, xeralmente prote\u00ednas ou \u00e1cidos nucleicos, normalmente unidos de forma non covalente. As clorofilas do centro de reacci\u00f3n dos fotosistemas forman tam\u00e9n un d\u00edmero.\nProte\u00ednas d\u00edmeras.\nNas prote\u00ednas os d\u00edmeros son un tipo de estrutura cuaternaria. Os homod\u00edmeros est\u00e1n formados por d\u00faas mol\u00e9culas id\u00e9nticas; un exemplo \u00e9 a ciclooxixenase (COX). Os heterod\u00edmeros est\u00e1n formados por d\u00faas mol\u00e9culas diferentes; un exemplo \u00e9 a tubulina, formada por mon\u00f3meros de alfa e beta tubulina.\nA maior\u00eda dos d\u00edmeros en bioqu\u00edmica non est\u00e1n conectados por enlaces covalentes. Un exemplo de heterod\u00edmero unido de forma non covalente \u00e9 o encima transcriptase inversa, que est\u00e1 composto por d\u00faas cadeas polipept\u00eddicas diferentes. Os d\u00edmeros unidos covalentemente (por pontes disulfuro) son m\u00e1is raros; un exemplo \u00e9 a prote\u00edna homod\u00edmera NEMO.\nAlgunhas prote\u00ednas conte\u00f1en dominios especializados que facilitan a dimerizaci\u00f3n, chamados dominios de dimerizaci\u00f3n. Un estudo atopou que as interfaces polas que se unen os homod\u00edmeros e heterod\u00edmeros son algo diferentes. Nos homod\u00edmeros hai en total m\u00e1is residuos de amino\u00e1cidos e pontes de hidr\u00f3xeno, a\u00ednda que a densidade de pontes de hidr\u00f3xeno por residuo \u00e9 maior nos heterod\u00edmeros. Nas interfaces de heterod\u00edmeros hai m\u00e1is residuos cargados e hidrof\u00edlicos e nos homod\u00edmeros predominan os hidrof\u00f3bicos.\nA dimerizaci\u00f3n ou a disociaci\u00f3n poden facer cambiar o estado funcional da prote\u00edna de activo a inactivo ou viceversa. Por exemplo a glic\u00f3xeno fosforilase existe como mon\u00f3mero inactivo e s\u00f3 se activa cando se dimeriza.\nD\u00edmeros de pirimidinas.\nOs d\u00edmeros de pirimidinas f\u00f3rmanse por reacci\u00f3n fotoqu\u00edmica a partir de bases nitroxenadas pirimid\u00ednicas do ADN. Esta reacci\u00f3n causa mutaci\u00f3ns no ADN, que poden ser carcin\u00f3xenas e orixinar cancro de pel.\nEn qu\u00edmica.\nD\u00edmeros non covalentes.\nOs \u00e1cidos carbox\u00edlicos forman d\u00edmeros por formaci\u00f3n de pontes de hidr\u00f3xeno entre o hidr\u00f3xeno \u00e1cido e o ox\u00edxeno carbon\u00edlico en condici\u00f3ns anhidro. Por exemplo, o \u00e1cido ac\u00e9tico forma un d\u00edmero en fase de gas, no que as unidades mon\u00f3meras se unen por pontes de hidr\u00f3xeno. En condici\u00f3ns especiais, a maior\u00eda das mol\u00e9culas que conte\u00f1en grupos OH forman d\u00edmeros (por exemplo o d\u00edmero de auga).\nO borano (\"BH3\") aparece como o d\u00edmero diborano (B2H6), debido \u00e1 alta acidez de Lewis do centro de boro.\nOs exc\u00edmeros e exciplexos son estruturas excitadas de curta duraci\u00f3n. Por exemplo, os gases nobres non forman d\u00edmeros estables, pero forman os exc\u00edmeros Ar2*, Kr2* e Xe2* en condici\u00f3ns de altas presi\u00f3ns e estimulaci\u00f3n el\u00e9ctrica.\nD\u00edmeros covalentes.\n Os d\u00edmeros moleculares f\u00f3rmanse a mi\u00fado pola reacci\u00f3n de dous compostos id\u00e9nticos, como por exemplo: 2A \u2192 A-A. Neste exemplo, o mon\u00f3mero \"A\" dise que se dimeriza para dar o d\u00edmero \"A-A\". Un exemplo real son os diaminocarbenos, que se dimerizan dando un tetraaminoetileno:\nOs carbenos son moi reactivos e forman enlaces doadamente.\nO diciclopentadieno \u00e9 un d\u00edmero asim\u00e9trico de d\u00faas mol\u00e9culas de ciclopentadieno que reaccionaron pola reacci\u00f3n de Diels-Alder para dar o produto. Sometido a calor sofre a reacci\u00f3n inversa (retro-Diels-Alder) para dar os dous mon\u00f3meros iguais:\nMoitos elementos non met\u00e1licos aparecen como mol\u00e9culas diat\u00f3micas e \u00e1s veces f\u00e1lase delas denomin\u00e1ndoas d\u00edmeros: hidr\u00f3xeno, nitr\u00f3xeno, ox\u00edxeno, os hal\u00f3xenos (fl\u00faor, cloro, bromo e iodo). O mercurio parece como mercurio(I) cati\u00f3n (Hg2+), formalmente un heterod\u00edmero.\nQu\u00edmica de pol\u00edmeros.\nNo contexto da qu\u00edmica de pol\u00edmeros, \"d\u00edmero\" tam\u00e9n se refire ao grao de polimerizaci\u00f3n 2, en relaci\u00f3n coa estequiometr\u00eda das reacci\u00f3ns de condensaci\u00f3n. Un exemplo ser\u00edan os disac\u00e1ridos, formados por dous monosac\u00e1ridos. Por exemplo, a celobiosa \u00e9 un d\u00edmero de glicosa, a\u00ednda que na reacci\u00f3n se produce auga:\nAqu\u00ed, o d\u00edmero ten unha estequiometr\u00eda diferente \u00e1 do par de mon\u00f3meros."}
{"id": "241308", "revid": "1888", "url": "https://gl.wikipedia.org/wiki?curid=241308", "title": "Pablo Garc\u00eda Garc\u00eda", "text": ""}
{"id": "241309", "revid": "1888", "url": "https://gl.wikipedia.org/wiki?curid=241309", "title": "Mar\u00eda Carmen Gallego Calvar", "text": ""}
{"id": "241312", "revid": "29398", "url": "https://gl.wikipedia.org/wiki?curid=241312", "title": "Perucho", "text": ""}
{"id": "241314", "revid": "1888", "url": "https://gl.wikipedia.org/wiki?curid=241314", "title": "Rosa Mar\u00eda Quintana Carballo", "text": ""}
{"id": "241317", "revid": "1888", "url": "https://gl.wikipedia.org/wiki?curid=241317", "title": "Francisco Xes\u00fas Jorquera Caselas", "text": ""}
{"id": "241318", "revid": "23204", "url": "https://gl.wikipedia.org/wiki?curid=241318", "title": "Louis Fan", "text": "Louis Fan Siu-wong, nado o 19 de xu\u00f1o de 1973 en Hong Kong, \u00e9 un actor e artista marcial. \u00c9 co\u00f1ecido polo seu papel de Ricky en \"\" (1991) e de Jin Shanzhao en \"Ip Man\" (2008) e \"Ip Man 2\" (2010)."}
{"id": "241319", "revid": "23204", "url": "https://gl.wikipedia.org/wiki?curid=241319", "title": "Fan Siu-wong", "text": ""}
{"id": "241320", "revid": "1888", "url": "https://gl.wikipedia.org/wiki?curid=241320", "title": "Mar\u00eda Montserrat Prado Cores", "text": ""}
{"id": "241321", "revid": "27155", "url": "https://gl.wikipedia.org/wiki?curid=241321", "title": "Heterod\u00edmero", "text": ""}
{"id": "241322", "revid": "98629", "url": "https://gl.wikipedia.org/wiki?curid=241322", "title": "Machete (filme)", "text": "Machete \u00e9 un filme estadounidense dirixido por Robert Rodriguez e Ethan Maniquis que se estreou no 2010. Adaptaci\u00f3n do falso tr\u00e1iler inclu\u00eddo en \"Grindhouse\".\nSinopse.\nMachete \u00e9 un exfederal mexicano que pos\u00fae extraordinarias habilidades. Despois de ter sido dado por morto a ra\u00edz dun enfrontamento con Torrez, o rei mexicano da droga, foxe a Texas e intenta esquecer o seu tr\u00e1xico pasado. Pero al\u00ed, Machete conv\u00e9rtese no home m\u00e1is buscado logo dun intento de asasinato \u00f3 senador. Disposto a limpar o seu nome e a desentra\u00f1ar a escura e intricada rede criminal, t\u00f3pase con Booth, un implacable home de negocios para o que traballan innumerables asasinos a soldo."}
{"id": "241323", "revid": "27155", "url": "https://gl.wikipedia.org/wiki?curid=241323", "title": "Homod\u00edmero", "text": ""}
{"id": "241324", "revid": "85894", "url": "https://gl.wikipedia.org/wiki?curid=241324", "title": "As Bouzas, Bragade, Oza-Cesuras", "text": "As Bouzas \u00e9 un lugar da parroquia de Bragade no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 13 habitantes (6 homes e 7 mulleres)."}
{"id": "241325", "revid": "85894", "url": "https://gl.wikipedia.org/wiki?curid=241325", "title": "A Bra\u00f1a, Bragade, Oza-Cesuras", "text": "A Bra\u00f1a \u00e9 un lugar da parroquia de Bragade no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 44 habitantes (21 homes e 23 mulleres)."}
{"id": "241326", "revid": "85894", "url": "https://gl.wikipedia.org/wiki?curid=241326", "title": "O Forte, Bragade, Oza-Cesuras", "text": "O Forte \u00e9 un lugar da parroquia de Bragade no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 64 habitantes (33 homes e 31 mulleres)."}
{"id": "241327", "revid": "85894", "url": "https://gl.wikipedia.org/wiki?curid=241327", "title": "O Parax\u00f3n, Bragade, Oza-Cesuras", "text": "O Parax\u00f3n \u00e9 un lugar da parroquia de Bragade no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 23 habitantes (10 homes e 13 mulleres).\nNeste lugar houbo un sanatorio para doentes de tuberculose do que hoxe en d\u00eda s\u00f3 quedan as ru\u00ednas e un extenso arborado no que fora o xard\u00edn."}
{"id": "241328", "revid": "1131", "url": "https://gl.wikipedia.org/wiki?curid=241328", "title": "O Parax\u00f3n", "text": "O top\u00f3nimo galego O Parax\u00f3n pode referirse a:"}
{"id": "241329", "revid": "85894", "url": "https://gl.wikipedia.org/wiki?curid=241329", "title": "As Pardi\u00f1as, Bragade, Oza-Cesuras", "text": "As Pardi\u00f1as \u00e9 un lugar da parroquia de Bragade no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 10 habitantes (3 homes e 7 mulleres)."}
{"id": "241330", "revid": "5863", "url": "https://gl.wikipedia.org/wiki?curid=241330", "title": "Pardi\u00f1as", "text": "O top\u00f3nimo galego Pardi\u00f1as pode referirse a:\nAmais, como apelido pode referirse a:"}
{"id": "241331", "revid": "23204", "url": "https://gl.wikipedia.org/wiki?curid=241331", "title": "Danny Trejo", "text": "Dan \"Danny\" Trejo, nado o 16 de maio de 1944 no barrio de Echo Park, na cidade dos \u00c1nxeles, \u00e9 un actor estadounidense. \u00c9 co\u00f1ecido polos seus papeis nos filmes \"Heat\", \"Con Air\", \"Machete\" e \"Desperado\"."}
{"id": "241332", "revid": "85894", "url": "https://gl.wikipedia.org/wiki?curid=241332", "title": "Pardi\u00f1\u00e1s, Covas, Viveiro", "text": "Pardi\u00f1\u00e1s \u00e9 un lugar da parroquia de Covas no concello lugu\u00e9s de Viveiro, na comarca da Mari\u00f1a Occidental. Segundo o IGE, en 2021 ti\u00f1a 4 habitantes (2 homes e 2 mulleres)."}
{"id": "241333", "revid": "85894", "url": "https://gl.wikipedia.org/wiki?curid=241333", "title": "O Pereiro, Bragade, Oza-Cesuras", "text": "O Pereiro \u00e9 un lugar da parroquia de Bragade no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 21 habitantes (6 homes e 15 mulleres)."}
{"id": "241334", "revid": "85894", "url": "https://gl.wikipedia.org/wiki?curid=241334", "title": "A Ponte, Bragade, Oza-Cesuras", "text": "A Ponte \u00e9 un lugar da parroquia de Bragade no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 16 habitantes (9 homes e 7 mulleres)."}
{"id": "241335", "revid": "85894", "url": "https://gl.wikipedia.org/wiki?curid=241335", "title": "San Mamede, Bragade, Oza-Cesuras", "text": "San Mamede \u00e9 un lugar da parroquia de Bragade no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 9 habitantes (5 homes e 4 mulleres)."}
{"id": "241336", "revid": "85894", "url": "https://gl.wikipedia.org/wiki?curid=241336", "title": "Soxal, Bragade, Oza-Cesuras", "text": "Soxal \u00e9 un lugar da parroquia de Bragade no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 12 habitantes (4 homes e 8 mulleres)."}
{"id": "241338", "revid": "85894", "url": "https://gl.wikipedia.org/wiki?curid=241338", "title": "A Igrexa, Cuti\u00e1n, Oza-Cesuras", "text": "A Igrexa \u00e9 un lugar da parroquia de Cuti\u00e1n no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2018 ti\u00f1a 30 habitantes (14 homes e 16 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "241340", "revid": "98629", "url": "https://gl.wikipedia.org/wiki?curid=241340", "title": "Dictado (filme)", "text": "Dictado \u00e9 un filme espa\u00f1ol dirixido por Antonio Chavarr\u00edas que se estreou no 2012.\nSinopse.\nTras quedar orfa, Julia \u00e9 acollida por Laura e Daniel, un amigo da infancia do seu pai. A presenza da nena fai que Daniel se sinta cada vez m\u00e1is desprazado. O seu malestar medra cando a conduta de Julia adquire un car\u00e1cter ameazador, que lle trae lembranzas dun pasado arrepiante que decidira agochar."}
{"id": "241341", "revid": "85894", "url": "https://gl.wikipedia.org/wiki?curid=241341", "title": "A Baiuca, Cuti\u00e1n, Oza-Cesuras", "text": "A Baiuca \u00e9 un lugar da parroquia de Cuti\u00e1n no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2018 ti\u00f1a 3 habitantes (2 home e 1 mulleres).\nToponimia.\nUnha baiuca \u00e9 un local p\u00fablico onde se serve alcohol, como unha taberna ou tasca."}
{"id": "241342", "revid": "85894", "url": "https://gl.wikipedia.org/wiki?curid=241342", "title": "Cuti\u00e1n de Abaixo, Cuti\u00e1n, Oza-Cesuras", "text": "Cuti\u00e1n de Abaixo \u00e9 un lugar da parroquia de Cuti\u00e1n no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2018 ti\u00f1a 10 habitantes (3 homes e 7 mulleres)."}
{"id": "241343", "revid": "85894", "url": "https://gl.wikipedia.org/wiki?curid=241343", "title": "A Fonte, Cuti\u00e1n, Oza-Cesuras", "text": "A Fonte \u00e9 un lugar da parroquia de Cuti\u00e1n no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2018 ti\u00f1a 4 habitantes (1 home e 3 mulleres)."}
{"id": "241344", "revid": "85894", "url": "https://gl.wikipedia.org/wiki?curid=241344", "title": "O Monte, Cuti\u00e1n, Oza-Cesuras", "text": "O Monte \u00e9 un lugar da parroquia de Cuti\u00e1n no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2018 ti\u00f1a 6 habitantes (4 homes e 2 mulleres)."}
{"id": "241346", "revid": "98629", "url": "https://gl.wikipedia.org/wiki?curid=241346", "title": "Hotaru no haka", "text": " \u00e9 un filme de animaci\u00f3n xapon\u00e9s dirixido por Isao Takahata que se estreou en 1988. Bas\u00e9ase na novela hom\u00f3nima de Akiyuki Nosaka.\nSinopse.\nSegunda guerra mundial (1939-1945). Seita e Setsuko son fillos dun oficial da mari\u00f1a xaponesa. Un d\u00eda, durante un bombardeo, non conseguen chegar a tempo \u00f3 b\u00fanker onde a s\u00faa nai os agardaba. Cando buscan \u00e1 s\u00faa nai, at\u00f3pana malferida na escola, que foi convertido nun hospital de urxencia. Trala morte da s\u00faa nai e unha breve estancia na casa da s\u00faa t\u00eda, os nenos vagar\u00e1n s\u00f3s sen casa e sen rumbo."}
{"id": "241347", "revid": "85894", "url": "https://gl.wikipedia.org/wiki?curid=241347", "title": "O Mu\u00ed\u00f1o, Cuti\u00e1n, Oza-Cesuras", "text": "O Mu\u00ed\u00f1o \u00e9 un lugar da parroquia de Cuti\u00e1n no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2018 contaba cun habitante (1 muller)."}
{"id": "241351", "revid": "88215", "url": "https://gl.wikipedia.org/wiki?curid=241351", "title": "Samantha Stosur", "text": "Samantha \"Sam\" Jane Stosur, nada o 30 de marzo de 1984 en Brisbane, Queensland, \u00e9 unha tenista profesional australiana. \u00c9 unha antiga n\u00famero un do mundo en dobres.\nStosur ga\u00f1ou un total de cinco t\u00edtulos de Grand Slam; un en individuais no US Open de 2011, dous en dobres femininos, e dous en dobres mixtos. Foi ademais finalista en individuais do Roland Garros de 2010."}
{"id": "241352", "revid": "85894", "url": "https://gl.wikipedia.org/wiki?curid=241352", "title": "Quistil\u00e1n, Cuti\u00e1n, Oza-Cesuras", "text": "Quistil\u00e1n \u00e9 un lugar da parroquia de Cuti\u00e1n no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 16 habitantes (9 homes e 7 mulleres)."}
{"id": "241353", "revid": "1131", "url": "https://gl.wikipedia.org/wiki?curid=241353", "title": "Quistil\u00e1n", "text": "O top\u00f3nimo Quistil\u00e1n pode referirse a dous lugares de Galicia:"}
{"id": "241354", "revid": "85894", "url": "https://gl.wikipedia.org/wiki?curid=241354", "title": "A Ribeira, Cuti\u00e1n, Oza-Cesuras", "text": "A Ribeira \u00e9 un lugar da parroquia de Cuti\u00e1n no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 7 habitantes (2 homes e 5 mulleres)."}
{"id": "241355", "revid": "85894", "url": "https://gl.wikipedia.org/wiki?curid=241355", "title": "Seixeda, Cuti\u00e1n, Oza-Cesuras", "text": "Seixeda \u00e9 un lugar da parroquia de Cuti\u00e1n no concello coru\u00f1\u00e9s de Oza-Cesuras, na comarca de Betanzos. Segundo o IGE, en 2011 ti\u00f1a 17 habitantes (9 homes e 8 mulleres)."}
{"id": "241356", "revid": "1576", "url": "https://gl.wikipedia.org/wiki?curid=241356", "title": "Tox\u00f3tidos", "text": "Os tox\u00f3tidos (Toxotidae, Cuvier 1816) ou \"peixes arqueiros\", son unha familia de peixes mari\u00f1os, de augas salobres e de augas doces, propios do sueste asi\u00e1tico e Australia, pertencente \u00e1 orde dos Perciformes, suborde Percoideos.\nMorfolox\u00eda.\nSon de corpo alto e comprimido, coa boca terminal, grande e protr\u00e1ctil, e a mand\u00edbula inferior prominente. A aleta dorsal, \u00fanica, presenta 4-6 fortes espi\u00f1as seguidas de 11-14 radios brandos. A aleta anal ten 3 espi\u00f1as e 15-18 radios brandos (a parte branda da aleta anal \u00e9 maior que a da aleta dorsal). As p\u00e9lvicas nacen por detr\u00e1s das pectorais e cerca do nacemento da anal. Caudal algo fendida ou truncada.\nAdoitan ter tama\u00f1os pequenos, de entre 5 e 10\u00a0cm, pero algunhas especies (\"T. chatareus\") poden alcanzar os 40 cent\u00edmetros.\nH\u00e1bitat e biolox\u00eda.\nOs tox\u00f3tidos distrib\u00faense por augas da India, Filipinas, Australia e Polinesia, en augas salgadas de mar aberto, salobres e doces, especialmente nos estuarios e mangleirais.\nO trazo m\u00e1is caracter\u00edsticos deste grupo, e \u00f3 que lle deben o nome com\u00fan, \u00e9 a forma de alimentarse, disparando chorros de auga que cuspen coa s\u00faa boca especializada (pos\u00fae unha angosta ra\u00f1ura no teito da boca) contra os insectos que sobrevoan a tona da auga. Os seus \"disparos\" son moi efectivos e poden alcanzar presas pousadas a 3 metros da superficie.\nTaxonom\u00eda.\nA familia s\u00f3 cont\u00e9n un x\u00e9nero, con sete especies:"}
{"id": "241358", "revid": "81969", "url": "https://gl.wikipedia.org/wiki?curid=241358", "title": "FC Nordsj\u00e6lland", "text": "O Football Club Nordsj\u00e6lland \u00e9 un club de f\u00fatbol dinamarqu\u00e9s da cidade de Farum. Fundouse en 1991 coma Farum Boldklub tras a fusi\u00f3n dos dous equipos da cidade, o Farum IK e o Stavnsholt BK. O club cambiou o seu nome a F.C. Nordsj\u00e6lland no ano 2003. Xoga na Superliga danesa."}
{"id": "241359", "revid": "7523", "url": "https://gl.wikipedia.org/wiki?curid=241359", "title": "NK Dinamo Zagreb", "text": ""}
{"id": "241360", "revid": "7523", "url": "https://gl.wikipedia.org/wiki?curid=241360", "title": "Football Club Nordsj\u00e6lland", "text": ""}
{"id": "241361", "revid": "7523", "url": "https://gl.wikipedia.org/wiki?curid=241361", "title": "FC Nordsjaelland", "text": ""}
{"id": "241362", "revid": "7523", "url": "https://gl.wikipedia.org/wiki?curid=241362", "title": "Football Club Nordsjaelland", "text": ""}
{"id": "241364", "revid": "7523", "url": "https://gl.wikipedia.org/wiki?curid=241364", "title": "Farum Boldklub", "text": ""}
{"id": "241365", "revid": "23204", "url": "https://gl.wikipedia.org/wiki?curid=241365", "title": "B\u00eda", "text": "B\u00eda era na mitolox\u00eda grega a personificaci\u00f3n da forza e da violencia, filla de Palas e Estixia, e irm\u00e1 de Nik\u00e9, Kratos, e Zelo. Aliouse cos seus irm\u00e1ns con Zeus na s\u00faa loita cos tit\u00e1ns. Aparece citada por Esquilo en \"Prom\u0113theus Desm\u014dt\u0113s\" e Plat\u00f3n en \"Prot\u00e1goras\". Repres\u00e9ntase como unha muller armada con coiraza."}
{"id": "241366", "revid": "98629", "url": "https://gl.wikipedia.org/wiki?curid=241366", "title": "Megan Prescott", "text": "Megan Elizabeth \"Meg\" Prescott (nada o 4 de xu\u00f1o de 1991 en Londres, Inglaterra) \u00e9 unha actriz brit\u00e1nica, co\u00f1ecida polo seu papel de Katie Fitch en Skins, un drama adolescente ga\u00f1ador de dous premios BAFTA.\nVida Persoal.\nPrescott naceu en Palmers Green, Londres, seis segundos despois que a s\u00faa irm\u00e1 xemelga Kathryn Prescott, quen tam\u00e9n \u00e9 actriz. Recibiu a educaci\u00f3n primaria en Palmers Green High School, parte de secundaria na Escola Superior de San Xo\u00e1n, e finalmente o \u00faltimo ano en Form College. Antes de ser actrices profesionais, Prescott e s\u00faa irm\u00e1 asistiron a clases semanais de teatro, nas cales co\u00f1eceron \u00e1 futura co-estrela de Megan, Lily Loveless.\nMegan afirmou a trav\u00e9s da s\u00faa p\u00e1xina de Myspace que toca a bater\u00eda; ten unha gran variedade de gustos musicais, que incl\u00faen a Cyndi Lauper, Kim Carnes ou Weezer.\nEst\u00e1 representada por Matt Wynter, de Insanity Xesti\u00f3n de Artistas en Reino Unido.\nCarreira.\nA\u00ednda que Prescott fixo o seu debut como actriz nun episodio de \"Doctors\", unha telenovela da BBC xunto a s\u00faa irm\u00e1 Kathryn en 2008, non foi ata o ano seguinte, cando apareceu como Katie Fitch na terceira temporada de Skins, o cal representou para ela un gran avance na interpretaci\u00f3n. Ela e s\u00faa irm\u00e1, quen interpretan a Katie e Emily Fitch, xemelgas id\u00e9nticas na serie, comezaron o rodaxe da terceira temporada de \"Skins\" en xullo de 2008 e tam\u00e9n representaron aos seus personaxes na temporada seguinte (o formato do programa est\u00e1 limitado a s\u00f3 d\u00faas tempadas por \"xeraci\u00f3n\" de novos personaxes).\nTras rematar coa serie \"Skins\", Prescott expresou a s\u00faa preocupaci\u00f3n polo seu futuro na actuaci\u00f3n, a pesar do que expresou o seu interese en protagonizar \"Desperate Housewives\", serie da cal \u00e9 seguidora."}
{"id": "241368", "revid": "38330", "url": "https://gl.wikipedia.org/wiki?curid=241368", "title": "Lunaci\u00f3n", "text": ""}
{"id": "241372", "revid": "23204", "url": "https://gl.wikipedia.org/wiki?curid=241372", "title": "R\u00e1ntaro, o ninja pequeno", "text": " \u00e9 unha serie xaponesa de manga e anime de Amako Soube. Pertence ao x\u00e9nero de aventuras e acci\u00f3n (shonen).\nEn Galicia a serie foi estreada na tvG2 o 8 de marzo do 2013. Dobr\u00e1ronse ao galego 104 episodios nos estudios de SDI Media.\nSinopse.\nR\u00e1ntaro \u00e9 o fillo dun ninja, o mesmo c\u00f3s seus av\u00f3s e tatarav\u00f3s. Seu pai, que pertence a unha familia de ninjas com\u00fans, env\u00eda a R\u00e1ntaro a unha escola especial para que se converta nun ninja de elite e lle dea honra \u00e1 s\u00faa familia. Pero na escola, ademais de haber nenos, hai nenas e isto ha provocar situaci\u00f3ns divertidas entre eles.\nUnha vez iniciado o adestramento, R\u00e1ntaro cae na conta do duras que son as ares ninjas. Os seus mestres hanse emperrar en que el e mais os seus dous mellores amigos, Ximb\u00e9 e Kirimaru, poidan pasar todas as probas. Xuntos formar\u00e1n o grupo dos ninjas landra. Ademais, as rapazas landra kunoichi aportar\u00e1n moitas tramas e diversi\u00f3n na escola.\nIsto e moitos inimigos que tentar\u00e1n botar a escola abaixo crear\u00e1n as tramas da serie.\nEpisodios.\nEsta \u00e9 unha listaxe dos episodios da serie \"R\u00e1ntaro, o ninja pequeno\", segundo a numeraci\u00f3n establecida na tvG2, que nalg\u00fans casos se corresponde coa orixinal xaponesa. Dobr\u00e1ronse e emitiranse un total de 104 episodios.\nM\u00fasica.\nPara interpretar os diferentes temas do anime os respons\u00e1beis da serie levan contratando desde os seus inicios a diferentes grupos de pop xapon\u00e9s moi aclamados no seu pa\u00eds. Este \u00e9 o tema de apertura e peche que se emitiu na versi\u00f3n galega, que se corresponde coa primeira apertura da versi\u00f3n xaponesa, e os cap\u00edtulos nos que soa:\n&lt;poem&gt;\n&lt;/poem&gt;"}
{"id": "241373", "revid": "1822", "url": "https://gl.wikipedia.org/wiki?curid=241373", "title": "Toxotidae", "text": ""}
{"id": "241375", "revid": "23204", "url": "https://gl.wikipedia.org/wiki?curid=241375", "title": "Aplodact\u00edlidos", "text": "Os aplodact\u00edlidos (Aplodactylidae) son unha familia de peixes mari\u00f1os inclu\u00edda na orde Perciformes, da superfamilia Cirrhitoidea. Reciben o nome do grego \"haploos\", simple, e \"daktylos\", dedos.\nMorfolox\u00eda.\nNa aleta dorsal, \u00fanica, presentan de 14 a 23 raios espi\u00f1osos e 16 a 21 raios brandos; na anal, 3 espi\u00f1as e 6 a 8 raios brandos. Pos\u00faen dentes mandibulares diferenciados: incisivos, lanceolados e tric\u00faspides, e tam\u00e9n dentes no v\u00f3mer.\nH\u00e1bitat e biolox\u00eda.\nDistrib\u00faense polas costas do Per\u00fa, Chile, Nova Zelandia e sueste de Australia.\nTaxonom\u00eda.\nTradicionalmente divid\u00edanse en 2 x\u00e9neros, \"Aplodactylus\" e \"Crinodus\", pero o segundo foi englobado no primeiro. Comprenden seis especies:"}
{"id": "241376", "revid": "1822", "url": "https://gl.wikipedia.org/wiki?curid=241376", "title": "Aplodactylidae", "text": ""}
{"id": "241377", "revid": "56817", "url": "https://gl.wikipedia.org/wiki?curid=241377", "title": "Presto", "text": "Presto \u00e9 unha palabra italiana que en galego significado e \"r\u00e1pido\" ou \"pronto\". \u00c9 un tempo m\u00e1is lento que o prestissimo e m\u00e1is r\u00e1pido que o allegro."}
{"id": "241379", "revid": "56817", "url": "https://gl.wikipedia.org/wiki?curid=241379", "title": "Raba\u00f1o", "text": "Un raba\u00f1o ou manda \u00e9 un grupo de animais de mesma especie que adoitan estar xuntos ou desprazarse xuntos. O termo manda adoita utilizarse para animais salvaxes, mentres que raba\u00f1o se emprega habitualmente para especies domesticadas.\nNa antig\u00fcidade, cando o home case non poboaba a superficie da Terra, hab\u00eda inmensos espazos deshabitados, e os animais campaban libremente por esas grandes superficies; pero hoxe en d\u00eda, entre o poboamento intensivo, a agricultura, a talla de bosques e outros procesos de modificaci\u00f3n da superficie da Terra polo ser humano, reduc\u00edronse considerablemente as superficies antes poboadas por raba\u00f1os. Isto, sumado \u00e1 caza indiscriminada que pon en perigo a varias especies, tam\u00e9n foi un factor que levou \u00e1 reduci\u00f3n das mandas, tanto no n\u00famero destas, como na cantidade de exemplares que as conforman. Co fin de limitar este proceso, cre\u00e1ronse reservas de fauna, onde ata certo grao, as mandas poden manter o seu anterior estilo de vida salvaxe.\nA etolox\u00eda defende que existen dous factores importantes que favorecen a existencia de grupos de animais cooperando: as vantaxes obtidas na defensa fronte a depredadores, e a facilidade da busca de alimento ou as vantaxes da caza en grupo."}
{"id": "241381", "revid": "98629", "url": "https://gl.wikipedia.org/wiki?curid=241381", "title": "Gran Premio de Francia de 1967", "text": "O Gran Premio de Francia de f\u00f3rmula 1 de celebrouse no Aut\u00f3dromo de Bugatti o 2 de xullo de 1967. Foi o primeiro Gran Premio de Francia, que se celebrou en Le Mans desde a primeira carreira en 1906 e ata , foi a \u00fanica vez que o Circu\u00edto Bugatti se utilizou para o Gran Premio de Francia.\nO circu\u00edto de Bugatti utiliza o \"pit\" da recta principal de Le Mans, que en 1967 non ti\u00f1a a \"chicane\" Dunlop, logo viraba \u00e1 dereita en \"La Chapelle\" seguido dunha curva interior a esquerdas, \"Le Mus\u00e9e\", seguida logo doutra curva a dereita, \"Garage Vert\", que daba \u00e1 recta de atr\u00e1s, a \u00fanica caracter\u00edstica distintiva era a \"Chemin Aux Boeups\", unha curva a esquerda (agora unha \"chicane\" esquerda-dereita), antes de regresar \u00e1 recta de \"boxes\" a trav\u00e9s das curvas \"S Bleu\" e \"raccordement\" preto da entrada a \"boxes\". O circu\u00edto era aburrido e foi universalmente impopular entre os pilotos e os espectadores con s\u00f3 20.000 asistentes \u00e1 carreira, alg\u00fans pilotos expresaron en privado o seu desexo de que a carreira se levara a cabo na totalidade dos 13\u00b4461 quil\u00f3metros de longo do Circu\u00edto da Sarthe, onde a recta de Mulsanne de 5\u00b47\u00a0km. era 1\u00b43\u00a0km m\u00e1is longa que todo o circu\u00edto de Bugatti.\nNese momento, os circu\u00edtos con lonxitudes de 10\u00a0km ou m\u00e1is eran com\u00fans nos Grandes Premios, cos 14\u00b4120\u00a0km. de Spa-Francorchamps utilizado para o Gran Premio de B\u00e9lxica, e os infames 22\u00b4835 quil\u00f3metros de N\u00fcrburgring utilizado para o Gran Premio de Alema\u00f1a, as\u00ed que moitos pilotos quer\u00edan usar o circu\u00edto completo das 24 Horas consider\u00e1ndoo como o lugar adecuado para a carreira.\nInforme da carreira.\nGraham Hill estaba na \"pole\" e liderou a primeira volta ata que Jack Brabham o pasou. Na volta 7 Jim Clark tomou o liderado e Hill pasou a Brabham para facer un 1-2 de Lotus. Hill retomou o liderado ata que a coroa e o pi\u00f1\u00f3n da roda fallaron na volta 14. O mesmo problema causou a retirada de Clark da cabeza na volta 23, quedando Brabham por diante de Dan Gurney, Chris Amon e Denny Hulme. Na volta 41 o circu\u00edto de combustible do coche de Gurney rompeuse, polo que quedou un 1-2 para Brabham, o cable do acelerador Amon rompeu varias voltas m\u00e1is tarde. Brabham chegou \u00e1 meta tranquilamente, ga\u00f1ando a s\u00faa primeira carreira logo de oito grandes premios sen ga\u00f1ar, por 49\u00b45 segundos e xustificando a s\u00faa posici\u00f3n como Campi\u00f3n do Mundo."}
{"id": "241382", "revid": "75439", "url": "https://gl.wikipedia.org/wiki?curid=241382", "title": "Emma \u00c1lvarez Chao", "text": "Emma \u00c1lvarez Chao, nada en Lourenz\u00e1 o 4 de setembro de 1974, \u00e9 unha pol\u00edtica galega do PPdeG.\nTraxectoria.\nDiplomada en Ciencias Empresariais pola Universidade de Santiago de Compostela. Dende 1996 traballou en Os Irmandi\u00f1os Soc. Coop. Galega. Nas municipais de 2007 foi candidata do PPdeG ao concello de Lourenz\u00e1, resultou elixida e foi concelleira de Medio Ambiente e Medio Rural. Foi candidata nas auton\u00f3micas de 2009, non sa\u00edu elixida pero foi deputada do Parlamento de Galicia substitu\u00edndo a Raquel Arias Rodr\u00edguez. Foi voceira de Montes do Grupo Parlamentario Popular. Logo da dimisi\u00f3n de Vidal Mart\u00ednez-Sierra L\u00f3pez en setembro de 2012, foi elixida alcaldesa de Lourenz\u00e1, sendo relevada no cargo pola socialista Roc\u00edo L\u00f3pez Garc\u00eda tras as elecci\u00f3ns municipais do ano 2015."}
{"id": "241383", "revid": "98629", "url": "https://gl.wikipedia.org/wiki?curid=241383", "title": "Augustin Louis Cauchy", "text": "Augustin Louis Cauchy, nado en Par\u00eds o 21 de agosto de 1789 e finado en Sceaux o 23 de maio de 1857, foi un matem\u00e1tico franc\u00e9s.\nPioneiro na an\u00e1lise matem\u00e1tica e a teor\u00eda de grupos de permutaci\u00f3ns, contribu\u00edu amplamente ao seu desenvolvemento. Tam\u00e9n investigou a converxencia e a diverxencia das series infinitas, ecuaci\u00f3ns diferenciais, determinantes, probabilidade e f\u00edsica matem\u00e1tica.\nBiograf\u00eda.\nCauchy empezou a educarse a unha idade temper\u00e1 co seu paie Louis Fran\u00e7ois Cauchy (1760-1848), quen ocupou varios postos p\u00fablicos menores e era amigo de Joseph-Louis de Lagrange e Pierre Simon Laplace.\nEstudou en l'\u00c9cole Polytechnique de Par\u00eds, obtendo o seu t\u00edtulo en enxe\u00f1ar\u00eda. Polo seu rendimento acad\u00e9mico brillante, foi contratado como enxe\u00f1eiro militar en 1812 para contribu\u00edr ao gran plan de Napole\u00f3n para transformar o porto de Cherbourg no m\u00e1is importante de Francia e Inglaterra. Por\u00e9n, a s\u00faa mala sa\u00fade obrigouno a abandonar este proxecto. Comezou a dedicarse \u00e1 investigaci\u00f3n cient\u00edfica intensiva e \u00e1 publicaci\u00f3n de varias obras importantes en r\u00e1pida sucesi\u00f3n. A principal conclusi\u00f3n deste per\u00edodo foi a demostraci\u00f3n do teorema do n\u00famero poligonal de Fermat, ao que se dedicaran sen \u00e9xito ilustres matem\u00e1ticos contempor\u00e1neos como Gauss. Foi nomeado profesor de mec\u00e1nica na \u00c9cole Polytechnique en 1816e foi promovido a membro da Academia Francesa das Ciencias, no lugar de Gaspard Monge, que foi expulsado por raz\u00f3ns pol\u00edticas.\nEn 1830, viuse na necesidade de seguir sendo fiel ao xuramento ante o rei Carlos X, polo que tivo que abandonar todos os seus cargos acad\u00e9micos e marchar ao exilio. Desde Par\u00eds, trasladouse a Tur\u00edn, onde deu clases na universidade, e logo a Praga, por petici\u00f3n de Carlos X, como titor do Conde de Chambord. Regresou a Par\u00eds en 1838, pero non puido atopar un lugar na Sorbona ata 1848, cando foi nomeado profesor de Astronom\u00eda.\nFaleceu o 23 de maio de 1857 en Sceaux, s\u00f3, abandonado pola s\u00faa familia e amigos. No seu leito de morte arrepentir\u00edase do que el consideraba como o seu \u00fanico erro na vida, non ter dedicado m\u00e1is tempo \u00e1s matem\u00e1ticas: \"Non imaxino unha vida m\u00e1is chea ca unha vida dedicada \u00e1s matem\u00e1ticas\" exclamou semanas antes de morrer.\nObra.\nEn 1814 publicou a memoria da integral definida que chegou a ser a base da teor\u00eda das funci\u00f3nss complexas. Grazas a Cauchy, o c\u00e1lculo infinitesimal adquire bases s\u00f3lidas.\nCauchy precisa os conceptos de funci\u00f3n, de l\u00edmite e de continuidade na forma actual ou case actual, tomando o concepto de l\u00edmite como punto de partida da an\u00e1lise e eliminando da idea de funci\u00f3n toda referencia a unha expresi\u00f3n formal, alx\u00e9brica ou non, para fundala sobre a noci\u00f3n de correspondencia. Os conceptos aritm\u00e9ticos outorgan agora rigor aos fundamentos da an\u00e1lise, ata ent\u00f3n apoiados nunha intuici\u00f3n xeom\u00e9trica que quedar\u00e1 eliminada, en especial cando m\u00e1is tarde sofre un duro golpe ao demostrarse que hai funci\u00f3ns continuas sen derivadas, \u00e9 dicir: curvas sen tanxente. Cauchy consideraba que as funci\u00f3ns en 3 dimensi\u00f3ns que eran derivables eran continuas, non obstante descubriuse que era necesaria unha condici\u00f3n de diferenciabilidade para asegurar a continuidade."}
{"id": "241384", "revid": "111586", "url": "https://gl.wikipedia.org/wiki?curid=241384", "title": "Xogo de azar", "text": "Un xogo de azar \u00e9 un xogo cuxo desenvolvemento est\u00e1 total ou parcialmente suxeito \u00e1 incerteza. A palabra azar deriva do \u00e1rabe \"az-zahr\" que inicialmente significaba \"flor\" pero, debido a que no xogo de dados se debuxaba unha flor na cara que daba a sorte, co paso do tempo pasou a designar ao dado co que se xogaba. Finalmente, o significado transformouse ata adoptar o mesmo significado que a palabra latina \"alea\".\nD\u00e9bense diferenciar dous tipos de \"xogos de azar\":\nAtendendo \u00e1 maior ou menor influencia do azar no xogo, pode ser:\nO estudo de problemas de estratexia nos xogos de azar con habilidade, deu lugar a un novo campo das matem\u00e1ticas: o c\u00e1lculo de probabilidades. As\u00ed mesmo, James Waldegrave en 1713 e Antoine Augustin Cournot en 1838 publicaron traballos matem\u00e1ticos sobre estratexias nun xogo de cartas de dous xogadores; estes traballos consid\u00e9ranse precedentes doutra rama matem\u00e1tica, a teor\u00eda de xogos, estruturada como teor\u00eda matem\u00e1tica no s\u00e9culo XX ao estudar o comportamento da econom\u00eda, e posteriormente aplicada a outros campos do saber.\nHistoria.\nAntig\u00fcidade.\nOs primeiros xogos de azar son impos\u00edbeis de datar, as s\u00faas orixes est\u00e1n estreitamente ligadas \u00e1s pr\u00e1cticas adivi\u00f1atorias e relixiosas. Para o desenvolvemento dos xogos fac\u00edanse necesarios obxectos que xerasen resultados aleatorios. Restos destes obxectos ach\u00e1ronse nas tumbas das civilizaci\u00f3ns antigas (sumerios, asirios, exipcios etc.), sendo os dados os m\u00e1is com\u00fans.\nUn dos xogos m\u00e1is antigos que se co\u00f1ecen, e que se segue xogando hoxe en d\u00eda, \u00e9 o oware, de orixe africana e do que non se co\u00f1ece con certeza a s\u00faa antig\u00fcidade. X\u00f3gase con sementes ou chinas sobre un taboleiro con d\u00faas ringleiras de seis foxos. O obxectivo do xogo \u00e9 capturar pezas do rival ou inmobilizalo.\nOs sumerios practicaban o xogo real de Ur, denominado as\u00ed por acharse pezas do xogo pescudando t\u00famulos reais na cidade sumeria de Ur. O achado f\u00edxoo en 1920 Sir Leonard Wolley, consistindo este en dados con forma piramidal, fichas e dous taboleiros con incrustaci\u00f3ns de marquetar\u00eda. Os sumerios, e posteriormente os asirios, tam\u00e9n usaban unha forma antiga de dado de seis caras feito dun \u00f3so chamado astr\u00e1galo, extra\u00eddo do calca\u00f1ar de animais, e que moldeaban para que puidese caer en catro posici\u00f3ns diferentes.\nNo antigo Exipto era moi popular o xogo do Senet. O obxectivo do xogo era colocar un dos pe\u00f3ns propios no derradeiro cadro que representaba o ceo; para iso cada xogador dispo\u00f1\u00eda de varios pe\u00f3ns, que avanzaban segundo o resultado que se obti\u00f1a ao lanzar unhas barras numeradas do 1 ao 4. Exemplares destas barras ach\u00e1ronse na tumba de Tutankamon. A maior parte dos xogos inspirados no Senet comparten a s\u00faa simbolox\u00eda celeste, como ocorre no xogo da mariola.\nNa India antiga o xogo era moi popular como testemu\u00f1an antigos poemas como o Lamento do xogador ou o Mahabharata; xa no s\u00e9culo IV a. C., o texto Arthashastra recomendada a s\u00faa regulaci\u00f3n e control.\nMundo cl\u00e1sico e a China.\nOs nenos da Grecia cl\u00e1sica, e despois os da antiga Roma, xogaban \u00e1 Ostrakinda: os nenos repart\u00edanse en dous equipos e lanz\u00e1base ao aire unha cuncha branca ennegrecida por un lado ao berro de \"noite ou d\u00eda\". Segundo o resultado do lanzamento uns nenos persegu\u00edan aos outros. Os pais da \u00e9poca consideraban este xogo moi instrutivo para a formaci\u00f3n dos rapaces. \u00c9 o devanceiro do cara ou cruz.\nNa Roma antiga foron moi populares os xogos de dados, e non s\u00f3 entre os propios romanos sen\u00f3n tam\u00e9n noutros pobos coet\u00e1neos. As\u00ed falaba Publio Cornelio T\u00e1cito no ano 99 sobre o xogo entre os xermanos:\nOs primeiros rexistros dunha lotar\u00eda son os cart\u00f3ns Keno dos chineses da Dinast\u00eda Han entre 205 e 187 a. C. Estas lotar\u00edas axudaron a financiar proxectos gobernamentais importantes, como a Gran Muralla Chinesa. As primeiras lotar\u00edas europeas co\u00f1ecidas foron realizadas durante o Imperio Romano; Petronio no Satiric\u00f3n pres\u00e9ntaas principalmente como unha diversi\u00f3n nos xantares. Cada convidado recib\u00eda un billete; os premios consist\u00edan moitas veces de lotes especiais como louza. Todo portador dun billete ti\u00f1a a certeza de ga\u00f1ar algunha cousa. Este tipo de lotar\u00eda, por tanto, non era m\u00e1is ca un repartimento de regalos entre nobres ricos durante as festas saturnais. Suetonio na s\u00faa obra A vida de 12 c\u00e9sares, narra os primeiros rexistros dunha oferta de billetes de lotar\u00eda para a venda organizada polo emperador romano C\u00e9sar Augusto. Os recursos foran usados para ama\u00f1os na cidade de Roma, e os vencedores recibiran premios en forma de artigos de valor desigual.\nAs barallas m\u00e1is antigas co\u00f1ecidas son de orixe chinesa e apareceron durante a dinast\u00eda Tang (618-907). Semella que foron desenvolvidas a partir dos antigos dados provenientes da India. Joseph Needham estima \u00e1 vista de diferentes fontes que as barallas (en papel) se remontan, cando menos, ata o s\u00e9culo IX.\nNos comezos da dinast\u00eda Song (s\u00e9culo XI), nace o domin\u00f3 como unha evoluci\u00f3n das barallas.\nIdades Media e Moderna.\nEn Europa aparecen as primeiras barallas no s\u00e9culo XIV, e a primeira lotar\u00eda en 1441 en Bruxas.\nNo s\u00e9culo XVI, xorden os primeiros estudos matem\u00e1ticos en Europa sobre xogos. Luca Pacioli ao redor de 1500 na s\u00faa not\u00e1bel obra \"Summa\" estuda un problema do xogo da \"Balla\". Girolamo Cardano en 1526 escribe o libro \"Liber de Ludo Aleae\" (Libro dos Xogos de Azar), resolvendo varios problemas de enumeraci\u00f3n e retoma os problemas propostos por Pacioli. Con todo, a obra de Cardano non foi publicada ata 1663. Cardano relata na s\u00faa autobiograf\u00eda, \"De Propria Vita\", que era un vicioso dos xogos. Escribe que xogara ao xadrez durante 40 anos e aos dados por 25 anos. \nNiccolo Tartaglia en 1556 dedica algunhas p\u00e1xinas do seu libro \"General Trattato\" aos problemas de Pacioli e Galileo Galilei; en 1590 escribe outro manual sobre xogos, o \"Sopra le Scoperte dei Dadi\" (Consideraci\u00f3ns sobre o Xogo de Dados).\nA consecuencia dunha carta enviada polo Cabaleiro de Mer\u00e9 a Blaise Pascal na que lle ped\u00eda a soluci\u00f3n para un xogo, iniciouse unha frut\u00edfera correspondencia entre Pascal e Pierre de Fermat desde xullo a outubro de 1654. Esta correspondencia est\u00e1 considerada como a acta fundacional do c\u00e1lculo de probabilidades. Un dos conceptos establecidos por Pascal, o de esperanza matem\u00e1tica, aplicouse a un novo tipo de xogos: os xogos de contrapartida, nos que un banqueiro se enfronta ao resto dos xogadores cunha certa vantaxe para o primeiro. Este feito supuxo o nacemento do xogo profesional e a aparici\u00f3n dos primeiros casinos. En Venecia abr\u00edronse uns locais, os \"ridotti\", casas de xogos nas que se ofrec\u00eda a posibilidade de enfrontarse a un empregado que fac\u00eda de banqueiro. Xunto cos primeiros casinos, aparecen tam\u00e9n as primeiras rifas e lotar\u00edas administradas polos estados.\nDo s\u00e9culo XIX ata hoxe.\nNo s\u00e9culo XIX aparecen novos xogos de azar como a ruleta, o p\u00f3ker e a m\u00e1quina tragamoedas. Se ben a ruleta fora ideada polo matem\u00e1tico franc\u00e9s Blaise Pascal no s\u00e9culo XVII con 36 n\u00fameros; a finais do s\u00e9culo XIX os irm\u00e1ns Blanc engadiron o n\u00famero 0, resultado que supu\u00f1a a ganancia para a banca. Con esta modificaci\u00f3n foi introducida no Casino de Montecarlo e na actualidade s\u00e9guese a xogar deste xeito en t\u00f3dolos casinos do mundo.\nAo longo do tempo, a situaci\u00f3n dos xogos de azar nos distintos pa\u00edses pasou por fases de legalidade e prohibici\u00f3n. En Espa\u00f1a estiveron prohibidos durante a ditadura de Franco. Permit\u00edanse s\u00f3 xogos administrados polo estado, como a Lotar\u00eda Nacional e as quinielas, e os dalgunhas organizaci\u00f3ns ben\u00e9ficas como a ONCE. Ata 1977 non foi legalizado o xogo en Espa\u00f1a.\nNa actualidade os xogadores poden apostar nunha variedade cada vez maior de xogos. A chegada de Internet deulle, se cabe, un maior pulo ao negocio do xogo coa aparici\u00f3n das apostas on-line e os casinos virtuais. Os xogos de azar son lucrativos negocios que moven unha inxente cantidade de di\u00f1eiro, estimada en 2009 en 335.000 mill\u00f3ns de d\u00f3lares.\nTipos de xogos de azar.\nXogos de ocio.\nO abano de xogos de azar \u00e9 inmenso. Amais dos relatados nas anteriores secci\u00f3ns hai unha infinidade de xogos de naipes, de dados e doutro tipo que gozan de gran popularidade. En Galiza, destacan:\nXogos de aposta.\nHai unha ampla oferta de xogos de apostas. Alg\u00fans son xestionados pola Administraci\u00f3n (Lotar\u00eda, Quinielas, Primitiva etc.) ou algunha organizaci\u00f3n ben\u00e9fica (Cup\u00f3n da ONCE, Gran premio de ouro da Cruz Vermella), mentres que outros son xestionados por empresas con \u00e1nimo de lucro como casinos, casas de apostas e bingos."}
{"id": "241386", "revid": "106452", "url": "https://gl.wikipedia.org/wiki?curid=241386", "title": "Roberto Rey", "text": "Roberto Rey Mart\u00ednez, nado en Alema\u00f1a en 1975, \u00e9 un pol\u00edtico galego do PPdeG.\nTraxectoria.\nNado en Alema\u00f1a de pais emigrantes, con sete meses foi vivir cos av\u00f3s a Galegos. Estudou en Pontecarreira, no IES de Ordes e fixo estudos de empresariais. Participou na candidatura do PPdeG ao concello de Frades nas municipais de 1999, e foi elixido concelleiro, ocupando a concelleira de Cultura e Deportes. Foi elixido concelleiro nas sucesivas elecci\u00f3ns. Logo da dimisi\u00f3n de Miguel Prado Pati\u00f1o en setembro de 2012, foi elixido alcalde de Frades o 22 de setembro.\nNas elecci\u00f3ns municipais de 2019 obtivo de novo a alcald\u00eda."}
{"id": "241387", "revid": "98629", "url": "https://gl.wikipedia.org/wiki?curid=241387", "title": "Pierre Simon Laplace", "text": "Pierre-Simon Laplace, nado en Beaumont-en-Auge (Normand\u00eda) o 28 de marzo de 1749 e finado Par\u00eds o 5 de marzo de 1827, foi un astr\u00f3nomo, f\u00edsico e matem\u00e1tico franc\u00e9s. Est\u00e1 considerado un dos grandes cient\u00edficos do seu tempo, que formulou de maneira moi firme e influente a imaxe dun mundo completamente determinista.\nBiograf\u00eda.\nNado nunha familia de granxeiros da baixa Normand\u00eda, marchou estudar na Universidade de Caen onde foi recomendado a D'Alembert, quen, impresionado pola s\u00faa habilidade matem\u00e1tica, o recomendou para un posto de profesor na Escola Militar de Par\u00eds en 1767, onde tivo entre os seus disc\u00edpulos a Napole\u00f3n. En 1785 foi nomeado membro da Academia de Ciencias e en 1795, membro da c\u00e1tedra de matem\u00e1ticas do Novo Instituto das Ciencias e as Artes, que presidir\u00eda en 1812. En 1788, casou coa xove Marie-Charlotte de Courty de Romanges, pertencente a unha familia de Besan\u00e7on e 20 anos m\u00e1is nova ca el, con quen tivo dous fillos: Sophie-Suzanne e Charles-\u00c9mile, nado en 1789 e que alcanzar\u00eda o grao de xeneral.\nEn 1799 foi nomeado ministro do interior durante o Consulado, a\u00ednda que non estivo no cargo m\u00e1is de seis semanas. O seu antigo alumno Napol\u00e9on I conferiulle en 1805 a lexi\u00f3n de honra e en 1806 o t\u00edtulo de conde do Imperio. . En 1816 foi elixido membro da Academia Francesa. A pesar do seu pasado bonapartista, trala restauraci\u00f3n dos Borb\u00f3ns foi bastante h\u00e1bil como para conseguir ser nomeado marqu\u00e9s en 1817.\nObra.\nEn 1795, Laplace empezou a publicar o primeiro dos cinco volumes que constit\u00faen a s\u00faa \"Mec\u00e1nica celeste\" e en 1796 imprimiu a s\u00faa \"Exposition du syst\u00e8me du monde\", onde revela a s\u00faa hip\u00f3tese nebular sobre a formaci\u00f3n do sistema solar a partir dunha nebulosa ou remu\u00ed\u00f1o de po e gas. A\u00ednda que con moito maior detalle e m\u00faltiples refinamentos, esta \"Hip\u00f3tese nebular\" permanece nos nosos d\u00edas como o fundamento b\u00e1sico de toda a teor\u00eda da formaci\u00f3n estelar.\nAtento aos descubrimentos de nebulosas realizados por William Herschel en Inglaterra, Laplace pensou que o colapso gravitatorio dunha nebulosa poder\u00eda ter dado orixe \u00e1 formaci\u00f3n do Sol e que o material que orbitaba arredor do Sol poder\u00eda condensarse para formar unha familia de planetas. Esta teor\u00eda explicaba de maneira natural que todos os planetas orbiten arredor do Sol no mesmo sentido (de oeste a leste) e que as s\u00faas \u00f3rbitas estean nun mesmo plano. Herschel concordou con esta idea e xeneralizouna para explicar a formaci\u00f3n e evoluci\u00f3n de todas as estrelas e de sistemas estelares.\nA s\u00faa obra m\u00e1is importante, \"Trait\u00e9 de m\u00e9canique c\u00e9leste\" (\"Tratado de mec\u00e1nica celeste\", 1799-1825, 5 vols.), \u00e9 un compendio de toda a astronom\u00eda da s\u00faa \u00e9poca, enfocada de modo totalmente anal\u00edtico, e onde perfeccionaba o modelo de Newton, que ti\u00f1a alg\u00fans fen\u00f3menos pendentes de explicar, en particular alg\u00fans movementos an\u00f3malos que segu\u00edan sen soluci\u00f3n: X\u00fapiter estaba sometido a unha aceleraci\u00f3n aparente mentres que Saturno parec\u00eda frearse pouco a pouco e a L\u00faa tam\u00e9n mostraba un movemento acelerado. Se estes movementos continuaban indefinidamente, Saturno caer\u00eda sobre o Sol, X\u00fapiter escapar\u00eda do sistema solar e a L\u00faa caer\u00eda sobre a Terra. Con tan s\u00f3 23 anos de idade, Laplace demostrou que a aceleraci\u00f3n de X\u00fapiter e o freado de Saturno eran movementos peri\u00f3dicos. Os longu\u00edsimos per\u00edodos (arredor de mil anos) fixeran crer ata ent\u00f3n que estas variaci\u00f3ns eran continuas e indefinidas ('seculares'); en 1785 demostrou que tales anomal\u00edas se deb\u00edan \u00e1 posici\u00f3n relativa de X\u00fapiter e Saturno respecto do Sol. Todo iso necesitou dunha cantidade enorme de c\u00e1lculos moi detallados. En 1787 Laplace demostrou que o movemento an\u00f3malo da L\u00faa tam\u00e9n era oscilatorio e que estaba ocasionado por pequenos efectos (de 'segunda orde') no sistema triplo Sol-Terra-L\u00faa. As variaci\u00f3ns eran peri\u00f3dicas e, polo tanto, o sistema solar deb\u00eda ser autorregulado, o que completaba a demostraci\u00f3n da estabilidade do sistema solar enteiro.\nEntre 1784 a 1787, Laplace produciu varias memorias que conti\u00f1an resultados excepcionais. Entre eles determinou completamente a atracci\u00f3n dun esferoide sobre unha part\u00edcula externa a el. Isto \u00e9 notable pola introduci\u00f3n en an\u00e1lise matem\u00e1tica dos esf\u00e9ricos harm\u00f3nicos ou coeficientes de Laplace. Demostrou tam\u00e9n que o potencial, idea utilizada anteriormente por Lagrange, satisfai unha ecuaci\u00f3n diferencial que agora \u00e9 chamada ecuaci\u00f3n de Laplace e que aparece en moitos campos da f\u00edsica matem\u00e1tica. Nas soluci\u00f3ns desta e outras ecuaci\u00f3ns aparece o chamado operador laplaciano.\nEn 1812 publicou a s\u00faa \"Teor\u00eda anal\u00edtica das probabilidades\" e en 1814 o seu \"Ensaio filos\u00f3fico sobre a probabilidade\"\nsentou as bases cient\u00edficas da teor\u00eda matem\u00e1tica de probabilidades. Entre outros logros, formulou Laplace por primeira vez o teorema central do l\u00edmite e deu unha demostraci\u00f3n formal do m\u00e9todo dos m\u00ednimos cadrados, fundamental para a teor\u00eda de erros, que ti\u00f1a sido exposto empiricamente por Gauss. Laplace creou unha curiosa f\u00f3rmula para expresar a probabilidade de que o Sol sa\u00edra polo horizonte. El dic\u00eda que a probabilidade era de formula_1, onde d \u00e9 o n\u00famero de d\u00edas que o sol sa\u00edu no pasado. Laplace dic\u00eda que esta f\u00f3rmula, que era co\u00f1ecida como a regra de sucesi\u00f3n, pod\u00eda aplicarse en todos os casos onde non sabemos nada, ou onde o que co\u00f1eciamos foi cambiado polo que non. A\u00ednda \u00e9 usada como un estimador da probabilidade dun evento, se sabemos o lugar do evento, pero s\u00f3 temos moi poucas mostras del.\nConvici\u00f3ns filos\u00f3ficas.\nLaplace cr\u00eda fortemente no determinismo causal, tal como pode apreciarse na seguinte cita:\nEste intelecto hipot\u00e9tico capaz de co\u00f1ecer o devenir de todo o que existe tense co\u00f1ecido como o \"demo de Laplace\" (cf. demo de Maxwell). Os descubrimentos da ciencia moderna, especialmente a f\u00edsica cu\u00e1ntica e o principio de incerteza e a teor\u00eda do caos semellan probar que a existencia de tal intelecto \u00e9 imposible.\nNapole\u00f3n, refer\u00edndose a s\u00faa obra \"Exposition du syst\u00e8me du monde\", comentoulle a Laplace: \u00abContanme que escribiu vostede ese gran libro sobre o sistema do universo sen mencionar nunca ao seu creador\u00bb, e Laplace contestou: \u00abSire, nunca necesitei esa hip\u00f3tese\u00bb.\nLaplace \u00e9 recordado como un dos m\u00e1ximos cient\u00edficos de todos os tempos, \u00e1s veces referido como o \"Newton de Francia\", cunhas fenomenais facultades matem\u00e1ticas non posu\u00eddas por ning\u00fan dos seus contempor\u00e1neos."}
{"id": "241388", "revid": "56817", "url": "https://gl.wikipedia.org/wiki?curid=241388", "title": "De Saloon", "text": "De Saloon \u00e9 unha banda chilena de indie rock, pop rock e rock alternativo fundada en Concepci\u00f3n no ano 1997."}
{"id": "241389", "revid": "56817", "url": "https://gl.wikipedia.org/wiki?curid=241389", "title": "Arterias dixitais palmares propias", "text": "As arterias dixitais palmares propias son un conxunto de arterias da man que discorren paralelas \u00e1s falanxes, por debaixo de cadenseu nervio dixital dorsal. Abastecen de sangue parte da palma da man, especialmente na \u00e1rea das articulaci\u00f3ns interfal\u00e1nxicas. Anastom\u00f3sanse coas arterias dixitais dorsais en varios puntos, irrigando diversos tecidos da man.\nA arteria palmar do dedo maimi\u00f1o \u00e9 unha p\u00f3la directa da arteria cubital, que sae por debaixo do m\u00fasculo palmar curto, mentres que o resto derivan das arterias dixitais palmares com\u00fans."}
{"id": "241392", "revid": "23204", "url": "https://gl.wikipedia.org/wiki?curid=241392", "title": "La Losilla", "text": "La Losilla \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 15 habitantes (INE 2012) e ocupa unha superficie de 7,90 km\u00b2."}
{"id": "241393", "revid": "23204", "url": "https://gl.wikipedia.org/wiki?curid=241393", "title": "Maga\u00f1a", "text": "Maga\u00f1a \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 89 habitantes (INE 2012) e ocupa unha superficie de 58,51 km\u00b2."}
{"id": "241394", "revid": "23204", "url": "https://gl.wikipedia.org/wiki?curid=241394", "title": "Maj\u00e1n", "text": "Maj\u00e1n \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 13 habitantes (INE 2012) e ocupa unha superficie de 30,39 km\u00b2."}
{"id": "241395", "revid": "23204", "url": "https://gl.wikipedia.org/wiki?curid=241395", "title": "Matalebreras", "text": "Matalebreras \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 82 habitantes (INE 2012) e ocupa unha superficie de 41,63 km\u00b2."}
{"id": "241396", "revid": "1131", "url": "https://gl.wikipedia.org/wiki?curid=241396", "title": "Matamala de Almaz\u00e1n", "text": "Matamala de Almaz\u00e1n \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 328 habitantes (INE 2012) e ocupa unha superficie de 62,99 km\u00b2."}
{"id": "241397", "revid": "23204", "url": "https://gl.wikipedia.org/wiki?curid=241397", "title": "Medinaceli", "text": "Medinaceli \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 810 habitantes (INE 2012) e ocupa unha superficie de 205,37 km\u00b2."}
{"id": "241398", "revid": "23204", "url": "https://gl.wikipedia.org/wiki?curid=241398", "title": "Mi\u00f1o de Medinaceli", "text": "Mi\u00f1o de Medinaceli \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 81 habitantes (INE 2012) e ocupa unha superficie de 56,25 km\u00b2."}
{"id": "241399", "revid": "23204", "url": "https://gl.wikipedia.org/wiki?curid=241399", "title": "Mi\u00f1o de San Esteban", "text": "Mi\u00f1o de San Esteban \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 66 habitantes (INE 2012) e ocupa unha superficie de 1,35 km\u00b2."}
{"id": "241400", "revid": "98629", "url": "https://gl.wikipedia.org/wiki?curid=241400", "title": "Leil\u00eda (\u00e1lbum)", "text": "Leil\u00eda \u00e9 o primeiro \u00e1lbum do grupo de m\u00fasica tradicional galego Leil\u00eda, publicado en 1994."}
{"id": "241401", "revid": "56817", "url": "https://gl.wikipedia.org/wiki?curid=241401", "title": "I \u00e9 verdade, i \u00e9 mentira", "text": "I \u00e9 verdade, i \u00e9 mentira \u00e9 o segundo \u00e1lbum do grupo de m\u00fasica tradicional galego Leil\u00eda, publicado en 1994.\nOs arranxos est\u00e1n feitos por Ant\u00f3n Seoane e Fernando Casal (Milladoiro) e Lel\u00eda."}
{"id": "241403", "revid": "56817", "url": "https://gl.wikipedia.org/wiki?curid=241403", "title": "Madama", "text": "Madama \u00e9 o terceiro \u00e1lbum do grupo de m\u00fasica tradicional galego Leil\u00eda, publicado en 2003."}
{"id": "241404", "revid": "2859588", "url": "https://gl.wikipedia.org/wiki?curid=241404", "title": "R\u00edo Meandro", "text": ""}
{"id": "241405", "revid": "1987", "url": "https://gl.wikipedia.org/wiki?curid=241405", "title": "R\u00edo B\u00fcy\u00fck Menderes", "text": "O B\u00fcy\u00fck Menderes, en grego antigo \u039c\u03b1\u03af\u03b1\u03bd\u03b4\u03c1\u03bf\u03c2 \"M\u00e1iandros\", en lat\u00edn \"Maeander\", \"Maeandrus\" ou \"Maeandros\", \u00e9 un r\u00edo de Turqu\u00eda con 548\u00a0km de longo e 23.900\u00a0km\u00b2 de conca. O seu nome significa \"Gran Meandro\", pois oponse ao \"K\u00fc\u00e7\u00fck Menderes\" ou \"pequeno Meandro\", outro r\u00edo turco, que se corresponde co antigo r\u00edo Caistro.\nNace no altiplano de Anatolia, preto de Dinar (antiga Apamea). Recibe diversos afluentes como o Kufi \u00c7ayi, o Banaz \u00c7ayi e o \u00c7uruk Su (antigo Licos, grego \u039b\u03cd\u03ba\u03bf\u03c2 \"Lykos\"). Pasa polas ru\u00ednas de Magnesia do Meandro e desemboca no mar Exeo a uns 10\u00a0km ao sur de Balat, a antiga Mileto (medieval \"Palatia\"). Os seus sedimentos fixeron avanzar a costa considerabelmente (uns cantos metros cada ano).\nHistoria.\nO Meandro foi un importante r\u00edo de Asia Menor que nac\u00eda na Frixia preto da antiga \"Celaenae\" (nun palacio dos reis persas) e desembocaba no mar Exeo en Caria. As fontes do Marsias estaban pr\u00f3ximas e \u00e1mbolos dous nac\u00edan no monte \"Aulocrene\". Os principais afluentes eran o \"Orgias, Marsias, Cludros, Leteo\" e \"Gaeson\", ao norte, e o \"Obrimas, Licos (\"Lykos\"), Harpasos\" e outro \"Marsyas\" ao sur.\nMileto era un porto no -500 e no s\u00e9culo seguinte xa era unha cidade interior. O emir de Mentese a principios do s\u00e9culo XIV serv\u00edase de Balat para as s\u00faas expedici\u00f3ns, xa que se pod\u00eda chegar ata al\u00ed en pequenas embarcaci\u00f3ns a remontar o r\u00edo, pero logo veu m\u00e1is proveito no comercio e asinou un tratado con Venecia no 1355, que puido abrir un consulado en Balat; Esta localidade a\u00ednda ti\u00f1a un comercio apreci\u00e1bel no 1671/1672, cando a visitou Evliya \u00c7elebi, pero a continua sedimentaci\u00f3n no esteiro obrigou a abandonar o comercio e a localidade en beneficio de Esmirna. A primeira v\u00eda f\u00e9rrea de Turqu\u00eda en 1857 \u00eda de Esmirna a Aydin na ribeira do r\u00edo B\u00fcy\u00fck Menderes. Hoxe, grazas a obras de irrigaci\u00f3n no r\u00edo e en afluentes como o Kemer Baraji e outros, \u00e9 unha das zonas con maior densidade de poboaci\u00f3n de Turqu\u00eda."}
{"id": "241406", "revid": "5863", "url": "https://gl.wikipedia.org/wiki?curid=241406", "title": "Partitura", "text": "Partitura \u00e9 un documento manuscrito ou impreso que indica como debe interpretarse unha composici\u00f3n musical, mediante unha linguaxe propia formado por signos musicais e chamado sistema de notaci\u00f3n.\nComo os seus an\u00e1logos os libros, os folletos, etc., o medio da partitura xeralmente \u00e9 o papel ou, en \u00e9pocas anteriores, o pergami\u00f1o. A\u00ednda que o acceso \u00e1 notaci\u00f3n musical nos \u00faltimos anos incl\u00fae tam\u00e9n a presentaci\u00f3n en pantallas de ordenador.\nEn m\u00fasica orquestral, denom\u00ednase \"partitura\" ao documento que utiliza exclusivamente o director de orquestra e que cont\u00e9n toda a obra que se executar\u00e1. En contraste, \"particella\" ou parte \u00e9 o nome dado a cada unha das partituras que te\u00f1en os int\u00e9rpretes dos diferentes instrumentos."}
{"id": "241409", "revid": "22570", "url": "https://gl.wikipedia.org/wiki?curid=241409", "title": "Mezzoforte", "text": "Mezzoforte (do italiano \"mezzo\", \"medio\" e \"forte\", \"forte\") \u00e9 un termo que se emprega na notaci\u00f3n musical para indicar un grao determinado de intensidad do son, \u00e9 dicir, un matiz din\u00e1mico. A intensidade que sinala \u00e9 moderadamente forte, situ\u00e1ndose por enriba de \"mezzopiano\" e por embaixo de \"forte\".\nRepresentaci\u00f3n gr\u00e1fica.\nEste matiz din\u00e1mico pode aparecer representado nas partituras ou partichelas mediante unhas indicaci\u00f3ns especiais que adoitan colocarse por debaixo do pentagrama, concretamente baixo a nota onde comeza a din\u00e1mica."}
{"id": "241410", "revid": "27155", "url": "https://gl.wikipedia.org/wiki?curid=241410", "title": "Miocito", "text": "O miocito, tam\u00e9n chamado fibra muscular ou c\u00e9lula muscular \u00e9 o tipo de c\u00e9lula que forma o tecido muscular. Son c\u00e9lulas longas e tubulares que se orixinan a partir de mioblastos. Hai varias clases de miocitos, especializados segundo o tipo de m\u00fasculo no que se atopen, polo que se distinguen os seguintes tipos:\nTerminolox\u00eda.\nA microestrutura infrecuente das c\u00e9lulas musculares fixo que se lle deran denominaci\u00f3n especiais \u00e1s s\u00faas partes. Na t\u00e1boa ind\u00edcanse eses termos e a s\u00faa equivalencia cos termos citol\u00f3xicos xerais:\nControl funcional.\nKindlin-2 xoga un papel na elongaci\u00f3n.\nGATA4 e GATA6 xogan un papel na diferenciaci\u00f3n."}
{"id": "241411", "revid": "27155", "url": "https://gl.wikipedia.org/wiki?curid=241411", "title": "C\u00e9lula muscular", "text": ""}
{"id": "241437", "revid": "1888", "url": "https://gl.wikipedia.org/wiki?curid=241437", "title": "Enrique Tojo", "text": "Enrique Jos\u00e9 Tojo Blanco, nado o 1 de marzo de 1933 na Escravitude (Padr\u00f3n) e finado en Rois o 7 de marzo de 2013, foi un pol\u00edtico e empresario galego.\nTraxectoria.\nEmpresario do sector da madeira. Foi elixido concelleiro en Rois tralas primeiras elecci\u00f3ns democr\u00e1ticas a trav\u00e9s dunha candidatura independente que foi a segunda forza m\u00e1is votada trala UCD. Nas municipais de 1983 encabezou de novo unha candidatura independente e logrou selo m\u00e1is votado, por\u00e9n non puido gobernar debido a un pacto entre PSdeG e AP polo que os seus candidatos se rotaron na alcald\u00eda 2 anos. En 1984 pasou a integrar Coalici\u00f3n Galega, por\u00e9n rematou por pasar a formar parte de AP, a cal se distanciara dos socialistas, e foi o seu candidato nas municipais de 1987 logrando sela forza m\u00e1is votada. Non consigueu gobernar, dado que os demais grupos (PSdeG e CDS) apoiaron ao concelleiro do PNG Francisco Eiras Leis como alcalde. \nEn febreiro de 1990 presentou unha moci\u00f3n de censura contra o alcalde co apoio dos concelleiros do CDS, os cales remataban de abandoalo goberno. Tras diversos recursos presentados en contra da moci\u00f3n, Eiras Leis optou por dimitir en setembro e se desactivou a moci\u00f3n, polo que en outubro foi investido alcalde. Encabezou a lista municipal do Partido Popular de Galicia nas elecci\u00f3ns locais de 1991 e revalidou a alcald\u00eda con maior\u00eda absoluta, a cal revalidou nas municipais de 1995 e de 1999. Por\u00e9n, nas locais de 2003 perdeu a maior\u00eda absoluta e pasou \u00e1 oposici\u00f3n en favor dun goberno entre o BNG e o PSdeG, o que acabou por ser a s\u00faa despedida da vida pol\u00edtica, sendo substitu\u00eddo polo fillo Ram\u00f3n Tojo Lens \u00e1 fronte do partido.\nVida persoal.\nEstaba casado e viv\u00eda na parroquia de Antequeira, na parroquia de O\u00edn. O seu fillo, Ram\u00f3n Tojo Lens, tam\u00e9n foi alcalde de Rois."}
{"id": "241438", "revid": "51526", "url": "https://gl.wikipedia.org/wiki?curid=241438", "title": "Doenza de Krabbe", "text": "A doenza de Krabbe, tam\u00e9n chamada leucodistrofia de c\u00e9lulas globoides, \u00e9 unha doenza de almacenamento lisos\u00f3mico hereditaria autos\u00f3mica recesiva, caracterizada por unha acumulaci\u00f3n de galactocerebr\u00f3sido, por mor dun d\u00e9ficit do enzima lisos\u00f3mica galactocerebrosidasa. Manif\u00e9stase pola aparici\u00f3n de trastornos neurol\u00f3xicos ao se formar grupos de c\u00e9lulas globosas na substancia branca do sistema nervioso. Est\u00e1 clasificada dentro do grupo das leucodistrofias."}
{"id": "241439", "revid": "2520", "url": "https://gl.wikipedia.org/wiki?curid=241439", "title": "Leucodistrofia de c\u00e9lulas globoides", "text": ""}
{"id": "241440", "revid": "2520", "url": "https://gl.wikipedia.org/wiki?curid=241440", "title": "Leucodistrofia globoide", "text": ""}
{"id": "241441", "revid": "56817", "url": "https://gl.wikipedia.org/wiki?curid=241441", "title": "De officiis", "text": "\"De officiis\" \u00e9 unha obra filos\u00f3fica de Cicer\u00f3n que trata dos deberes que cada home ten que cumprir como membro do Estado. Cicer\u00f3n comp\u00faxoa a finais do ano 44 a.C. escrib\u00edndoa como unha carta a seu fillo que na \u00e9poca estudaba filosof\u00eda en Atenas inspir\u00e1ndose nunha obra an\u00e1loga do estoico Panecio. Div\u00eddese en tres libros, no primeiro trata do concepto de \"honestum\" (ben moral) en relaci\u00f3n ao que se establecen os deberes, isto \u00e9 os comportamentos moralmente v\u00e1lidos e que se desenvolve en catro virtudes fundamentais (sabedor\u00eda, xustiza, temperanza e magnimidade); no segundo trata sobre o \"\u00fatil\", onde se desenvolven eses deberes e o \u00faltimo libro trata do conflito entre o \u00fatil e o honesto."}
{"id": "241442", "revid": "1093", "url": "https://gl.wikipedia.org/wiki?curid=241442", "title": "Enrique Jos\u00e9 Tojo Blanco", "text": ""}
{"id": "241443", "revid": "15490", "url": "https://gl.wikipedia.org/wiki?curid=241443", "title": "Jos\u00e9 Luis Ferro", "text": "Jos\u00e9 Luis Ferro Iglesias, \u00e9 un pol\u00edtico galego vinculado ao PPdeG.\nTraxectoria.\nFoi sacerdote, monitor de autoescola e traballa na residencia San Carlos de Celanova. Foi concelleiro de Cultura de Celanova. Logo da dimisi\u00f3n de Antonio Mouri\u00f1o Villar en setembro de 2012, foi elixido alcalde de Celanova.\nNas elecci\u00f3ns municipais de 2019 perdeu a alcald\u00eda, entrando Antonio Puga Rodr\u00edguez de Celanova Decide."}
{"id": "241444", "revid": "1888", "url": "https://gl.wikipedia.org/wiki?curid=241444", "title": "Jos\u00e9 Luis Ferro Iglesias", "text": ""}
{"id": "241445", "revid": "98629", "url": "https://gl.wikipedia.org/wiki?curid=241445", "title": "Studio Ghibli", "text": " \u00e9 un estudio de cinema de animaci\u00f3n xapon\u00e9s con sede en Koganei, Toquio. O estudio \u00e9 co\u00f1ecido polos seus filmes de anime. Studio Ghibli creouse en xu\u00f1o de 1985 despois do \u00e9xito de \"Kaze no Tani no Naushika\", e foi fundado por Tokuma Shoten. O logo da compa\u00f1\u00eda e a personaxe de Totoro (un enorme esp\u00edrito do bosque) dun dos filmes de Miyazaki, \"O meu veci\u00f1o Totoro\". \u00f3 principio o estudio estaba localizado en Kichij\u014dji, Musashino, Tokyo.\nStudio Ghibli produciu numerosos filmes, sendo o primeiro deles \"Tenk\u016b no Shiro Rapyuta\" en 1986. Foi seguido por \"Hotaru no haka\" (1988), \"O meu veci\u00f1o Totoro\" (1988), \"Majo no takky\u016bbin\" (1989), \"Omohide Poro Poro\" (1991), \"Kurenai no Buta\" (1992), \"Heisei Tanuki Gassen Ponpoko\" (1994), \"Mimi o Sumaseba\" (1995), \"Mononoke Hime\" (1997), \"H\u014dhokekyo Tonari no Yamada-kun\" (1999), \"A viaxe de Chihiro\" (2001), \"Neko no Ongaeshi\" (2002), \"Hauru no Ugoku Shiro\" (2004), \"Gedo Senki\" (2006), \"Gake no ue no Ponyo\" (2008), \"Kari-gurashi no Arietti\" (2010) e \"Kokuriko-zaka Kara\" (2011). Dezaseis dos filmes foron recibidos con \u00e9xito tanto pola cr\u00edtica coma economicamente, ag\u00e1s \"Gedo Senki\", que, malia o seu \u00e9xito comercial, levou peores cr\u00edticas que outras produci\u00f3ns de Ghibli. O estudio tam\u00e9n produciu numerosas curtametraxes e anuncios de televisi\u00f3n, as\u00ed como o telefilme \"Umi ga kikoeru\".\nFilmes.\nMentres \"Kaze no Tani no Naushika (lit. \"Nausica\u00e4 do Val do Vento\")\" \u00e9 a mi\u00fado considerado un dos filmes de Studio Ghibli, foi producido e estreado antes da s\u00faa fundaci\u00f3n."}
{"id": "241446", "revid": "98629", "url": "https://gl.wikipedia.org/wiki?curid=241446", "title": "Tratado l\u00f3xico-filos\u00f3fico", "text": "O Tractatus logico-philosophicus \u00e9 a \u00fanica obra filos\u00f3fica publicada polo fil\u00f3sofo austr\u00edaco Ludwig Wittgenstein. Era un ambicioso proxecto: identificar a relaci\u00f3n entre a linguaxe e definir os l\u00edmites da ciencia. \u00c9 reco\u00f1ecido como unha importante obra filos\u00f3fica do s\u00e9culo XX. G. E. Moore orixinalmente suxeriu o t\u00edtulo latino da obra como unha homenaxe a \"Tractatus theologico-politicus\" de Baruch Spinoza.\nObra bastante breve en extensi\u00f3n (en torno a 70 p\u00e1xinas) pero moi complexa, o \"Tractatus\" deu lugar a numerosas interpretaci\u00f3ns. Mentres que o significado m\u00e1is profundo do texto era \u00e9tico para Wittgenstein, a maior parte das lecturas destacan o seu interese para a l\u00f3xica e a filosof\u00eda da linguaxe. Non foi ata moito m\u00e1is tarde que estudos m\u00e1is recentes empezaron a destacar o aspecto m\u00edstico da obra como algo central.\nConsiderado amplamente como un dos libros de filosof\u00eda m\u00e1is importantes do s\u00e9culo XX, o texto exerceu unha influencia crucial no positivismo l\u00f3xico en xeral sobre o desenvolvemento da filosof\u00eda anal\u00edtica. Xunto a Bertrand Russell, fixo de Wittgenstein un dos expo\u00f1entes do atomismo l\u00f3xico.\nEn 2013 foi publicado en formato biling\u00fce alem\u00e1n-galego pola Editorial Toxosoutos, en traduci\u00f3n de Xo\u00e1n Fuentes Castro, co t\u00edtulo de Tratado l\u00f3xico-filos\u00f3fico.\nEscritura e edici\u00f3n do libro.\nA maior parte do \"Tratactus logico-philosophicus\" foi escrito durante a I Guerra Mundial, mentres Wittgenstein combat\u00eda na fronte italiana nas fileiras do ex\u00e9rcito austr\u00edaco, e xa rematada a guerra, mentres o fil\u00f3sofo permanec\u00eda prisioneiro en Italia. Cando regresou a Austria no ver\u00e1n de 1919 xa redactara a versi\u00f3n definitiva da obra. Wittgenstein comezou a procurar editor para ela, pero foi Bertrand Russel quen finalmente conseguiu un editor. A primeira edici\u00f3n, en alem\u00e1n e ingl\u00e9s, foi recibida polo fil\u00f3sofo no outono de 1922 na vili\u00f1a de Puchberg, onde exerc\u00eda como mestre de ensino primario.\nNatureza e estrutura.\nO libro enfrontase aos problemas centrais da filosof\u00eda que te\u00f1en que ver co mundo, o pensamento e a linguaxe, e presenta unha \"soluci\u00f3n\" (como a denomina Wittgenstein) a estes problemas, a cal est\u00e1 fundada na l\u00f3xica e na natureza da representaci\u00f3n. O mundo est\u00e1 representado polo pensamento, o cal \u00e9 unha proposici\u00f3n con significado, posto que todos (o mundo, o pensamento e a proposici\u00f3n) comparten a mesma forma l\u00f3xica. Polo tanto, o pensamento e a proposici\u00f3n poden ser imaxes dos feitos.\nA pesar do seu t\u00edtulo (Tratado l\u00f3xico-filos\u00f3fico), o \"Tractatus\" non se sup\u00f3n unha \"obra de ensinanza\". Segundo o autor, o libro non cont\u00e9n teses propiamente ditas. Este aspecto non doutrinario explica en parte o car\u00e1cter globalmente non argumentativo da obra: Wittgenstein enumera unha gran cantidade dos seus aforismos sen presentar nin argumentos nin exemplos. Os pensamentos que expresa non poden seguramente comprenderse m\u00e1is que por algu\u00e9n que xa os pensara con antelaci\u00f3n, argumentar pois, non \u00e9 o esencial.\nA obra componse de sete aforismos principais, ordenados do menos ao m\u00e1is importante. Cada aforismo, con excepci\u00f3n do \u00faltimo, est\u00e1 seguido de observaci\u00f3ns que lle concirnen. A numeraci\u00f3n das s\u00faas observaci\u00f3ns pode parecer desconcertante a primeira vista: As\u00ed, o aforismo 2 est\u00e1 seguido de 2.01 despois de 2.1, e igualmente o aforismo 3 est\u00e1 seguido do 3.001, 3.01, ... 3.03, 3.031 etc. De feito esta numeraci\u00f3n retoma a l\u00f3xica matem\u00e1tica da proximidade num\u00e9rica para indicar o grao da observaci\u00f3n efectuada en relaci\u00f3n ao aforismo ou \u00e1 observaci\u00f3n que a precede: As\u00ed, 3.001 \u00e9 m\u00e1is achegado a 3 que 3.01: Unha interpretaci\u00f3n posible \u00e9 que 3.001 indica unha relaci\u00f3n tenue do tipo dunha definici\u00f3n conceptual dos t\u00e9rminos do aforismo, mentres que 3.01 sinala as implicaci\u00f3ns inmediatas do aforismo, 3.1 ampl\u00eda os campos de comprensi\u00f3n do aforismo...\nPoderiamos expo\u00f1er a estrutura do libro da seguinte maneira:\nEn contra da estrutura do libro real, podemos tam\u00e9n concibir outro plan da obra apoi\u00e1ndonos nunha declaraci\u00f3n de Wittgenstein:\nPoderiamos ent\u00f3n considerar o plan do libro como articul\u00e1ndose arredor da distinci\u00f3n parte escrita/parte non-escrita.\nProp\u00f3sito do libro.\nO \"Tractatus logico-philosophicus\" \u00e9 unha obra acerca do significado. Tratase de trazar os l\u00edmites do significado, de separar o que pode dicirse e o que non pode dicirse. En efecto, non todo pode dicirse de forma sensata, existen para Wittgenstein l\u00edmites \u00e1 expresi\u00f3n dos pensamentos. O autor non sost\u00e9n aqu\u00ed que existan pensamentos en si mesmos desprovistos de significado, sen\u00f3n m\u00e1is ben que todos os pensamentos non son expres\u00e1beis. A obra ten ent\u00f3n por obxecto establecer os criterios que fan que unha exposici\u00f3n te\u00f1a sentido, determinar o que podemos dicir e o que debemos calar. O veredicto de Wittgenstein \u00e9 claro: o \u00e1mbito do que pode dicirse e o do significado traslapanse, intentar expresar o indic\u00edbel coa linguaxe non leva sen\u00f3n a unha exposici\u00f3n carente de significado. O \"Tractatus\" \u00e9 ent\u00f3n unha obra de delimitaci\u00f3n: Wittgenstein exp\u00f3n os criterios do significado e en que casos non se cumpre con ditos criterios.\nEsta demarcaci\u00f3n non e por\u00e9n unha desvalorizaci\u00f3n do inefable. Wittgenstein reco\u00f1ece a importancia do inefable, pero \u00e9 reco\u00f1ec\u00e9ndoo como tal que o \"po\u00f1emos no seu sitio\". Para darlle a s\u00faa importancia real ao indic\u00edbel, fai falla comprendelo como tal e non tratar de comunicalo por medio da linguaxe. A f\u00f3rmula da introduci\u00f3n resume ent\u00f3n de boa maneira o libro: \"Todo o que pode ser expresado en absoluto pode ser expresado claramente, e sobre aquilo que non pode ser expresado debemos gardar silencio\".\nA metaf\u00edsica do \"Tractatus\".\nO \"Tractatus\" comeza cunha serie de aforismos sobre a ontolox\u00eda, pero xa que ditas proposici\u00f3ns non se presentan como teses, falar dunha \"ontolox\u00eda\" wittgensteniana non ser\u00eda de todo adxeitado dende a perspectiva do autor. De forma resumida empezando non obstante, co que parece ser unha metaf\u00edsica, Wittgenstein ve o mundo como conformado (1) por feitos, en lugar de obxectos na concepci\u00f3n atomista tradicional. Os feitos son (2) estados de cousas existentes, os cales \u00e1 s\u00faa vez son combinaci\u00f3ns de obxectos. Os obxectos poden acoplarse de varias formas determinadas; poden ter diversas propiedades e poden manter diversas relaci\u00f3ns entre si. Os obxectos comb\u00ednanse entre si de acordo \u00e1s s\u00faas propiedades l\u00f3xicas internas, as cales, noutras palabras, determinan as posibilidades das s\u00faas combinaci\u00f3ns con outros obxectos, i.e., a s\u00faa forma l\u00f3xica. De modo que os estados de cousas, en tanto est\u00e1n compostos de obxectos en combinaci\u00f3n, son inherentemente complexos. Os estados de cousas que efectivamente existen poder\u00edan ter sido doutro modo. O cal significa que os estados de cousas son ou ben factuais (existentes) ou pos\u00edbeis. E \u00e9 a totalidade dos estados de cousas (os existentes e os pos\u00edbeis) que integran o conxunto da realidade. O mundo \u00e9 xustamente aqueles estados de cousas que efectivamente existen.\nFeitos.\nUnha das noci\u00f3ns m\u00e1is importantes do \"Tractatus\" \u00e9 a noci\u00f3n de feito, que aparece dende a segunda proposici\u00f3n (1.1).\nO mundo non \u00e9 un conxunto de obxectos: de \u00e1rbores, de persoas, de cidades etc.; o mundo est\u00e1 composto de feitos como \"a neve \u00e9 branca\", \"el corre r\u00e1pido\" etc. Isto pon de manifesto o aspecto atomista da filosof\u00eda de Wittgenstein, o mundo componse de elementos simples (os feitos), e grazas \u00e1 an\u00e1lise chegamos a eses elementos. Contrario \u00e1 opini\u00f3n de Russell, Wittgenstein considera que \u00e9 o feito, e non os obxectos, o elemento l\u00f3xico fundamental do mundo.\nO feito queda definido como \"o que \u00e9 o caso\". O feito responde a un criterio de independencia: un feito pode ou non ser o caso sen que isto infl\u00faa no resto do que existe (1.21).\nFeito e obxecto.\nA\u00ednda que o feito sexa a unidade b\u00e1sica para Wittgenstein, o feito est\u00e1 \u00e1 s\u00faa vez composto de obxectos. Esta composici\u00f3n ten dous trazos fundamentais: 1) \u00e9 articulada e 2) non necesita un elemento distinto aos obxectos mesmos para ser establecida. Vexamos con detemento cada unha destas caracter\u00edsticas:\n1) A composici\u00f3n dos feitos polos obxectos \u00e9 articulada\nIsto significa que un feito non \u00e9 un simple agregado \"en lista\" de obxectos, sen\u00f3n dun \"modo particular\" de estar xuntos. O importante dos obxectos nun feito \u00e9 a maneira en que se relacionan e non a s\u00faa suma. Sexan dous obxectos \"a\" e \"b\", ent\u00f3n podemos representar un feito que os implica como \"aRb\" onde \"R\" significa a maneira particular en que \"a\" entra en relaci\u00f3n con \"b\". Ben poder\u00eda pensarse un feito cuxos obxectos sexan \"a\" e \"b\", pero cuxa relaci\u00f3n sexa de todo distinta, sendo representada como \"aSb\" etc. Se a concatenaci\u00f3n de obxectos nun feito fose un simple agregado, poderiamos representala como \"ab\", mais esta nomenclatura non rescatar\u00eda o esencial do pensamento de Wittgenstein: unha colecci\u00f3n determinada de obxectos pode relacionarse de m\u00faltiples formas para dar distintos feitos.\n\u00c1 maneira particular en que dous ou m\u00e1is obxectos se relacionan nun feito Wittgenstein ch\u00e1maa a \"estrutura\" do feito. \u00c1 s\u00faa vez, a posibilidade desa estrutura ch\u00e1maa a \"forma\" do feito.\nCando Wittgenstein leva ao extremo este pensamento aparece o seu aspecto filos\u00f3fico: o mundo actual e existente \u00e9 unha concatenaci\u00f3n ou articulaci\u00f3n de obxectos posible entre moitas outras. Por\u00e9n, os obxectos son esencialmente os mesmos en cada un deles. Por este motivo concluir\u00e1 que os obxectos son a \"substancia\" do mundo, isto \u00e9, aquilo invariable a trav\u00e9s dos cambios.\n2) A composici\u00f3n dos feitos polos obxectos non necesita un elemento distinto aos obxectos mesmos para ser establecida\nO anteriormente exposto pode levar \u00e1 pregunta \"\u00bf\u00e9 \"R\" un elemento que une a \"a\" e \"b\" nunha relaci\u00f3n?\" Esta \u00e9 unha confusi\u00f3n ontol\u00f3xica na que Wittgenstein non desexa caer. Non se trata aqu\u00ed de postular a existencia de d\u00faas ou m\u00e1is clases de obxectos, por exemplo, os obxectos \"obxectuais\" e os obxectos \"relacionais\" que xuntos establecer\u00edan unha relaci\u00f3n. Vistas as cousas baixo esa \u00f3ptica err\u00f3nea sempre caber\u00eda a pregunta \"\u00bfque relaciona os elementos \"a\", \"R\" e \"b\"?, \u00bfNon \u00e9 o verdadeiro elemento \u00faltimo que nos interesa, tal como antes aparec\u00eda \"R\" na demostraci\u00f3n da insuficiencia da f\u00f3rmula ' \"ab\" '?\" E claro que este punto de vista nos levar\u00eda a unha regresi\u00f3n ao infinito. Preocupari\u00e1mosmos polo elemento que une aos elementos na s\u00faa uni\u00f3n cos elementos e as\u00ed sucesivamente.\nM\u00e1is a\u00ednda: unha das intenci\u00f3ns esenciais de Wittgenstein \u00e9 contravir tal postura, evitar tales preguntas. Para ilustrar o modo en que cre que os elementos se relacionan nos feitos, Wittgenstein v\u00e1lese da met\u00e1fora da cadea. Do mesmo modo en que nunha cadea os elos non necesitan ningunha clase de pegamento ou terceiro elemento que os una, os obxectos v\u00e1lense de si mesmos para unirse nun feito. \u00bfQue representa ent\u00f3n \"R\" se non un elemento? Simplemente o modo en que os obxectos se relacionan, tal como, continuando co exemplo, os elos poder\u00edan unirse en forma recta o angulada.\nDesta maneira Wittgenstein ga\u00f1a non s\u00f3 o evitar un problema que se prolongaba ao infinito, sen\u00f3n o evitar o truco metaf\u00edsico da postulaci\u00f3n de pseudo-obxectos que explican o modo de ser da realidade. Esta conclusi\u00f3n que concirne aparentemente a un problema local de interpretaci\u00f3n de nomenclaturas l\u00f3xicas ten como fondo unha cr\u00edtica a toda aquela filosof\u00eda que se valga de elementos externos ao feito para explicar a s\u00faa existencia como v\u00e9n dada, elementos tales como as \"categor\u00edas da subxectividade\" do idealismo kantiano.\nFeitos e estados de cousas.\nSegundo Wittgenstein os obxectos est\u00e1n conectados entre eles de forma determinada. Wittgenstein nomea unha conexi\u00f3n de obxectos \"feitos\" (\"Tatsache\") ou \"estado de cousas\" (\"Sachverhalt\"). A distinci\u00f3n entre \"Tatsache\" e \"Sachverhalt\" non \u00e9 por\u00e9n f\u00e1cil de establecer, e significou numerosos problemas para os comentaristas do \"Tractatus\".\nPropux\u00e9ronse d\u00faas interpretaci\u00f3ns:\nComplexo e simple.\nA primeira interpretaci\u00f3n \u00e9 a de Russell no prefacio do \"Tractatus\", que foi tam\u00e9n respaldada por outros cr\u00edticos. Apoiase en proposici\u00f3ns como as seguintes:\nOu esta outra nunha carta a Russell nos \"Carnets 1914-1916\":\nHaber\u00eda que comprender ent\u00f3n a diferenza entre \"Tatsache\" e \"Sachverhalt\" como unha diferenza do complexo e o simple. Esta interpretaci\u00f3n xustifica que se traduza 'Sachverhalt\" como \"feito at\u00f3mico\". O \"Sachverhalt\" non \u00e9 m\u00e1is que un feito m\u00e1is simple. Temos ent\u00f3n tres niveles: o feito, que se descomp\u00f3n en feitos at\u00f3micos, os cales \u00e1 s\u00faa vez descomp\u00f3\u00f1ense en obxectos.\nReal e pos\u00edbel.\nA segunda interpretaci\u00f3n prop\u00f3n considerar que a \"Tatsache\" \u00e9 un \"Sachverhalt\" que existe, que \u00e9 o caso. Apoiase noutras proposici\u00f3ns como as seguintes:\nUn \"Sachverhalt\" converterase nun \"Tatsache\" cando este sexa o caso. Non haber\u00eda diferenza entre ambos, con excepci\u00f3n da existencia. Ser\u00eda o feito de ser real (de existir) ou non o que determinar\u00eda o seu status. Un status pos\u00edbel \u00e9 ent\u00f3n un \"Sachverhalt\" e un status real \u00e9 un \"Tatsache\".\nO Tractatus presenta ent\u00f3n aforismos para apoiar as d\u00faas interpretaci\u00f3ns. Brian McGuinness, un dos tradutores da versi\u00f3n en ingl\u00e9s do Tractatus, prop\u00f3n unha versi\u00f3n interesante da segunda interpretaci\u00f3n que resolver\u00eda a dificultade. Segundo el os feitos non est\u00e1n compostos de estados de cousas no sentido en que os estados de cousas formar\u00edan parte do feito. Os estados de cousas presupo\u00f1en \u00f3s feitos como posibilidades de actualizaci\u00f3n. O feito \u00e9 un estado de cousas que se realiza, un posible que se volve real.\n\u00c9 desta maneira como o Tractatus \u00e9 hoxe interpretado. A primeira interpretaci\u00f3n, que prov\u00e9n do interese inicial no libro, sup\u00f3n en efecto certas dificultades. Se o feito est\u00e1 realmente composto de estados de cousas perde o seu car\u00e1cter de simplicidade: Xa non ser\u00eda ent\u00f3n o \u00e1tomo l\u00f3xico do mundo, papel que quedar\u00eda para os estados de cousas. En diante, privilexiamos ent\u00f3n a segunda interpretaci\u00f3n.\nFeito positivo e feito negativo.\nWittgenstein parece distinguir entre dous tipos de feitos, os feitos positivos e os feitos negativos.\nDe novo aqu\u00ed o \"Tractatus\" presenta unha ambig\u00fcidade; poder\u00edase pensar que Wittgenstein realiza unha divisi\u00f3n \"real\" entre dous tipos de feitos:\nO feito positivo corresponder\u00eda a unha expresi\u00f3n l\u00f3xica do tipo \"Pa\"; o feito negativo a unha expresi\u00f3n do tipo \"\u00acPa\".\nPor\u00e9n, esta posici\u00f3n non \u00e9 a do autor. Wittgenstein nega que a negaci\u00f3n (\u00ac) te\u00f1a un correlato na realidade. O signo (\u00ac) non corresponde a algo na realidade. Se este fora o caso, teriamos que admitir que as proposici\u00f3ns \"Pa\" e \"\u00ac\u00acPa\" non son equivalentes. A primeira expresi\u00f3n conten en efecto dous signos menos que a segunda. Se ditos signos tiveran un correlato no mundo, as d\u00faas proposici\u00f3ns non representar\u00edan a mesma cousa. Por\u00e9n para Wittgenstein as proposici\u00f3ns \"Pa\" e \"\u00ac\u00acPa\" se te\u00f1en o mesmo contido de representaci\u00f3n.\nFai falla comprender que para el \"Pa\", \"\u00acPa\" e \"\u00ac\u00acPa\" resultan no \"mesmo\" estado de cousas. Non existe m\u00e1is que un estado de cousas, do cal estas proposici\u00f3ns afirman ou negan a realizaci\u00f3n. \"Pa\" e \"\u00ac\u00acPa\" afirman a realizaci\u00f3n de \"Pa\", \"\u00acPa\" afirma a non realizaci\u00f3n de \"Pa\". A diferenza entre un feito positivo e un negativo \u00e9 ent\u00f3n unha cuesti\u00f3n de linguaxe, e \u00e9 unicamente na linguaxe na que a distinci\u00f3n se realiza. Falando propiamente, non existen pois os feitos negativos.\nObxecto.\nXunto ao concepto de feito e de estado de cousas, o concepto de obxecto \u00e9 un dos piares da ontolox\u00eda do Tractatus. A diferenza do feito, o obxecto non \u00e9 parte do mundo; post\u00falase pero non se pode chegar nunca a el.\nObxecto e feito.\nSegundo Wittgenstein o feito \u00e9 o elemento m\u00e1is simple ao que se pode chegar por medio da an\u00e1lise. Por\u00e9n o feito est\u00e1 definido como unha conexi\u00f3n de obxectos, \u00e9 dicir como un complexo composto de partes m\u00e1is simples, os obxectos. No hai nisto ningunha contradici\u00f3n. O feito \u00e9 o que \u00e9 m\u00e1is simple \"realmente\" (na realidade), o obxecto \u00e9 o que \u00e9 m\u00e1is simple teoricamente (na teor\u00eda).\nO residuo da an\u00e1lise do mundo \u00e9 un conxunto de feitos, pero os feitos supo\u00f1en aos obxectos que os constit\u00faen. Wittgenstein vese levado ent\u00f3n a postular os obxectos. Se existe o complexo, debe existir o simple. A an\u00e1lise debe chegar a un fin, non poder\u00eda continuar infinitamente. Vemos aqu\u00ed novamente unha manifestaci\u00f3n do seu atomismo.\nO obxecto \u00e9 ent\u00f3n simple, pero non podemos consideralo na s\u00faa simplicidade. O obxecto est\u00e1 sempre conectado a outros obxectos, no se pode aprehender m\u00e1is que na ocorrencia desta conexi\u00f3n. Neste aspecto o feito \u00e9 \"realmente\" o elemento m\u00e1is simple: O obxecto \u00e9 simple, pero non podemos chegar a el directamente, non podemos m\u00e1is que abstraelo a partir do feito.\nForma do obxecto.\nWittgenstein afirma que os obxectos pos\u00faen unha forma; e esta consiste na s\u00faa posibilidade de ocorrencia nos estados de cousas (2.0141). Ou, noutras palabras, un obxecto no pode estar en conexi\u00f3n con outro obxecto calquera. Non aparece m\u00e1is que en certas conexi\u00f3ns, con certos outros obxectos preestablecidos. Esta forma \u00e9 inherente aos obxectos: A posibilidade de combinar os obxectos con tales outros obxectos est\u00e1 xa inscrita no obxecto.\nSe co\u00f1ecemos un obxecto, sabemos en que estados de cousas pode aparecer e en cales non. Este co\u00f1ecemento dos estados de cousas nos cales un obxecto pode suceder manif\u00e9stase na utilizaci\u00f3n dos nomes. Cando sabemos utilizar a palabra \"cray\u00f3n\", quere dicir que sabemos en que proposici\u00f3ns podemos encontrala; o que significa que co\u00f1ecemos os estados de cousas nos cales o obxecto \"cray\u00f3n\" poder\u00eda aparecer.\nObxecto e nome.\nWittgenstein establece un paralelismo entre o mundo e a linguaxe. As proposici\u00f3ns representan os feitos e os nomes os obxectos. Desde esta perspectiva pode soster que o obxecto \u00e9 o \"significado\" do nome (a\u00ednda que \"Bedeutung\" tam\u00e9n se poder\u00eda traducir como \"referencia\" ou \"denotaci\u00f3n\"). O obxecto \u00e9 aquilo ao que nos env\u00eda o nome.\nO papel do obxecto \u00e9 crucial para a determinaci\u00f3n do significado: Unha proposici\u00f3n na que os nomes non nos env\u00edan a obxectos \u00e9 considerada por Wittgenstein como unha pseudo-proposici\u00f3n carente de significado.\nA idea que o nome significa o obxecto non se debe comprender como a posici\u00f3n real de Wittgenstein: Nin o obxecto ni o nome poden aprehenderse directamente. En consecuencia non \u00e9 sen\u00f3n \"teoricamente\" que \"o nome significa o obxecto\" (3.203). O significado dun nome \u00e9 de feito o uso dese nome, as proposici\u00f3ns nas que pode encontrarse. \"Se un signo non ten un uso, no ten significado\" lemos no aforismo 3.328.\nObxecto e substancia.\n\"2.021 Os obxectos conte\u00f1en a substancia do mundo\".\nA substancia est\u00e1 definida como o que subsiste independentemente do que \u00e9 o caso (2.024). Calquera que sexan os estados de cousas realizados, a substancia permanece a mesma. Todos os mundos posibles te\u00f1en ent\u00f3n en com\u00fan os seus obxectos.\nA postulaci\u00f3n da substancia \u00e9 primordial para o \"Tractatus\". Wittgenstein defende unha concepci\u00f3n da verdade como correspondencia que sup\u00f3n que podemos comparar a proposici\u00f3n co feito. Se non hai substancia, non podemos comparar a proposici\u00f3n coa realidade, o valor de verdade da proposici\u00f3n depende ent\u00f3n do sistema de proposici\u00f3ns no cal se encontre (2.0211).\nA substancia non se postula pois gratuitamente: Xoga un papel central na obra. Sen a substancia, desvan\u00e9cese a posibilidade mesma do significado. Sen obxecto ao cal referir o nome, o nome deixa de ter significado, o cal po\u00f1er\u00eda fin ao proxecto de delimitar as fronteiras do significado e do non significado.\nNatureza dos particulares.\nMencionamos dous tipos de obxectos: Os particulares e as propiedades/relaci\u00f3ns. E demos exemplos de particulares: \"A neve\", \"Xulio\" etc. Estes exemplos non son por\u00e9n literalmente os particulares tal como os entende Wittgenstein. Non foron mencionado m\u00e1is que cun fin pedag\u00f3xico.\nDado que o obxecto \u00e9 simple e os estados de cousas mutuamente independentes, os particulares non poden corresponder sen\u00f3n a elementos precisos. Se un obxecto est\u00e1 nun estado de cousas de modo tal que poidamos sacar unha consecuencia deste estado de cousas concernente ao resto de estados de cousas, ent\u00f3n non se trata dun particular.\nPor exemplo, un punto espacial non pode ser un particular. Se un punto est\u00e1 situado no espazo, isto significa que non est\u00e1 situado noutro lugar no espazo: Podemos pois deducir da s\u00faa situaci\u00f3n elementos concernentes a outros estados de cousas. O mesmo ocorre cos puntos situados no tempo; todo o espazo-temporal non pode ser ent\u00f3n un particular Wittgensteiniano.\nO \"Tractatus\" non desenvolve o tema de a que poder\u00eda corresponder un particular. Esta cuesti\u00f3n non ten interese desde a perspectiva do libro. Por\u00e9n desde a nosa perspectiva existen d\u00faas interpretaci\u00f3ns posibles: Poder\u00edamos pensar que os particulares son os puntos masivos da f\u00edsica ou ben os puntos do campo de percepci\u00f3n. En ambos casos temos elementos que pos\u00faen propiedades sen que poidamos deducir destas propiedades calquera cousa sobre o resto do mundo.\nTeor\u00eda da imaxe.\nPara Wittgenstein unha imaxe caracter\u00edzase polo feito de que representa algo. Esta capacidade de representaci\u00f3n sup\u00f3n un punto en com\u00fan entre a imaxe e o que representa, e este punto en com\u00fan \u00e9 a forma. Se unha imaxe \u00e9 imaxe de algo, \u00e9 porque existe unha identidade na forma das d\u00faas partes. Existe un isomorfismo entre o representante e o representado.\nEste isomorfismo non se debe tomar nun sentido \"concreto\": Ter a mesma forma non significa \"parecerse\". O que permite dicir que dous obxectos te\u00f1en a mesma forma \u00e9 que poidamos establecer unha correspondencia entre cada un dos elementos destes dous obxectos. Debe existir unha correlaci\u00f3n bi-un\u00edvoca entre a imaxe e aquilo do cal \u00e9 imaxe: A cada elemento da imaxe debe corresponder un s\u00f3 elemento no representado.\nUnha proposici\u00f3n \"Rab\" \u00e9 a imaxe dun feito \"Rab\" se todos os compo\u00f1entes da proposici\u00f3n te\u00f1en un correlato no feito. O signo \"R\" corresponde a \"R\", o signo \"a\" a \"a\" etc.\nPara Wittgenstein as imaxes forman parte do mundo, son feitos elas mesmas. Unha ilustraci\u00f3n sinxela desta idea pode darse ao pensar nunha fotograf\u00eda ou nun mapa topogr\u00e1fico. As fotograf\u00edas e os mapas est\u00e1n no mundo, e son imaxes no sentido de Wittgenstein: Podemos establecer unha correspondencia punto a punto entre o mapa dunha cidade e a cidade real.\nSegundo o Tractatus, a posibilidade de representar est\u00e1 na identidade da forma. Por\u00e9n esta forma non \u00e9 representable. Non podemos producir unha imaxe do que lle permite representar a unha imaxe. Se este fora o caso, a forma ter\u00eda ela mesma unha forma, o que Wittgenstein rexeita.\nFilosof\u00eda da linguaxe.\nA linguaxe como imaxe.\nComparada coa concepci\u00f3n da linguaxe desenvolvida m\u00e1is tarde por Wittgenstein, a do \"Tractatus\" parece m\u00e1is pobre. A linguaxe ten como obxectivo representar o mundo, prover unha imaxe. Comparase co real, co cal comparte a forma.\nExiste ent\u00f3n un paralelismo estrito entre o real e a linguaxe. O que \u00e9 v\u00e1lido para o feito o o obxecto \u00e9 v\u00e1lido igualmente para os seus representantes na linguaxe: A proposici\u00f3n \u00e9 o nome. Non podemos considerar ao nome independentemente dunha proposici\u00f3n e non pode inserirse en todos os contextos.\nO car\u00e1cter combinatorio est\u00e1 xa presente: Da mesma forma que diferentes combinaci\u00f3ns de obxectos permiten obter diferentes feitos, as diferentes combinaci\u00f3ns de nomes resultan en diferentes proposici\u00f3ns.\nEsencialmente imaxe, \u00e1 linguaxe unicamente a podemos considerar ent\u00f3n con respecto \u00e1 proposici\u00f3n (4.001). As funci\u00f3ns pragm\u00e1ticas da linguaxe quedan totalmente ocultas, o que non \u00e9 representaci\u00f3n non se ten en conta. En contraste, o \u00faltimo Wittgenstein inter\u00e9sase moito m\u00e1is pola pr\u00e1ctica ling\u00fc\u00edstica abandonando desa forma a concepci\u00f3n \"representacionalista\" do \"Tractatus\".\nSigno e s\u00edmbolo.\nA\u00ednda si existen ambig\u00fcidades sem\u00e1nticas, Wittgenstein distingue o signo do s\u00edmbolo. O signo \u00e9 o elemento material do s\u00edmbolo. S\u00edmbolos diferentes poden corresponder a un mesmo signo, e un mesmo s\u00edmbolo pode corresponder a varios signos.\nA circunstancia de que nun idioma natural o mesmo signo poida vincularse a s\u00edmbolos moi diferentes est\u00e1 na orixe das confusi\u00f3ns filos\u00f3ficas. A funci\u00f3n da l\u00f3xica \u00e9 ent\u00f3n esclarecer estas equivocaci\u00f3ns. O signo \"\u00e9\" non corresponde aos mesmos s\u00edmbolos en \"S\u00f3crates \u00e9\", \"S\u00f3crates \u00e9 o mestre de Plat\u00f3n\" e \"S\u00f3crates \u00e9 un fil\u00f3sofo\". A primeira expresi\u00f3n expresa a existencia dun individuo, a segunda expresa unha identidade e a terceira expresa a posesi\u00f3n dunha propiedade. Cada unha destas proposici\u00f3ns ten unha forma l\u00f3xica diferente.\n\"o idioma disfraza ao pensamento. E de tal forma que non podemos, a partir da forma exterior do vestido, descubrir a forma do pensamento ao que viste\" (4.002)\nEsta idea recorda elementos do pensamento de Russell e evoca a s\u00faa teor\u00eda das descrici\u00f3ns definidas. Haber\u00eda certa desconfianza para coa linguaxe compartida por ambos, pero a postura de Wittgenstein \u00e9 por\u00e9n m\u00e1is complexa. A diferenza de Russell non ten vontade ningunha de reformar os idiomas naturais en beneficio da l\u00f3xica; critica unicamente o emprego filos\u00f3fico do idioma.\nOs diferentes tipos de proposici\u00f3ns.\nO \"Tractatus\" busca determinar os l\u00edmites do que pode dicirse de forma sensata.\nDistingue entre tres tipos de enunciados:\nUnicamente a primeira categor\u00eda incl\u00fae \"proposici\u00f3ns\" estritamente falando. As outras d\u00faas categor\u00edas conte\u00f1en \"pseudo-proposici\u00f3ns\". Para Wittgenstein unha proposici\u00f3n aut\u00e9ntica ten significado, se non o ten non \u00e9 unha \"proposici\u00f3n\".\nCondici\u00f3ns do significado.\nSignificado e uso.\nOs criterios que prop\u00f3n Wittgenstein para afirmar que unha expresi\u00f3n ten un significado son bastante estritos. Toda expresi\u00f3n na cal os termos non refiren a algo quedan ent\u00f3n exclu\u00eddos do significado: Isto incl\u00fae \u00e1 metaf\u00edsica pero tam\u00e9n todos os enunciados da ficci\u00f3n. Segundo o Tractatus, unha frase como \"Ulises foi depositado sobre o chan de \u00cdtaca nun profundo estado de sono\" non ten ning\u00fan significado: O signo \"Ulises\" non denota nada.\nVimos por\u00e9n que os signos non poden considerarse fora das proposici\u00f3ns: Este criterio de sensentido ten ent\u00f3n outra formulaci\u00f3n. Unha expresi\u00f3n \u00e9 insensata cando fai un uso incorrecto \ndos signos. Se un signo \u00e9 utilizado nun contexto onde non pode aparecer (en virtude da s\u00faa forma), a expresi\u00f3n carece de significado. \"Pedro come un n\u00famero primo\" \u00e9 insensata: O termo \"n\u00famero primo\" non pode combinarse desa forma con \"comer\".\nA teor\u00eda de Wittgenstein \u00e9 por\u00e9n \u00fatil. \"Choiva a cae\" non ten significado, pero \"choiva\", \"a\" e \"cae\" poden po\u00f1erse en relaci\u00f3n. \"Cae a choiva\" \u00e9 unha proposici\u00f3n sensata: O que importa \u00e9 a forma na cal se combinan os signos. A\u00ednda que alg\u00fans nunca poden entrar en relaci\u00f3n, para outros \u00e9 suficiente que a conexi\u00f3n obedeza a certas restrici\u00f3ns para que o enunciado te\u00f1a sentido.\nVerificabilidade.\nPara o Wittgenstein do \"Tractatus\" as proposici\u00f3ns sensatas obedecen a un criterio de verificabilidade. Non se trata aqu\u00ed da posibilidade efectiva de verificar un enunciado o do co\u00f1ecemento dun m\u00e9todo que permitir\u00eda verificala\nBaleiro de sentido e sensentido.\nOs enunciados que non son sensatos son pseudo-enunciados, pero o ser un pseudo-enunciado non equivale a ser insensato. De forma bastante sorprendente, o Tractatus no fai coincidir \"o que no \u00e9 sensato\" con \"o que \u00e9 insensato\"; cando unha expresi\u00f3n carece de sentido non necesariamente \u00e9 un sensentido.\nWittgenstein establece d\u00faas categor\u00edas entre as pseudo-proposici\u00f3ns que corresponden a elementos moi diferentes:\nBaleiro de significado.\nAs proposici\u00f3ns baleiras de significado, ou fora do significado, son proposici\u00f3ns formais. Non te\u00f1en ning\u00fan contido e non pretenden prover informaci\u00f3n. Wittgenstein pensa en expresi\u00f3ns da l\u00f3xica e das matem\u00e1ticas.\nEstas \"proposici\u00f3ns\" non te\u00f1en que ver co real, o que expresan \u00e9 m\u00e1is ben a forma do noso pensamento. formula_1 non di nada do que existe: En todos os mundos posibles a expresi\u00f3n \u00e9 verdadeira. \u00c9 unha tautolox\u00eda l\u00f3xica: A s\u00faa t\u00e1boa de verdade da sempre o valor \"verdadeiro\" (ou 1).\nO status que o \"Tractatus\" lles confire a estes enunciados \u00e9 moi orixinal. En realidade as tautolox\u00edas non son literalmente \"verdadeiras\". Para que unha proposici\u00f3n sexa verdadeira \u00e9 necesario que un feito lle corresponda. A proposici\u00f3n verdadeira sit\u00faa ao mundo real no conxunto dos mundos posibles: Se \"Rab\" \u00e9 un feito, a proposici\u00f3n que afirma que \"Rab\" distingue o feito (levado a cabo) dos estados de cousas que non se levaron a cabo. Indica algo sobre o que \u00e9 o caso e o que non es.\nPolo contrario, as tautolox\u00edas enchen o conxunto do espazo l\u00f3xico sen distinci\u00f3n. Non din nada sobre o que \u00e9 o caso ou non o \u00e9, pois din que algo \u00e9 o caso. O que expresan \u00e9 necesario. Wittgenstein excl\u00faeas ent\u00f3n do \u00e1mbito do significado. Cando sei que \"2+2=4\" non fago m\u00e1is que reco\u00f1ecer a forma do meu pensamento. Non se est\u00e1 transmitindo ningunha informaci\u00f3n sobre o mundo. Pero o que afirma Wittgenstein implica que ocorre o mesmo con expresi\u00f3ns m\u00e1is complexas: \"2 + 185462 \u2212 3 = 200 000 \u2212 165461\" no \u00e9 m\u00e1is informativa que \"A = A\".\nWittgenstein resolve ent\u00f3n a cuesti\u00f3n do co\u00f1ecemento dos obxectos l\u00f3xicos mediante o absurdo. Non existe co\u00f1ecemento l\u00f3xico: S\u00f3 existe co\u00f1ecemento do continxente. O que \u00e9 necesario non ten o mesmo status, non o \"co\u00f1ecemos\".\nPor suposto este diagn\u00f3stico vale para as contradici\u00f3ns. \"Falsas\" en todas as situaci\u00f3ns, son o inverso das tautolox\u00edas e consid\u00e9ranse da mesma forma.\nSensentido.\nO que Wittgenstein chama sensentido comprende unha gran cantidade de proposici\u00f3ns heter\u00f3clitas. Vimos que as proposici\u00f3ns da metaf\u00edsica e a ficci\u00f3n son insensatas, pero o mesmo ocorre coas da \u00e9tica e a est\u00e9tica. A distinci\u00f3n entre o dicible e o indicible adquire aqu\u00ed toda a s\u00faa importancia. As proposici\u00f3ns baleiras de significado son indic\u00edbeis, pero non significan un problema: Non te\u00f1en ningunha pretensi\u00f3n informativa. Non ocorre o mesmo coas proposici\u00f3ns do sensentido. Son enunciados que cren afirmar cousas sobre o real cando non o fan, e sobre todo non \"poden\" facelo. Os criterios do significado enunciados polo \"Tractatus\" rexeitan todo enunciado que non describa feitos do \u00e1mbito do significado.\nO sensentido non se identifica por\u00e9n co absurdo. Non \u00e9 porque unha proposici\u00f3n sexa insensata que aquilo do que trata de falar careza de importancia. Polo contrario, aquilo do que intentan falar certas pseudo-proposici\u00f3ns \u00e9 crucial: O erro reside unicamente na tentativa de expresalo por medio do idioma. O \"Tractatus\" permite ent\u00f3n que aparezan categor\u00edas diferentes entre as pseudo-proposici\u00f3ns insensatas.\nEntre elas poder\u00edamos encontrar os enunciados metaf\u00edsicos, os absurdos, pero tam\u00e9n os enunciados \u00e9ticos e est\u00e9ticos, os cales gozan dun status moi particular. O caso dos enunciados filos\u00f3ficos ser\u00e1 abordado despois, pero est\u00e1 claro que a filosof\u00eda s\u00f3 produce pseudo-proposici\u00f3ns.\nO \"Tractatus Logico-philosophicus\" \u00e9 sinalado moitas veces polo seu aspecto anti-metaf\u00edsico. Wittgenstein a crit\u00edcaa de feito en tanto a considera absurda. A metaf\u00edsica non pode cumprir coas condici\u00f3ns do significado. Fai uso de termos carentes de significado; pero emprega tam\u00e9n palabras com\u00fans en usos que non son posibles. Reutiliza palabras do idioma ordinario sen reasignarlles un significado que conve\u00f1a ao seu novo contexto de uso. E quebranta deste xeito a condici\u00f3n fundamental do discurso sensato.\nAo igual que a filosof\u00eda, cae na trampa da linguaxe ordinaria e \u00e9 cega \u00e1 estrutura real do pensamento. Ap\u00e9gase \u00e1 gram\u00e1tica natural e non ve a gram\u00e1tica l\u00f3xica das palabras. Confunde o signo co s\u00edmbolo e conduce a absurdos.\nPolo contrario, a \u00e9tica e a est\u00e9tica son valoradas por Wittgenstein. A\u00ednda que estes temas sexan unicamente abordados ao final da obra nunhas poucas proposici\u00f3ns, non son menos dignos de interese. O \"Tractatus\" ac\u00e9rcaos \u00e9 l\u00f3xica. Ao igual que a l\u00f3xica, a \u00e9tica e a est\u00e9tica son condici\u00f3ns do mundo: Do mesmo xeito que non podemos concibir un mundo sen l\u00f3xica, non podemos concibir un mundo sen \u00e9tica e sen est\u00e9tica. Nisto a \u00e9tica e a est\u00e9tica son transcendentais (6.13, 6.421). O feito de que non poidamos falar delas non lles resta ningunha importancia.\nConcepci\u00f3n da filosof\u00eda.\nExposta principalmente nos aforismos 4.003 a 4.116, a concepci\u00f3n da filosof\u00eda do Tractatus forma parte dos elementos que ser\u00edan os m\u00e1is influentes. Propo\u00f1endo ao mesmo tempo unha nova visi\u00f3n da disciplina e unha cr\u00edtica da filosof\u00eda anterior, Wittgenstein estableceu \u00e1 filosof\u00eda como unha actividade directamente ligada \u00e1 linguaxe e ao significado.\nCiencia e filosof\u00eda.\nA filosof\u00eda diferenciase estritamente da ciencia. Non \u00e9 nin o m\u00e9todo nin a precisi\u00f3n o que conforman esta distinci\u00f3n. Simplemente a filosof\u00eda e a ciencia non te\u00f1en o mesmo prop\u00f3sito. A ciencia busca producir descrici\u00f3ns verdadeiras do mundo, o seu obxectivo \u00e9 o real. A filosof\u00eda non ten por obxecto o real, no fala do mundo nin se prop\u00f3n facelo.\nA filosof\u00eda non produce ent\u00f3n ningunha proposici\u00f3n verdadeira. A diferenza da ciencia que produce \"teor\u00edas\", a filosof\u00eda pres\u00e9ntase como unha actividade. Unha teor\u00eda \u00e9 un conxunto de proposici\u00f3ns, e isto precisamente \u00e9 o que a filosof\u00eda non \u00e9. A filosof\u00eda produce esclarecementos sobre proposici\u00f3ns, e non novas proposici\u00f3ns. Non existen proposici\u00f3ns \"filos\u00f3ficas\" na forma en que existen proposici\u00f3ns \"cient\u00edficas\". A filosof\u00eda ten un rol secundario, volve ao contido das proposici\u00f3ns doutras disciplinas. Wittgenstein rexeita a idea dunha metalinguaxe, os enunciados da filosof\u00eda no son metaenunciados, son unicamente pseudo-proposici\u00f3ns. A filosof\u00eda est\u00e1 ent\u00f3n condenada a non producir outra cousa que o sensentido. \"A filosof\u00eda est\u00e1 chea das confusi\u00f3ns m\u00e1is fundamentais\".\nA filosof\u00eda como actividade.\nA filosof\u00eda presentase como unha actividade de esclarecemento l\u00f3xico. A filosof\u00eda desvela a forma l\u00f3xica dos enunciados detr\u00e1s da s\u00faa expresi\u00f3n na linguaxe natural. Permite ent\u00f3n encontrar as pseudo-proposici\u00f3ns mostrando que os seus termos non se utilizan de acordo \u00e1 forma das palabras ou po\u00f1endo de manifesto a ausencia de significado dos nomes. \u00c9 unha \"cr\u00edtica da linguaxe\" (4.0031).\nEsta actividade de cr\u00edtica non ocorre por\u00e9n en todos os usos da linguaxe. Wittgenstein non considera defectuosa \u00e1 linguaxe ordinaria; polo contrario, \"todas as proposici\u00f3ns da nosa lingua usual est\u00e1n de feito, tal como est\u00e1n, ordenadas de forma loxicamente perfecta\" (5.5563). Onde o autor condena os erros e os sensentidos \u00e9 no discurso filos\u00f3fico e na metaf\u00edsica.\nA filosof\u00eda pon de manifesto o que sempre tivemos fronte aos ollos e que por esta raz\u00f3n non v\u00edamos. Neste sentido, a concepci\u00f3n da filosof\u00eda tal como a presenta o Wittgenstein mozo est\u00e1 en consonancia coa que defender\u00e1 nas s\u00faas Investigaci\u00f3ns filos\u00f3ficas, onde escribir\u00e1 que \"A filosof\u00eda conf\u00f3rmase con po\u00f1er todo fronte a n\u00f3s, sen explicar nin deducir nada. - Como todo est\u00e1 a\u00ed, ofrecido \u00e1 vista, no hai nada que explicar\" (\u00a7126).\nCr\u00edtica da filosof\u00eda.\nA concepci\u00f3n da filosof\u00eda de Wittgenstein s\u00e9rvelle principalmente para denunciar a filosof\u00eda tal como foi practicada antes que el. Os fil\u00f3sofos fan un uso inapropiado da linguaxe, enuncian proposici\u00f3ns insensatas e utilizan termos sen referentes. E a\u00ednda peor, equiv\u00f3canse en canto \u00e1 natureza do que realizan: Cren falar do real cando non \u00e9 este o caso. A filosof\u00eda tomase ent\u00f3n como unha teor\u00eda, como unha ciencia.\nNo que respecta a Wittgenstein o status da filosof\u00eda que defende non est\u00e1 explicitamente definido. A filosof\u00eda de Wittgenstein \u00fanese \u00e1 mala filosof\u00eda en cuanto tampouco fala do real. So o \"Tractatus\" non se ilusiona sobre o status do que di, viola por\u00e9n as condici\u00f3ns do significado que el mesmo estableceu. O status final da filosof\u00eda \u00e9 ent\u00f3n ambiguo: Wittgenstein ataca un tipo de filosof\u00eda, pero a s\u00faa non est\u00e1 tampouco en condici\u00f3n de enfrontar as s\u00faas propias cr\u00edticas.\nCalquera que sexa a filosof\u00eda no fai m\u00e1is que enunciar pseudo-proposici\u00f3ns. Pero se a filosof\u00eda que ataca o \"Tractatus\" enuncia pseudo-proposici\u00f3ns absurdas, a filosof\u00eda do \"Tractatus\" poder\u00eda soster proposici\u00f3ns insensatas sen ser obxecto de ataque. Estas proposici\u00f3ns estar\u00edan ent\u00f3n pr\u00f3ximas das da \u00e9tica e a est\u00e9tica. Wittgenstein no trata abertamente sobre este asunto e o seu silencio despois da publicaci\u00f3n da s\u00faa obra non nos prove ningunha resposta.\nSentido da filosof\u00eda.\nA filosof\u00eda non se limita a expo\u00f1er os sensentidos, sen\u00f3n que \u00e9 sobre todo a actividade que delimita o sentido do sensentido. \u00c9 ela a que determina o que, no \u00e1mbito do pensable, pode dicirse. Ten ent\u00f3n un papel crucial na perspectiva do \"Tractatus\". Enuncia as condici\u00f3ns do discurso sensato e do discurso insensato. A s\u00faa utilidade m\u00e1is al\u00e1 diso non queda establecida. A filosof\u00eda poder\u00eda ou ben deterse tendo realizado a demarcaci\u00f3n, ou ben continuar nun papel regulador. A cr\u00edtica da linguaxe poder\u00eda ent\u00f3n operarse dunha vez por todas na delimitaci\u00f3n dos criterios do significado ou ben renovarse permanentemente mediante a an\u00e1lise efectiva da linguaxe con respecto aos criterios enunciados.\n\u00c9tica.\nDada a ausencia expl\u00edcita do tema \u00e9tico no \"Tractatus\" e o cr\u00edptico de moitas das observaci\u00f3ns, \u00e9 quizais m\u00e1is apropiado limitarse a consignar as palabras do propio Wittgenstein no prefacio: \"todo o que pode ser expresado en absoluto pode ser expresado claramente, e sobre aquilo que non pode ser expresado debemos gardar silencio\". Ademais do aspecto m\u00edstico do inefable, entre o que non pode ser expresado est\u00e1 tam\u00e9n inclu\u00eddo a \u00e9tica (e a est\u00e9tica), tal como o expresa claramente nunha carta a von Fickler:"}
{"id": "241447", "revid": "27155", "url": "https://gl.wikipedia.org/wiki?curid=241447", "title": "Fibra muscular", "text": ""}
{"id": "241448", "revid": "7523", "url": "https://gl.wikipedia.org/wiki?curid=241448", "title": "Miguel Alfonso Herrero Javaloyas", "text": ""}
{"id": "241450", "revid": "54336", "url": "https://gl.wikipedia.org/wiki?curid=241450", "title": "Bas\u00edlica de Nosa Se\u00f1ora da Candeloria", "text": "A Bas\u00edlica e Real Santuario de Nosa Se\u00f1ora da Candeloria \u00e9 o principal santuario dedicado \u00e1 Virxe Mar\u00eda das Illas Canarias (Espa\u00f1a). A bas\u00edlica est\u00e1 situada no municipio de Candelaria, na costa sueste da illa de Tenerife. No templo at\u00f3pase a imaxe da Virxe da Candeloria, patroa das Illas Canarias.\nHistoria.\nA lenda conta que a imaxe da Virxe foi atopada por dous pastores guanches en 1390, antes da conquista das Canarias. Despois da cristianizaci\u00f3n, a imaxe da Virxe foi movida polos propios Guanches para a cova de San Blas (situada detr\u00e1s da bas\u00edlica actual). O primeiro santuario importante para a virxe morena foi promovido polo bispo das Illas Canarias, Bartolom\u00e9 Garc\u00eda Jim\u00e9nez en 1668 e rematado en 1672. Era un gran templo con tres naves e unha torre alta, que desapareceu como resultado dun incendio que tivo lugar o 15 de febreiro de 1789.\nPero a construci\u00f3n do templo actual foi adiada varias veces, por varias raz\u00f3ns: a crise econ\u00f3mica de 1929, a proclamaci\u00f3n da Segunda Rep\u00fablica e m\u00e1is tarde pola guerra civil espa\u00f1ola e a segunda guerra mundial. Finalmente, 12 anos despois, en 1948, o bispo de Tenerife, Domingo P\u00e9rez C\u00e1ceres promoveu a construci\u00f3n dun gran templo comisionado as obras \u00f3 arquitecto Jos\u00e9 Enrique Marrero Regalado e promovendo a implicaci\u00f3n da sociedade e das autoridades para completar este traballo. O novo santuario ter\u00eda un estilo neo-canario mestura ecl\u00e9ctica de todos os estilos propios das Illas Canarias.\nEn 1949, a bas\u00edlica foi iniciada, a xesti\u00f3n do proxecto xuntouse ao sentimento popular e doaz\u00f3ns de caridade serve para cubrir o custo de construci\u00f3n do santuario cobizado. Ademais de doaz\u00f3ns vi\u00f1eron de todas as illas do arquip\u00e9lago, a bas\u00edlica levar\u00eda case unha d\u00e9cada para rematar.\nFinalmente, o 1 de febreiro de 1959 a bas\u00edlica foi consagrada nunha cerimonia relixiosa para o nuncio apost\u00f3lico en Espa\u00f1a, Monse\u00f1or Hildebrando Antoniutti e Bispo de Tenerife, Domingo P\u00e9rez C\u00e1ceres. Presentaci\u00f3ns folcl\u00f3ricas de toda Espa\u00f1a participaron danza coa consagraci\u00f3n do templo da patroa das Illas Canarias, a partir de: Galicia, Arag\u00f3n, Andaluc\u00eda e Pa\u00eds Vasco, entre outros. Por suposto que tam\u00e9n participaron os grupos de cada unha das sete Illas Canarias.\nO 24 de xaneiro de 2011, a igrexa foi elevada \u00e1 dignidade de Bas\u00edlica Menor polo Papa Bieito XVI. O templo \u00e9 actualmente o santuario maior e m\u00e1is frecuentada das Illas Canarias, con 2,5 mill\u00f3ns de peregrinos e turistas anualmente. A Bas\u00edlica de Candelaria \u00e9 gardado pola Orde Dominicana e pode acomodar m\u00e1is de 5\u00a0000 persoas.\nTodos os anos, o 2 de febreiro e 15 de agosto, miles de persoas de todas as Illas Canarias e os puntos de Espa\u00f1a de peregrinaci\u00f3ns \u00e1 bas\u00edlica para celebrar a festa da Virxe."}
{"id": "241452", "revid": "25871", "url": "https://gl.wikipedia.org/wiki?curid=241452", "title": "Nebulina", "text": "A nebulina \u00e9 unha prote\u00edna que se une \u00e1 prote\u00edna actina do m\u00fasculo, que est\u00e1 localizada nos filamentos finos dos sarc\u00f3meros do m\u00fasculo esquel\u00e9tico. \u00c9 unha prote\u00edna moi grande (600-900 kDa) e cada unha \u00fanese ata a 200 mon\u00f3meros de actina. Como a s\u00faa lonxitude \u00e9 proporcional \u00e1 lonxitude do filamento fino, crese que a nebulina act\u00faa como unha \"regra\" de medici\u00f3n do filamento fino e regula a lonxitude de dito filamento durante a ensamblaxe do sarc\u00f3mero. Outras funci\u00f3ns da nebulina, como o papel que poder\u00eda xogar na sinalizaci\u00f3n celular, son inseguras.\nA nebulina tam\u00e9n regula as interacci\u00f3ns actina-miosina ao inhibir a actividade ATPase dun modo sensible ao calcio-calmodulina.\nAs mutaci\u00f3ns na nebulina causan alg\u00fans casos do trastorno autos\u00f3mico recesivo miopat\u00eda nemal\u00ednica.\nUnha segunda isoforma m\u00e1is pequena da nebulina, denominada nebuleta, expr\u00e9sase no m\u00fasculo card\u00edaco.\nEstrutura.\nA estrutura do dominio SH3 da nebulina determinouse por espectroscopia de resonancia magn\u00e9tica nuclear de prote\u00ednas. O dominio SH3 da nebulina est\u00e1 composto por 60 residuos de amino\u00e1cidos, dos cales o 30 % est\u00e1 en estrutura secundaria en folla beta (7 cadeas; 18 residuos).\nFenotipo knockout.\nA partir de 2007, desenvolv\u00e9ronse dous modelos de ratos knockout para a nebulina para estudar m\u00e1is a fondo a s\u00faa funci\u00f3n \"in vivo\". Bang et al. demostraron que os ratos knockout para a nebulina morr\u00edan pouco despois do nacemento, e ti\u00f1an reducida a lonxitude dos filamentos finos do sarc\u00f3mero, o que afectaba \u00e1 contracci\u00f3n muscular. A desorganizaci\u00f3n e dexeneraci\u00f3n do sarc\u00f3mero postnatal aparec\u00edan rapidamente nestres ratos, o que indica que a nebulina \u00e9 esencial para o mantemento da integridade estrutural das miofibrilas. Witt e colegas obtiveron resultados similares nos seus ratos. Estes ratos knockout para a nebulina est\u00e1n sendo investigados como modelos animais para a miopat\u00eda nemal\u00ednica."}
{"id": "241453", "revid": "85894", "url": "https://gl.wikipedia.org/wiki?curid=241453", "title": "Arnoia Seca, O Val, Gomesende", "text": " Arnoia Seca \u00e9 un lugar da parroquia do Val no concello ourens\u00e1n de Gomesende na comarca da Terra de Celanova. Ti\u00f1a 18 habitantes no ano 2011 segundo datos do INE e do IGE, dos cales 8 eran homes e 10 mulleres."}
{"id": "241454", "revid": "56817", "url": "https://gl.wikipedia.org/wiki?curid=241454", "title": "Nebuleta", "text": "A nebuleta (nebulette) \u00e9 unha isoforma da prote\u00edna nebulina, de moito menor tama\u00f1o. A nebulina (600-900 kDa) expr\u00e9sase preferencialmente no m\u00fasculo esquel\u00e9tico, pero a nebuleta (107 kDa) expr\u00e9sase no m\u00fasculo card\u00edaco. A nebuleta identific\u00e1rona en 1995 Moncman e Wang usando cultivos primarios de cardiomiocitos de polo embrionado por inmunoprecipitaci\u00f3ns con certos anticorpos monoclonais antinebulina. A expresi\u00f3n normal da nebuleta \u00e9 esencial para a ensamblaxe e funci\u00f3n contr\u00e1ctil das miofibrilas.\nA nebuleta est\u00e1 codificada no cromosoma 10 humano, mentres que a nebulina o est\u00e1 no cromosoma 2."}
{"id": "241455", "revid": "111586", "url": "https://gl.wikipedia.org/wiki?curid=241455", "title": "Leucodistrofia metacrom\u00e1tica", "text": "A leucodistrofia metacrom\u00e1tica (abreviado LMC ou MLD polas s\u00faas siglas en ingl\u00e9s \"metachromatic leuko-dystrophy\" ), tam\u00e9n denominada deficiencia de arilsulfatase A \u00e9 unha doenza desmielinizante que se agrupa dentro das chamadas leucodistrofias . Caracter\u00edzase por un d\u00e9ficit do enzima arilsulfatase A, o cal \u00e9 necesario para o metabolismo dos sulfatos. Este d\u00e9ficit provoca unha acumulaci\u00f3n de sulfatos nos lisosomas do sistema nervioso, dando lugar a sintomatolox\u00eda neurol\u00f3xica (leucodistrofia). Esta enzima est\u00e1 especialmente presente nas va\u00ed\u00f1as de mielina do sistema nervioso. \nEpidemiolox\u00eda.\n\u00c9 unha enfermidade rara e de orixe xen\u00e9tica, de herdanza autos\u00f3mica recesiva. A s\u00faa prevalenza na poboaci\u00f3n xeral est\u00e1 entre un caso por cada 40 000 persoas e un por cada 160.000 individuos en todo o mundo. Hai unha incidencia moito maior en certas poboaci\u00f3ns illadas xeneticamente, como 1 de cada 75 en xudeus habbanitas (un pequeno grupo de xudeus que emigraron a Israel desde o sur de Arabia), 1 de cada 2.500 na parte occidental da Naci\u00f3n Navajo e 1 de cada 8.000 entre os grupos \u00e1rabes en Israel.\nComo doenza autos\u00f3mica recesiva, 1 de cada 40.000 equivale a unha frecuencia de portadores de 1 de cada 100 na poboaci\u00f3n en xeral.\nEst\u00edmase que hai uns 3.600 nacementos de MLD ao ano, con 1.900 vivos nos Estados Unidos, 3.100 en Europa e 49.000 vivos en todo o mundo con MLD.\nProgn\u00f3stico e tratamento.\nO progn\u00f3stico desta doenza era malo, sendo case que fatal aos poucos anos ap\u00f3s o comezo dos s\u00edntomas. \nOrientaci\u00f3ns de investigaci\u00f3n.\nHoxe est\u00e1n a investigarse varias opci\u00f3ns de terapia mediante ensaios cl\u00ednicos, principalmente en pacientes infant\u00eds tard\u00edos. Estas terapias incl\u00faen a terapia x\u00e9nica, a terapia de substituci\u00f3n enzim\u00e1tica (ERT polas siglas en ingl\u00e9s), a terapia de reduci\u00f3n do substrato (SRT polas siglas en ingl\u00e9s) e, potencialmente, a terapia de mellora enzim\u00e1tica (EET). Ademais dos ensaios cl\u00ednicos, hai varios outros proxectos de investigaci\u00f3n de terapia x\u00e9nica precl\u00ednica en marcha. \nTratamento para LMC de inicio precoz.\nEn xullo de 2022 o Ministerio de Sanidade do Goberno de Espa\u00f1a negociaba a adquisici\u00f3n dun medicamento chamado Libmeldy, nomeado o \"medicamento m\u00e1is caro do mundo\" (2,47 mill\u00f3ns de euros por unha \u00fanica dose). Libmeldy \u00e9 un produto de terapia x\u00e9nica con c\u00e9lulas nai hematopoi\u00e9ticas (HSC polas siglas en ingl\u00e9s, \"Hematopoietic stem cell\") aut\u00f3logas (autotransplante) para LMC precoz elaborado especificamente para cada paciente utilizando as propias c\u00e9lulas do sangue do paciente."}
{"id": "241456", "revid": "85894", "url": "https://gl.wikipedia.org/wiki?curid=241456", "title": "Cimadevila, O Val, Gomesende", "text": " Cimadevila \u00e9 un lugar da parroquia do Val no concello ourens\u00e1n de Gomesende na comarca da Terra de Celanova. Ti\u00f1a 1 habitante no ano 2011 segundo datos do INE e do IGE, que era un home."}
{"id": "241458", "revid": "85894", "url": "https://gl.wikipedia.org/wiki?curid=241458", "title": "A Freir\u00eda, O Val, Gomesende", "text": " A Freir\u00eda \u00e9 un lugar da parroquia do Val no concello ourens\u00e1n de Gomesende na comarca da Terra de Celanova. Segundo o INE e o IGE en 2011 ti\u00f1a seis habitantes (catro homes e d\u00faas mulleres)."}
{"id": "241459", "revid": "2520", "url": "https://gl.wikipedia.org/wiki?curid=241459", "title": "Deficiencia de arilsulfatasa A", "text": ""}
{"id": "241460", "revid": "2520", "url": "https://gl.wikipedia.org/wiki?curid=241460", "title": "LMC", "text": "LMC p\u00f3dese referir a:"}
{"id": "241461", "revid": "1131", "url": "https://gl.wikipedia.org/wiki?curid=241461", "title": "Freir\u00eda", "text": "O top\u00f3nimo galego Freir\u00eda pode referirse a:"}
{"id": "241462", "revid": "43749", "url": "https://gl.wikipedia.org/wiki?curid=241462", "title": "UK", "text": ""}
{"id": "241463", "revid": "85894", "url": "https://gl.wikipedia.org/wiki?curid=241463", "title": "A Levada, O Val, Gomesende", "text": " A Levada \u00e9 un lugar da parroquia do Val no concello ourens\u00e1n de Gomesende na comarca da Terra de Celanova. Ti\u00f1a 1 habitante no ano 2011 segundo datos do INE e do IGE, que era muller."}
{"id": "241464", "revid": "56817", "url": "https://gl.wikipedia.org/wiki?curid=241464", "title": "Kathryn Prescott", "text": "Kathryn Prescott, nada o 4 de xu\u00f1o de 1991, \u00e9 unha actriz brit\u00e1nica, co\u00f1ecida por interpretar a Emily Fitch na serie de televisi\u00f3n brit\u00e1nica, Skins e a Carter Stevens en Finding Carter da MTV\nCarreira.\nA primeira participaci\u00f3n en televisi\u00f3n de Kathryn, foi nun cap\u00edtulo da serie dram\u00e1tica \"Doctors\" da cadea BBC, como Amy Wilcox, pero seu verdadeiro reco\u00f1ecemento chegou a finais do mes de xaneiro de 2009 co rol de Emily Fitch, na serie revelaci\u00f3n do canal E4 \"Skins\" durante a s\u00faa terceira temporada. Neste papel, Kathryn caracteriza a unha adolescente que est\u00e1 descubrindo a s\u00faa sexualidade, reco\u00f1ec\u00e9ndose finalmente lesbiana. Ten unha xemelga, Megan Prescott, quen tam\u00e9n traballou nesa serie caracterizando \u00e1 xemelga id\u00e9ntica de Emily chamada Katie.\nApareceu tam\u00e9n na cuarta temporada que tivo o mesmo elenco da anterior temporada, inclu\u00edndo a Kathryn e s\u00faa irm\u00e1, pero non continuaron por ser pol\u00edtica dos produtores da serie, renovar os actores cada dous anos. Volveu aparecer na s\u00e9tima temporada."}
{"id": "241465", "revid": "1131", "url": "https://gl.wikipedia.org/wiki?curid=241465", "title": "A Levada", "text": "O top\u00f3nimo galego A Levada pode referirse a:"}
{"id": "241466", "revid": "85894", "url": "https://gl.wikipedia.org/wiki?curid=241466", "title": "O Val, O Val, Gomesende", "text": " O Val \u00e9 un lugar da parroquia do Val no concello ourens\u00e1n de Gomesende na comarca da Terra de Celanova. Estaba deshabitado no ano 2011 segundo datos do INE e do IGE."}
{"id": "241467", "revid": "5863", "url": "https://gl.wikipedia.org/wiki?curid=241467", "title": "Doenza de Refsum", "text": "A doenza de Refsum \u00e9 unha doenza desmielinizante que se agrupa dentro das chamadas leucodistrofias . Recibe o seu nome polo neur\u00f3logo noruegu\u00e9s Sigvald Bernhard Refsum (1907\u20131991).\n\u00c9 unha doenza hereditaria que se transmite de pais a fillos segundo un patr\u00f3n autos\u00f3mico recesivo, o que v\u00e9n a significar que para que unha persoa poida ter presente os s\u00edntomas da enfermidade, ha de ter recibido unha copia do xene mutante de cada un dos seus proxenitores. En caso de que un individuo presentar un xene an\u00f3malo e outro normal, non se producen s\u00edntomas, e o individuo pasa a ser portador da doenza.\nA causa da enfermidade reside nun defecto da enzima \u00e1cido fit\u00e1nico oxidase, enzima encargada de metabolizar o \u00e1cido fit\u00e1nico inxerido na alimentaci\u00f3n. A acumulaci\u00f3n desta substancia nos diferentes tecidos do organismo ocasiona lesi\u00f3ns na retina e nos nervios perif\u00e9ricos. Os s\u00edntomas principais son xordeira, perda de visi\u00f3n nocturna, alteraci\u00f3ns cut\u00e1neas e mesmo \u00f3seas, e ataxia. \u00c1s veces existen tam\u00e9n trastornos card\u00edacos como miocardiopat\u00edas. As primeiras manifestaci\u00f3ns poden acontecer dende a infancia at\u00e9 os 20 anos de idade.\nO diagn\u00f3stico bas\u00e9ase na determinaci\u00f3n do \u00e1cido fit\u00e1nico no sangue. En doentes de Refsum, esta enzima at\u00f3pase en altas concentraci\u00f3ns. Para o tratamento recom\u00e9ndase realizar unha dieta libre de \u00e1cido fit\u00e1nico, o que evitar\u00eda a progresi\u00f3n dos s\u00edntomas."}
{"id": "241468", "revid": "85894", "url": "https://gl.wikipedia.org/wiki?curid=241468", "title": "Vergazas, O Val, Gomesende", "text": " Vergazas \u00e9 un lugar da parroquia do Val no concello ourens\u00e1n de Gomesende na comarca da Terra de Celanova. Ti\u00f1a 9 habitantes no ano 2011 segundo datos do INE e do IGE, dos cales 6 eran homes e 3 mulleres."}
{"id": "241470", "revid": "85894", "url": "https://gl.wikipedia.org/wiki?curid=241470", "title": "O Viso, O Val, Gomesende", "text": " O Viso \u00e9 un lugar da parroquia do Val no concello ourens\u00e1n de Gomesende na comarca da Terra de Celanova. Ti\u00f1a 35 habitantes no ano 2011 segundo datos do INE e do IGE, dos cales 18 eran homes e 17 mulleres."}
{"id": "241473", "revid": "98629", "url": "https://gl.wikipedia.org/wiki?curid=241473", "title": "Queilodact\u00edlidos", "text": "Os Queilodact\u00edlidos (Cheilodactylidae) son unha familia de peixes mari\u00f1os pertencente \u00e1 orde Perciformes. O nome d\u00e9bese \u00f3 grego \"cheilos\", labio, e \"daktylos\", dedos, e fai alusi\u00f3n \u00f3s labios grosos.\nMorfolox\u00eda.\nPresentan un corpo alargado e comprimido, con tama\u00f1os m\u00e1ximos de 1 metro de lonxitude. Boca pequena pero labios grosos. Te\u00f1en unha \u00fanica aleta dorsal aparentemente dividida en d\u00faas partes, unha primeira con 14-22 raios espi\u00f1osos e unha segunda con 19-39 raios brandos. A anal ten tres espi\u00f1as e 7-19 raios brandos. As pectorais dos exemplares adultos te\u00f1en os 4-7 raios inferiores libres e longos.\nH\u00e1bitat e biolox\u00eda.\nA familia distrib\u00faese polo hemisferio sur (Atl\u00e1ntico, Pac\u00edfico e \u00cdndico), e algunhas zonas do hemisferio norte, como o Xap\u00f3n, a China e Hawai.\nTaxonom\u00eda.\nDiv\u00eddese en 5 x\u00e9neros e un n\u00famero de especies que var\u00eda entre 16 e 26, segundo os distintos autores:"}
{"id": "241474", "revid": "98629", "url": "https://gl.wikipedia.org/wiki?curid=241474", "title": "Jaros\u0142aw Kaczy\u0144ski", "text": "Jaros\u0142aw Aleksander Kaczy\u0144ski, nado o 18 de xu\u00f1o de 1949 en Varsovia, \u00e9 un actor e pol\u00edtico polaco, que foi primeiro ministro de seu pa\u00eds, entre 2006 e 2007, e presidente do partido \"Lei e Xustiza\".\nTraxectoria.\nS\u00faa vida estivo conetada sempre coa de seu irm\u00e1n xemelgo Lech Kaczy\u0144ski, as\u00ed, a primeira vez que se deron a co\u00f1ecer a nivel nacional foi cando protagonizaron a pel\u00edcula de aventuras \"O dw\u00f3ch takich, co ukradli ksi\u0119\u017cyc\" (Sobre dous, que robaron a l\u00faa) en 1962; anos despois convert\u00e9ronse en destacados l\u00edderes da oposici\u00f3n ao comunismo desde o sindicato \"Solidarno\u015b\u0107\" de Lech Wa\u0142\u0119sa; xa en democracia, fundaron o partido Lei e Xustiza, polo que Jaros\u0142aw foi elixido parlamentario, e seu irm\u00e1n, presidente (alcalde) de Varsovia.\nEn 2005, Lech foi elixido Presidente de Polonia, polo que Jaroslaw, quen semanas antes lograra a vitoria do seu partido nas elecci\u00f3ns parlamentarias, declinou o cargo de primeiro ministro, que lle correspondia. Uns meses despois, seu irm\u00e1n chamouno a ocupar o cargo de Primeiro Ministro de Polonia, convertendo o seu pa\u00eds na primeira democracia occidental con dous irm\u00e1ns ocupando as xefaturas do Estado e o goberno. En 2007, foi sucedido no cargo de primeiro ministro por Donald Tusk.\nTrala tr\u00e1xica morte de Lech, a\u00ednda presidente, o 10 de abril de 2010 nun accidente de aviaci\u00f3n, Jaroslaw intent\u00f3 catalizar o dolo nacional e presentouse como candidato \u00e1 presidencia da Rep\u00fablica fronte a Bronis\u0142aw Komorowski, que exerc\u00eda como presidente en funci\u00f3ns. A pesar de que conseguiu pasar \u00e1 segunda volta o 20 de xu\u00f1o, perdeu na segunda volta, o 4 de xullo do mesmo ano. A s\u00faa consigna de campa\u00f1a foi \"Polonia \u00e9 o m\u00e1is importante\"; meses despois a s\u00faa xefa de campa\u00f1a Joanna Kluzik-Rostkowska abandonou o partido e adoptou esa consigna como nome para unha nova agrupaci\u00f3n."}
{"id": "241475", "revid": "56817", "url": "https://gl.wikipedia.org/wiki?curid=241475", "title": "Renukoot", "text": "Renukoot \u00e9 unha vila e concello localizada no distrito de Sonbhadra, no estado indio de Uttar Pradesh. Segundo o censo de 2011 a s\u00faa poboaci\u00f3n \u00e9 de 62.413 habitantes. Salienta pola s\u00faa industria qu\u00edmica e sobre todo pola planta de aluminio de Hindalco. En educaci\u00f3n conta con cinco centros de ensino secundario, dous en hindi e tres en ingl\u00e9s."}
{"id": "241476", "revid": "1822", "url": "https://gl.wikipedia.org/wiki?curid=241476", "title": "Cheilodactylidae", "text": ""}
{"id": "241479", "revid": "29029", "url": "https://gl.wikipedia.org/wiki?curid=241479", "title": "C\u00e1lculo de probabilidades", "text": ""}
{"id": "241480", "revid": "29029", "url": "https://gl.wikipedia.org/wiki?curid=241480", "title": "Teor\u00eda dos xogos", "text": ""}
{"id": "241483", "revid": "23204", "url": "https://gl.wikipedia.org/wiki?curid=241483", "title": "Luka Modri\u0107", "text": "Luka Modri\u0107, nado en Zadar o 9 de setembro de 1985, \u00e9 un futbolista croata. Xoga de centrocampista e o seu club actual \u00e9 o\u00a0Real Madrid CF. Ademais, \u00e9 internacional na selecci\u00f3n de Croacia.\nTraxectoria.\nClub.\nTras converterse nunha gran promesa no club da s\u00faa cidade natal, o NK Zadar, fichou coma adolescente polo GNK Dinamo Zagreb no ano 2002. A s\u00faa carreira coma profesional comezou con d\u00faas cesiones \u00f3 Zrinjski Mostar e \u00f3 Inter Zapre\u0161i\u0107.\nNos seus anos no Dinamo Zagreb, ga\u00f1ou tres t\u00edtulos de liga consecutivos e varias copas dom\u00e9sticas. Modri\u0107 foi nomeado Xogador do Ano da Prva HNL en 2007. No ano 2008, fichou polo Tottenham Hotspur da Premier League inglesa, antes de irse \u00f3 Real Madrid da Primeira divisi\u00f3n espa\u00f1ola no ver\u00e1n de 2012.\nModri\u0107 xogou coa selecci\u00f3n croata dende 2006, inclu\u00edndo participaci\u00f3ns no Mundial da FIFA de 2006, e nas Eurocopas de 2008 e de 2012."}
{"id": "241484", "revid": "7523", "url": "https://gl.wikipedia.org/wiki?curid=241484", "title": "Luka Modric", "text": ""}
{"id": "241488", "revid": "56817", "url": "https://gl.wikipedia.org/wiki?curid=241488", "title": "HTML5", "text": "HTML5 (\"HyperText Markup Language\", versi\u00f3n 5) \u00e9 a quinta revisi\u00f3n importante da linguaxe b\u00e1sica da World Wide Web, HTML. HTML5 especifica d\u00faas variantes de sintaxe para HTML: un \u00abcl\u00e1sico\u00bb HTML (text/html), a variante co\u00f1ecida como \"HTML5\" e unha variante XHTML co\u00f1ecida como sintaxe \"XHTML5\" que deber\u00e1 servirse como XML (XHTML) (application/xhtml+xml). Esta \u00e9 a primeira vez que HTML e XHTML se desenvolven en paralelo."}
{"id": "241490", "revid": "25871", "url": "https://gl.wikipedia.org/wiki?curid=241490", "title": "Antoninu Magr\u00ec", "text": "Antoninu Magr\u00ec, nado en Catania en 1955, \u00e9 un poeta e autor teatral en siciliano e italiano.\nTraxectoria.\nMagr\u00ec residiu desde pequeno f\u00f3ra de Sicilia, as s\u00faas primeiras poes\u00edas comp\u00faxoas en italiano, nelas trata da morri\u00f1a da s\u00faa terra natal. A partir da d\u00e9cada de 1980 comezou a compo\u00f1er en sicililano, pola s\u00faa obra recibiu numerosos premios. En 1991 fundou en Catania a asociaci\u00f3n de cultura siciliana \"MarranzAtomo\", dirixindo tam\u00e9n o seu \u00f3rgano de difusi\u00f3n"}
{"id": "241492", "revid": "22570", "url": "https://gl.wikipedia.org/wiki?curid=241492", "title": "Medicina do traballo", "text": "A medicina do traballo \u00e9 a especialidade m\u00e9dica que se dedica ao estudo das enfermidades e os accidentes que se producen por causa ou como consecuencia da actividade laboral, as\u00ed como as medidas de prevenci\u00f3n que se han adoptar para evitar ou reducir os riscos laborais. En Espa\u00f1a a especialidade creouse en 1984, anteriormente exist\u00eda o diploma de medicina de empresa. "}
{"id": "241493", "revid": "89787", "url": "https://gl.wikipedia.org/wiki?curid=241493", "title": "Gran Premio de Australia de 2013", "text": "O Gran Premio de Australia de 2013 (oficialmente 2013 Formula 1 Rolex Australian Grand Prix) ser\u00e1 unha carreira de F\u00f3rmula 1 que se celebrar\u00e1 o 17 de marzo de 2013 no Circu\u00edto Albert Park en Melbourne. Ser\u00e1 a carreira 78 na historia combinada do Gran Premio de Australia, que remontase \u00e1 100 Miles Road Race de 1928. Ser\u00e1 a primeira carreira do Campionato Mundial de F\u00f3rmula 1 de 2013.\nInforme.\nAntecedentes.\nTralo colapso de HRT F1 Team en decembro de 2012, a grella da tempada reduciuse a tan s\u00f3 vinte e d\u00faas unidades, o que esixe cambios na estrutura da cualificaci\u00f3n. O sistema de eliminaci\u00f3n de tres roldas usado por primeira vez en permanecer\u00e1 igual, pero s\u00f3 seis coches, en lugar de sete ser\u00e1n eliminados durante o primeiro per\u00edodo de cualificaci\u00f3n, con outros seis eliminados ao final do segundo per\u00edodo. O terceiro per\u00edodo de cualificaci\u00f3n mantense sen cambios, cos dez pilotos m\u00e1is r\u00e1pidos na cualificaci\u00f3n final.\nClasificaci\u00f3n.\nCualificaci\u00f3n.\nA primeira sesi\u00f3n de cualificaci\u00f3n levouse a cabo en condici\u00f3ns de mollado, e logo dunha demora inicial de 20-30 minutos, a sesi\u00f3n comezou con todos os pilotos con pneum\u00e1ticos de choiva. Os pilotos correron en dif\u00edciles condici\u00f3ns, e como resultado alg\u00fans pilotos v\u00edronse obrigados a facer excursi\u00f3ns pola herba. Hamilton perdeu o control do seu coche durante a 2\u00aa volta, batendo levemente contra o muro e patinando na herba, a\u00ednda que finalmente, foi capaz de regresar de novo no circu\u00edto e continuar, a\u00ednda que con pequenos danos no seu aler\u00f3n traseiro. Massa trompeou e bateu contra o muro logo da curva 12, afortunadamente logrou continuar con s\u00f3 cambiar o aler\u00f3n dianteiro roto. A medida que a pista secouse, os pilotos cambiaron a pneum\u00e1ticos intermedios e os tempos de volta comezaron a baixar ata o final. Guti\u00e9rrez trompeou no mesmo lugar que Massa pero non tivo tanta sorte, o accidente puxo fin \u00e1 s\u00faa sesi\u00f3n de clasificaci\u00f3n, e frustrou as voltas de moitos outros.\nAo final da Q1, quedaron eliminados os pilotos Maldonado, Guti\u00e9rrez, Bianchi, Chilton, Van der Garde e Pic. Durante o descanso, a choiva intensificouse, provocando un novo atraso a Q2. Finalmente a Q2 e a Q3 quedaron aparazadas \u00e1 ma\u00f1\u00e1 do domingo.\nV\u00e9xase tam\u00e9n.\nLigaz\u00f3ns externas.\n&lt;noinclude&gt;"}
{"id": "241495", "revid": "56817", "url": "https://gl.wikipedia.org/wiki?curid=241495", "title": "Cirr\u00edtidos", "text": "Os cirr\u00edtidos (Cirrhitidae) son unha familia de peixes mari\u00f1os inclu\u00edda na orde dos Perciformes, propios de augas tropicais dos oc\u00e9anos Atl\u00e1ntico, \u00cdndico e Pac\u00edfico.\nMorfolox\u00eda.\nPos\u00faen un corpo alongado, alcanzando tama\u00f1os m\u00e1ximos de 55 cm, a\u00ednda que adoitan ser peixes pequenos e moi coloreados. Unha \u00fanica aleta dorsal continua con 10 radios espi\u00f1osos e 11 a 17 radios brandos; os primeiros presentan cirrios nos extremos das espi\u00f1as. A aleta anal ten 5 a 7 radios brandos. \nH\u00e1bitat e biolox\u00eda.\nViven entre as rochas e os corais, aliment\u00e1ndose de pequenos peixes e crust\u00e1ceos. Son hermafroditas protoginos e os machos mante\u00f1en grupos territoriais con varias femias.\nAd\u00e1ptanse moi ben \u00e1s condici\u00f3ns de vida nos acuarios.\nTaxonom\u00eda.\nComprenden 12 x\u00e9neros:"}
{"id": "241496", "revid": "1131", "url": "https://gl.wikipedia.org/wiki?curid=241496", "title": "Richard Mentor Johnson", "text": "Richard Mentor Johnson, nado en Louisville (Kentucky) o 17 de outubro de 1780 e finado en Frankfort (Kentucky) o 19 de novembro de 1850, foi un pol\u00edtico dos Estados Unidos, que foi vicepresidente dos Estados Unidos durante o mandato de Martin Van Buren (1837\u20131841), foi o \u00fanico vicepresidente elixido polo Senado dos Estados Unidos.\nTraxectoria.\nJohnson entrou na C\u00e1mara de Representantes en 1806 polo Partido Dem\u00f3crata-Rep\u00fablicano por Kentucky, aliouse con Henry Clay como membro da facci\u00f3n dos falc\u00f3ns, partidarios da guerra co Gran Breta\u00f1a, e cando se declarou a Guerra de 1812, Johnson foi enviado como coronel no ex\u00e9rcito so o mando de William Henry Harrison no Alto Canad\u00e1 e participou na Batalla do Thames. Despois da guerra volveu \u00e1 C\u00e1mara de Representates e en 1819 a lexislatura nomeouno para o Senado para cubrir o escano que deixara vacante John J. Crittenden. Johnson mati\u00f1a abertamente unha relaci\u00f3n interracial con Julia Chinn, unha escrava mulata a quen trataba como a s\u00faa dona, reco\u00f1ecendo legalmente aos dous fillos que ti\u00f1an en com\u00fan, o que non era com\u00fan na \u00e9poca e foi unha das causas da perda da relecci\u00f3n en 1828 . Pero ao ano seguinte volveu \u00e1 C\u00e1mara de Representantes. En 1836 foi o candidato Dem\u00f3crata \u00e1 vicepresidencia na lista de Martin Van Buren, resultando ga\u00f1adores pero a delegaci\u00f3n de Virxinia no colexio electoral negouse a apoiar a Johnson, e tivo que ser o Senado o que o elixira vicepresidente. Non foi elixido para remudar o seu posto nas elecci\u00f3ns de 1840 e Van Buren fixo a campa\u00f1a sen candidato \u00e1 vicepresidencia, e Johnson presentouse \u00e1 reelecci\u00f3n en solitario pero ao igual que Van Buren non logrou revalidar o seu posto e volveu a Kentucky, foi deputado na C\u00e1mara de Representantes estatal en 1841-1843 e de novo en 1850 pouco antes de morrer. "}
{"id": "241497", "revid": "85894", "url": "https://gl.wikipedia.org/wiki?curid=241497", "title": "Herosa, Pentes, A Gudi\u00f1a", "text": " Herosa \u00e9 un lugar da parroquia de Pentes no concello ourens\u00e1n da Gudi\u00f1a na comarca de Viana. Segundo o INE e o IGE en 2011 ti\u00f1a 46 habitantes (27 homes e 19 mulleres)."}
{"id": "241498", "revid": "5863", "url": "https://gl.wikipedia.org/wiki?curid=241498", "title": "Francisco Rivera Cela", "text": "Francisco Rivera Cela, nado en Lugo o 29 de setembro de 1941, \u00e9 un xornalista galego.\nTraxectoria.\nFormouse como t\u00e9cnico de radiodifusi\u00f3n. A s\u00faa carreira xornal\u00edstica comezou en novembro de 1954 cun programa de deporte escolar. Despois traballou en \"El Progreso\", Localia, Telelugo e a Cope.\nFoi xerente do Padroado de Cultura do Concello de Lugo e redactor xefe de Cope Lugo ata 2000. Dirixiu as revistas \"El Confidencial\" e \"Praza Maior\". Dirixiu e presentou o programa Lucenses, en Telelugo, desde 1997. Foi presidente da Asociaci\u00f3n Provincial de Radio e Televisi\u00f3n (desde onde instaurou os premios Lucenses do Ano) e da Asociaci\u00f3n da Prensa Deportiva. Tam\u00e9n foi responsable do Bimilenario de Lugo.\nContin\u00faa colaborando en radio e mant\u00e9n un blog dentro da web do Grupo El Progreso.\n\u00c9 pai da escritora Marta Rivera de la Cruz, con quen escribiu o libro \"Lucenses II\"."}
{"id": "241500", "revid": "1131", "url": "https://gl.wikipedia.org/wiki?curid=241500", "title": "Herosa", "text": "O top\u00f3nimo galego Herosa pode referirse a:"}
{"id": "241501", "revid": "43514", "url": "https://gl.wikipedia.org/wiki?curid=241501", "title": "Linguaxe de etiquetaxe", "text": ""}
{"id": "241502", "revid": "1822", "url": "https://gl.wikipedia.org/wiki?curid=241502", "title": "Cirrhitidae", "text": ""}
{"id": "241504", "revid": "85894", "url": "https://gl.wikipedia.org/wiki?curid=241504", "title": "Mes\u00f3n de Herosa, Pentes, A Gudi\u00f1a", "text": " Mes\u00f3n de Herosa \u00e9 un lugar da parroquia de Pentes no concello ourens\u00e1n da Gudi\u00f1a na comarca de Viana. Ti\u00f1a 46 habitantes no ano 2011 segundo datos do INE e do IGE, dos cales 31 eran homes e 15 mulleres.\nToponimia.\nO top\u00f3nimo \"Mes\u00f3n\" pode facer referencia a un establecemento p\u00fablico onde se serve comida, ou tam\u00e9n pode estar vinculado cun or\u00f3nimo que fai referencia a unha zona ch\u00e1 e elevada, nunha relaci\u00f3n figurada co termo \"meso\" semellante \u00e1 existente entre \"meseta\" e \"mesa\"."}
{"id": "241506", "revid": "85894", "url": "https://gl.wikipedia.org/wiki?curid=241506", "title": "Mes\u00f3n do Purri\u00e1n, Pentes, A Gudi\u00f1a", "text": " Mes\u00f3n do Purri\u00e1n \u00e9 un lugar da parroquia de Pentes no concello ourens\u00e1n da Gudi\u00f1a na comarca de Viana. Segundo o INE e o IGE en 2011 estaba deshabitado.\nToponimia.\nO top\u00f3nimo \"Mes\u00f3n\" pode facer referencia a un establecemento p\u00fablico onde se serve comida, ou tam\u00e9n pode estar vinculado cun or\u00f3nimo que fai referencia a unha zona ch\u00e1 e elevada, nunha relaci\u00f3n figurada co termo \"meso\" semellante \u00e1 existente entre \"meseta\" e \"mesa\"."}
{"id": "241507", "revid": "85894", "url": "https://gl.wikipedia.org/wiki?curid=241507", "title": "Pentes, Pentes, A Gudi\u00f1a", "text": " Pentes \u00e9 un lugar da parroquia de Pentes no concello ourens\u00e1n da Gudi\u00f1a na comarca de Viana. Segundo o INE e o IGE en 2011 ti\u00f1a 91 habitantes (50 homes e 41 mulleres)."}
{"id": "241508", "revid": "25871", "url": "https://gl.wikipedia.org/wiki?curid=241508", "title": "Manuel Fraga Bello", "text": "Manuel Fraga Bello, nado en Rioaveso (Vilalba) en 1866 e finado na vila de Vilalba o 9 de abril de 1967, foi un pol\u00edtico galego.\nTraxectoria.\nFillo dun carpinteiro, quedou orfo, cunha nai arruinada e con varios irm\u00e1ns. Marchou a Madrid en 1915 onde traballou de atador en Torrej\u00f3n de Velasco. Logo emigrou a Cuba, instal\u00e1ndose en Manat\u00ed, onde co\u00f1eceu a s\u00faa muller Mar\u00eda Iribarne. Retornou a Vilalba en 1928. Ao rematar a ditadura de Primo de Rivera foi elixido alcalde de Vilalba o 11 de abril de 1929, cesando en febreiro de 1930. Volveu ser nomeado alcalde por Real Orde en abril de 1930 ata a proclamaci\u00f3n da Rep\u00fablica. Durante a Segunda Rep\u00fablica ali\u00f1ouse nas filas da CEDA e durante o franquismo foi nomeado outra vez alcalde de Vilalba (1937-1938)."}
{"id": "241509", "revid": "85894", "url": "https://gl.wikipedia.org/wiki?curid=241509", "title": "A Venda da Teresa, Pentes, A Gudi\u00f1a", "text": " A Venda da Teresa \u00e9 un lugar da parroquia de Pentes no concello ourens\u00e1n da Gudi\u00f1a na comarca de Viana. Ti\u00f1a 11 habitantes no ano 2011 segundo datos do INE e do IGE, dos cales 5 eran homes e 6 mulleres."}
{"id": "241510", "revid": "56817", "url": "https://gl.wikipedia.org/wiki?curid=241510", "title": "L\u00e1tridos", "text": "Os l\u00e1tridos (Latridae) son unha familia de peixes mari\u00f1os inclu\u00edda na orde Perciformes.\nO nome v\u00e9nlles do grego \"latris, -ios\", escravo, servo.\nMorfolox\u00eda.\nTe\u00f1en o corpo alargado e a li\u00f1a lateral rectil\u00ednea. Aleta dorsal \u00fanica e continua, con 14-23 radios espi\u00f1osos e 23-40 radios brandos; aleta anal con e espi\u00f1as e 18-35 radios brandos; ventrais con 1 espi\u00f1a e 5 radios brandos; pectorais redondeadas.\nH\u00e1bitat e biolox\u00eda.\nDistrib\u00faense polo suesde de Australia, Nova Zelandia, Chile e sueste do Atl\u00e1ntico. Son especies de h\u00e1bitos costeiros e valorados para pesca deportiva.\nTaxonom\u00eda.\nDiv\u00eddense en tres x\u00e9neros e cinco especies:\nA maiores, WORMS incl\u00fae, con d\u00fabidas, o x\u00e9nero \"Micropus\", que FishBase considera sin\u00f3nimo do actual \"Caracanthus\" (familia Caracanthidae)."}
{"id": "241511", "revid": "25871", "url": "https://gl.wikipedia.org/wiki?curid=241511", "title": "A Ermida, San Fiz de Cerdeiras, Begonte", "text": "A Ermida \u00e9 un lugar da parroquia de San Fiz de Cerdeiras no concello lugu\u00e9s de Begonte na comarca da Terra Ch\u00e1. Segundo o padr\u00f3n municipal (INE\u00a02016) ten 19 habitantes (13 homes e 6 mulleres).\nToponimia.\nO top\u00f3nimo deriva do lat\u00edn , que \u00e9 unha igrexa pequena, polo xeral lonxe ou f\u00f3ra dun n\u00facleo de poboaci\u00f3n, ou tam\u00e9n pode facer referencia a un sitio ermo ou sen traballar."}
{"id": "241512", "revid": "85894", "url": "https://gl.wikipedia.org/wiki?curid=241512", "title": "Guimar\u00e1s, San Fiz de Cerdeiras, Begonte", "text": "Guimar\u00e1s \u00e9 un lugar da parroquia de San Fiz de Cerdeiras no concello lugu\u00e9s de Begonte na comarca da Terra Ch\u00e1. Segundo o padr\u00f3n municipal (INE\u00a02016) ten 5 habitantes (2 homes e 3 mulleres)."}
{"id": "241514", "revid": "1822", "url": "https://gl.wikipedia.org/wiki?curid=241514", "title": "Latridae", "text": ""}
{"id": "241515", "revid": "89787", "url": "https://gl.wikipedia.org/wiki?curid=241515", "title": "Erecsiones munisipales", "text": "Erecsiones munisipales \u00e9 o cuarto \u00e1lbum de estudio da banda galega de rock Heredeiros da Crus, publicado en 1999 polo selo Grupo Salvaje."}
{"id": "241516", "revid": "55340", "url": "https://gl.wikipedia.org/wiki?curid=241516", "title": "Lince com\u00fan", "text": "O lince com\u00fan, \"Lynx lynx\", \u00e9 unha especie de felino do x\u00e9nero \"Lynx\", o representante internacionalmente m\u00e1is co\u00f1ecido e o maior do seu x\u00e9nero, chegando aos 135\u00a0cm de lonxitude e aos 35\u00a0kg de peso, \u00e9 nativo de Europa e Asia. Habitou en Galicia, e mais no norte da Pen\u00ednsula Ib\u00e9rica. A existencia do lince com\u00fan en Galiza data de m\u00e1is de 11\u00a0000 anos e tense constancia documentada dende finais do s\u00e9culo XVII. Os nomes tradicionais que recib\u00eda eran o de lobo cerval ou lobo rabaz."}
{"id": "241517", "revid": "56817", "url": "https://gl.wikipedia.org/wiki?curid=241517", "title": "Cep\u00f3lidos", "text": "Os cep\u00f3lidos (Cepolidae) son unha familia de peixes mari\u00f1os, a \u00fanica inclu\u00edda na superfamilia Cepoloidea dentro da orde Perciformes.\nMorfolox\u00eda.\nTe\u00f1en un corpo alargado, comprimido e aguzado cara \u00e1 rexi\u00f3n caudal. As aletas dorsal e anal confl\u00faen coa caudal nunha longa e baixa aleta \u00fanica; aquelas non pos\u00faen radios espi\u00f1osos ou, como moito 4 a primeira e 1 a segunda. A li\u00f1a lateral segue o perfil do dorso \u00f3 longo da base da aleta dorsal.\nAlcanzan tama\u00f1os de ata 70\u00a0cm de lonxitude, no caso da \"Cepola macrophthalma\" (antes \"C. rubescens\" ), com\u00fan no mar Mediterr\u00e1neo.\nH\u00e1bitat e biolox\u00eda.\nSon peixes mari\u00f1os distribu\u00eddos polo Atl\u00e1ntico oriental, inclu\u00eddo o Mediterr\u00e1neo, e Indo-Pac\u00edfico oriental ata Nova Zelandia. Adoitan vivir en buratos que escavan na area ou na lama, e alim\u00e9ntanse de zooplancto. Os ovos son pel\u00e1xicos.\nTaxonom\u00eda.\nDiv\u00eddense en 5 x\u00e9neros:"}
{"id": "241520", "revid": "1822", "url": "https://gl.wikipedia.org/wiki?curid=241520", "title": "Cepolidae", "text": ""}
{"id": "241522", "revid": "5863", "url": "https://gl.wikipedia.org/wiki?curid=241522", "title": "Mar\u00eda Jos\u00e9 Caldelas", "text": "Mar\u00eda Josefa Caldelas Fern\u00e1ndez, nada na Mezquita o 23 de decembro de 1978, \u00e9 unha pol\u00edtica galega do Partido Popular de Galicia.\nTraxectoria.\nOperadora-codificadora de datos da Conseller\u00eda de Medio Ambiente, exerceu como axente de desenvolvemento tur\u00edstico, e foi asesora da Asociaci\u00f3n Galega de Turismo Rural (Agatur). \u00c9 empresaria de hostaler\u00eda e administradora de Melior Producciones, empresa dedicada \u00e1 organizaci\u00f3n e xesti\u00f3n de eventos. Foi elixida deputada do Parlamento de Galicia pola provincia de Ourense nas elecci\u00f3ns auton\u00f3micas de 2001. Casou en 2007 con Jos\u00e9 Manuel Baltar Blanco."}
{"id": "241523", "revid": "1888", "url": "https://gl.wikipedia.org/wiki?curid=241523", "title": "Mar\u00eda Jos\u00e9 Caldelas Fern\u00e1ndez", "text": ""}
{"id": "241524", "revid": "1131", "url": "https://gl.wikipedia.org/wiki?curid=241524", "title": "Guimar\u00e1s", "text": "O top\u00f3nimo galego Guimar\u00e1s pode referirse a:"}
{"id": "241525", "revid": "25871", "url": "https://gl.wikipedia.org/wiki?curid=241525", "title": "O Coto, San Fiz de Cerdeiras, Begonte", "text": "O Coto \u00e9 un lugar da parroquia de San Fiz de Cerdeiras no concello lugu\u00e9s de Begonte na comarca da Terra Ch\u00e1."}
{"id": "241526", "revid": "22570", "url": "https://gl.wikipedia.org/wiki?curid=241526", "title": "Gran Premio do Reino Unido de 1967", "text": "O Gran Premio do Reino Unido de 1967 foi unha carreira de automobilismo de F\u00f3rmula Un, celebrada o 15 de xullo de 1967 no circu\u00edto de Silverstone, Silverstone, Inglaterra. Foi a sexta carreira do Campionato do Mundo da tempada de ."}
{"id": "241527", "revid": "25871", "url": "https://gl.wikipedia.org/wiki?curid=241527", "title": "A Pena, San Fiz de Cerdeiras, Begonte", "text": "A Pena \u00e9 un lugar da parroquia de San Fiz de Cerdeiras no concello lugu\u00e9s de Begonte na comarca da Terra Ch\u00e1. Segundo o padr\u00f3n municipal (INE\u00a02016) ten 32 habitantes (18 homes e 14 mulleres)."}
{"id": "241528", "revid": "85894", "url": "https://gl.wikipedia.org/wiki?curid=241528", "title": "Regueiro, San Fiz de Cerdeiras, Begonte", "text": "Regueiro \u00e9 un lugar da parroquia de San Fiz de Cerdeiras no concello lugu\u00e9s de Begonte na comarca da Terra Ch\u00e1."}
{"id": "241529", "revid": "85894", "url": "https://gl.wikipedia.org/wiki?curid=241529", "title": "Santa Marta, San Fiz de Cerdeiras, Begonte", "text": "Santa Marta \u00e9 un lugar da parroquia de San Fiz de Cerdeiras no concello lugu\u00e9s de Begonte na comarca da Terra Ch\u00e1. Segundo o padr\u00f3n municipal (INE 2016) ten 57 habitantes (30 homes e 27 mulleres)."}
{"id": "241530", "revid": "25871", "url": "https://gl.wikipedia.org/wiki?curid=241530", "title": "O Souto, San Fiz de Cerdeiras, Begonte", "text": "O Souto \u00e9 un lugar da parroquia de San Fiz de Cerdeiras no concello lugu\u00e9s de Begonte na comarca da Terra Ch\u00e1."}
{"id": "241531", "revid": "23204", "url": "https://gl.wikipedia.org/wiki?curid=241531", "title": "Titina", "text": "A titina, tam\u00e9n chamada conectina, \u00e9 unha prote\u00edna do tecido muscular, que nos humanos est\u00e1 codificada polo xene \"TTN\" do cromosoma 2. A titina \u00e9 unha prote\u00edna de tama\u00f1o xigante que funciona como un resorte molecular que \u00e9 responsable da elasticidade pasiva do m\u00fasculo. Est\u00e1 composta por 244 dominios proteicos pregados conectados por secuencias de p\u00e9ptidos sen estrutura. Estes dominios despr\u00e9ganse cando se estira a prote\u00edna e v\u00f3lvense a pregar cando cesa a tensi\u00f3n.\nA titina \u00e9 importante na contracci\u00f3n do m\u00fasculo estriado. Conecta a li\u00f1a Z coa li\u00f1a M nos sarc\u00f3meros. A prote\u00edna contrib\u00fae a crear a forza de transmisi\u00f3n na li\u00f1a Z e a tensi\u00f3n de repouso na rexi\u00f3n da banda I. Limita o grao de movemento do sarc\u00f3mero en tensi\u00f3n, contribu\u00edndo deste modo \u00e1 forza pasiva (rixidez) do m\u00fasculo. As variaci\u00f3ns na secuencia da titina entre diferentes tipos de m\u00fasculos (card\u00edaco ou esquel\u00e9tico) correlacion\u00e1ronse coas diferenzas nas propiedades mec\u00e1nicas destes m\u00fasculos.\nDada a s\u00faa enorme lonxitude, que comprende unha secuencia de entre ~27\u00a0000 e ~33\u00a0000 amino\u00e1cidos (dependendo do splicing alternativo das isoformas), a titina consid\u00e9rase a prote\u00edna m\u00e1is grande co\u00f1ecida. Ademais, o xene da titina cont\u00e9n o maior n\u00famero de ex\u00f3ns (363) ata agora descuberto nun \u00fanico xene.\nIsoformas.\nNos tecidos musculares estriados prod\u00facense varias isoformas da titina como resultado de splicing alternativo. Todas elas ag\u00e1s unha est\u00e1n no rango de lonxitude de ~27\u00a0000 a ~33\u00a0000 residuos de amino\u00e1cidos. A excepci\u00f3n \u00e9 a pequena isoforma card\u00edaca novex-3, que ten s\u00f3 5.604 residuos de amino\u00e1cidos. Na seguinte t\u00e1boa ind\u00edcanse as isoformas de titina co\u00f1ecidas:\nEstrutura.\nA titina \u00e9 a prote\u00edna m\u00e1is grande co\u00f1ecida; a s\u00faa variante humana consta de 34.350 amino\u00e1cidos, cunha masa molecular na isoforma madura \"can\u00f3nica\" de aproximadamente 3.816.188 Da. A s\u00faa hom\u00f3loga no rato \u00e9 a\u00ednda meirande en peso, xa que consta de 35.213 amino\u00e1cidos cunha masa molecular de 3.906.487 Da. Ten un punto isoel\u00e9ctrico te\u00f3rico de 6,01. A f\u00f3rmula qu\u00edmica emp\u00edrica da prote\u00edna \u00e9 C169 723H270 464N45 688O52 243S912. Ten un \u00edndice de inestabilidade te\u00f3rico de 42,41, o que clasifica a prote\u00edna como inestable. A vida media da prote\u00edna in vivo, \u00e9 dicir, o tempo que tarda en degradarse a metade da cantidade da prote\u00edna na c\u00e9lula despois da s\u00faa s\u00edntese, est\u00edmase que \u00e9 de aproximadamente 30 horas (nos reticulocitos de mam\u00edferos).\nA titina est\u00e1 formada principalmente por unha disposici\u00f3n li\u00f1al de dous tipos de m\u00f3dulos (tam\u00e9n chamados dominios proteicos; con 244 copias en total), que son: tipo I (dominio de fibronectina tipo III; con 132 copias) e tipo II (dominio de inmunoglobulina; con 112 copias). Esta disposici\u00f3n li\u00f1al est\u00e1 organizada en d\u00faas rexi\u00f3ns:\nFunci\u00f3n.\nA titina \u00e9 unha prote\u00edna grande e abundante do m\u00fasculo estriado. A rexi\u00f3n do disco Z N-terminal e da li\u00f1a M C-terminal da titina \u00fanese \u00e1s li\u00f1as Z e M do sarc\u00f3mero, respectivamente, para que as\u00ed unha soa mol\u00e9cula de titina abranga a metade da lonxitude do sarc\u00f3mero. A titina tam\u00e9n cont\u00e9n sitios de uni\u00f3n para prote\u00ednas asociadas ao m\u00fasculo polo que serve de patr\u00f3n de adhesi\u00f3n para a ensamblaxe da maquinaria contr\u00e1ctil das c\u00e9lulas musculares. Tam\u00e9n foi identificada como unha prote\u00edna estrutural para os cromosomas. Existe unha considerable variabilidade nas rexi\u00f3ns da banda I, li\u00f1a M e disco Z da titina. A variabilidade na rexi\u00f3n da banda I contrib\u00fae a establecer as diferenzas de elasticidade das distintas isoformas da titina e, por tanto, as diferenzas en elasticidade de diferentes tipos musculares. Das moitas variantes da titina que se identificaron, cinco describ\u00edronse coa informaci\u00f3n transcrita completa.\nA titina interacciona con moitas prote\u00ednas do sarc\u00f3mero, como:\nImportancia cl\u00ednica.\nAs mutaci\u00f3ns neste xene est\u00e1n asociadas coa cardiomiopat\u00eda hipertr\u00f3fica familiar 9 e a distrofia muscular tibial. Outras investigaci\u00f3ns tam\u00e9n suxiren que non pode exclu\u00edrse con seguridade que calquera forma de distrofia ou miopat\u00eda asociada a causas xen\u00e9ticas non estea causada por unha mutaci\u00f3n no xene TTN. Os pacientes coa enfermidade autoinmune escleroderma producen autoanticorpos para a titina.\nSignificado ling\u00fc\u00edstico.\nO nome titina deriva das antigas deidades gregas de tama\u00f1o xigante chamadas tit\u00e1ns, facendo referencia ao enorme tama\u00f1o da prote\u00edna.\nA\u00ednda que titina \u00e9 o nome m\u00e1is usado para todos os efectos pr\u00e1cticos, ten tam\u00e9n un nome qu\u00edmico asignado pola IUPAC para evitar toda ambig\u00fcidade, que \u00e9 o nome m\u00e1is longo usado en qu\u00edmica e en calquera idioma (a\u00ednda que estes nomes non se consideran verdadeiras palabras). Dito nome qu\u00edmico completo empeza por \"metionil...\" e acaba en \"...isoleucina\", con miles de nomes de residuos de amino\u00e1cidos polo medio. Tardar\u00edase unhas tres horas en pronuncialo.\nInteracci\u00f3ns.\nA titina interacciona con:"}
{"id": "241533", "revid": "88215", "url": "https://gl.wikipedia.org/wiki?curid=241533", "title": "Nicol\u00e1s Maduro", "text": "Nicol\u00e1s Maduro Moros, nado en Caracas o 23 de novembro de 1962, \u00e9 un pol\u00edtico\u00a0venezolano, actual presidente de Venezuela. Anteriormente tam\u00e9n ocupou os cargos de ministro de Relaci\u00f3ns Exteriores (2006\u20132013) e vicepresidente executivo de Venezuela (2012\u20132013).\nComo vicepresidente, Maduro asumiu as funci\u00f3ns administrativas e econ\u00f3micas de Venezuela durante a doenza do presidente Hugo Ch\u00e1vez. Ao morrer Ch\u00e1vez o 5 de marzo de 2013, Maduro asumiu o cargo de \u00abpresidente encargado de Venezuela\u00bb at\u00e9 a celebraci\u00f3n de elecci\u00f3ns presidenciais. Ante esta situaci\u00f3n, os medios de comunicaci\u00f3n internacionais destacaron que, segundo a Constituci\u00f3n venezolana non ser\u00eda o vicepresidente Maduro sen\u00f3n Diosdado Cabello, presidente da Asemblea Nacional quen ter\u00eda que asumir a presidencia interina da rep\u00fablica."}
{"id": "241534", "revid": "25871", "url": "https://gl.wikipedia.org/wiki?curid=241534", "title": "O Cami\u00f1o Real, San Marti\u00f1o de Pacios, Begonte", "text": "O Cami\u00f1o Real \u00e9 un lugar da parroquia de San Marti\u00f1o de Pacios no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 76 habitantes (32 homes e 44 mulleres)."}
{"id": "241535", "revid": "89787", "url": "https://gl.wikipedia.org/wiki?curid=241535", "title": "Carballido, San Marti\u00f1o de Pacios, Begonte", "text": "Carballido \u00e9 un lugar da parroquia de San Marti\u00f1o de Pacios no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 60 habitantes (31 homes e 29 mulleres)."}
{"id": "241537", "revid": "22570", "url": "https://gl.wikipedia.org/wiki?curid=241537", "title": "Os Carrachos, San Marti\u00f1o de Pacios, Begonte", "text": "Os Carrachos \u00e9 un lugar da parroquia de San Marti\u00f1o de Pacios no concello lugu\u00e9s de Begonte na comarca da Terra Ch\u00e1."}
{"id": "241538", "revid": "38330", "url": "https://gl.wikipedia.org/wiki?curid=241538", "title": "Orizo", "text": ""}
{"id": "241539", "revid": "25871", "url": "https://gl.wikipedia.org/wiki?curid=241539", "title": "Toho", "text": " \u00e9 unha compa\u00f1\u00eda xaponesa de distribuci\u00f3n de cine e teatro. A s\u00faa sede est\u00e1 en Y\u016brakuch\u014d, Chiyoda, e \u00e9 unha das compa\u00f1\u00edas principais de Hankyu Hanshin Toho Group. F\u00f3ra do Xap\u00f3n, \u00e9 co\u00f1ecida por ser a produtora e distribuidora de moitos filmes \"kaiju\" (monstro) e tokusatsu (efectos especiais), os filmes de Akira Kurosawa e os filmes de anime de Studio Ghibli. A s\u00faa creaci\u00f3n m\u00e1is famosa internacionalmente \u00e9 Godzilla, co\u00f1ecido como o \"Rei de t\u00f3dolos monstros\", protagonista de 29 filmes. Godzilla, Mothra, Rei Ghidorah, Mechagodzilla e Rodan son descritos como os \"Cinco grandes\" de Toho debido \u00e1s numerosas aparici\u00f3ns destes monstros nas diferentes \u00e1reas da franqu\u00eda, as\u00ed como en spin-offs. As s\u00faas subdivisi\u00f3ns son Toho Pictures Incorporated, Toho International Company Limited, Toho E. B. Company Limited, Toho Music Corporation e Toho Costume Company Limited. A compa\u00f1\u00eda \u00e9 o maior accionista (7.96%) de Fuji Media Holdings Inc."}
{"id": "241540", "revid": "1888", "url": "https://gl.wikipedia.org/wiki?curid=241540", "title": "Mar\u00eda Josefa Caldelas Fern\u00e1ndez", "text": ""}
{"id": "241541", "revid": "25871", "url": "https://gl.wikipedia.org/wiki?curid=241541", "title": "Toho Company Ltd.", "text": ""}
{"id": "241543", "revid": "56817", "url": "https://gl.wikipedia.org/wiki?curid=241543", "title": "Covos, San Marti\u00f1o de Pacios, Begonte", "text": "Covos \u00e9 un lugar da parroquia de San Marti\u00f1o de Pacios no concello lugu\u00e9s de Begonte na comarca da Terra Ch\u00e1."}
{"id": "241544", "revid": "89787", "url": "https://gl.wikipedia.org/wiki?curid=241544", "title": "Ferreira, San Marti\u00f1o de Pacios, Begonte", "text": "Ferreira \u00e9 un lugar da parroquia de San Marti\u00f1o de Pacios no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 37 habitantes (20 homes e 17 mulleres)."}
{"id": "241545", "revid": "121631", "url": "https://gl.wikipedia.org/wiki?curid=241545", "title": "Gran Premio de Alema\u00f1a de 1967", "text": "O Gran Premio de Alema\u00f1a de F\u00f3rmula 1 de (formalmente o XXIX Gro\u00dfer Preis von Deutschland) foi unha mestura de coches de carreiras de F\u00f3rmula 1 e F\u00f3rmula 2 que se celebrou en N\u00fcrburgring o 6 de agosto de 1967. A carreira, disputada sobre 15 voltas, foi a s\u00e9tima rolda da tempada de F\u00f3rmula Un de 1967.\nClasificaci\u00f3n.\n\"Nota: A carreira correuse con coches de F\u00f3rmula 1 e F\u00f3rmula 2 participando xuntos. Os participantes de F\u00f3rmula D\u00faas ind\u00edcanse cun fondo rosado.\""}
{"id": "241546", "revid": "1131", "url": "https://gl.wikipedia.org/wiki?curid=241546", "title": "Lamela, San Marti\u00f1o de Pacios, Begonte", "text": "Lamela \u00e9 un lugar da parroquia de San Marti\u00f1o de Pacios no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 0 habitantes.\nToponimia.\nO or\u00f3nimo Lamela \u00e9 un top\u00f3nimo que prov\u00e9n do lat\u00edn , e indica un lugar con lama ou lodo."}
{"id": "241547", "revid": "56817", "url": "https://gl.wikipedia.org/wiki?curid=241547", "title": "O Pedroso de Abaixo, San Marti\u00f1o de Pacios, Begonte", "text": "O Pedroso de Abaixo \u00e9 un lugar da parroquia de San Marti\u00f1o de Pacios no concello lugu\u00e9s de Begonte na comarca da Terra Ch\u00e1."}
{"id": "241548", "revid": "89787", "url": "https://gl.wikipedia.org/wiki?curid=241548", "title": "O Pedroso de Arriba, San Marti\u00f1o de Pacios, Begonte", "text": "O Pedroso de Arriba \u00e9 un lugar da parroquia de San Marti\u00f1o de Pacios no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 16 habitantes (10 homes e 6 mulleres)."}
{"id": "241549", "revid": "23204", "url": "https://gl.wikipedia.org/wiki?curid=241549", "title": "Elasom\u00e1tidos", "text": "Os elasom\u00e1tidos (Elassomatidae) son unha familia de peixes de auga doce, \u00fanica familia da suborde Elassomatoidei, da orde Perciformes.\nMorfolox\u00eda.\nSon peixes de pequeno tama\u00f1o, sen li\u00f1a lateral. Na aleta dorsal presentan 3 a 5 radios espi\u00f1osos e na anal tres.\nH\u00e1bitat e biolox\u00eda.\nDistrib\u00faense exclusivamente nos r\u00edos dos Estados Unidos.\nTaxonom\u00eda.\nA familia comprende un \u00fanico x\u00e9nero, \"Elassoma\", coas seguintes especies (FishBase):"}
{"id": "241550", "revid": "25871", "url": "https://gl.wikipedia.org/wiki?curid=241550", "title": "A Ponte de Arriba, San Marti\u00f1o de Pacios, Begonte", "text": "A Ponte de Arriba \u00e9 un lugar da parroquia de San Marti\u00f1o de Pacios no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 44 habitantes (23 homes e 21 mulleres)."}
{"id": "241551", "revid": "56817", "url": "https://gl.wikipedia.org/wiki?curid=241551", "title": "Ra\u00f1al, San Marti\u00f1o de Pacios, Begonte", "text": "Ra\u00f1al \u00e9 un lugar da parroquia de San Marti\u00f1o de Pacios no concello lugu\u00e9s de Begonte na comarca da Terra Ch\u00e1."}
{"id": "241552", "revid": "22570", "url": "https://gl.wikipedia.org/wiki?curid=241552", "title": "Vilaflores, San Marti\u00f1o de Pacios, Begonte", "text": "Vilaflores \u00e9 un lugar da parroquia de San Marti\u00f1o de Pacios no concello lugu\u00e9s de Begonte na comarca da Terra Ch\u00e1."}
{"id": "241553", "revid": "1822", "url": "https://gl.wikipedia.org/wiki?curid=241553", "title": "Elassomatidae", "text": ""}
{"id": "241554", "revid": "72012", "url": "https://gl.wikipedia.org/wiki?curid=241554", "title": "Isao Takahata", "text": ", nado o 29 de outubro de 1935 en Ujiyamada (hoxe Ise) (prefectura de Mie) e finado o 5 de abril de 2018, foi un director de cine, animador, guionista e produtor xapon\u00e9s. Acadou o reco\u00f1ecemento da cr\u00edtica internacional polo seu traballo como director de cine de anime. Takahata \u00e9 co-fundador de Studio Ghibli xunto co seu compa\u00f1eiro Hayao Miyazaki. Dirixiu filmes con tem\u00e1tica b\u00e9lica como \"Hotaru no haka\", o drama rom\u00e1ntico \"Omohide Poro Poro\", a aventura ecoloxista \"Heisei Tanuki Gassen Ponpoko\" e a comedia \"H\u014dhokekyo Tonari no Yamada-kun\". O filme \"Hotaru no haka\" est\u00e1 considerado polo cr\u00edtico de cine Roger Ebert un dos mellores filmes de guerra feito xamais. A diferenza da maior\u00eda dos directores de anime, Takahata non debuxou nin nunca traballou como animador antes de converterse en director.\nSegundo Hayao Miyazaki, \"M\u00fasica e estudo son as s\u00faas afecci\u00f3ns\". Naceu na mesma vila que o tam\u00e9n director Kon Ichikawa. Takahata gradouse na Universidade de Toquio en literatura francesa en 1959."}
{"id": "241555", "revid": "54334", "url": "https://gl.wikipedia.org/wiki?curid=241555", "title": "Labroideos", "text": "Os labroideos (Labroidei) son unha suborde de peixes mari\u00f1os inclu\u00edda na orde Perciformes.\nTaxonom\u00eda.\nComprende seis familias (ITIS):"}
{"id": "241557", "revid": "22570", "url": "https://gl.wikipedia.org/wiki?curid=241557", "title": "O Acivro, Santalla de Pena, Begonte", "text": "O Acivro \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1."}
{"id": "241558", "revid": "25871", "url": "https://gl.wikipedia.org/wiki?curid=241558", "title": "O Lousado, Santalla de Pena, Begonte", "text": "O Lousado \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 29 habitantes (14 homes e 15 mulleres)."}
{"id": "241559", "revid": "25871", "url": "https://gl.wikipedia.org/wiki?curid=241559", "title": "O Campo, Santalla de Pena, Begonte", "text": "O Campo \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1."}
{"id": "241560", "revid": "56817", "url": "https://gl.wikipedia.org/wiki?curid=241560", "title": "As Fungas, Santalla de Pena, Begonte", "text": "As Fungas \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1."}
{"id": "241561", "revid": "85894", "url": "https://gl.wikipedia.org/wiki?curid=241561", "title": "Laxe, Santalla de Pena, Begonte", "text": "Laxe \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 20 habitantes (10 homes e 10 mulleres)."}
{"id": "241562", "revid": "132", "url": "https://gl.wikipedia.org/wiki?curid=241562", "title": "Marqu\u00e9s da Ensenada", "text": ""}
{"id": "241564", "revid": "22570", "url": "https://gl.wikipedia.org/wiki?curid=241564", "title": "Gran Premio do Canad\u00e1 de 1967", "text": "O Gran Premio do Canad\u00e1 de 1967 foi unha carreira de F\u00f3rmula 1, celebrada no Circu\u00edto de Mosport Park en Bowmanville, Ontario, Canad\u00e1 o 27 de agosto de 1967. A carreira, disputada sobre 90 voltas, foi a oitava carreira da tempada de e foi ga\u00f1ada por Jack Brabham pilotando un coche do seu propio equipo Brabham."}
{"id": "241565", "revid": "85894", "url": "https://gl.wikipedia.org/wiki?curid=241565", "title": "Lousadela, Santalla de Pena, Begonte", "text": "Lousadela \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 28 habitantes (11 homes e 17 mulleres)."}
{"id": "241566", "revid": "1131", "url": "https://gl.wikipedia.org/wiki?curid=241566", "title": "Lousadela", "text": "O top\u00f3nimo galego Lousadela pode referirse a:"}
{"id": "241567", "revid": "85894", "url": "https://gl.wikipedia.org/wiki?curid=241567", "title": "Montouto, Santalla de Pena, Begonte", "text": "Montouto \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1."}
{"id": "241569", "revid": "22570", "url": "https://gl.wikipedia.org/wiki?curid=241569", "title": "A Paxarosa, Santalla de Pena, Begonte", "text": "A Paxarosa \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1."}
{"id": "241570", "revid": "1822", "url": "https://gl.wikipedia.org/wiki?curid=241570", "title": "Labroidei", "text": ""}
{"id": "241571", "revid": "23204", "url": "https://gl.wikipedia.org/wiki?curid=241571", "title": "Pedra do Couto, Santalla de Pena, Begonte", "text": "Pedra do Couto \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1.\nToponimia.\nA orixe do top\u00f3nimo \u00e9 o lat\u00edn , que \u00e9 un \"(lugar) cercado\", para poder defendelo mellor."}
{"id": "241572", "revid": "85894", "url": "https://gl.wikipedia.org/wiki?curid=241572", "title": "Pena Grande, Santalla de Pena, Begonte", "text": "Pena Grande \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 26 habitantes (11 homes e 15 mulleres)."}
{"id": "241573", "revid": "25871", "url": "https://gl.wikipedia.org/wiki?curid=241573", "title": "A Pontella, Santalla de Pena, Begonte", "text": "A Pontella \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1."}
{"id": "241574", "revid": "22570", "url": "https://gl.wikipedia.org/wiki?curid=241574", "title": "Panis Angelicus", "text": "Panis angelicus \u00e9 a pen\u00faltima estrofa do himno \"Sacris solemniis\" composto por San Tom\u00e9 de Aquino para a celebraci\u00f3n do Corpus Christi como parte dunha completa liturxia da Festa que inclu\u00eda oraci\u00f3ns para a Misa e a Liturxia das Horas.\nA estrofa mencionada, que comeza coas palabras \"Panis Angelicus / fit panis hominus\", frecuentemente se considerou coma un himno independente; algo semellante ao sucedido con outros himnos compostos polo mesmo autor para o Corpus Christi, como \"Verbum supernum prodiens\", a p\u00e9nultima estrofa do cal comeza co verso \"O salutaris Hostia\", ou o ben co\u00f1ecido \"Pange lingua\", cunha pen\u00faltima estrofa que se inicia con \"Tantum ergo\"."}
{"id": "241575", "revid": "22570", "url": "https://gl.wikipedia.org/wiki?curid=241575", "title": "Sandulfe, Santalla de Pena, Begonte", "text": "Sandulfe \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1."}
{"id": "241576", "revid": "27155", "url": "https://gl.wikipedia.org/wiki?curid=241576", "title": "Conectina", "text": ""}
{"id": "241577", "revid": "85894", "url": "https://gl.wikipedia.org/wiki?curid=241577", "title": "Toimil, Santalla de Pena, Begonte", "text": "Toimil \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 26 habitantes (14 homes e 12 mulleres)."}
{"id": "241578", "revid": "1131", "url": "https://gl.wikipedia.org/wiki?curid=241578", "title": "Toimil", "text": "O top\u00f3nimo galego Toimil pode referirse a:"}
{"id": "241581", "revid": "85894", "url": "https://gl.wikipedia.org/wiki?curid=241581", "title": "Trascastro, Santalla de Pena, Begonte", "text": "Trascastro \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1."}
{"id": "241582", "revid": "25871", "url": "https://gl.wikipedia.org/wiki?curid=241582", "title": "O Vento, Santalla de Pena, Begonte", "text": "O Vento \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1."}
{"id": "241584", "revid": "85894", "url": "https://gl.wikipedia.org/wiki?curid=241584", "title": "Vilar, Santalla de Pena, Begonte", "text": "Vilar \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 3 habitantes (2 homes e 1 muller)."}
{"id": "241585", "revid": "22570", "url": "https://gl.wikipedia.org/wiki?curid=241585", "title": "Xulfe, Santalla de Pena, Begonte", "text": "Xulfe \u00e9 un lugar da parroquia de Santalla de Pena no concello lugu\u00e9s de Begonte na comarca da Terra Ch\u00e1."}
{"id": "241586", "revid": "23204", "url": "https://gl.wikipedia.org/wiki?curid=241586", "title": "Thi\u00e8s", "text": "Thi\u00e9s (pronunciado: \"chess\" en lingua noon) \u00e9 a terceira maior cidade do Senegal cunha poboaci\u00f3n estimada oficialmente de 320.000 en 2005. Est\u00e1 a 60 quil\u00f3metros \u00f3 leste da capital, Dakar. \u00c9 a capital da rexi\u00f3n do mesmo nome e un gran centro industrial.\nHistoria.\nAntes colonizaci\u00f3n, a meseta de Thi\u00e8s era unha fronteira boscosa entre os reinos de Cayor e Baol habitada polos Serer-noon, un subgrupo \u00e9tnico dos serer. Os serer-noon a\u00ednda habitan hoxe a veci\u00f1anza de Thi\u00e8s-Noon no sueste da cidade. Falan a lingua noon, unha das linguas cangin.\nA meseta adquiriu importancia estrat\u00e9xica cando os franceses adoptaron unha pol\u00edtica colonial expansionista. Un posto militar foi creado en 1864 e os militares marcado dende ent\u00f3n o desenvolvemento da cidade, abeirando unha base militar importante."}
{"id": "241591", "revid": "132", "url": "https://gl.wikipedia.org/wiki?curid=241591", "title": "Duque de Rivas", "text": ""}
{"id": "241592", "revid": "89787", "url": "https://gl.wikipedia.org/wiki?curid=241592", "title": "K\u00e9l\u00e9tigui Diabat\u00e9", "text": "K\u00e9l\u00e9tigui Diabat\u00e9, nado 1931 e finado en Bamaco o 30 de novembro de 2012, foi un m\u00fasico maliense, considerado un \"mestre sen disputa\" do balafon, e unha das \"meirandes figuras da m\u00fasica contempor\u00e1nea de Mal\u00ed\".\nBiograf\u00eda.\nDiabat\u00e9 naceu en 1931 nunha familia de m\u00fasicos de sona, e aprendeu a tocar a guitarra e o saxof\u00f3n as\u00ed como o balafon. A finais dos anos 50, axudou a formar a \"Orchestre de la Garde R\u00e9publicaine\", que fixo xira por \u00c1frica Occidental. Converteuse en membro fundador, como guitarrista, da L'Orchestre National \"A\" da R\u00e9publique de Mali, tam\u00e9n co\u00f1ecida como Formaci\u00f3n A, que se constitu\u00edu coa independencia de Mal\u00ed en 1960. Un \u00e1lbum da banda foi lanzado tardiamente en Alema\u00f1a en 1970.\nM\u00e1is tarde uniuse \u00f3s Les Ambassadeurs, a banda liderada polo cantante Salif Keita despois de 1972. Desenvolveu o seu estilo de interpretaci\u00f3n en concertos con m\u00fasicos de jazz americanos, inclu\u00edndo o vibrafonista Lionel Hampton e a cantante Ella Fitzgerald, durante unha xira nos Estados Unidos en 1978, patrocinada pola Rockefeller Foundation, e a partir de ent\u00f3n empregou a mi\u00fado dous balafon xuntos, compensados cun semit\u00f3n. \nVolveuse unir a Salif Keita en 1989, interpretando no \u00e1lbum de Keita \"Ko-Yan\", e noutros \u00e1lbums de varios artistas, inclu\u00edndo a Zap Mama, Ketama e Bonnie Raitt. Dende 1993, tocou coa Symmetric Orchestra, liderada polo int\u00e9rprete de kora Toumani Diabat\u00e9. Entre 1998 e 2009, interpretou como guitarrista da banda de Habib Koit\u00e9 Bamada, tomando parte no proxecto de xiras do grupo co Art Ensemble of Chicago, \"The Art Ensemble of Africa\". Tam\u00e9n gravou o seu propio \u00e1lbum, \"Sandiya\", en 2004, co selo musical belga Contre-Jour. \nDiabat\u00e9 finou en Bamaco en novembro de 2012 \u00e1 idade de 81 anos. El seguiu actuando ata un mes antes do seu pasamento."}
{"id": "241595", "revid": "89787", "url": "https://gl.wikipedia.org/wiki?curid=241595", "title": "Fontes de informaci\u00f3n", "text": "Chamamos fontes de informaci\u00f3n a todos aqueles recursos que conte\u00f1en datos formais, informais, escritos, orais ou multimedia. Div\u00eddense en tres tipos: primarias, secundarias e terciarias.\nTipos.\nAs fontes primarias conte\u00f1en informaci\u00f3n orixinal, que puido ser publicada por primeira vez e que non foi filtrada, interpretada ou avaliada por ningu\u00e9n m\u00e1is. Son produto dunha investigaci\u00f3n ou dunha actividade eminentemente creativa. Compo\u00f1en a colecci\u00f3n b\u00e1sica dunha biblioteca, e poden encontrarse en formato tradicional impreso como libros e as publicaci\u00f3n seriadas; ou en formatos especiais como as microfilmaci\u00f3ns, os videocasetes e os discos compactos.\nAs fontes secundarias conte\u00f1en informaci\u00f3n primaria, sintetizada e reorganizada. Est\u00e1n especialmente dese\u00f1adas para facilitar e maximizar o acceso \u00e1s fontes primarias ou aos seus contidos. Compo\u00f1en a colecci\u00f3n de referencia da biblioteca e facilitan o control e o acceso \u00e1s fontes primarias. D\u00e9bese facer referencia a elas cando non se pode utilizar unha fonte primaria por unha raz\u00f3n espec\u00edfica, cando os recursos son limitados e cando a fonte \u00e9 fiable. Utiliz\u00e1mola para ampliar o contenido da informaci\u00f3n dunha fonte primaria, contrarrestar os nosos datos e para planificar os nosos estudos.\nAs fontes terciarias son gu\u00edas f\u00edsicas ou virtuais que conte\u00f1en informaci\u00f3n sobre as fontes secundarias. Forman parte da colecci\u00f3n de referencia da biblioteca. Facilitan o control e o acceso a toda gama de repertorios de referencia, como as gu\u00edas de obras de referencia ou a un solo tipo, como as bibliograf\u00edas."}
{"id": "241601", "revid": "25871", "url": "https://gl.wikipedia.org/wiki?curid=241601", "title": "A Estrada, Trobo, Begonte", "text": "A Estrada \u00e9 un lugar da parroquia de Trobo no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 52 habitantes (27 homes e 25 mulleres)."}
{"id": "241602", "revid": "1987", "url": "https://gl.wikipedia.org/wiki?curid=241602", "title": "C\u00edclidos", "text": "Os c\u00edclidos (Cichlidae) son unha familia de peixes, principalmente de auga doce, pertencente \u00e1 suborde Labroidei da orde dos Perciformes.\nMorfolox\u00eda.\nOs distintos membros da familia presentan unha gran diversidade de formas e tama\u00f1os, desde os 25\u00a0mm do \"Neolamprologus multifasciatus\" ata tama\u00f1os m\u00e1ximos de cerca de 80\u00a0cm do \"Boulengerochromis microlepis\". A forma do corpo var\u00eda desde a comprimida lateralmente ata formas cil\u00edndricas (como \"Julidochromis\").\nCaracter\u00edsticas com\u00fans son a presenza dun par de mand\u00edbulas far\u00ednxeas, que axudan \u00e1s mand\u00edbulas orais. Grazas a esta estrutura poden capturar e procesar unha ampla variedade de alimentos, o que quizais pode explicar a variedade de formas corporais e mesmo de especies.\nAs\u00ed mesmo pos\u00faen unha soa fosa nasal a cada lado da cabeza, en lugar das d\u00faas doutros peixes. A li\u00f1a lateral est\u00e1 dividida en d\u00faas secci\u00f3ns (excepto nos x\u00e9neros \"Teleogramma\" e \"Gobiocichla\").\nA aleta dorsal pos\u00fae xeralmente 7-25 radios espi\u00f1osos e 5-30 radios brandos. Na aleta anal, 3-15 espi\u00f1as (normalmente, 3) e 4-15 radios brados (nalgunhas especies, 30).\nH\u00e1bitat e biolox\u00eda.\nDistrib\u00faense por zonas tropicais, principalmente en auga doce, polos cursos dos r\u00edos e lagos africanos e centro e suramericanos, pero tam\u00e9n hai especies de auga salgada e salobres da desembocadura dos r\u00edos. Algunhas especies de Tilapia resisten perfectamente en augas salobres e poden dispersarse \u00f3 longo da costa de r\u00edo en r\u00edo. Tam\u00e9n hai especies de c\u00edclidos en Asia (Oriente Medio, Ir\u00e1n, India e Sri Lanka) e Centroam\u00e9rica (Cuba e A Espa\u00f1ola). Noutras zonas, como Florida, M\u00e9xico, Xap\u00f3n ou Australia, tam\u00e9n se describiron especies asilvestradas.\nExisten especies omn\u00edvoras e herb\u00edvoras. En liberdade alim\u00e9ntanse de pequenos crust\u00e1ceos e peixes, algas etc.\nDepositan os ovos sobre un substrato e os dous proxenitores coidan da posta durante semanas, e incluso das cr\u00edas acabadas de nacer, se ben nalgunhas especies \u00e9 a femia a encargada destes coidados case en exclusividade. Hai casos nos que se d\u00e1 a incubaci\u00f3n oral. Algunhas especies (como as do x\u00e9nero \"Apistogramma\") poden mostrar un forte dimorfismo sexual, con cores e tama\u00f1os moi diferentes entre machos e femias.\nInterese pesqueiro e comercial.\nAs tilapias (xen. \"Tilapia\" e \"Oreochromis\") representan un importante recurso pesqueiro para consumo humano, e outras moutas especies son moi valoradas para acuariofilia.\nTaxonom\u00eda.\nOs c\u00edclidos clasif\u00edcanse en m\u00e1is de 200 x\u00e9neros e 1.300 a 3.000 especies distintas, a\u00ednda que constantemente est\u00e1n a descubrirse novas especies e reclasificarse outras.\nTam\u00e9n se estima que \u00e9 unha das familias de vertebrados con maior n\u00famero de especies en perigo de extinci\u00f3n, moitas delas dentro do x\u00e9nero \"Haplochromi\". En 2007 a Uni\u00f3n Internacional para a Conservaci\u00f3n da Natureza catalogou 156 especies de c\u00edclidos como especies vulnerables, 40 como en perigo de extinci\u00f3n e 69 como perigo cr\u00edtico de extinci\u00f3n. Polo menos 39 especies d\u00e9ronse por extinguidas desde comezos de 1990.\nMoitos c\u00edclidos foron dispersados f\u00f3ra da s\u00faa \u00e1rea natural, liberados deliberadamente para a pesca ou accidentalmente a partir de acuarios, e alg\u00fans casos se converteron en especies dani\u00f1as, como foi o caso da tilapia no sur dos Estados Unidos, grazas \u00e1 s\u00faa gran adaptaci\u00f3n a case calquera ecosistema. En xeral, os c\u00edclidos son agresivos e territoriais.\nV\u00e9xase tam\u00e9n.\nLigaz\u00f3ns externas.\n "}
{"id": "241603", "revid": "89787", "url": "https://gl.wikipedia.org/wiki?curid=241603", "title": "Altide, Trobo, Begonte", "text": "Altide \u00e9 un lugar da parroquia de Trobo no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 20 habitantes (12 homes e 8 mulleres)."}
{"id": "241604", "revid": "89787", "url": "https://gl.wikipedia.org/wiki?curid=241604", "title": "Mart\u00edn de Arriba, Trobo, Begonte", "text": "Mart\u00edn de Arriba \u00e9 un lugar da parroquia de Trobo no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 27 habitantes (13 homes e 14 mulleres)."}
{"id": "241605", "revid": "85894", "url": "https://gl.wikipedia.org/wiki?curid=241605", "title": "Mart\u00edn de Abaixo, Trobo, Begonte", "text": "Mart\u00edn de Abaixo \u00e9 un lugar da parroquia de Trobo no concello lugu\u00e9s de Begonte na comarca da Terra Ch\u00e1."}
{"id": "241606", "revid": "22570", "url": "https://gl.wikipedia.org/wiki?curid=241606", "title": "Montill\u00f3n, Trobo, Begonte", "text": "Montill\u00f3n \u00e9 un lugar da parroquia de Trobo no concello lugu\u00e9s de Begonte na comarca da Terra Ch\u00e1."}
{"id": "241607", "revid": "85894", "url": "https://gl.wikipedia.org/wiki?curid=241607", "title": "Nov\u00e1s, Trobo, Begonte", "text": "Nov\u00e1s \u00e9 un lugar da parroquia de Trobo no concello lugu\u00e9s de Begonte na comarca da Terra Ch\u00e1."}
{"id": "241608", "revid": "56817", "url": "https://gl.wikipedia.org/wiki?curid=241608", "title": "O Pedr\u00f3n, Trobo, Begonte", "text": "O Pedr\u00f3n \u00e9 un lugar da parroquia de Trobo no concello lugu\u00e9s de Begonte na comarca da Terra Ch\u00e1."}
{"id": "241609", "revid": "89787", "url": "https://gl.wikipedia.org/wiki?curid=241609", "title": "A Torre, Trobo, Begonte", "text": "A Torre \u00e9 un lugar da parroquia de Trobo no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 30 habitantes (15 homes e 15 mulleres)."}
{"id": "241610", "revid": "1822", "url": "https://gl.wikipedia.org/wiki?curid=241610", "title": "Cichlidae", "text": ""}
{"id": "241611", "revid": "25871", "url": "https://gl.wikipedia.org/wiki?curid=241611", "title": "As Travesas, Trobo, Begonte", "text": "As Travesas \u00e9 un lugar da parroquia de Trobo no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 8 habitantes (6 homes e 2 mulleres)."}
{"id": "241612", "revid": "56817", "url": "https://gl.wikipedia.org/wiki?curid=241612", "title": "Veiga Ancha, Trobo, Begonte", "text": "Veiga Ancha \u00e9 un lugar da parroquia de Trobo no concello lugu\u00e9s de Begonte na comarca da Terra Ch\u00e1."}
{"id": "241613", "revid": "25871", "url": "https://gl.wikipedia.org/wiki?curid=241613", "title": "A Vila, Trobo, Begonte", "text": "A Vila \u00e9 un lugar da parroquia de Trobo no concello lugu\u00e9s de Begonte na comarca da Terra Ch\u00e1. Segundo o IGE, en 2011 ti\u00f1a 13 habitantes (7 homes e 6 mulleres)."}
{"id": "241614", "revid": "85894", "url": "https://gl.wikipedia.org/wiki?curid=241614", "title": "Vilar, Trobo, Begonte", "text": "Vilar \u00e9 un lugar da parroquia de Trobo no concello lugu\u00e9s de Begonte na comarca da Terra Ch\u00e1."}
{"id": "241615", "revid": "1131", "url": "https://gl.wikipedia.org/wiki?curid=241615", "title": "O Canizo, O Canizo, A Gudi\u00f1a", "text": ""}
{"id": "241616", "revid": "1131", "url": "https://gl.wikipedia.org/wiki?curid=241616", "title": "O Canizo", "text": "O top\u00f3nimo galego O Canizo pode referirse a:"}
{"id": "241617", "revid": "23204", "url": "https://gl.wikipedia.org/wiki?curid=241617", "title": "Touchstone Pictures", "text": "Touchstone Pictures \u00e9 un estudio de cine americano e un dos numerosos selos The Walt Disney Studios, propiedade de The Walt Disney Company. Fundado en 1984 como Touchstone Films, que normalmente estrea filmes que presentan temas m\u00e1is maduros con tons m\u00e1is escuros que os que son lanzados baixo a marca Walt Disney Pictures.\nTouchstone Pictures \u00e9 un selo cinematogr\u00e1fico (semellante a un selo discogr\u00e1fico) que non existe como unha compa\u00f1\u00eda separada: as d\u00faas empresas das que depende son The Walt Disney Studios e Walt Disney Pictures and Television.\nOs seus socios de produci\u00f3n de maior \u00e9xito comercial nos anos posteriores foron Caravan Pictures, Summit Entertainment, Jerry Bruckheimer Films, Columbia Pictures, Icon Productions, Imagine Entertainment, Mandeville Films, Focus Features, Spyglass Entertainment e DreamWorks Pictures."}
{"id": "241618", "revid": "1131", "url": "https://gl.wikipedia.org/wiki?curid=241618", "title": "O Tameir\u00f3n, O Tameir\u00f3n, A Gudi\u00f1a", "text": ""}
{"id": "241619", "revid": "624", "url": "https://gl.wikipedia.org/wiki?curid=241619", "title": "O Tameir\u00f3n", "text": "O top\u00f3nimo O Tameir\u00f3n pode referirse a:"}
{"id": "241620", "revid": "56817", "url": "https://gl.wikipedia.org/wiki?curid=241620", "title": "Embiot\u00f3cidos", "text": "Os embiot\u00f3cidos (Embiotocidae) son unha familia de peixes mari\u00f1os e de auga doce inclu\u00edda na orde Perciformes.\nMorfolox\u00eda.\nAlcanzan tama\u00f1os m\u00e1ximos de 45\u00a0cm (\"Rhacochilus toxotes\"). Pos\u00faen unha aleta dorsal con 6-11 radios espi\u00f1osos (\"Hysterocarpus traski\" ten 15-19 e 9-28 radios brandos; na aleta anal, 3 espi\u00f1as e 15-35 radios brandos. A aleta caudal \u00e9 aforquitada. Na li\u00f1a lateral hai de 35 a 75 escamas.\nH\u00e1bitat e biolox\u00eda.\nA maior parte das especies viven en cursos de auga doce de Am\u00e9rica, mentres que algunhas se distrib\u00faen polo norte do oc\u00e9ano Pac\u00edfico norte.\nSon viv\u00edparos: o macho usa a parte anterior da aleta anal para introducir o seu seme na femia, e os embri\u00f3ns desenv\u00f3lvense dentro desta. Desta caracter\u00edstica deriva o seu nome, do grego \"embios\", persistente, e \"tokos, -ou\", nacemento.\nTaxonom\u00eda.\nClasif\u00edcanse en 13 x\u00e9neros (WORMS):"}
{"id": "241621", "revid": "27155", "url": "https://gl.wikipedia.org/wiki?curid=241621", "title": "Cor de pelo", "text": ""}
{"id": "241622", "revid": "1131", "url": "https://gl.wikipedia.org/wiki?curid=241622", "title": "San Lourenzo, San Lourenzo de Pentes, A Gudi\u00f1a", "text": ""}
{"id": "241623", "revid": "23204", "url": "https://gl.wikipedia.org/wiki?curid=241623", "title": "Touchstone Films", "text": ""}
{"id": "241624", "revid": "1822", "url": "https://gl.wikipedia.org/wiki?curid=241624", "title": "Embiotocidae", "text": ""}
{"id": "241626", "revid": "1131", "url": "https://gl.wikipedia.org/wiki?curid=241626", "title": "Pentes", "text": "O top\u00f3nimo galego Pentes pode referirse a:"}
{"id": "241627", "revid": "89787", "url": "https://gl.wikipedia.org/wiki?curid=241627", "title": "Morte digna", "text": "Morte digna, morrer dignamente ou morrer con dignidade \u00e9 un concepto \u00e9tico amplo e, frecuentemente, controvertido, que se refire ao proceso do fin da vida evitando o sufrimento e mantendo o control e a autonom\u00eda. En xeral, ad\u00f3itase tratar como unha extensi\u00f3n do concepto de vida digna, no que as persoas conservan a s\u00faa dignidade e liberdade at\u00e9 o cesamento da s\u00faa existencia.\nA\u00ednda que unha morte digna pode ser natural e sen ning\u00fan tipo de asistencia, con frecuencia o concepto est\u00e1 asociado ao de dereito a morrer, as\u00ed como coa defensa da legalizaci\u00f3n de pr\u00e1cticas como a eutanasia, o suicidio asistido, a sedaci\u00f3n terminal ou o rexeitamento de asistencia m\u00e9dica. Segundo os seus defensores, a posibilidade deste tipo de pr\u00e1cticas ser\u00eda o que garantir\u00eda unha morte digna, mantendo decisi\u00f3ns libres at\u00e9 o \u00faltimo momento e podendo evitar unha agon\u00eda innecesaria."}
{"id": "241630", "revid": "27155", "url": "https://gl.wikipedia.org/wiki?curid=241630", "title": "Condrioma", "text": ""}
{"id": "241631", "revid": "85894", "url": "https://gl.wikipedia.org/wiki?curid=241631", "title": "Carracedo da Serra, Carracedo da Serra, A Gudi\u00f1a", "text": " Carracedo da Serra \u00e9 un lugar da parroquia de Carracedo da Serra no concello ourens\u00e1n da Gudi\u00f1a na comarca de Viana. Segundo o INE e o IGE en 2011 ti\u00f1a 54 habitantes (28 homes e 26 mullere)."}
{"id": "241635", "revid": "5863", "url": "https://gl.wikipedia.org/wiki?curid=241635", "title": "L\u00e1bridos", "text": "Os L\u00e1bridos (Labridae, Cuvier 1816) son unha familia de peixes mari\u00f1os, inclu\u00edda dentro da suborde Labroidei, da orde dos perciformes.\nMorfolox\u00eda.\nPresentan tama\u00f1os, formas e cores moi variables pero adoitan ser alargados, oblongos e comprimidos ou non. Te\u00f1en boca terminal, m\u00e1is ou menos protr\u00e1ctil, cos labios ben desenvolvidos, estando normalmente separadas as articulaci\u00f3ns da mand\u00edbula; xeralmente os dentes sobresaen da boca. A aleta dorsal, \u00fanica, ten de 8 a 21 raios espi\u00f1osos (normalmente menos de 15) e 6 a 21 raios brandos. Na anal, 3-6 raios espi\u00f1osos (normalmente, 3) e 7-18 raios brandos.\nPoden alcanzar tama\u00f1os m\u00e1ximos de 2 m, pero moitos non chegan a superar os 15\u00a0cm, e o m\u00e1is pequeno mide 4,5\u00a0cm.\nH\u00e1bitat e biolox\u00eda.\nDistrib\u00faense polos oc\u00e9anos Atl\u00e1ntico, \u00cdndico e Pac\u00edfico. A maior parte das especies escavan \u00e1rea do fondo para comer invertebrados bent\u00f3nicos pero tam\u00e9n hai especies planct\u00edvoras.\nOs l\u00e1bridos son proterox\u00ednicos: t\u00f3dolos exemplares nacen femias pero, segundo medran, as femias dominantes transf\u00f3rmanse gradualmente en machos, alterando tam\u00e9n a s\u00faa cor (a cores m\u00e1is brillantes) e aspecto f\u00edsico. Se morre o macho dominante, outra femia experimentar\u00e1 a metamorfose e substituir\u00e1 \u00f3 macho.\nAlim\u00e9ntanse de pequenos crust\u00e1ceos, moluscos e vermes. Algunhas especies son co\u00f1ecidas por actuar en simbiose con outros peixes, nadando xuntos a eles e limp\u00e1ndolles de ectoparasitos a boca e outras cavidades. O \"Labroides dimidiatus\" \u00e9 un dos limpadores m\u00e1is com\u00fans en arrecifes tropicais.\nAlgunhas especies son apreciadas para acuariofilia, e outras son de grande interese pesqueiro para consumo humano, entre as que podemos citar, por seren m\u00e1is co\u00f1ecidas en Galicia, a maragota (\"Labrus bergylta\"), o vello (\"Symphodus bailloni\") ou a doncela ou \"se\u00f1orita\" (\"Coris julis\").\nTaxonom\u00eda.\nA familia div\u00eddese en 60 x\u00e9neros e 500 especies (FishBase)."}
{"id": "241637", "revid": "27155", "url": "https://gl.wikipedia.org/wiki?curid=241637", "title": "Cor de ollos", "text": ""}
{"id": "241638", "revid": "23204", "url": "https://gl.wikipedia.org/wiki?curid=241638", "title": "Alien", "text": ""}
{"id": "241639", "revid": "23204", "url": "https://gl.wikipedia.org/wiki?curid=241639", "title": "Jerry Goldsmith", "text": "Jerrald King \"Jerry\" Goldsmith, nado nos \u00c1nxeles 10 de febreiro de 1929 e finado en Beverly Hills (California) 21 de xullo de 2004 foi un compositor e director de m\u00fasica co\u00f1ecido polo seu traballo na creaci\u00f3n de bandas sonoras de cine e televisi\u00f3n.\nCompuxo bandas sonoras para filmes notables como \"The Sand Pebbles\", \"O planeta dos simios\", \"Patton\", \"Chinatown\", \"The Wind and the Lion\", \"The Omen\", \"The Boys from Brazil\", \"Night Crossing\", \"Alien\", \"Poltergeist\", \"The Secret of NIMH\", \"Gremlins\", \"Hoosiers\", \"Total Recall\", \"Instinto b\u00e1sico\", \"Rudy\", \"Air Force One\", \"L.A. Confidential\", \"Mulan\", \"The Mummy\", tres filmes de \"Rambo\", e cinco de \"Star Trek\". Foi nomeado a Premios Grammy, nove Globos de Ouro, catro BAFTA, e dezasete Premios Oscar. En 1977, recibiu un Oscar por \"The Omen\".\nEl colaborou con alg\u00fans dos directores de cine m\u00e1is prol\u00edficos da historia, inclu\u00edndo a Robert Wise (\"The Sand Pebbles\", '), Howard Hawks (\"R\u00edo Lobo\"), Otto Preminger (\"In Harm's Way\"), Joe Dante (\"Gremlins\", \"The 'Burbs, Small Soldiers\"), Roman Polanski (\"Chinatown\"), Ridley Scott (\"Alien\", \"Legend\"), Steven Spielberg ('), e Paul Verhoeven (\"Total Recall\", \"Instinto b\u00e1sico\"). Por\u00e9n, a s\u00faa colaboraci\u00f3n m\u00e1is not\u00e1bel foi probablemente a realizada con Franklin J. Schaffner, coa cal Goldsmith compuxo a banda sonora de \"O planeta dos simios\", \"Patton\", \"Papillon\" e \"The Boys from Brazil\"."}
{"id": "241640", "revid": "85894", "url": "https://gl.wikipedia.org/wiki?curid=241640", "title": "Campairos, Carracedo da Serra, A Gudi\u00f1a", "text": " Campairos \u00e9 un lugar da parroquia de Carracedo da Serra no concello ourens\u00e1n da Gudi\u00f1a na comarca de Viana. Segundo o INE e o IGE en 2011 ti\u00f1a dous habitantes (un home e unha muller)."}
{"id": "241641", "revid": "27155", "url": "https://gl.wikipedia.org/wiki?curid=241641", "title": "Colo do \u00fatero", "text": ""}
{"id": "241642", "revid": "1822", "url": "https://gl.wikipedia.org/wiki?curid=241642", "title": "Labridae", "text": ""}
{"id": "241643", "revid": "1131", "url": "https://gl.wikipedia.org/wiki?curid=241643", "title": "Porto de Tampa", "text": "O Porto de Tampa (en ingl\u00e9s Port of Tampa) \u00e9 o maior porto do estado de Florida. Est\u00e1 localizado na costa oeste da Suncoast de Florida, aproximadamente a 25 millas do Golfo de M\u00e9xico. Dentro dos l\u00edmites do porto hai partes da Ba\u00eda de Tampa, a Ba\u00eda de Hillsborough, a Ba\u00eda McKay, e a Vella Ba\u00eda de Tampa ademais do R\u00edo Hillsborough.\nAccesos.\nO Porto de Tampa at\u00f3pase no distrito de Channelside en Tampa. A terminal de cruceiros e a sede do porto at\u00f3panse xunto ao Channelside Drive. A autoestrada m\u00e1is pr\u00f3xima ao porto \u00e9 a Lee Roy Selmon Expressway, que transcorre ao longo da parte norte do porto.\nA maior\u00eda do tr\u00e1fico de cami\u00f3ns que circula polo porto de Tampa viaxa pola Interestatal 4. Polas r\u00faas da Ybor City, un dos dous Distritos Hist\u00f3ricos Nacionais de Florida. Actulmente estase a constru\u00edr a Interestatal 4 \u2013 Selmon Expressway Connector, unha autoestrada de 1,8 Km de longo, que ter\u00e1 carr\u00eds especiais para os cami\u00f3ns o que permitir\u00e1 desviar o tr\u00e1fico da Yvor City, enlazando dirctamente o porto co sistema de autoestradas estatais. Esp\u00e9rase que se remate a s\u00faa construci\u00f3n a finais de 2013."}
{"id": "241644", "revid": "65337", "url": "https://gl.wikipedia.org/wiki?curid=241644", "title": "Onza", "text": "O termo onza p\u00f3dese referir a:"}
{"id": "241645", "revid": "39164", "url": "https://gl.wikipedia.org/wiki?curid=241645", "title": "Port of Tampa", "text": ""}
{"id": "241646", "revid": "1987", "url": "https://gl.wikipedia.org/wiki?curid=241646", "title": "Oz", "text": "Oz pode referirse a:"}
{"id": "241647", "revid": "56817", "url": "https://gl.wikipedia.org/wiki?curid=241647", "title": "Xeneral Sherman (\u00e1rbore)", "text": "O Xeneral Sherman \u00e9 unha sequoia xigante situada dentro do Parque Nacional da Sequoia en California, nos Estados Unidos de Am\u00e9rica. \u00c9 a meirande \u00e1rbore do mundo e tam\u00e9n o organismo vivo m\u00e1is grande que existe. A s\u00faa idade est\u00e1 estimada en 2200 anos.\nHistoria.\nFoi no ano 1879 cando o naturalista James Wolverton a bautizou como Xeneral Sherman na honra \u00f3 xeneral William Tecumseh Sherman. M\u00e1is tarde, a asociaci\u00f3n socialista Kawea Colony, estableceuse preto da \u00e1rbore en 1880 e renomeouna como \"Karl Marx\". Non foi at\u00e9 o ano 1931 que a \u00e1rbore foi reco\u00f1ecida como a m\u00e1is grande do mundo despois dunha controversia con outra sequoia veci\u00f1a co\u00f1ecida como Xeneral Grant. Por\u00e9n, a controversia volveu co descubrimento en 2006 de Hyperion, outra sequoia cunha altitude de 115,61 metros e polo tanto de maior altura que o Xeneral Sherman. A\u00ednda as\u00ed, o Xeneral Sherman segue a ser a maior \u00e1rbore en canto a volume, que se considera como o criterio m\u00e1is importante."}
{"id": "241650", "revid": "98629", "url": "https://gl.wikipedia.org/wiki?curid=241650", "title": "Pelve", "text": "A pelve \u00e9 a rexi\u00f3n anat\u00f3mica m\u00e1is inferior do tronco. \u00c9 unha cavidade con forma de funil osteomuscular que se estreita cara a abaixo, limitada polo \u00f3so sacro, o c\u00f3ccix e os coxais (que forman a cintura p\u00e9lvica) e os m\u00fasculos da parede abdominal inferior e do perineo.\nXenericamente, o termo \"pelve\" \u00fasase incorrectamente para denominar a cintura pelviana ou p\u00e9lvica, como se explicar\u00e1 m\u00e1is adiante.\nTopograficamente, a pelve div\u00eddese en d\u00faas rexi\u00f3ns: a pelve maior (tam\u00e9n se lle pode chamar pelve falsa) e a pelve menor (ou pelve verdadeira). A pelve maior, coas s\u00faas paredes alargadas \u00e9 solidaria cara a adiante coa rexi\u00f3n abdominal inferior, as fosas il\u00edacas e o hipogastrio. Cont\u00e9n parte das v\u00edsceras abdominais. A pelve menor, a parte m\u00e1is estreita do funil, cont\u00e9n a vexiga urinaria, os \u00f3rganos xenitais, e a parte terminal do tubo dixestivo (recto e ano).\nP\u00e9lve \u00f3sea.\nOs \u00f3sos il\u00edacos (coxais), o sacro e o c\u00f3ccix articulados entre si forman a pelve \u00f3sea, en referencia \u00e1 estrutura \u00f3sea da pelve. Polo contrario, cintura pelviana ou p\u00e9lvica implica unha referencia morfofisiol\u00f3xica \u00e1 parte da pelve que participa na articulaci\u00f3n do membro inferior, \u00e9 dicir os coxais. A cintura pelviana ten o seu hom\u00f3logo no membro superior: a cintura escapular.\nEste conxunto \u00f3seo cumpre varias funci\u00f3ns: d\u00e1 soporte mec\u00e1nico e protecci\u00f3n aos \u00f3rganos pelvianos e do baixo ventre; articula os membros inferiores \u00e1 porci\u00f3n inferior do tronco; permite a biodin\u00e1mica da bipedestaci\u00f3n etc.\nNa pelve \u00f3sea poden describirse d\u00faas superficies e d\u00faas aberturas: superficie exterior, superficie interior, abertura superior e abertura inferior.\nSuperficie interior.\nA cavidade que limita a superficie interior est\u00e1 dividida en d\u00faas partes por un relevo case circular chamado estreito superior: unha parte superior ou pelve maior e unha parte inferior ou pelve menor ou escavaci\u00f3n p\u00e9lvica (\"cavum pelvis\").\nContido da pelve.\nA pelve pode dividirse en d\u00faas porci\u00f3ns, unha superior e outra inferior, ao trazarmos unha li\u00f1a oblicua e curvada denominada li\u00f1a iliopect\u00ednea. A parte superior desa li\u00f1a denom\u00ednase pelve maior ou pelve falsa e a porci\u00f3n inferior \u00e1 li\u00f1a iliopect\u00ednea co\u00f1\u00e9cese como pelve menor ou pelve verdadeira.\nPelve maior.\nA cavidade da pelve falsa sit\u00faase por riba da li\u00f1a terminal e, por tanto, da pelve menor ou pelve verdadeira. Cont\u00e9n as v\u00edsceras intestinais non contidas na pelve menor e, no embarazo, ao \u00fatero gr\u00e1vido. Non ten importancia en obstetricia, a\u00ednda que ten certa aplicaci\u00f3n en cirurx\u00eda pelviana. Os seus l\u00edmites son:\nPelve menor.\nA cavidade da pelve verdadeira vai desde a s\u00ednfise p\u00fabica, rodeando a superficie interna do ilio por unha li\u00f1a imaxinaria, chamada li\u00f1a arcuata, arqueada ou innominada, ata o promontorio do \u00f3so sacro. Dentro desta cavidade sit\u00faanse parte do colon, o recto na parte posterior da pelve, a vexiga na parte anterior xusto detr\u00e1s da s\u00ednfise p\u00fabica e, na pelve feminina non operada, a vaxina e o \u00fatero que se sit\u00faan entre o recto e a vexiga.\nA pelve verdadeira \u00e9 unha especie de cilindro irregular cunha leve concavidade anterior. Neste espazo est\u00fadanse varios estreitos ou orificios, un de entrada ou superior, un de sa\u00edda ou inferior e, entre os dous, a escavaci\u00f3n pelviana. Na escavaci\u00f3n pelviana \u00e9 de importancia o punto en que as dimensi\u00f3ns do di\u00e1metro son menores, co\u00f1ecido como estreito medio.\nEstreito superior.\n\u00c9 o orificio de entrada \u00e1 pelve desde o abdome e delimitada por:\nDi\u00e1metro anteroposterior.\nSon tres di\u00e1metros, todos comezan desde o promontorio do \u00f3so sacro e terminan en puntos diferentes da s\u00ednfise p\u00fabica.\nDi\u00e1metro transversal.\nAtravesa a pelve dun lado ao outro desde a li\u00f1a innominada dun lado ata o punto oposto do outro lado, nun punto intermedio entre a sincondrose sacroil\u00edaca e a eminencia ileopect\u00ednea. A s\u00faa lonxitude na pelve feminina \u00e9 duns 13\u00a0cm.\nDi\u00e1metro oblicuo.\nEst\u00e9ndese desde a articulaci\u00f3n sacroil\u00edaca dun lado ata a eminencia ileopect\u00ednea do lado oposto e mide, na pelve feminina, uns 13\u00a0cm.\nEstreito medio.\n\u00c9 un orificio imaxinario que ocupa a escavaci\u00f3n p\u00e9lvica de grande importancia en obstetricia, porque neste punto a pelve feminina adoita presentar unha marcada reduci\u00f3n de di\u00e1metros. Os puntos de referencia e os l\u00edmites son:\nDi\u00e1metro anteroposterior.\nComeza no culmen retropubiano (1\u00a0cm por debaixo da s\u00ednfise pubiana) ata o promontorio e mide, na pelve feminina, 10,5\u00a0cm. \u00c9 un di\u00e1metro importante porque del depende que o feto poida encaixar, \u00e9 dicir, introducirse na escavaci\u00f3n.\nDi\u00e1metro transversal.\n\u00c9 un dos di\u00e1metros e puntos de referencia obst\u00e9tricos de maior importancia, chamado \"di\u00e1metro bici\u00e1tico\" ou \"biespi\u00f1oso\", porque vai dunha espi\u00f1a ci\u00e1tica \u00e1 do lado oposto. A s\u00faa lonxitude na pelve feminina \u00e9 duns 10,5\u00a0cm.\nEstreito inferior.\nO estreito m\u00e1is inferior da cavidade p\u00e9lvica ten forma romboidal debido a que os puntos de referencia laterais (as tuberosidades isqui\u00e1ticas) est\u00e1n a unha altura maior ca o plano anteroposterior, formando as\u00ed dous tri\u00e1ngulos imaxinarios, un anterior e outro posterior. Os l\u00edmites do estreito inferior son:\nDi\u00e1metros anteroposteriores.\nSubsacrosubpubiano: est\u00e9ndese desde a articulaci\u00f3n sacrococc\u00edxea deica o bordo inferior da pube e mide 11\u00a0cm.\nSubcoccixsubpubiano: est\u00e9ndese desde o extremo inferior do c\u00f3ccix ata o bordo inferior da pube e mide 9\u00a0cm. Coa retronutaci\u00f3n do c\u00f3ccix, que se produce unicamente na defecaci\u00f3n e no parto, pode chegar a medir 11\u00a0cm.\nDi\u00e1metro transversal.\nChamado tam\u00e9n biisqui\u00e1tico ou bituberoso, porque se estende desde a parte inferior e interna dunha tuberosidade isqui\u00e1tica ata a hom\u00f3loga do lado oposto. A s\u00faa lonxitude na pelve feminina \u00e9 duns 10,5\u00a0cm.\nClasificaci\u00f3n.\nDesde o punto de vista cl\u00ednico, de especial importancia en obstetricia, a pelve pode clasificarse en varios tipos, segundo a s\u00faa forma:\nClasificaci\u00f3n de Caldwell e Moloy.\nPelve xinecoide (50%).\n\u00c9 a pelve m\u00e1is favorable para o parto natural.\nPelve androide.\n\u00c9 a forma caracter\u00edstica da pelve masculina, e cando se encontra en mulleres, \u00e9 m\u00e1is com\u00fan na raza branca. Os di\u00e1metros da pelve androide caracter\u00edzanse por ter un di\u00e1metro transversal acurtado pola converxencia das paredes da pelve, as\u00ed como un di\u00e1mtero anteroposterior acurtado pola inclinaci\u00f3n cara a adiante do \u00f3so sacro. Este tipo de pelve non \u00e9 nada favorable para un parto natural.\nPelve antropoide.\nTen a forma da pelve xinecoide rotada 90 graos, \u00e9 dicir un \u00f3valo ou elipse anteroposterior, com\u00fan en mulleres de raza negra."}
{"id": "241653", "revid": "25871", "url": "https://gl.wikipedia.org/wiki?curid=241653", "title": "Gran Premio de Italia de 1967", "text": "O Gran Premio de Italia de 1967 foi unha carreira de F\u00f3rmula 1 celebrada no Autodromo Nazionale Monza o 10 de setembro de 1967. Foi ga\u00f1ada polo piloto brit\u00e1nico John Surtees pilotando un Honda RA300. Jim Clark liderou a carreira ata pouco despois da metade da carreira, cando unha picada fixolle perder unha volta enteira. Logo recuperouse a trav\u00e9s da pista para tomar o liderado a s\u00f3 un par de voltas para o final. Clark liderou ata a \u00faltima volta cando a bomba de combustible defectuosa relegouno \u00e1 terceira praza. Jack Brabham e Surtees pasaron ao escoc\u00e9s terminaron primeiro e segundo, con Surtees adiante con menos da distancia dun auto na li\u00f1a de meta. Esta foi a segunda vitoria para o Honda F1 team.\nNotas.\nEsta foi a sexta e \u00faltima vitoria de John Surtees na F\u00f3rmula 1."}
{"id": "241654", "revid": "56817", "url": "https://gl.wikipedia.org/wiki?curid=241654", "title": "Od\u00e1cidos", "text": "Os od\u00e1cidos (Odacidae) son unha pequena familia de peixes mari\u00f1os inclu\u00edda na suborde Labroidei, da orde dos Perciformes.\nMorfolox\u00eda.\nSon de corpo alargado, coa li\u00f1a lateral formada por 30-87 escamas, curvada \u00e1 altura das pectorais. Unha \u00fanica aleta dorsal, moi longa, con 14-23 radios espi\u00f1osos; a anal \u00e9 m\u00e1is curta; as p\u00e9lvicas, que non existen en t\u00f3dalas especies, cunha espi\u00f1a e 4 radios brandos.\nH\u00e1bitat e biolox\u00eda.\nDistrib\u00faense por augas costeiras do sur de Australia e Nova Zelandia.\nAlim\u00e9ntanse de pequenos invertebrados, pero tam\u00e9n hai especies herb\u00edvoras.\nTaxonom\u00eda.\nA familia div\u00eddese en 4 x\u00e9neros e 12 especies (FishBase)."}
{"id": "241655", "revid": "1822", "url": "https://gl.wikipedia.org/wiki?curid=241655", "title": "Odacidae", "text": ""}
{"id": "241656", "revid": "56817", "url": "https://gl.wikipedia.org/wiki?curid=241656", "title": "Pomac\u00e9ntridos", "text": "Os pomac\u00e9ntridos (Pomacentridae) son unha familia de peixes mari\u00f1os inclu\u00edda na suborde Labroidei, da orde dos Perciformes.\nA denominaci\u00f3n da familia deriva do grego \"poma\", cobertura (en referencia \u00f3 op\u00e9rculo), e \"kentron\", aguill\u00f3n, pola li\u00f1a puntiaguda que presentan na marxe do op\u00e9rculo.\nMorfolox\u00eda.\nCorpo oval, alto e comprimido, con boca pequena e protr\u00e1ctil. A aleta dorsal, \u00fanica, pos\u00fae 9-14 radios espi\u00f1osos (normalmente, 12-13) e 11-18 radios brandos. Na anal, 2 espi\u00f1as.\nAlcanzan tama\u00f1os m\u00e1ximos de 35\u00a0cm.\nH\u00e1bitat e biolox\u00eda.\nSon especies de mares tropicais e temperados do Indopac\u00edfico, raramente de augas salobres.\n\u00c9 caracter\u00edstico o seu sedentarismo e forte territorialidade, o que, unido \u00e1s chamativas cores dalgunhas especies, fai que sexan moi apreciados en acuariolox\u00eda.\nTaxonom\u00eda.\nA familia pomac\u00e9ntridos div\u00eddese en 28 x\u00e9neros e 321 especies (FishBase)."}
{"id": "241657", "revid": "22570", "url": "https://gl.wikipedia.org/wiki?curid=241657", "title": "Gran Premio dos Estados Unidos de 1967", "text": "O Gran Premio dos Estados Unidos de 1967 foi unha carreira de automobilismo de F\u00f3rmula Un, celebrada o 1 de outubro de 1967 no circu\u00edto de Watkins Glen. Foi a d\u00e9cima carreira da tempada de F\u00f3rmula Un de ."}
{"id": "241658", "revid": "1822", "url": "https://gl.wikipedia.org/wiki?curid=241658", "title": "Pomacentridae", "text": ""}
{"id": "241659", "revid": "1888", "url": "https://gl.wikipedia.org/wiki?curid=241659", "title": "Manuel Cao Turnes", "text": "Manuel Cao Turnes, nado en Calzande (Vedra) o 4 de xu\u00f1o de 1894 e finado en Buenos Aires o 23 de marzo de 1952, foi un empresario, pol\u00edtico e xornalista galego.\nTraxectoria.\nChegou a Arxentina en 1907, onde chegou a ser titular e xerente de Establecimientos Ortop\u00e9dicos Argentinos. En abril de 1913, xunto cun grupo de veci\u00f1os de San Xi\u00e1n de Sales que resid\u00edan na capital arxentina e que formaban parte da Sociedad de Residentes del Municipio de Vedra en Buenos Aires, fundou a Sociedad Uni\u00f3n y Progreso de San Juli\u00e1n de Sales. En decembro de 1915 foi elixido presidente da Sociedade para o per\u00edodo 1916-1917, pero uns meses m\u00e1is tarde abandonou a presidencia para viaxar a Galicia.\nEntre 1915 a 1920 colaborou na revista \"Teo\" de orientaci\u00f3n esquerdista e agrarista, que chegou a dirixir. O 24 de setembro de 1921 comezou o congreso constitu\u00ednte da Federaci\u00f3n de Sociedades Gallegas Agrarias y Culturales no que participaron doce sociedades, entre elas Uni\u00f3n y Progreso que dirix\u00eda Cao Turnes. Foi elixido dirixente da Federaci\u00f3n e membro do comit\u00e9 de prensa de \"El Despertar Gallego\". En 1921 casou con Mar\u00eda Olimpia Corral, emigrante natural do concello de R\u00e1bade. Mant\u00edvose na direcci\u00f3n da Federaci\u00f3n da que foi secretario xeral de 1924 a 1926 e de 1933 a 1935. En 1936 promoveu a creaci\u00f3n dun comit\u00e9 pro fronte \u00fanico de esquerdas en apoio \u00e1 Frente Popular e despois propiciou a uni\u00f3n das d\u00faas Federaci\u00f3ns. Impulsou a agrupaci\u00f3n A Terra no Centro Gallego de Bos Aires e pasou a actuar al\u00ed en 1938 deixando as s\u00faas tarefas na Federaci\u00f3n."}
{"id": "241660", "revid": "22570", "url": "https://gl.wikipedia.org/wiki?curid=241660", "title": "Gran Premio de M\u00e9xico de 1967", "text": "O Gran Premio de M\u00e9xico de F\u00f3rmula 1 de celebrouse en Cidade de M\u00e9xico o 22 de outubro de 1967. A carreira, que foi a d\u00e9cimo primeira e \u00faltima da tempada de F\u00f3rmula Un de , a carreira foi o sexto Gran Premio de M\u00e9xico. A carreira levouse a cabo sobre 65 voltas ao circu\u00edto de cinco quil\u00f3metros cunha distancia de carreira de 325 quil\u00f3metros."}
{"id": "241661", "revid": "12452", "url": "https://gl.wikipedia.org/wiki?curid=241661", "title": "Restauraci\u00f3n absolutista en Espa\u00f1a", "text": ""}
{"id": "241700", "revid": "23562", "url": "https://gl.wikipedia.org/wiki?curid=241700", "title": "Val\u00e8ncia RC", "text": ""}
{"id": "241701", "revid": "23204", "url": "https://gl.wikipedia.org/wiki?curid=241701", "title": "Mageia", "text": "Mageia \u00e9 unha distribuci\u00f3n de Linux sustentada polo \"proxecto Mageia\". Cr\u00e9ana como un \"fork\" de Mandriva Linux alg\u00fans dos antigos empregados franceses de Mandriva, que abren o seu desenvolvemento \u00e1 comunidade en 2010. Esta orientada a ser un sistema espable para escritorio e servidores. \nCreaci\u00f3n.\nO d\u00eda 18 de setembro de 2010, un grupo de antigos empregados de Mandriva co apoio de membros da comunidade, anunciaron que crearan un Fork de Mandriva Linux, \u00e9 dicir, crear\u00edase unha nova distribuci\u00f3n dirixida pola comunidade, chamada \"Mageia\". Esta acci\u00f3n deuse como resposta \u00e1 noticia de que a maior\u00eda dos empregados que traballaban na distribuci\u00f3n Mandriva foran despedidos cando Edge-IT (unha filial de Mandriva) foi liquidada. O grupo explicou que \"non quer\u00edan ser dependentes nin das flutuaci\u00f3ns econ\u00f3micas nin dos movementos estrat\u00e9xicos sen explicaci\u00f3n da compa\u00f1\u00eda\".\nA organizaci\u00f3n Mageia administrar\u00e1 e coordinar\u00e1 a distribuci\u00f3n: c\u00f3digo, aloxamento do \"software\", distribuci\u00f3n, sistema de empaquetado, mercadeo, comunicaci\u00f3n e eventos. Os datos, feitos, programaci\u00f3n de lanzamentos, dese\u00f1os etc, ser\u00e1n compartidos e discutidos a trav\u00e9s desta organizaci\u00f3n.\nObxectivos.\nOs seguintes obxectivos d\u00e9ronse a co\u00f1ecer no anuncio do 18 de setembro de 2010:\nOrixe do nome.\nO termo \"mageia\" \u2014 \u03bc\u03b1\u03b3\u03b5\u03af\u03b1 en grego\u2014 significa \"maxia\". \u00c9 unha referencia ao mago Leon Mandrake, que daba nome \u00e1 antiga distribuci\u00f3n.\nVersi\u00f3ns.\nMageia \u00e9 liberada nun ciclo de lanzamento de 9 meses, e cada nova versi\u00f3n ten soporte por 18 meses.\nA \u00faltima versi\u00f3n estable \u00e9 Mageia 5.1, liberada en decembro de 2016."}
{"id": "241735", "revid": "98629", "url": "https://gl.wikipedia.org/wiki?curid=241735", "title": "Isabel de Francia (ra\u00ed\u00f1a de Inglaterra)", "text": "Isabel de Francia nada en Par\u00eds cara a 1295 e finada no castelo de Castle Rising (Inglaterra) o 22 de agosto de 1358, foi unha nobre francesa. Foi a terceira e \u00faltima das fillas do Rei Filipe IV de Francia e da Ra\u00ed\u00f1a Xoana I de Navarra. Ademais, foi irm\u00e1 dos reis Lu\u00eds X, Filipe V e Carlos IV. Os seus contempor\u00e1neos ingleses cham\u00e1bana a Loba de Francia (\"Louve de France\").\nTraxectoria.\nCasou co rei Eduardo II de Inglaterra -logo dunha ardua negociaci\u00f3n que durou preto de 10 anos- na cidade de Boulogne-sur-Mer, o 25 de xaneiro de 1308. Dende a s\u00faa chegada \u00e1 corte inglesa Isabel foi celebrada pola s\u00faa beleza. O cronista Geoffrey de Par\u00eds describiuna como \"a bela entre as belas...no reino sen\u00f3n acaso en toda Europa\". A pesar diso, a s\u00faa fermosura non logrou atraer de abondo \u00f3 seu marido, que prefer\u00eda a compa\u00f1a do seu favorito de ent\u00f3n, Piers Gaveston.\nMalia todo, a parella tivo catro fillos (s\u00e1bese que a ra\u00ed\u00f1a sufriu, polo menos, un aborto). Cos anos, o rei inclin\u00e1base cada vez m\u00e1is cara \u00f3s seus favoritos, os Le Despenser (pai e fillo) e Piers Gaveston, rexeitando \u00e1 ra\u00ed\u00f1a. Nunha ocasi\u00f3n, chegou a abandonala \u00e1 s\u00faa sorte na perigosa localidade escocesa de Tynemouth. Isabel logrou escapar das hostes de Roberto Bruce e chegar \u00e1s costas inglesas.\nA ra\u00ed\u00f1a desprezaba sobre todo a Hugo Le Despenser o Novo entre t\u00f3dolos favoritos do seu marido. En 1321, embarazada do seu fillo m\u00e1is novo, Isabel rogoulle dramaticamente \u00f3 seu esposo que desterrase para sempre do reino a Le Despenser. O rei exiliou a Le Despenser, pero ese mesmo ano reintegrouno \u00e1 corte. Isto acabou por volver \u00e1 ra\u00ed\u00f1a totalmente na s\u00faa contra. Isabel axudou a Sir Roger Mortimer, bar\u00f3n de Wigmore, a escapar da Torre de Londres, onde o seu marido o mandara encarcerar por opo\u00f1erse \u00f3s Le Despenser(1323).\nAnsiosa de fuxir do seu esposo, atopou a oportunidade ideal cando o rei Carlos IV de Francia -o terceiro dos seus irm\u00e1ns en subir \u00f3 trono franc\u00e9s- cedeulle \u00f3 seu cu\u00f1ado Eduardo II as s\u00faas posesi\u00f3ns francesas -os ducados de Aquitania e Guiena- en 1325. A ra\u00ed\u00f1a ofreceuse para ir a Francia a garantir a paz entre ambas naci\u00f3ns. Al\u00ed, reencontrouse con Mortimer, convert\u00e9ndose na s\u00faa amante. Decat\u00e1ndose disto, o rei ingl\u00e9s esixiu a volta da s\u00faa esposa. Pero o rei Carlos IV negouse a expulsar \u00e1 s\u00faa irm\u00e1 de Francia.\nIsabel e Roger Mortimer abandonaron a corte francesa no ver\u00e1n de 1326. Marcharon cara a corte do conde Guillerme III de Henao -cuxa esposa era curm\u00e1 de Isabel-. Henao deulles a axuda armada que precisaban, en troques do compromiso matrimonial da s\u00faa filla Felipa co futuro rei Eduardo III.\nO 21 de setembro de 1326, Isabel e Mortimer, \u00f3 mando do seu ex\u00e9rcito mercenario, arribaron \u00e1s costas de Suffolk. Eduardo II ofreceu recompensa polas testas de ambos, pero xa todo estaba perdido para el. Os seus aliados abandon\u00e1rono, os Le Despenser foron asasinados e finalmente o rei ingl\u00e9s foi capturado e obrigado a abdicar en favor do seu fillo en xaneiro de 1327. En setembro dese mesmo ano, o deposto monarca foi asasinado no castelo de Berkeley, por orde da ra\u00ed\u00f1a e Mortimer.\nO mozo Eduardo III foi coroado o 25 de xaneiro de 1327. A partir dese intre, Isabel gobernou como rexente de Inglaterra, conxuntamente co seu amante, Mortimer. Pero o novo monarca non lle perdoou a Mortimer terse feito amante da s\u00faa nai, polo que tomou o control do goberno e apresouno en 1330. Malia os rogos e b\u00e1goas de Isabel pola vida do seu amante, Mortimer foi enxuizado por traiz\u00f3n e aforcado en Tyburn, o 29 de novembro de 1330. Magoada \u00f3 perder o seu amor e o fillo que esperaba del, Isabel, agora ra\u00ed\u00f1a nai, retirouse da corte para vivir nun desterro autoinflixido.\nFoi confinada no castelo de Rising (Norfolk), onde morreu, logo de tomar o h\u00e1bito de clarisa, o 22 de agosto de 1358, \u00f3s 67 anos de idade. Foi sepultada na igrexa franciscana de Newgate en Londres co vestido de nupcias con Eduardo II.\nLegado.\nA ra\u00ed\u00f1a Isabel apareceu como personaxe importante da obra de Christopher Marlowe \"Edward II\", e dende ent\u00f3n foi frecuentemente empregado como personaxe de obras, libros e filmes, a mi\u00fado representada como unha muller fermosa pero manipuladora.\nThomas Gray, un poeta do s\u00e9culo XVIII, combinou a descrici\u00f3n de Marlowe coa que fixo William Shakespeare de Margarida de Anjou (muller de Henrique VI), para crear o poema antifranc\u00e9s \"The Bard\", no cal Isabel qu\u00edtalle as entra\u00f1as de Eduardo II cos seus \"implacable cairos\".\nNo filme de Derek Jarman \"Edward II\" baseado na obra de Marlowe, Isabel \u00e9 interpretada pola actriz Tilda Swinton como unha 'femme fatale' cuxo amor frustrado por Eduardo fai que se volva contra el e queira roubarlle o trono.\nEn contraste coas habituais descrici\u00f3ns negativas, no \"Braveheart\" de Mel Gibson, Isabel foi interpretada pola actriz francesa Sophie Marceau dun xeito m\u00e1is favorable. No filme, Isabel \u00e9 representada ficticiamente tendo un romance co heroe escoc\u00e9s William Wallace, a pesar de que na realidade s\u00f3 ti\u00f1a 9 anos de idade no momento da morte de Wallace. Ademais, Wallace \u00e9 incorrectamente presentado como o pai real de Eduardo III."}
{"id": "241736", "revid": "89787", "url": "https://gl.wikipedia.org/wiki?curid=241736", "title": "Carmen Fraga", "text": "Mar\u00eda del Carmen Fraga Est\u00e9vez, nada en Le\u00f3n o 19 de outubro de 1948, \u00e9 unha pol\u00edtica galega.\nTraxectoria.\nLicenciouse en Xeograf\u00eda en 1970, e a partir dese ano traballou para o Ministerio de Obras P\u00fablicas. Licenciouse de novo, desta vez en Dereito, en 1985 e traballou como asistente do Partido Popular Europeo entre 1986 e 1994.\nNas elecci\u00f3ns ao Parlamento Europeo de 1994 figura na candidatura do Partido Popular e obt\u00e9n un escano no Parlamento Europeo. Como tal, foi vicepresidenta primeira do grupo do Partido Popular Europeo e, durante o trienio 1997-1999 foi ademais presidenta da Comisi\u00f3n de Pesca. Nas elecci\u00f3ns europeas de 1999 sa\u00edu reelixida, e volveu sa\u00edr tam\u00e9n nas de 2004 e nas de 2009. Entre 2002 e 2004 foi Secretaria Xeral de Pesca Mar\u00edtima. En 2004 foi membro novamente da Comisi\u00f3n de Pesca e da Comisi\u00f3n de Agricultura e Desenvolvemento Rural. En 2009 volveu ser elixida presidenta da Comisi\u00f3n de Pesca. Tam\u00e9n foi membro da Delegaci\u00f3n para as Relaci\u00f3ns cos Pa\u00edses do Maghreb e a Arab Maghreb Union.\nEn 2014 anunciou que non figurar\u00eda nas listas electorais para os comicios dese ano. Foi a eurodeputada galega con m\u00e1is anos de servizo en Bruxelas: vinte. Ese mesmo ano foille concedida a Medalla Castelao.\nVida persoal.\n\u00c9 filla de Manuel Fraga e da s\u00faa dona Carmen Est\u00e9vez."}
{"id": "241739", "revid": "85894", "url": "https://gl.wikipedia.org/wiki?curid=241739", "title": "Parada da Serra, Parada da Serra, A Gudi\u00f1a", "text": " Parada da Serra \u00e9 un lugar da parroquia de Parada da Serra no concello ourens\u00e1n da Gudi\u00f1a na comarca de Viana. Segundo o INE e o IGE en 2020 ti\u00f1a 26 habitantes (15 homes e 11 mulleres)."}
{"id": "241740", "revid": "85894", "url": "https://gl.wikipedia.org/wiki?curid=241740", "title": "A Venda da Capela", "text": " A Venda da Capela \u00e9 un lugar da provincia de Ourense, pertencente \u00e1s parroquias de Parada da Serra (do concello da Gudi\u00f1a) e Veigas de Camba (no concello de Vilari\u00f1o de Conso), na comarca de Viana. Segundo o Instituto Galego de Estat\u00edstica en 2019 ti\u00f1a vinte habitantes (nove homes e once mulleres), dos cales cinco viv\u00edan no concello da Gudi\u00f1a (tres homes e d\u00faas mulleres) e quince en Vilari\u00f1o de Conso (seis homes e nove mulleres).\nNeste lugar est\u00e1 a estaci\u00f3n de Vilari\u00f1o de Conso-A Capela. Pola aldea discorre a V\u00eda da Prata do cami\u00f1o de Santiago."}
{"id": "241741", "revid": "98629", "url": "https://gl.wikipedia.org/wiki?curid=241741", "title": "Carlos Robles Piquer", "text": "Carlos Robles Piquer, nado en Madrid o 13 de outubro de 1925 e finado na mesma cidade o 9 de febreiro de 2018, foi un pol\u00edtico e diplom\u00e1tico espa\u00f1ol.\nTraxectoria.\nDoutor en Dereito e licenciado en Filosof\u00eda e Letras e Ciencias Pol\u00edticas e Econ\u00f3micas, incorporouse \u00e1 carreira diplom\u00e1tica. Foi embaixador en Libia, o Chad, Italia, e Malta, c\u00f3nsul de Nador, e secretario de embaixada en Bogot\u00e1.\nA s\u00faa carreira pol\u00edtica desenvolveuse nos \u00faltimos anos do franquismo e nos primeiros da Transici\u00f3n. Entre 1962 e 1967 foi Director Xeral de Informaci\u00f3n e entre 1967 e 1969 de Cultura Popular e Espect\u00e1culos. Logo da morte de Franco, foi Ministro de Educaci\u00f3n e Ciencia (1975-1976), no Goberno de Carlos Arias Navarro. Con Adolfo Su\u00e1rez como presidente, ocupou os cargos de Secretario de Estado de Asuntos Exteriores (1979-1981), Director Xeral de Radio Televisi\u00f3n Espa\u00f1ola (1981-1982) e presidente do Instituto de Cooperaci\u00f3n Iberoamericana (1982).\nEn xu\u00f1o de 1983 foi designado senador pola Asemblea de Madrid. Ao acceder Espa\u00f1a \u00e1 Uni\u00f3n Europea, foi designado deputado no Parlamento Europeo polo Senado de Espa\u00f1a. Foi elixido nas Elecci\u00f3ns europeas de 1987, e reelixido en 1989 e 1994, ocupando o cargo ata 1999.\nFoi coordinador xeral de Alianza Popular. Posteriormente incorporouse \u00e1 Fundaci\u00f3n FAES como patr\u00f3n.\nEn 2006 publicou un resumo da s\u00faa tese de doutoramento, titulado \"Europa y el drama de \u00c1frica\". En 2011 publicou as s\u00faas memorias co t\u00edtulo \"Memoria de cuatro Espa\u00f1as\".\nVida persoal.\nCasado con Elisa Fraga Iribarne, irm\u00e1 de Manuel Fraga, \u00e9 pai dos pol\u00edticos Elisa e Jos\u00e9 Mar\u00eda Robles Fraga, e do diplom\u00e1tico Carlos Robles Fraga.\nReco\u00f1ecementos.\nEn 1998 recibiu a Gran Cruz da Orde Civil de Afonso X o Sabio."}
{"id": "241742", "revid": "85894", "url": "https://gl.wikipedia.org/wiki?curid=241742", "title": "A Venda do Espi\u00f1o, A Gudi\u00f1a, A Gudi\u00f1a", "text": " A Venda do Espi\u00f1o \u00e9 un lugar da parroquia da Gudi\u00f1a no concello ourens\u00e1n da Gudi\u00f1a na comarca de Viana. Segundo o INE e o IGE en 2011 ti\u00f1a oito habitantes (tres homes e cinco mulleres).\nA aldea est\u00e1 atravesada polo cami\u00f1o de Santiago."}
{"id": "241743", "revid": "85894", "url": "https://gl.wikipedia.org/wiki?curid=241743", "title": "A Gudi\u00f1a, A Gudi\u00f1a, A Gudi\u00f1a", "text": " A Gudi\u00f1a \u00e9 unha vila da parroquia da Gudi\u00f1a no concello ourens\u00e1n da Gudi\u00f1a, ao que d\u00e1 nome, na comarca de Viana. Segundo o INE e o IGE en 2011 ti\u00f1a 770 habitantes (383 homes e 387 mulleres)."}
{"id": "241745", "revid": "23204", "url": "https://gl.wikipedia.org/wiki?curid=241745", "title": "Trimar\u00e1n", "text": "Trimar\u00e1n \u00e9 un barco multicasco que consta dun casco principal (vaka) e dous flotadores m\u00e1is pequenos (amas) atados \u00f3 lado do casco principal con puntais laterais (akas). Este tipo de barco \u00e9 principalmente empregado para a recreaci\u00f3n e carreiras a vela.\nHistoria.\nOs primeiros trimar\u00e1ns foron constru\u00eddos polos polinesios hai case 4000 anos, e a meirande parte da terminolox\u00eda relacionada con este tipo de embarcaci\u00f3ns \u00e9 herdada das linguas polinesias. Os barcos multicasco de vela (catamar\u00e1ns e trimar\u00e1ns) cobraron maior presenza a partir das d\u00e9cadas de 1960 e 1970. Os trimar\u00e1ns modernos con fins recreativos est\u00e1n arraigados na tradici\u00f3n de constru\u00edlos en casa como outros multicascos, a\u00ednda que na actualidade existe un n\u00famero m\u00e1is ou menos amplo de modelos comerciais."}
{"id": "241746", "revid": "1131", "url": "https://gl.wikipedia.org/wiki?curid=241746", "title": "A Gudi\u00f1a (hom\u00f3nimos)", "text": "O top\u00f3nimo galego A Gudi\u00f1a pode referirse a:"}
{"id": "241747", "revid": "56817", "url": "https://gl.wikipedia.org/wiki?curid=241747", "title": "Catamar\u00e1n", "text": "Un catamar\u00e1n \u00e9 un tipo de embarcaci\u00f3n que consta de dous cascos unidos por un marco. Poden ser propulsados a vela ou motor.\nA palabra \"catamar\u00e1n\" ven do t\u00e1mil \"ka\u1e6d\u1e6dumaram\" (\u0b95\u0b9f\u0bcd\u0b9f\u0bc1\u0bae\u0bb0\u0bae\u0bcd), onde \"ka\u1e6d\u1e6du\" \u00e9 paquete e \"maram\" \u00e1rbore (Lit. \u00abtroncos unidos\u00bb). O pirata e aventureiro brit\u00e1nico William Dampier, foi o primeiro en describir catamar\u00e1ns en 1697, que vira na rexi\u00f3n de Tamil Nadu (India), mentres navegaba polo golfo de Bengala. O \"catamar\u00e1n\" era usado polos paravas, unha comunidade de pescadores na costa sur de Tamil Nadu, e a antiga dinast\u00eda t\u00e1mil chola empreg\u00e1baos dende o s\u00e9culo V para transportar as s\u00faas tropas a conquistar rexi\u00f3ns do Sueste asi\u00e1tico, como Birmania, Indonesia e Malaisia.\nEn \u00e9pocas prehist\u00f3ricas, hai 3 ou 4 milenios, os navegantes austronesios utilizaron canoas de dobre casco para colonizar a Polinesia e asentarse no grupo de illas m\u00e1is estendido do planeta.\nOs catamar\u00e1ns son dese\u00f1os relativamente novos no que respecta \u00e1s embarcaci\u00f3ns modernas de lecer ou traballo, e tiveron que enfrontarse cun gran escepticismo por parte dalg\u00fans mari\u00f1eiros acostumados a dese\u00f1os m\u00e1is \u00abtradicionais\u00bb."}
{"id": "241748", "revid": "25871", "url": "https://gl.wikipedia.org/wiki?curid=241748", "title": "Compendio", "text": "Compendio (do lat\u00edn \"compend\u012dum\") \u00e9 o nome que recibe unha breve pero detallada e precisa compilaci\u00f3n dunha \u00e1rea determinada do co\u00f1ecemento humano. Na meirande parte dos casos a \u00e1rea de co\u00f1ecemento ref\u00edrese a un campo delimitado de interese. \u00c1s veces pode ser un resumo dunha obra maior. Dentro da brevidade da exposici\u00f3n, o compendio pode conter materia complicada e extensa.\nUn \"compendio\" sempre leva aparellada a idea de \"s\u00edntese\", e pode ser sin\u00f3nimo de \"resumo\", \"recompilaci\u00f3n\", ou \"sumario\". Por exemplo, un \"compendio\" de f\u00edsica englobar\u00e1 de forma sint\u00e9tica os co\u00f1ecementos m\u00e1is relevantes desta p\u00f3la da ciencia. Pola s\u00faa parte, unha enciclopedia \"universal\" pode citarse como un \"compendio\" de todo o co\u00f1ecemento humano."}
{"id": "241749", "revid": "97023", "url": "https://gl.wikipedia.org/wiki?curid=241749", "title": "Empat\u00eda", "text": "A empat\u00eda (do grego \u03b5\u03bc\u03c0\u03b1\u03b8\u03b5\u03b9\u03b1, formado \u03b5\u03bd, \"no interior de\", e \u03c0\u03ac\u03b8o\u03c2, \"sufrimento, o que sofre\") \u00e9 a capacidade cognitiva de percibir nun contexto com\u00fan o que outro individuo poida sentir. Tam\u00e9n \u00e9 o sentimento de participaci\u00f3n afectiva dunha persoa na realidade que afecta a outra.\nAlg\u00fans estudos sinalan a existencia de trazos af\u00edns \u00e1 empat\u00eda nalg\u00fans animais non humanos, como por exemplo os roedores ou outros primates. Neste sentido, poder\u00edase confirmar o argumento de que a orixe da empat\u00eda se sit\u00faa en mecanismos neuronais b\u00e1sicos desenvolvidos ao longo da evoluci\u00f3n.\nHip\u00f3teses e suposici\u00f3ns.\nCertas correntes de pensamento psicol\u00f3xico postulan que a mente humana ten en com\u00fan sensaci\u00f3ns e sentimentos. A \u00fanica diferenza entre d\u00faas persoas \u00e9 o momento no que se mostran eses sentimentos, provocando emoci\u00f3ns que motivan a actuar. Que unha persoa non sinta igual que outra nun momento dado, \u00e9 por raz\u00f3ns educativas, predisposici\u00f3n xen\u00e9tica e condicionantes hormonais. Por iso, a empat\u00eda \u00e9 posible nun individuo capaz de razoar sobre si mesmo, avaliar os seus sentimentos e razoar sobre outras persoas de forma que non tenda a xustificar os seus propios desexos.\nTam\u00e9n parece ser que a empat\u00eda desempe\u00f1a un papel significativo na teor\u00eda de xogos e na vida econ\u00f3mica:\nParece ser que a capacidade de empatizar non \u00e9 soamente importante para a observaci\u00f3n dunha conduta moral ou social, sen\u00f3n paralelamente tam\u00e9n para experimentar sentimentos como a envexa, o odio, guerras relixiosas etc.\nPor outra banda, observouse que un determinado tipo de neuronas, as neuronas espello, s\u00f3 se activan cando o mesmo acto que realiza un primate o efect\u00faa outro que \u00e9 observado polo primeiro. Nos humanos act\u00edvase a mesma \u00e1rea cerebral, no curso dunha emoci\u00f3n, ao observar a outra persoa no mesmo estado emocional. Verificouse tam\u00e9n experimentalmente que a empat\u00eda \u00e9 maior entre persoas de id\u00e9ntico sexo, raza ou idade, e que o grao de empat\u00eda \u00e9 moi variable dunha persoa a outra. Polo tanto, a empat\u00eda parece ser un importante factor de cohesi\u00f3n social e \u00e9 unha vantaxe evolutiva desenvolvida por selecci\u00f3n natural.\nAdemais, parece ser que esta capacidade se incrementa m\u00e1is facilmente nos que padeceron problemas afectivos, con pais que se ocuparon deles, e que viviron nun ambiente no que foron aceptados e comprendidos, \u00e9 dicir, cando as necesidades afectivas e emocionais estiveron totalmente cubertas desde os primeiros anos de vida.\nPolo tanto, a empat\u00eda describe a capacidade intelectiva dunha persoa de vivenciar a maneira na que se sente outra persoa; porteriormente, iso pode levar a unha mellor comprensi\u00f3n do seu comportamento ou da forma de tomar as s\u00faas decisi\u00f3ns. \u00c9 a habilidade para entender as necesidades, sentimentos e problemas dos demais, po\u00f1\u00e9ndose no seu lugar, e responder correctamente \u00e1s s\u00faas reacci\u00f3ns emocionais. Os estudos afirman e demostran que esta capacidade cognitiva se d\u00e1 maiormente no x\u00e9nero feminino da especie humana, quizais polo feito biol\u00f3xico de ter fillos e coidalos.\nNo uso com\u00fan, \u00e9 a capacidade de estar completamente dispo\u00f1ible para outra persoa, omitindo expresar as nosas propias preocupaci\u00f3ns, sentimentos e pensamentos, para ofrecerlle a nosa plena atenci\u00f3n. Tr\u00e1tase de ofrecer unha relaci\u00f3n de calidade, fundada nun escoitar non valorativo, no cal concentramos a comprensi\u00f3n dos sentimentos e necesidades fundamentais do outro.\nCalidade adquirida.\nAlg\u00fans investigadores adicados ao estudo da empat\u00eda infantil propuxeron que esta calidade, a capacidade de comprender os sentimentos alleos, \u00e9 adquirida. Demostrouse que os nenos v\u00edtimas de abusos non responden con empat\u00eda ante a aflici\u00f3n doutros nenos, mentres que un neno que tivo as necesidades emocionais ben atendidas \u00e9 m\u00e1is sensible \u00e1s emoci\u00f3ns alleas.\nDiferenzas en funci\u00f3n do x\u00e9nero.\nHoffman (1977) estudou o fen\u00f3meno e conclu\u00edu que a empat\u00eda \u00e9 m\u00e1is relevante nas mulleres que nos homes. Posiblemente isto te\u00f1a moito que ver coa educaci\u00f3n diferencial entre nenos e nenas."}
{"id": "241750", "revid": "75439", "url": "https://gl.wikipedia.org/wiki?curid=241750", "title": "Illa Nublar", "text": "A Illa Nublar \u00e9 a illa ficticia da novela de Michael Crichton \"Jurassic Park\" e nos posteriores filmes baseados nela, \"Parque Xur\u00e1sico\", \"\", \"Jurassic Park III\" e \"Jurassic World\", nos cales os dinosauros estaban presos no parque da illa. Localizada a 120 millas (190\u00a0km) da costa de Costa Rica, a \"Illa Nublar\" corresponde \u00e1 'sala de exhibici\u00f3n' do Parque Xur\u00e1sico (\u00e9 dicir, a bioenxe\u00f1ar\u00eda importante non tivo lugar al\u00ed, sen\u00f3n que \u00e9 simplemente o lugar onde os dinosauros se amosan \u00f3s visitantes).\nNome.\nEn castel\u00e1n \"Illa Nublar\" quere dicir \"Illa de Nubes\" \"Nublar\" non \u00e9 un nome en castel\u00e1n, sen\u00f3n un verbo ('\u00e1s nubes').\nParque Xur\u00e1sico.\nNa Illa Nublar est\u00e1 Jurassic Park, un parque zool\u00f3xico cuxa atracci\u00f3n son dinosauros xeneticamente creados por John Hammond e a Corporaci\u00f3n InGen. Hammond pretend\u00eda que a illa fose visitada por mill\u00f3ns de persoas de todo o mundo, convertendo en realidade os so\u00f1os dos nenos, ademais de beneficios impresionantes. Por\u00e9n, mentres Hammond estaba amosando a illa \u00e1 xente que ti\u00f1a a intenci\u00f3n de testalo, os dinosauros solt\u00e1ronse e destru\u00edron o parque. Segundo a novela, a illa foi bombardeada por produtos qu\u00edmicos da ficticia Forza A\u00e9rea de Costa Rica, mentres que no filme, o seu destino foi desco\u00f1ecido.\nO parque.\nO centro do parque era o centro de visitantes do Parque Xur\u00e1sico, que visto dende o exterior ti\u00f1a muros de pedra con dese\u00f1os de f\u00f3siles gravados nela, condutos de auga que fl\u00faen enmarcados a ambos lados dos pasos e presenta un tellado de palla. No interior, na sala principal, aparecen esqueletos dun saur\u00f3podo sendo atacado por un Tyrannosaurus. Outras partes do centro incl\u00faen un caf\u00e9, con murais de dinosauros nel, un laboratorio cient\u00edfico (presumiblemente s\u00f3 de mostra), un centro de control principal do parque, un almac\u00e9n de embri\u00f3ns, e unha sala de cine en circulaci\u00f3n.\nValado do per\u00edmetro e Gates.\nO parque estaba arrodeado por un valado perimetral de gran tama\u00f1o. Esta ti\u00f1a unha carga de 10.000 voltios. O valado do per\u00edmetro xeral, utilizouse como unha especie de \u00faltima defensa contra a fuga de dinosauros. Cada especie de dinosauro tam\u00e9n ti\u00f1a valados arredor do seu recinto especial para evitar a mestura das especies. O valado do per\u00edmetro ofreceu un gran n\u00famero de portas que permit\u00edan o paso de veh\u00edculos e seres humanos a trav\u00e9s dos mecanismos electr\u00f3nicos de bloqueo."}
{"id": "241753", "revid": "25871", "url": "https://gl.wikipedia.org/wiki?curid=241753", "title": "Vadem\u00e9cum", "text": "Vadem\u00e9cum ou Vadem\u00e9kum (do lat\u00edn \"vade\", anda, ven, e \"mecum\", comigo) \u00e9 unha obra de referencia que cont\u00e9n as noci\u00f3ns m\u00e1is importantes dunha materia, xa sexa ciencia ou arte.\nDestacan particularmente os que utilizan os profesionais sanitarios para consultar sobre presentaci\u00f3ns, composici\u00f3ns e as principais indicaci\u00f3ns dos medicamentos."}
{"id": "241754", "revid": "89787", "url": "https://gl.wikipedia.org/wiki?curid=241754", "title": "Jules Bianchi", "text": "Jules Bianchi, nado en Niza o 3 de agosto de 1989 e finado en Niza o 17 de xullo de 2015, foi un piloto de carreiras franc\u00e9s. Sufriu graves lesi\u00f3ns na cabeza nun accidente cando compet\u00eda no Gran Premio do Xap\u00f3n no Circu\u00edto de Suzuka o 5 de outubro de 2014.\nFamilia.\nJules \u00e9 neto de Mauro Bianchi, tres veces campi\u00f3n do mundo na categor\u00eda GT, e sobri\u00f1o neto de Lucien, que ga\u00f1ou as 24 Horas de Le Mans e competiu en dezanove Grandes Premios do Campionato Mundial de F\u00f3rmula 1 entre e , cun podio en M\u00f3naco.\nTraxectoria.\nF\u00f3rmula Renault.\nEn 2007 Bianchi deixou o karting e correu no Campionato de Francia de F\u00f3rmula Renault 2.0 con SG Formula, onde terminou como campi\u00f3n.\nF\u00f3rmula Tres.\nA finais de 2007 foi contratado para pilotar co equipo ART Grand Prix na Formula 3 Euro Series. Nicolas Todt, representante do piloto de F\u00f3rmula 1 Felipe Massa, era o director do equipo ART.\nEn 2008 Bianchi ga\u00f1ou as Masters de F\u00f3rmula 3 en Zolder, e tam\u00e9n terminou terceiro na tempada 2008 da F\u00f3rmula 3 Euro Series.\nBianchi continuou na F3 Euroseries en 2009, co equipo ART xunto cos seus compa\u00f1eiros novatos Valtteri Bottas, Esteban Guti\u00e9rrez e Adrien Tambay. Con oito vitorias, Bianchi logrou o t\u00edtulo a falta dunha carreira, en Dijon-Prenois. Logo agregou un noveno triunfo na carreira final en Hockenheim. Tam\u00e9n correu na Formula Renault 3.5 Series en M\u00f3naco.\nGP2 Series.\nBianchi pilotou para ART nas tempadas 2009-10 da GP2 Asia Series e da tempada 2010 das GP2 Series. Competiu en tres das catro probas do campionato GP2 Asia. Na serie principal, Bianchi logrou d\u00faas poles e unha serie de posici\u00f3ns nos puntos antes de resultar ferido nun accidente na primeira volta en Hungaroring. Bianchi era cuarto no campionato de pilotos no momento da s\u00faa lesi\u00f3n. Malia as primeiras avaliaci\u00f3ns pesimistas da gravidade da s\u00faa lesi\u00f3n, recuperouse para tomar parte na seguinte rolda do campionato.\nBianchi quedou en ART no ano 2011, xunto ao campi\u00f3n da tempada 2010 das GP3 Series Esteban Guti\u00e9rrez. Acabou segundo por detr\u00e1s de Grosjean no campionato de pilotos.\nNa tempada 2011 das GP2 Series, Bianchi tivo un dif\u00edcil comezo de tempada, s\u00f3 sumou puntos en d\u00faas das oito primeiras carreiras, pero a s\u00faa forma mellorou logo de anotar a s\u00faa primeira vitoria en Silverstone. Terminou terceiro no campionato, detr\u00e1s de Grosjean e Luca Filippi.\nF\u00f3rmula Renault 3.5.\nBianchi optou por cambiar \u00e1 Formula Renault 3.5 Series na tempada 2012, logo da s\u00faa \u00fanica aparici\u00f3n na categor\u00eda na tempada 2009. Fichou polo equipo Tech 1 Racing, e formou equipo con Kevin Korjus.\nF\u00f3rmula Un.\nEn agosto de 2009, Bianchi foi vinculado pola BBC e outros medios de comunicaci\u00f3n ao segundo asento de Ferrari ocupado por Luca Badoer durante a ausencia de Felipe Massa. Bianchi probara con Ferrari na proba para pilotos novos no Circu\u00edto de Jerez un par de d\u00edas en decembro de 2009.\nO 11 de novembro de 2010 foi confirmado por Ferrari como probador do equipo e piloto de reserva para a tempada , en substituci\u00f3n de Luca Badoer, Giancarlo Fisichella e Marc Gen\u00e9. O 13 de setembro de 2011, Bianchi probou con Ferrari como membro da Academia de pilotos de Ferrari, co tam\u00e9n membro da academia e piloto de Sauber F1 Sergio P\u00e9rez. Para a tempada 2012 de F\u00f3rmula Un, Ferrari prestoullo ao equipo Force India, para quen pilotou en nove sesi\u00f3ns de adestramentos libres do venres no transcurso do ano, como probador do equipo e piloto de reserva.\n2013.\nO 1 de marzo de 2013, Marussia anunciou que Bianchi \u00eda substitu\u00edr Luiz Razia como piloto de carreiras logo de que o contrato de Razia rescind\u00edrase, debido a cuesti\u00f3ns de patrocinio.\nBianchi cualificou 19\u00ba no Gran premio de Australia de 2013, por diante do seu compa\u00f1eiro de equipo Max Chilton por tres cuartos de segundo. Bianchi superou a Pastor Maldonado e Daniel Ricciardo na primeira volta e que finalmente terminou 15\u00ba no seu debut. Foi o 19\u00ba na grella de novo en Malaisia, a 0\u00b43 segundos da Q2. Bianchi quedou detr\u00e1s dos Caterhams ao comezo da carreira, pero avanzou logo das paradas en boxes, para terminar 13\u00ba, por diante do seu compa\u00f1eiro de equipo, e ambos Caterhams. A partir do Gran Premio de Hungr\u00eda, Bianchi ga\u00f1ara ao seu compa\u00f1eiro de equipo en todas as sesi\u00f3ns de clasificaci\u00f3n e en todas as carreiras que ambos logran terminar. No Gran Premio do Xap\u00f3n el e Charles Pic de Caterham foron penalizados con 10 posici\u00f3ns na grella logo de recibir tres amoestaci\u00f3ns durante a tempada, e na carreira, terminou despois dunha colisi\u00f3n con Giedo van der Garde.\n2014.\nEn outubro de 2013, Marussia confirmou que Bianchi quedar\u00edase no equipo para a seguinte tempada. Logo de comezar a tempada en Australia, no que non se clasificou, Bianchi superou as s\u00faas posibilidades, e as do seu equipo Marussia, anotando os seus primeiros puntos no Campionato Mundial ao terminar noveno no Gran Premio de M\u00f3naco.\nDas nove carreiras que Bianchi e Max Chilton completaron sen retirarse, durante a tempada , foi o piloto m\u00e1is r\u00e1pido en 8 delas, establecendo o seu status como o primeiro piloto. Chilton retirouse d\u00faas veces, e Bianchi 5 veces, e 4 das retiradas de Bianchi foron fallos mec\u00e1nicos.\nAccidente en Suzuka 2014.\nNa volta 43 do Gran Premio do Xap\u00f3n de 2014, que se celebrou o domingo 5 de outubro baixo fortes choivas intermitentes causadas polo achegamento do Tif\u00f3n Phanfone, Bianchi perdeu o control do seu auto e virou \u00e1 dereita cara \u00e1 zona de escorredura na parte exterior da curva Dunlop (curva 7) do Circu\u00edto de Suzuka. Chocou de fronte e en perpendicular coa parte traseira dun tractor guindastre que retiraba o Sauber de Adrian Sutil despois de que perdera o control e se estrelara na mesma zona unha volta antes. O accidente de Bianchi fixo sacar a bandeira vermella e a carreira terminou nove voltas antes de completar as 53 voltas programadas. Imaxes de v\u00eddeo e fotograf\u00edas do accidente dos espectadores revelaron que o lado esquerdo do coche de Bianchi sufriu danos considerables e a gaiola antienvorco destru\u00eduse mentres se deslizaba baixo o tractor guindastre. O impacto foi tal que o tractor foi parcialmente levantado da terra co Sauber de Sutil, que por ent\u00f3n estaba suspendido no aire polo guindastre, para caer de novo no chan.\nEn primeira instancia, foi atendido medicamente no lugar do accidente antes de ser transportado en ambulancia ao Centro M\u00e9dico do circu\u00edto. Debido \u00e1s d\u00fabidas sobre a seguridade da aterraxe causadas polas condici\u00f3ns clim\u00e1ticas precarias, determinouse que o transporte de urxencia en helic\u00f3ptero non era posible. Bianchi foi transportado en ambulancia durante 32 minutos, con escolta policial, ao hospital da Universidade de Mie en Yokkaichi, o hospital m\u00e1is pr\u00f3ximo ao circu\u00edto a uns 15\u00a0km. de distancia. Os informes iniciais do seu pai, Felipe, \u00e1 emisora France 3 foron que Bianchi estaba en estado cr\u00edtico cunha lesi\u00f3n na cabeza e somet\u00e9rano a unha operaci\u00f3n para reducir as graves contusi\u00f3ns na cabeza. Posteriormente a FIA emitiu un comunicado mostrando que Bianchi sufrira un \"traumatismo craneoencef\u00e1lico grave\" no accidente, e que estaba en coidados intensivos logo da cirurx\u00eda.\nConfirmouse que o dano sufrido era unha lesi\u00f3n axonal difusa e que Bianchi atop\u00e1base nun estado cr\u00edtico, pero estable.\nA poucos d\u00edas do accidente, informes de prensa non confirmados suxiren que o accidente se produciu a unha velocidade superior a 200\u00a0km/h e que o impacto xerado foi sobre 50 g0 (490 m/s2) Na seguinte quincena, os medios publicaron que informes baseados na informaci\u00f3n obtida dos documentos da FIA din que a velocidade de impacto foi de 212\u00a0km/h e que o impacto xerado foi de 92 g0 (900 m/s2).\nFaleceu o 17 de xullo de 2015, como consecuencia das feridas provocadas polo accidente sen espertar do coma.\nCarreiras.\nResumo da s\u00faa carreira.\n\u2020 \u2013 Como Bianchi era un piloto invitado, non pod\u00eda puntuar.\nResultados completos na F\u00f3rmula 3 Euro Series results.\n() As carreiras en letra grosa indican \"pole position\"; as carreiras en \"cursiva\" indican volta r\u00e1pida.\nResultados completos na F\u00f3rmula Renault 3.5 Series.\n() As carreiras en letra grosa indican \"pole position\"; as carreiras en \"cursiva\" indican volta r\u00e1pida.\nResultados completos nas GP2 Series.\n() As carreiras en letra grosa indican \"pole position\"; as carreiras en \"cursiva\" indican volta r\u00e1pida.\nComplete GP2 Asia Series results.\n() As carreiras en letra grosa indican pole position; as carreiras en \"cursiva\" indican volta r\u00e1pida.\nResultados completos na F\u00f3rmula Un.\n() As carreiras en letra grosa indican \"pole position\"; as carreiras en \"cursiva\" indican volta r\u00e1pida."}
{"id": "241756", "revid": "1131", "url": "https://gl.wikipedia.org/wiki?curid=241756", "title": "Chocolate Express", "text": "Chocolate Express \u00e9 unha empresa galega de alimentaci\u00f3n con sede na Coru\u00f1a adicada \u00e1 elaboraci\u00f3n, comercializaci\u00f3n e transformaci\u00f3n de cacao e caf\u00e9.\nHistoria.\nOs inicios da empresa est\u00e1n nunha viaxe do fundador Camilo Blanco \u00e1 Exposici\u00f3n Internacional de Barcelona de 1929, onde mercou a maquinaria. O nome da empresa \"Express\", p\u00faxollo en recordo ao tren nocturno express que un\u00eda Madrid con Galiza.\nA primeira sede da empresa estaba na r\u00faa Rego da Auga. A empresa foi mercada posteriormente por Aurelio Ruenes Blanco que a trasladou ao n\u00famero 10 da Praza de Lugo. En 1997 os actuais propietarios e terceira xeraci\u00f3n de Aurelio Ruenes levaron o negocio ao pol\u00edgono de Pocomaco."}
{"id": "241757", "revid": "89787", "url": "https://gl.wikipedia.org/wiki?curid=241757", "title": "Comisi\u00f3n de Investigaci\u00f3n de Accidentes e Incidentes de Aviaci\u00f3n Civil", "text": "A Comisi\u00f3n de Investigaci\u00f3n de Accidentes e Incidentes de Aviaci\u00f3n Civil (CIAIAC) \u00e9 un organismo oficial de car\u00e1cter estatal encargado de investigar accidentes a\u00e9reos acontecidos dentro do estado espa\u00f1ol. Est\u00e1 adscrito \u00e1 Secretar\u00eda de Estado de Transportes do Ministerio de Fomento.\nAs investigaci\u00f3ns da CIAIAC non van dirixidas a establecer responsabilidades sen\u00f3n que te\u00f1en un car\u00e1cter t\u00e9cnico. O seu obxectivo, polo tanto, \u00e9 determinar as causas dos accidentes a\u00e9reos para previlos no futuro. Tras cada accidente, a CIAIAC elabora un informe que cont\u00e9 a an\u00e1lise do accidente, as conclusi\u00f3ns sobre o mesmo e unha serie de recomendaci\u00f3ns de seguridade para que non aconteza de novo.\nA CIAIAC elabora tam\u00e9n unha estad\u00edstica detallada de t\u00f3dolos accidentes e incidentes a\u00e9reos que se producen en Espa\u00f1a.\nA sede da CIAIAC at\u00f3pase no distrito madrile\u00f1o de Latina."}
{"id": "241758", "revid": "23204", "url": "https://gl.wikipedia.org/wiki?curid=241758", "title": "Illa Sorna", "text": "A Illa Sorna \u00e9 unha illa ficticia da novela de Michael Crichton \"The Lost World\" e nos posteriores filmes baseados nela, \"Parque Xur\u00e1sico\", \"\" e \"Jurassic Park III\". \u00c9 a segunda illa da empresa InGen que pos\u00fae dinosauros. Pertence \u00e1 cadea de illas ficticias co\u00f1ecidas como As Cinco Mortes.\n\u00d3 contrario da illa Nublar, onde os dinosauros estaban en gaiolas con arames electrificados para ser exhibidos \u00f3 p\u00fablico, na illa Sorna estes campaban ceibos.\nDescrici\u00f3n.\nSegundo o filme, a illa Sorna estar\u00eda aproximadamente a 207 millas de Costa Rica, no Oc\u00e9ano Pac\u00edfico. Est\u00e1 a 87 millas da illa Nublar.\nCando John Hammond artellou o parque, dese\u00f1ou o lugar para que funcionara como granxa de produci\u00f3n. Consta de varios tipos de instalaci\u00f3ns que serviron \u00f3s traballadores, cient\u00edficos e programadores. No recinto principal at\u00f3pase a administraci\u00f3n e os aloxamentos dos cient\u00edficos e enxe\u00f1eiros. Ademais, est\u00e1 a Administraci\u00f3n de Embri\u00f3ns, o lugar onde se desenvolv\u00edan as cr\u00edas, e onde tam\u00e9n se levou a cabo o Proxecto Spinosaurus, que non estaba na lista oficial de InGen.\nNo campamento de traballadores est\u00e1n os postos dos empregados e contratistas de InGen, e \u00e9 onde viv\u00edan a maior\u00eda deles. \u00c9 un recinto pechado e electrificado. Dentro est\u00e1 o Centro de Enerx\u00eda Xeot\u00e9rmica, as radios principais, e o control total da illa Sorna."}
{"id": "241760", "revid": "25871", "url": "https://gl.wikipedia.org/wiki?curid=241760", "title": "CIAIAC", "text": ""}
{"id": "241761", "revid": "89787", "url": "https://gl.wikipedia.org/wiki?curid=241761", "title": "Moondogs Blues Party", "text": "Moondogs Blues Party \u00e9 un grupo musical galego de blues, folk americano, soul e psicodelia. Formouse na Coru\u00f1a en 2006 e disolveuse en 2016.\nTraxectoria.\nA banda foi creada polo m\u00fasico coru\u00f1\u00e9s Javier Prado, partindo da gravaci\u00f3n do disco \"O Cadelo Lun\u00e1tico\" que el mesmo autoeditou durante o ano 2006 cunha licenza Creative Commons e que sair\u00eda a luz no ano 2007 coa netlabel galega A Regueifa.\nNo ano 2007 o disco \"O Cadelo Lun\u00e1tico\" ga\u00f1a o premio TALENTOS 2007 do xornal ELPA\u00cdS ao mellor disco non p`rofesional do ano. Durante o 2008 o grupo emb\u00e1rcase na s\u00faa \"Xira Lun\u00e1tica 2008\" que lle leva a presentar o disco por toda Galicia e Portugal. Mentres \"O Cadelo Lun\u00e1tico\" segue o seu cami\u00f1o e vai directamente a Cannes a participar no MIDEM 2008, chegando tam\u00e9n ao Canad\u00e1 a trav\u00e9s da distribuidora Kerf Music. Ademais ese mesmo ano o produtor norteamericano Kris Kaczor p\u00eddelles o tema \"Walking night in Mississippi\" para un DVD documental do Instituto de Historia de Am\u00e9rica sobre a escravitude.\nEn 2008 tam\u00e9n clasif\u00edcase para \u00e1s semifinais do International Songwriting Competition en Nashville entre m\u00e1is de 15.000 artistas de todo o mundo e contando con Tom Waits e John Mayall no xurado.\nNo ano 2011 gravan \"Thirty Roads\" en Abrigueiro Estudios xunto ao produtor Arturo Vaquero e Jahel Pi\u00f1eiro, disco que sair\u00e1 co selo discogr\u00e1fico vasco Gaztelupeko Hotsak.\nNo ano 2013 volven a gravar neste caso o EP \"Through the darkness of the forest\", nos Litium Estudios con Rafa Darrosa."}
{"id": "241762", "revid": "25871", "url": "https://gl.wikipedia.org/wiki?curid=241762", "title": "Per\u00edodo Muromachi", "text": "A \u00e9 un per\u00edodo da historia xaponesa que abarca dende 1336, co fracaso da Restauraci\u00f3n Kenmu e a toma do poder de parte do samurai Ashikaga Takauji, quen estableceu o segundo shogunato na historia xaponesa en 1338: o shogunato Ashikaga, cuxo nome lle foi dado a esta \u00e9poca. Finalizou en 1573, cando o d\u00e9cimo quinto e \u00faltimo sh\u014dgun, Ashikaga Yoshiaki, foi derrocado polo daimy\u014d Oda Nobunaga, quen buscaba a unificaci\u00f3n do pa\u00eds.\nA comezos desta era desenvolveuse o proceso de fragmentaci\u00f3n do poder no Xap\u00f3n, onde o shogunato compart\u00eda influencia pol\u00edtica cos feudos, chamados \"han\", e cuxo poder estaba en mans do daimy\u014d. Por\u00e9n, a segunda metade deste per\u00edodo rompeuse o balance de poder e os sh\u014dgun perderan a s\u00faa influencia, e os daimy\u014d fortalec\u00e9ronse; pouco despois os daimy\u014d iniciaron unha disputa entre clans, coa fin de reunir todo o poder pol\u00edtico do pa\u00eds. \u00c9 as\u00ed, que nesta era se resaltan dous per\u00edodos espec\u00edficos como resultado desta fragmentaci\u00f3n pol\u00edtica: a , onde o poder imperial, que fora relegado a un papel cerimonial, estaba sufrindo unha dualidade de poderes con dous emperadores gobernando de xeito simult\u00e1neo: a Corte do Norte, apoiada polo shogunato Ashikaga e a Corte do Sur, que ostentaba a s\u00faa lexitimidade \u00f3 posu\u00edr os Tres Tesouros Sagrados, obxectos lendarios que certificaban o reinado do emperador. O segundo per\u00edodo es co\u00f1ecido como a , onde os estados feudais enfr\u00f3ntanse nunha serie de batallas coa fin de ampliar o seu poder de influencia no Xap\u00f3n, desencadeando unha longa guerra civil.\nTam\u00e9n durante a era Muromachi in\u00edciase unha engalaxe econ\u00f3mica baseada na agricultura e no comercio, favorecido polo sistema feudal; en cuanto \u00f3 comercio exterior, reforzouse o intercambio coa China da dinast\u00eda Ming durante a primeira metade do per\u00edodo. Coa chegada dos europeos ou ao Xap\u00f3n, expandiuse o intercambio cos portugueses, holandeses, ingleses e espa\u00f1ois. Dito fen\u00f3meno manter\u00edase constante a finais da era Muromachi, crecendo durante a era Azuchi-Momoyama e decaendo a comezos da era Edo. No aspecto cultural, a sociedade evoluciona en base \u00f3 budismo zen, apoiado polo shogunato, e desenvolve diversas expresi\u00f3ns culturais que se mantiveron ata a actualidade tales como a cerimonia xaponesa do t\u00e9, o ikebana, o n\u014d, entre outros que se popularizaron durante este per\u00edodo."}
{"id": "241763", "revid": "21809", "url": "https://gl.wikipedia.org/wiki?curid=241763", "title": "Jo\u00e3o Soares de P\u00e1via", "text": ""}
{"id": "241764", "revid": "1131", "url": "https://gl.wikipedia.org/wiki?curid=241764", "title": "Armer\u00eda \u00c1lvarez", "text": "Armer\u00eda \u00c1lvarez \u00e9 unha empresa galega con sede na Coru\u00f1a e orixe en Monterroso, adicada \u00e1 distribuci\u00f3n de material de caza e deportivo.\nHistoria.\nAs orixes da empresa est\u00e1n nun pequeno negocio de armer\u00eda en Monterroso nos anos 1950. Posteriormente abriu un centro lox\u00edstico con tenda en Pocomaco (A Coru\u00f1a) e delegaci\u00f3ns en Madrid. A empresa \u00e9 unha das m\u00e1is importantes en Espa\u00f1a en venda de material de caza e deportivo por correo e internet.\nT\u00f3dolos anos edita diversos cat\u00e1logos tem\u00e1ticos. O adicado \u00e1 caza ten m\u00e1is de 300 p\u00e1xinas e unha tirada superior ao mill\u00f3n de exemplares. A s\u00faa p\u00e1xina web est\u00e1 entre as 100 m\u00e1is visitadas de Galiza."}
{"id": "241765", "revid": "132", "url": "https://gl.wikipedia.org/wiki?curid=241765", "title": "Lugares de Mondariz - Balneario", "text": ""}
{"id": "241766", "revid": "98629", "url": "https://gl.wikipedia.org/wiki?curid=241766", "title": "Marcelino Mart\u00ednez Castro", "text": "Marcelino Mart\u00ednez Castro, nado en Vilalba en 1877, foi un pol\u00edtico republicano galego.\nTraxectoria.\nEstivo emigrado en Cuba. Foi concelleiro en Vilalba durante a primeira etapa da ditadura de Primo de Rivera e foi presidente do Centro de Artesanos (1926). Durante a Segunda Rep\u00fablica foi Presidente da Organizaci\u00f3n Republicana Agraria de Villalba, integrada na ORGA. Logo do triunfo do Fronte Popular nas elecci\u00f3ns de febreiro de 1936 foi nomeado concelleiro gobernativo e elixido alcalde de Vilalba o 4 de marzo. Coa sublevaci\u00f3n do 18 de xullo de 1936 foi detido e ingresou no c\u00e1rcere de Lugo o 3 de agosto, foi xulgado en Lugo por traiz\u00f3n, permanecendo en prisi\u00f3n ata o 9 de abril de 1937."}
{"id": "241767", "revid": "132", "url": "https://gl.wikipedia.org/wiki?curid=241767", "title": "Elecci\u00f3ns municipais en Mondariz - Balneario", "text": ""}
{"id": "241768", "revid": "132", "url": "https://gl.wikipedia.org/wiki?curid=241768", "title": "Galer\u00eda de imaxes de Mondariz - Balneario", "text": ""}
{"id": "241769", "revid": "51040", "url": "https://gl.wikipedia.org/wiki?curid=241769", "title": "O marabilloso mago de Oz", "text": "O marabilloso mago de Oz (The Wonderful Wizard of Oz) \u00e9 un libro de literatura infantil escrito por Lyman Frank Baum e ilustrado por W. W. Denslow. Foi publicado inicialmente pola George M. Hill Company de Chicago en 1900. \"O mago de Oz\" \u00e9 un dos libros m\u00e1is editados tanto en Estados Unidos como en Europa. En galego aparece en 1994, editado por Xerais.\nDorothy Gale \u00e9 a protagonista dun dos libros infant\u00eds m\u00e1is populares do s\u00e9culo XX, un moderno conto de fadas cheo de acci\u00f3n e acontecementos extraordinarios, con personaxes tan entra\u00f1\u00e1beis coma o Le\u00f1ador de Folladelata, o Espantallo, o Le\u00f3n Covarde e o can Tot\u00f3. O libro, ilustrado cos excepcionais debuxos orixinais de W.W. Denslow, recrea cunha linguaxe sinxela e directa t\u00f3dolos t\u00f3picos do x\u00e9nero (bruxas, fadas, monstros e aventuras sen fin). Un dos grandes cl\u00e1sicos da literatura infantil que constit\u00fae unha das historias m\u00e1is co\u00f1ecidas da cultura popular norteamericana e que foi traducida a moitos idiomas, inclu\u00edndo o galego. Grazas ao grande \u00e9xito d\u2019\"O marabilloso feiticeiro de Oz\", L. Frank Baum escribiu trece libros m\u00e1is sobre a Terra de Oz.\nO libro at\u00f3pase en dominio p\u00fablico nos Estados Unidos desde 1956.\nHistoriadores, economistas e estudosos da literatura examinaron tratando de explicar os pos\u00edbeis orixes e o significado do libro, por\u00e9n, na s\u00faa maior\u00eda, nin lectores nin cr\u00edticos cren que haxa realmente ning\u00fan significado pol\u00edtico na obra.\nFoi o primeiro libro de contos infant\u00eds con personaxes e lugares t\u00edpicos dos Estados Unidos nunha \u00e9poca onde todos os contos de fadas describ\u00edan paisaxes e personaxes europeos.\nArgumento.\nDorothy \u00e9 unha nena orfa que leva unha vida sinxela en Kansas coa s\u00faa tit\u00eda Emma Clara Blandick, e o seu tit\u00edo Henry. Un d\u00eda, o can de Dorothy, Tot\u00f3, traba a unha veci\u00f1a, a se\u00f1ora Gulch. O sheriff leva a Tot\u00f3, mais este foxe e regresa con Dorothy, que decide levarse a Tot\u00f3 e fuxir na procura dunha vida mellor nalgures sobre o arco da vella.\nNa s\u00faa viaxe, Dorothy atopa a diferentes personaxe que a levan at\u00e9 a terra fant\u00e1stica de Oz.\nAdaptaci\u00f3ns.\nTeatralmente t\u00e9\u00f1ense montado innumer\u00e1beis adaptaci\u00f3ns en todo o mundo, xeralmente dirixidas aos nenos e de car\u00e1cter musical, que son o obxectivo principal do libro.\nCinematograficamente en 1939 estr\u00e9ase \"The Wizard of Oz\", a versi\u00f3n m\u00e1is sonada da novela. Quizais sexa este musical m\u00e1is co\u00f1ecido que o propio libro. Actuou no rol de Dorothy a memor\u00e1bel Judy Garland. A adaptaci\u00f3n cinematogr\u00e1fica non \u00e9 totalmente exacta \u00e1 novela, mais consegue rescatar o esp\u00edrito que o seu autor orixinal imprimiu \u00e1s p\u00e1xinas do libro. Moitos anos despois a Disney fixo unha secuela do filme, \u2018\u2019Return to Oz\u2019\u2019.\nNo ano 1975 aparece en Broadway o musical \u2018\u2019The Wizz\u2019\u2019, posteriormente Motown adquiriu os dereitos da obra para a levar \u00e1 gran pantalla nun ambiente urbanizado e con soamente actores afroamericanos como Diana Ross, quen interpretou o rol de Dorothy, e compartiu escena con Lena Horne, Richard Pryor, Nipsey Russell, Ted Ross e Michael Jackson. O filme ten a s\u00faa estrea en outubro de 1978, recibindo malas cr\u00edticas e fracasando en vendas. Por\u00e9n, a banda sonora da mesma, producida por Quincy Jones, vendeu m\u00e1is de 850,000 copias. Esta ser\u00eda a \u00faltima produci\u00f3n cinematogr\u00e1fica de Motown.\nEn 1982 realizouse no Xap\u00f3n un filme anime sobre O mago de Oz, dirixida por Fumihiko Takayama, con m\u00fasica de Joe Hisaishi. Esta versi\u00f3n est\u00e1 considerada como a m\u00e1is achegada ao libro.\nEn 1986 realizouse no Xap\u00f3n un filme anime sobre O mago de Oz baseada en 4 dos libros de Oz, e que se difundiu en diversos pa\u00edses obtendo grande \u00e9xito.\nEn 1992, faise de novo unha serie de anime, neste caso unha adaptaci\u00f3n futurista co\u00f1ecida como \u2018A marabillosa galaxia de OZ\u2019\u2019, que consta de 26 episodios, e na que se nos amosa unha trama de ciencia ficci\u00f3n con grandes doses de Cyberpunk; tr\u00e1tase dunha adaptaci\u00f3n dirixida a un p\u00fablico m\u00e1is adulto, pertencente polo tanto ao x\u00e9nero Sh\u014dnen. Esta serie foi dobrada ao Ingl\u00e9s nos Estados Unidos, e ao espa\u00f1ol en Am\u00e9rica Latina. Tam\u00e9n tivo un \u00e9xito consider\u00e1bel.\nO creador de Spawn, Todd McFarlane, dese\u00f1ador de xoguetes, creou unha serie de bonecos baseados nunha versi\u00f3n sinistra d\u2019O Mago de Oz, que incl\u00fae unha versi\u00f3n de Dorothy Gale sendo torturada e abusada sexualmente por dous ananos deformes chamados Munchkis, que a flaxelan mentres se encontra atada nunha pose sadomasoquista, as\u00ed coma un Le\u00f3n que, lonxe de ser covarde parece ser feroz, un Espantallo sendo mancado por corvos que lle tiran os ollos, un Le\u00f1ador de Folladelata con forma de robot asasino, e un Mago de Oz a usar un casco insectoide, entre varios outros.\nEn 1995 Gregory Macguire escribiu a novela para adultos, \u2018\u2019Wicked: The Life and Times of the Wicked Witch of the West\u2019\u2019, que narra a vida de Elphaba Thropp (a Malvada Bruxa do Oeste); no ano 2003 esta novela foi levada ao teatro co nome de \u2018\u2019Wicked\u2019\u2019.\nEn maio de 1989 unha banda de Heavy Metal chamada \u2019\u2019Transilvania\u2019\u2019, cambia o seu nome a \"M\u00e4go de Oz\". Segundo Txus Di Fellatio (bater\u00eda, letrista e fundador de la banda) puxo ese nome \u00e1 banda xa que como na historia, a vida \u00e9 un cami\u00f1o de lousas amarelas nas que xunto a outros procuramos os nosos so\u00f1os. Hoxe en d\u00eda M\u00e4go de Oz \u00e9 a banda de folk/heavy metal m\u00e1is co\u00f1ecida en Espa\u00f1a, e moi vencellada \u00e1 cultura galega.\nEn 2013 estr\u00e9ase \"\", un filme da Disney, baseado no libro e que ser\u00eda unha precuela ao filme de 1939. O mago de Oz est\u00e1 interpretado por James Franco. O filme ter\u00e1 polo menos unha secuela."}
{"id": "241773", "revid": "43749", "url": "https://gl.wikipedia.org/wiki?curid=241773", "title": "The Wonderful Wizard of Oz", "text": ""}
{"id": "241780", "revid": "85894", "url": "https://gl.wikipedia.org/wiki?curid=241780", "title": "Andr\u00e9s V\u00e1zquez Mart\u00ednez", "text": "Andr\u00e9s V\u00e1zquez Mart\u00ednez, nado en Vilalba, foi un pol\u00edtico republicano galego.\nTraxectoria.\nDurante a Segunda Rep\u00fablica foi concelleiro de elecci\u00f3n popular e Primeiro Tenente-Alcalde de Vilalba. Integrouse en Izquierda Republicana sendo vocal da Agrupaci\u00f3n municipal (1934). Logo do golpe de Estado do 18 de xullo de 1936 emigrou a Cuba en decembro de 1936. Foi expedientado e sancionado por responsabilidades pol\u00edticas."}
{"id": "241783", "revid": "12452", "url": "https://gl.wikipedia.org/wiki?curid=241783", "title": "Mondariz - Balneario, Mondariz - Balneario", "text": ""}
{"id": "241789", "revid": "51040", "url": "https://gl.wikipedia.org/wiki?curid=241789", "title": "Dorothy Gale", "text": "Dorothy Gale \u00e9 unha personaxe ficticia, protagonista na maior\u00eda dos Libros de Oz, escritos polo autor estadounidense L. Frank Baum. Dorothy aparece por vez primeira no cl\u00e1sico infantil de Baum \"O mago de Oz\" e reaparece en moitas outras secuencias. Tam\u00e9n \u00e9 a protagonista no cl\u00e1sico filme de 1939, unha adaptaci\u00f3n do libro.\nOs libros cl\u00e1sicos.\nDorothy Gale e o seu cadeli\u00f1o Tot\u00f3 foron levados por un tornado dende a granxa dos t\u00edos, en Kansas, e acabaron na imaxinaria Terra de Oz. Dorothy, despois de vivir varias aventuras na compa\u00f1a do Le\u00f3n Covarde, do Home de Folladelata e do Espantallo, finalmente encontrou o feiticeiro de Oz, que os axudou a arranxar os seus problemas. \"O mago de Oz\" foi escrito por L. Frank Baum (1856-1919) en 1900. Na maior\u00eda dos libros de Oz, Dorothy \u00e9 a hero\u00edna principal das historias.\nDorothy aparece xunto ao seu tr\u00edo de amigos e incluso coa l\u00edder de Oz, a Princesa Ozma. O apelido de Dorothy, Gale (que significa 'tempestade'), \u00e9 por vez primeira mencionado no libro \"Ozma of Oz\".\nDorothy est\u00e1 presente en catorce libros sobre Oz escritos por L. Frank Baum e tam\u00e9n \u00e9 un personaxe que frecuentemente aparece nos dezanove libros sobre Oz escritos por Ruth Plumly Thompson. Moitos outros libros sobre Oz que tam\u00e9n incl\u00faen a Dorothy Gale foron escritos, at\u00e9 os d\u00eda de hoxe.\nOs filmes de 1910 e de 1914.\nEn 1910 L. Frank Baum adaptou o seu libro \"The Wonderful Wizard of Oz\" nun filme, sendo o primeiro a mostrar o personaxe de Dorothy Gale, interpretada pola actriz Bebe Daniels. En 1914 L. Frank Baum adaptou o seu libro \"The Patchwork Girl of Oz\" nun filme dirixido por J. Farrell MacDonald. Dorothy foi representada no filme pola actriz Mildred Harris, que ti\u00f1a apenas trece anos de idade.\nO filme de 1939 - un cl\u00e1sico.\nLevado \u00e1 estrea en 1939, nos primordios do cinema a cor, o filme \"The Wizard of Oz\" in\u00edciase en branco e negro, a partir da chegada de Dorothy a Oz, as cores xorden. No filme de 2013 \u2018\u2019\u2019\u2019, rep\u00edtese o mesmo efecto.\nA adaptaci\u00f3n comete algunhas \"alteraci\u00f3ns\" a respecto do libro, por exemplo a dos \"zapati\u00f1os prateados\" que Dorothy usa en Oz, que no filme son os caracter\u00edsticos zapati\u00f1os vermellos. No libro o home de Folladelata era un le\u00f1ador transformado por bruxa que acabara perdendo todos os membros en accidentes de traballo - sendo cada parte do corpo ent\u00f3n substitu\u00edda por outra feita de lata.\nDorothy \u00e9 interpretada por Judy Garland. Shirley Temple chegou a ser escollida para facer o papel, mais a gran popularidade de Garland, as\u00ed como a s\u00faa semellanza coa nena debuxada polo ilustrador William Wallace Denslow fixeron que esta fose a escollida. Judy Garland recibiu un \u00d3scar especial por este traballo.\nAparencia.\nNo libro orixinal, Dorothy Gale era unha rapariga mestiza cos cabelos roibos e un vestido vermello, mais co filme \"O mago de Oz\" coa interpretaci\u00f3n de Judy Garland, Dorothy ficou m\u00e1is co\u00f1ecida como unha preadolescente branca cos cabelos casta\u00f1o escuro."}
{"id": "241790", "revid": "1131", "url": "https://gl.wikipedia.org/wiki?curid=241790", "title": "Club de Golf Chan do Fento", "text": "O Club de Golf Chan do Fento, con sede en Silv\u00e1n da Armenteira, no concello de Meis, \u00e9 un club galego fundado en 1986 que ten por finalidade o fomento, ensino, desenvolvemento e pr\u00e1ctica do golf. O club \u00e9 membro da Federaci\u00f3n Galega de Golf e contaba a 1 de xaneiro de 2013 con 1.237 deportistas federados, o que o converte no segundo club de golf galego por n\u00famero de licenzas federativas."}
{"id": "241798", "revid": "27155", "url": "https://gl.wikipedia.org/wiki?curid=241798", "title": "Leucodistrofia ortocrom\u00e1tica", "text": "\"Non confundir con: Leucodistrofia metacrom\u00e1tica.\"\nA leucodistrofia ortocrom\u00e1tica, tam\u00e9n denominada s\u00edndrome de Cockayne, s\u00edndrome de Webber-Cockayne ou s\u00edndrome de Neill-Dingwal, \u00e9 unha doenza de orixe xen\u00e9tica, de tipo autos\u00f3mica recesiva. \u00c9 unha entidade rara e clasif\u00edcase dentro do grupo das leucodistrofias. Os pacientes afectados te\u00f1en un exceso de sensibilidade \u00e1 luz solar, te\u00f1en estatura reducida e sofren de avellentamento prematuro. A causa da enfermidade \u00e9 un defecto nos mecanismos de reparaci\u00f3n do ADN.\nA incidencia da s\u00edndrome de Cockayne \u00e9 de 1 caso cada 200.000 persoas por ano. O seu progn\u00f3stico \u00e9 nefasto, e en raras ocasi\u00f3ns os doentes chegan at\u00e9 a segunda d\u00e9cada da vida.\nDebe o seu nome ao f\u00edsico ingl\u00e9s Edward Alfred Cockayne (1880-1956) e ao dermat\u00f3logo ingl\u00e9s Frederick Parkes Weber (1863-1962).\nCausas.\nA SC ten unha orixe xen\u00e9tica, en tanto que se produce un fallo nos mecanismos de reparaci\u00f3n do ADN, concretamente \u00e1 reparaci\u00f3n por escisi\u00f3n de nucle\u00f3tidos (NER, do ingl\u00e9s, \"nucleotide excision reparation\"). Pertence ao mesmo grupo de doenzas que o xeroderma pigmentoso e a tricotiodistrofia.\nTen un patr\u00f3n hereditario autos\u00f3mico recesivo, e describ\u00edronse mutaci\u00f3ns en dous xenes importantes: ERCC6 (CSB; 10q11) e ERCC8 (CSA; 5q12.1), nos cromosomas 10 e 5 respectivamente. A mutaci\u00f3n nestes dous xenes producir\u00eda aproximadamento o 70% dos casos de leucodistrofia ortocrom\u00e1tica.\nS\u00edntomas.\nOs pacientes con SC adoitan ter unha aparencia consumida por mor do avellentamento prematuro, causado en parte pola atrofia do tecido graxo subcut\u00e1neo. Os s\u00edntomas principais son o atraso mental, o atraso do desenvolvemento f\u00edsico e intelectual do cativo, a ataxia cerebelosa, a espasticidade, a neuropat\u00eda perif\u00e9rica desmielinizante, a retinopat\u00eda pigmentaria, e outras anomal\u00edas coma cegueira, xordeira e presenza de carie.\nOs doentes que sofren SC adoitan ser rapaces coa cabeza pequena (microcefalia), as orellas grandes e o nariz pequeno. Nalg\u00fans deles tam\u00e9n existe unha importante fotosensibilidade.\nDiagn\u00f3stico.\nA base do diagn\u00f3stico \u00e9 a demostraci\u00f3n da anomal\u00eda nos mecanismo de reparaci\u00f3n de ADN, para o cal existen test da reparaci\u00f3n do ADN.\nPara a SC de tipo II, p\u00f3dese diagnosticar a doenza antes de que o neno naza, analizando as c\u00e9lulas do l\u00edquido amni\u00f3tico ou das vilosidades cori\u00f3nicas.\nTratamento.\nNon existe tratamento eficaz que cure esta doenza. As\u00ed, o \u00fanico tratamento pos\u00edbel consiste en paliar a sintomatolox\u00eda derivada da enfermidade. A proteci\u00f3n solar, os aud\u00edfonos, ou mesmo a fisioterapia poden axudar a reducir os s\u00edntomas durante a vida do doente. Malia todo, as expectativas de supervivencia raramente superan os 20 anos de idade."}
{"id": "241799", "revid": "12452", "url": "https://gl.wikipedia.org/wiki?curid=241799", "title": "\u00d3rgano xenital", "text": ""}
{"id": "241800", "revid": "1131", "url": "https://gl.wikipedia.org/wiki?curid=241800", "title": "Isidro de la Cal", "text": "Isidro de la Cal \u00e9 unha empresa galega de produci\u00f3n e comercializaci\u00f3n de peixe e marisco con orixe en Castela e Le\u00f3n.\nHistoria.\nAs orixes da empresa fundada por Isidro de la Cal estaban mercando peixe fresco no porto da Coru\u00f1a e envi\u00e1ndoo a peixar\u00edas de Castela e Le\u00f3n.\nA empresa diversifica a s\u00faa actividade na subministraci\u00f3n, produci\u00f3n, elaboraci\u00f3n, comercializaci\u00f3n e distribuci\u00f3n de produtos do mar. Peixe e marisco tanto en fresco como conxelados. Ten acordos pesqueiros con outras empresas e factor\u00edas de acuicultura propias. Ten plantas de acuicultura propias en Valdovi\u00f1o para a produci\u00f3n de rodaballo e de troitas en Carballo.\nCertificaci\u00f3ns ambientais.\nA empresa ten as certificaci\u00f3ns:"}
{"id": "241804", "revid": "1131", "url": "https://gl.wikipedia.org/wiki?curid=241804", "title": "Accidente de Monteagudo", "text": "O accidente de Monteagudo foi un accidente de aviaci\u00f3n que tivo lugar o 22 de febreiro de 1944 no concello de Calvos de Rand\u00edn. O aparello accidentado era un Lockheed Hudson do No. 48 Squadron da Royal Air Force que voaba dende Xibraltar ata Inglaterra con outros 12 avi\u00f3ns.\nO 48 Squadron levaba baseado en Xibraltar dende decembro de 1942, onde os seus Hudson realizaban tarefas de patrulla mar\u00edtina no escenario do Mediterr\u00e1neo. No d\u00eda do accidente o escuadr\u00f3n regresaba a Inglaterra para ser reequipado con Douglas Dakota e ser reconvertido nunha unidade de transporte que posteriormente participar\u00eda na operaci\u00f3n Overlord. \nDurante esa mesma misi\u00f3n outro Hudson (EW906) esnafrouse na Serra da Estrela portuguesa, preto da localidade de Loriga, morrendo tam\u00e9n todos os seus ocupantes.\nAccidente.\nO feito tivo lugar no marco da segunda guerra mundial, tres meses antes do D\u00eda D. Unha aeronave brit\u00e1nica, un Lockheed Hudson (Hudson EW916), transportaba artiller\u00eda desde Xibraltar cara a Londres. Na nave \u00edan tres homes brit\u00e1nicos, John William Simpson (31 anos), Ivor John Williams (33 anos) e George Benjamin Partt (22 anos), e tres canadenses, James Douglas Morgan (21 anos), Alexander Stalker (21 anos) e Alfred Ian Gregg (26 anos). O piloto, que sa\u00edra despedido enganchado ao asento, foi parar a unhas matogueiras pr\u00f3ximas. Morreron t\u00f3dolos pasaxeiros.\nO suceso tivo lugar \u00e1s 4 da ma\u00f1\u00e1. Logo de rozar un monte no concello de Montalegre, a\u00ednda en territorio portugu\u00e9s, chocou contra o curuto de Monteagudo, preto dos lugares de Vilar e Vilari\u00f1o, na parroquia de Rand\u00edn, a 40 metros da fronteira co pa\u00eds luso. Logo do segundo impacto, arrastrouse 800 m pola ladeira norte, deixando un rastro de lume. Explotaron os tambores de balas e os explosivos que levaba a aeronave, mant\u00e9ndose o incendio durante seis horas.\nLu\u00eds Garc\u00eda Ma\u00f1\u00e1 narra o suceso na s\u00faa novela \"Por que as sombras non te\u00f1en ollos\" publicada en Xerais no ano 2015."}
{"id": "241805", "revid": "98629", "url": "https://gl.wikipedia.org/wiki?curid=241805", "title": "Transferencia horizontal de xenes", "text": "A transferencia horizontal de xenes, tam\u00e9n chamada transferencia lateral de xenes ou transferencia xen\u00e9tica horizontal (abreviada THX ou HGT polas s\u00faas siglas en ingl\u00e9s) \u00e9 unha transferencia de xenes entre organismos dun modo distinto \u00e1 reproduci\u00f3n tradicional, que pode darse entre individuos da mesma especie ou de especies distintas. O seu nome de transferencia \"horizontal\" ou \"lateral\" de xenes contraponse a \"transferencia vertical\", que \u00e9 a transmisi\u00f3n de xenes desde a xeraci\u00f3n parental \u00e1 descendencia por medio da reproduci\u00f3n sexual ou asexual. A transferencia horizontal de xenes foi un importante factor na evoluci\u00f3n de moitos organismos, desde bacterias a eucariotas superiores.\nA transferencia horizontal de xenes \u00e9 a raz\u00f3n principal de que se produza a resistencia a antibi\u00f3ticos bacteriana, e xoga un importante papel na activaci\u00f3n de bacterias que poden degradar novos compostos como os pesticidas fabricados polo ser humano e na evoluci\u00f3n, mantemento e transmisi\u00f3n da virulencia nos microorganismos.&lt;ref name=\"doi10.3389/fcimb.2012.00161\"&gt;Keen, E. C. (2012). \"Paradigms of pathogenesis: Targeting the mobile genetic elements of disease\". Frontiers in Cellular and Infection Microbiology 2. doi:10.3389/fcimb.2012.00161 .&lt;/ref&gt; Esta transferencia horizontal de xenes con frecuencia implica a bacteri\u00f3fagos temperados e pl\u00e1smidos. Os xenes que son responsables da resistencia a antibi\u00f3ticos nunha especie de bacterias poden transferirse a outras especies bacterianas por medio de varios mecanismos (por exemplo, por medio de pilus F), o que dotar\u00e1 de xenes de resistencia a antibi\u00f3ticos ao receptor, o cal \u00e9 unha ameaza m\u00e9dica coa que hai que tratar. Esta \u00e9 a principal raz\u00f3n pola que os antibi\u00f3ticos non deben ser consumidos e administrados aos pacientes sen unha axeitada prescrici\u00f3n por parte dun m\u00e9dico.\nA maior\u00eda dos estudos en xen\u00e9tica enfoc\u00e1ronse \u00e1 transferencia vertical, pero hai unha consciencia crecente de que a transferencia horizontal de xenes \u00e9 un fen\u00f3meno moi significativo e quizais \u00e9, entre os organismos unicelulares, a forma dominante de transferencia xen\u00e9tica.\nA transferencia horizontal de xenes artificial \u00e9 un tipo de t\u00e9cnica en enxe\u00f1ar\u00eda xen\u00e9tica.\nHistoria.\nA transferencia horizontal de xenes foi descrita por primeira vez en Seattle en 1951 nunha publicaci\u00f3n que demostraba que a transferencia dun xene viral \u00e1 bacteria \"Corynebacterium diphtheriae\" orixinaba unha cepa virulenta a partir dunha cepa que non o era, o que tam\u00e9n serviu para resolver o enigma da difteria (no que os pacientes pod\u00edan infectarse coa bacteria pero non ter s\u00edntomas, pero despois \u00e1s veces esta transform\u00e1base de repente en virulenta), e deu o primeiro exemplo da importancia dos ciclos lisox\u00e9nicos. A transferencia de xenes foi descrita no Xap\u00f3n en 1959 nunha publicaci\u00f3n que demostraba a transferencia da resistencia a antibi\u00f3ticos entre diferentes especies de bacterias. A metade da d\u00e9cada de 1980, Syvanen prediciu que a transferencia lateral de xenes tivo unha grande importancia biol\u00f3xica, e estivo implicada en dar forma \u00e1 historia evolutiva das especies desde o principio da aparici\u00f3n da vida sobre a Terra.\nEn palabras de Jain, Rivera e Lake (1999): \"Cada vez m\u00e1is, os estudos de xenes e xenomas indican que tivo lugar unha considerable transferencia horizontal de xenes entre os procariotas\". (ver tam\u00e9n Lake e Rivera, 2007). O fen\u00f3meno parece que foi moi significativo tam\u00e9n entre os eucariotas unicelulares. Como sinaloron Bapteste et al. (2005), \"evidencias adicionais suxiren que a transferencia de xenes poder\u00eda tam\u00e9n ser un importante mecanismo evolutivo na evoluci\u00f3n dos protistas.\"\nHai algunhas evidencias de que as plantas superiores e os animais tam\u00e9n se viron afectadas por esta transferencia. Richardson e Palmer (2007) afirmaron: \"A transferencia horizontal de xenes (HGT) xogou un papel principal na evoluci\u00f3n das bacterias e \u00e9 moi com\u00fan en certos eucariotas unicelulares. Por\u00e9n, a prevalencia e importancia da HGT na evoluci\u00f3n de eucariotas multicelulares permanece pouco clara.\"\nDebido \u00e1 crecente cantidade de evidencias que suxiren a importancia deste fen\u00f3meno para a evoluci\u00f3n (v\u00e9xase m\u00e1is abaixo) bi\u00f3logos moleculares como Peter Gogarten consideraron a transferencia horizontal de xenes como \"un novo paradigma para a biolox\u00eda\".\nO fen\u00f3meno pode ser un perigo agochado nas aplicaci\u00f3ns da enxe\u00f1ar\u00eda xen\u00e9tica, xa que poder\u00eda permitir que ADN transx\u00e9nico perigoso se espallase de especie a especie.\nMecanismo.\nHai varios mecanismos para a transferencia horizontal de xenes:\nVirus.\nOs virus chamados \"mimivirus\" infectan amebas. Outros virus, chamados \"Sputnik\" (un virus sat\u00e9lite), tam\u00e9n infectan amebas, pero non se poden reproducir a menos que un mimivirus infectase antes \u00e1 mesma c\u00e9lula. O co\u00f1ecemento do xenoma de \"Sputnik\" serviu para unha mellor comprensi\u00f3n da s\u00faa biolox\u00eda. A\u00ednda que 13 dos seus xenes mostran poucas similitudes con calquera outro xene co\u00f1ecido, tres deles est\u00e1n moi relacionados con xenes de mimivirus e mamavirus, e quizais foron canibalizados polos diminutos virus cando empaquetaban as s\u00faas part\u00edculas compo\u00f1entes nalg\u00fan momento da s\u00faa historia evolutiva. Isto suxire que o virus sat\u00e9lite poder\u00eda realizar unha transferencia horizontal de xenes entre virus, en certo modo similar ao transporte de xenes feito por bacteri\u00f3fagos entre as bacterias.\"\nProcariotas.\nA transferencia horizontal de xenes \u00e9 com\u00fan entre as bacterias, mesmo entre as que est\u00e1n moi pouco emparentadas. Este proceso crese que \u00e9 unha causa significativa do incremento da resistencia aos f\u00e1rmacos producida cando unha c\u00e9lula bacteriana adquiere resistencia e transfire rapidamente xenes de resistencia a moitas especies. A transferencia horizontal de xenes tam\u00e9n xoga un papel no espallamento de factores de virulencia, como exotoxinas e exoencimas, entre bacterias. Propux\u00e9ronse estratexias para combater certas infecci\u00f3ns bacterianas tomando como obxectivo factores de virulencia espec\u00edficos e elementos xen\u00e9ticos m\u00f3biles.\nEucariotas.\n\"As comparaci\u00f3ns de secuencias suxiren a transferencia horizontal recente de moitos xenes entre diversas especies mesmo a trav\u00e9s das fronteiras entre os \"dominios\" filoxen\u00e9ticos. Deste xeito, a determinaci\u00f3n da historia filoxen\u00e9tica dunha especie non pode facerse conclusivamente determinando as \u00e1rbores evolutivas por medio de xenes \u00fanicos\".\nTransferencia horizontal de xenes artificial.\nA enxe\u00f1ar\u00eda xen\u00e9tica \u00e9 esencialmente unha transferencia horizontal de xenes, a\u00ednda que con casetes de expresi\u00f3n sint\u00e9ticos. O sistema transpos\u00f3n Bela dormente (SB, \"Sleeping Beauty\") foi desenvolvido como un axente de transferencia de xenes sint\u00e9tico que estaba baseado nas capacidades co\u00f1ecidas dos transpos\u00f3ns \"Tc1/mariner\" de invadiren xenomas de especies extremadamente diversas. O sistema SB utilizouse para introducir secuencias xen\u00e9ticas nunha ampla variedade de xenomas animais.\nImportancia en evoluci\u00f3n.\nA transferencia horizontal de xenes \u00e9 un factor potrencial de confusi\u00f3n \u00e1 hora de inferir \u00e1rbores filoxen\u00e9ticas baseadas na secuencia dun xene. Por exemplo, se tomamos d\u00faas bacterias pouco emparentadas que intercambiaran un xene, a \u00e1rbore filoxen\u00e9tica que as incl\u00faa mostrar\u00e1 que est\u00e1n moi emparentadas porque ese xene \u00e9 o mesmo a\u00ednda que a maior\u00eda dos outros xenes sexan distintos. Por esta raz\u00f3n o ideal \u00e9 a mi\u00fado usar outra informaci\u00f3n para inferir unha filoxenia m\u00e1is segura como a presenza ou ausencia de xenes ou, m\u00e1is comunmente, inclu\u00edr un rango de xenes o m\u00e1is amplo posible para a an\u00e1lise filoxen\u00e9tica.\nPor exemplo, o xene m\u00e1is com\u00fan usado para constru\u00edr as relaci\u00f3ns filoxen\u00e9ticas entre procariotas \u00e9 o xene do ARNr 16S, xa que as s\u00faas secuencias tenden a estar conservadas entre membros situados a distancias filoxen\u00e9ticas curtas, pero \u00e9 o suficientemente variable como para que se poidan medir as diferenzas. Por\u00e9n, en anos recentes argumentouse que os xenes de ARNr 16S poden tam\u00e9n transferirse horizontalmente. A\u00ednda que isto pode ser infrecuente, fai que a validez das \u00e1rbores filoxen\u00e9ticas constru\u00eddas a partir dos xenes de ARNr 16S deba ser reavaliada.\nO bi\u00f3logo Johann Peter Gogarten suxeriu que \"a met\u00e1fora orixinal dunha \u00e1rbore xa non cadra cos datos da recente investigaci\u00f3n en xenomas\" e, por tanto, \"os bi\u00f3logos deber\u00edan usar a met\u00e1fora dun mosaico para describir as diferentes historias combinadas en xenomas individuais e usar a met\u00e1fora dunha rede para visualizar o rico intercambio e efectos cooperativos da transferencia horizontal de xenes entre microbios.\" Existen varios m\u00e9todos para inferir esas redes filoxen\u00e9ticas.\nUsando marcadores filoxen\u00e9ticos dun \u00fanico xene, \u00e9 dif\u00edcil trazar a filoxenia dos organismos en presenza de transferencias horizontais de xenes. Combinar o modelo de coalescencia simple da cladox\u00e9nese cos eventos raros de transferencia horizontal de xenes suxire que non houbo un \u00fanico antepasado com\u00fan m\u00e1is recente que contivese todos os xenes ancestrais que son compartidos entre os tres dominios da vida. Cada mol\u00e9cula contempor\u00e1nea ten a s\u00faa propia historia e rastr\u00e9ase ata unha mol\u00e9cula indivudual cenancestral. Por\u00e9n, estes devanceiros molecularess probablemente estaban presentes en diferentes organismos en tempos diferentes.\"\nArtigo en Scientific American (2000).\n\"Uprooting the Tree of Life\" de W. Ford Doolittle \u00e9 un artigo publicado en \"Scientific American\" en febreiro de 2000, que cont\u00e9n unha discusi\u00f3n sobre o \u00faltimo antepasado com\u00fan universal e os problemas que xorden con ese concepto cando se considera a transferencia horizontal de xenes. O artigo cobre unha grande \u00e1rea, como a hip\u00f3tese endosimbi\u00f3tica para os eucariotas, o uso de pequenas subunidades de ARNr (SSU RNAr) como medida das distancias evolutivas (campo no que traballara Carl Woese cando formulou a primeira \u00e1rbore da vida moderna no que se propuxo a existencia do dominio das Archaea) e outros t\u00f3picos relevantes. De feito, foi examinando ese novo terceiro dominio como se viu que a transferencia horizontal de xenes \u00eda ser un asunto complicado. Por exemplo, \"Archaeoglobus fulgidus\" \u00e9 citado no artigo como unha anomal\u00eda na s\u00faa \u00e1rbore filoxen\u00e9tica baseada na codificaci\u00f3n do encima HMGCoA redutase (o organismo en cuesti\u00f3n \u00e9 unha arquea ben definida, con todos os l\u00edpidos celulares e maquinaria de transcrici\u00f3n xen\u00e9tica que se esperan nunha arquea, pero con xenes para a HMGCoA redutase que son de orixe bacteriana).\nO artigo contin\u00faa expo\u00f1endo que unha transferencia horizontal de xenes extensa implica que nunca houbo unha c\u00e9lula \u00fanica que puidese denominarse o \u00faltimo antepasado com\u00fan universal. Citan as palabras de Carl Woese, que dixo: \"o antepasado non puido ser un organismo particular, unha soa li\u00f1axe de organismos. Foi un conglomerado de c\u00e9lulas primitivas comunal, sen gran cohesi\u00f3n e diverso que evolucionou como unha unidade, e que finalmente se desenvolveu ata un estadio no que se fragmentou en varias comunidades distintas, que \u00e1 s\u00faa vez se converteron nas tres li\u00f1as primarias de descendencia (bacteria, arquea e eucariotas)\"\nWoese afirmou tam\u00e9n: \"En condici\u00f3ns de extrema transferencia horizontal de xenes, non hai unha \"\u00e1rbore\" (de organismos). A evoluci\u00f3n \u00e9 basicamente reticulada.\"\nArtigo en Nature (2010).\nAs formulaci\u00f3ns anteriores foron despois contraditas por traballos posteriores. Por exemplo, no artigo \"A formal test of the theory of universal common ancestry\" publicado en \"Nature\" en maio de 2010, Douglas Theobald argumenta que si houbo un \u00faltimo antepasado com\u00fan universal a todas as formas de vida hoxe existentes e que a transferencia horizontal de xenes non nos impide inferir isto.\nEn palabras de Theobald: \"Entre un amplo rango de modelos biol\u00f3xicos que implican a ascendencia independente dos principais grupos taxon\u00f3micos, resultou que as probas de selecci\u00f3n modelo apoian abrumadoramente ao antepasado com\u00fan universal independentemente da presenza de transferencias horizontais de xenes e de eventos simbi\u00f3ticos de fusi\u00f3n. Estes resultados proporcionan unha poderosa evidencia estat\u00edstica corroborando a monofilia de todas as formas de vida.\"\nOutros autores opinaron que o test de Theobald \"non \u00e9 suficiente para rexeitar a hip\u00f3tese alternativa das orixes separadas da vida\" Despois Theobald insistiu en que os seus modelos estat\u00edsticos son os m\u00e1is axeitados para distinguir ente esas hip\u00f3teses e que apoian a idea dun antepasado com\u00fan universal.\nXenes.\nExemplos de transferencias horizontais de xenes hist\u00f3ricas das que hai evidencia son as dos seguintes xenes:"}
{"id": "241806", "revid": "1888", "url": "https://gl.wikipedia.org/wiki?curid=241806", "title": "Jos\u00e9 Cao Moure", "text": "Jos\u00e9 Cao Moure, co\u00f1ecido como P.P.K.O., nado en 1880 e finado en Vigo o 11 de febreiro de 1960, foi un editor e escritor galego. .\nTraxectoria.\nEstableceuse en Vigo e foi propietario da editorial PPKO. As s\u00faas obras, moi comerciais, conte\u00f1en abundantes fotograf\u00edas. Editou os libros de ouro de Santiago de Compostela, Lugo, Pontevedra, Mar\u00edn, Ourense e A Coru\u00f1a. Publicou tam\u00e9n un manual para tip\u00f3grafos. Colaborou en \"Faro de Vigo\".\nO seu libro \"Los Pazos Gallegos\" (1927-1932), en colaboraci\u00f3n con Javier Ozores e o Marqu\u00e9s de Quintanar, percorre a arquitectura galega m\u00e1is representativa dos pazos en Galicia.\nCabaleiro da Orde Civil de Afonso XII dende 1906 e comendador de n\u00famero a partir de 1920. Acad\u00e9mico da Real Academia Galega dende 1913 e da Real Academia de Belas Artes de San Fernando dende 1920. No ano 1923 nome\u00e1rono equivalente do portugu\u00e9s Instituto de Estudos do Minho e en 1940 recibiu a encomenda de Afonso X o Sabio. Foi concelleiro de Vigo."}
{"id": "241807", "revid": "2520", "url": "https://gl.wikipedia.org/wiki?curid=241807", "title": "S\u00edndrome de Cockayne", "text": ""}
{"id": "241808", "revid": "2520", "url": "https://gl.wikipedia.org/wiki?curid=241808", "title": "S\u00edndrome de Webber-Cockayne", "text": ""}
{"id": "241809", "revid": "2520", "url": "https://gl.wikipedia.org/wiki?curid=241809", "title": "S\u00edndrome de Neill-Dingwall", "text": ""}
{"id": "241810", "revid": "27155", "url": "https://gl.wikipedia.org/wiki?curid=241810", "title": "Transferencia lateral de xenes", "text": ""}
{"id": "241811", "revid": "27155", "url": "https://gl.wikipedia.org/wiki?curid=241811", "title": "Transferencia de xenes lateral", "text": ""}
{"id": "241812", "revid": "27155", "url": "https://gl.wikipedia.org/wiki?curid=241812", "title": "Transferencia de xenes horizontal", "text": ""}
{"id": "241813", "revid": "27155", "url": "https://gl.wikipedia.org/wiki?curid=241813", "title": "Transferencia xen\u00e9tica horizontal", "text": ""}
{"id": "241814", "revid": "98629", "url": "https://gl.wikipedia.org/wiki?curid=241814", "title": "OMIM", "text": "O proxecto Online Mendelian Inheritance in Man (en galego, \"Herdanza mendeliana online en humanos\") \u00e9 unha base de dados que cataloga todas as doenzas humanas que te\u00f1an unha compo\u00f1ente xen\u00e9tica. Cando \u00e9 pos\u00edbel fai a ligaz\u00f3n desas doenzas aos seus respectivos xenes.\nO c\u00f3digo MIM.\nA cada doenza e xene \u00e9lle atribu\u00eddo un d\u00edxito con seis cifras. A primeira cifra reflicte o tipo de herdanza."}
{"id": "241816", "revid": "2520", "url": "https://gl.wikipedia.org/wiki?curid=241816", "title": "Online Mendelian Inheritance in Man", "text": ""}
{"id": "241818", "revid": "56817", "url": "https://gl.wikipedia.org/wiki?curid=241818", "title": "Hepatomegalia", "text": "A hepatomegalia \u00e9 unha condici\u00f3n na que o tama\u00f1o do f\u00edgado fica aumentado. Polo xeral, indica a existencia dunha hepatopat\u00eda (doenza do f\u00edgado). Malia iso, non todos os individuos con doenzas do f\u00edgado presentan un tama\u00f1o aumentado, e mesmo alg\u00fans te\u00f1en un tama\u00f1o menor do normal.\nNormalmente a hepatomegalia \u00e9 asintom\u00e1tica e non produce manifestaci\u00f3n algunha. Por\u00e9n, cando o aumento de volume \u00e9 acentuado, pode causas dor abdominal ou unha sensaci\u00f3n de plenitude."}
{"id": "241819", "revid": "1131", "url": "https://gl.wikipedia.org/wiki?curid=241819", "title": "Ponte de Xuvia", "text": "A ponte de Xuvia \u00e9 unha ponte de pedra constru\u00edda sobre unha orixinaria romana e posteriormente sobre outra de orixe medieval que une os concellos de Neda e Nar\u00f3n sobre o r\u00edo Grande de Xuvia, por ela pasa a estrada AC-862, antes chamada C-642.\nHistoria.\nSituada ao fondo da r\u00eda de Ferrol a ponte actual \u00e9 de finais do s\u00e9culo XIX substitu\u00edndo outras anteriores, unha g\u00f3tica e outra de madeira."}
{"id": "241821", "revid": "56817", "url": "https://gl.wikipedia.org/wiki?curid=241821", "title": "Tot\u00f3 (Oz)", "text": "Tot\u00f3 \u00e9 nome do canci\u00f1o da rapariga Dorothy, na obra do escritor norteamericano L. Frank Baum: \"O mago de Oz\", que acompa\u00f1a a nena na s\u00faa primeira aventura na Terra de Oz.\nTam\u00e9n aparece nos filmes feitos a partir da novela, como \"The Wizard of Oz\", musical de 1939."}
{"id": "241822", "revid": "55340", "url": "https://gl.wikipedia.org/wiki?curid=241822", "title": "Lingua kven", "text": "O kven \u00e9 unha variedade do conxunto dialectal per\u00e4pohjola do finland\u00e9s que falan en Noruega os kvens e que est\u00e1 reco\u00f1ecido como lingua, por raz\u00f3ns pol\u00edticas e hist\u00f3ricas , minoritaria polo goberno noruegu\u00e9s desde o ano 2005 aplic\u00e1ndolle a parte II da Carta Europea das Linguas Rexionais ou Minoritarias o que \u00e9 visto como insuficiente por organizaci\u00f3ns defensoras do kven . Est\u00edmase o n\u00famero de falantes entre 2000 e 8000; non obstante, o seu uso entre a xente nova \u00e9 moi reducido, polo que se considera que est\u00e1 seriamente ameazada de extinci\u00f3n. O kven incorporou moitas palabras norueguesas e mant\u00e9n formas arcaicas do finland\u00e9s.\nHistoria e distribuci\u00f3n xeogr\u00e1fica.\nOs primeiros testemu\u00f1os escritos de asentamentos kven no norte do que hoxe \u00e9 Noruega datan de 1520 pero a partir do comezo do s\u00e9culo XVIII aumentaron o seu n\u00famero, nun primeiro per\u00edodo ata 1820 establec\u00e9ronse comunidades agr\u00edcolas no oeste de Finmark e no norte de Troms, nun segundo per\u00edodo entre 1820-1890 as comunidades, m\u00e1is ligadas \u00e1 miner\u00eda e \u00e1 pesca establec\u00e9ronse no leste de Finmark, e o terceiro per\u00edodo foi de 1890 a 1930. Existen nese territorio inmigrantes finlandeses que emigraron con posterioridade pero xa non son considerados kven \nNo s\u00e9culo XXI a maior\u00eda dos falantes de kven local\u00edzanse no nordeste de Noruega, nas localidades de Bug\u00f8ynes, Neiden, Vestre Jakobselv,Vads\u00f8 e B\u00f8rselv. Hai uns poucos falantes de idade nos concellos de Nordreisa e Storfjord.\nReco\u00f1ecemento como lingua.\nTradicionalmente en noruegu\u00e9s denomin\u00e1base \u00e1s falas finesas do seu territorio \"kv\u00e6nsk spr\u00e5k\" e era en orixe de car\u00e1cter pexorativo , esas falas carec\u00edan de forma escrita pero a mediados da d\u00e9cada de 1970 o ling\u00fcista kven Terje Aronsen comezou o proceso de recuperaci\u00f3n e revitalizaci\u00f3n das falas kven como unha modalidade propia, relacionada pero diferente do finland\u00e9s est\u00e1ndar, que non se basea en ning\u00fan dialecto en particular sen\u00f3n que ten elementos de varios e mesmo regras gramaticais e l\u00e9xico que non est\u00e1 presente en ning\u00fan dialecto, co nome de lingua kvena (\"kv\u00e4\u00e4vin kielen\"), que ao primeiro atopou oposici\u00f3n pero que adoptou a revista \"Ruijan Kaiku\" e que acabou populariz\u00e1ndose entre os kvens e finalmente o goberno noruegu\u00e9s reco\u00f1eceu en 2005 o kven como unha lingua independente pero a\u00ednda as\u00ed permanece nunha situaci\u00f3n precaria .\nStatus.\nDesde 1860 o goberno noruegu\u00e9s intentou asimilar os kvens, prohibindo o uso da s\u00faa lingua nas escolas e na administraci\u00f3n, e norueguizando os seus nomes e top\u00f3nimos. A partir de 1969 permitiuse o ensino voluntario do finland\u00e9s, e nese marco comezou a se ensinar dentro da materia tam\u00e9n a variedade kven no ensino primario, situaci\u00f3n que se mantivo despois do reco\u00f1ecemento do kven como lingua diferenciada. Desde o curso 2006 p\u00f3dese estudar a lingua e cultura kven na Universidade de Troms\u00f8e para a s\u00faa utilizaci\u00f3n polos alumnos Eira S\u00f6derholm escribiu a primeira gram\u00e1tica A Asociaci\u00f3n Kven de Noruega (Ruijan Kveeniliitto) \u00e9 moi activa na reivindicaci\u00f3n e promoci\u00f3n do kven, e organiza cursos para adultos nos seus centros locais. Logo do seu reco\u00f1ecemento oficial en 2005 estableceuse o Instituto Kven a\u00ednda que non estivo totalmente operativo ata 2007, e que \u00e9 un centro nacional para a lingua e cultura Kven que ten a s\u00faa sede en B\u00f8rselv. Forman parte do Instituto o Consello da Lingua Kven, un \u00f3rgano consultivo formado por ling\u00fcistas encargado de formular un est\u00e1ndar para o kven que ten que refrendar a Asemblea da Lingua Kven no que est\u00e1n representados os falantes.\nMedia.\n\"Ruijan Kaiku\" \u00e9 unha publicaci\u00f3n que se edita desde 1995 dirixida \u00e1 comunidade kven, a metade de cada n\u00famero \u00e9 en noruegu\u00e9s, un cuarto en finland\u00e9s e o outro cuarto en kven. Ao primeiro ti\u00f1a car\u00e1cter quincenal pero por problemas financeiros agora \u00e9 mensual, de formato tabloide cada n\u00famero conta con oito p\u00e1xinas e ti\u00f1a 530 subscritores en 2012. Existe un programa semanal de 12 minutos de radio na NRK en finland\u00e9s que incl\u00fae irregularmente contido en kven. Tam\u00e9n existe un anuario con artigos acad\u00e9micos, \"Arina\".\nLiteratura.\nHai unha rica literatura tradicional oral, que consiste en poes\u00eda popular, contos, lendas, canci\u00f3ns, ademais de aparecer en xornais, revistas e traballos etnogr\u00e1ficos. A partir da d\u00e9cada de 1980 aparecen antolox\u00edas publicadas por autores kven, en 1987 Olav Beddari \"Niin saapi sanoa\" con textos tradicionais, en 1994 Reidun Mellem \"Ei hiva t\u00f8tta: Ei sam- ling kventekstar\" con textos de diversos autores, e en 1995 \"Ruijan laulukirja\" onde Bj\u00f8rnar Seppola e Terje Aho recollen psalmos e canci\u00f3ns tradicionais pero \u00e9 Alf Nilsen- B\u00f8rsskog o que puxo os alicerces da literatura kven ao publicar en 2004 a novela \"Kuosuvaaran Takana\", escrita alg\u00fans anos antes, unha historia \u00e9pica kven situada na segunda guerra mundial, segu\u00edronlle \"Aittiruto\" e \"Rauha\" (2011) e os libros de poes\u00eda Muistoin maila (2008), \"\u00c4l\u00e4 unheeta minnuu\" (2010), \"Poiminttoi\" (2010) e \"Korrui tien varrela\" (2010). No ano 2011 Agnes Eriksen publicou os dous primeiros libros infant\u00eds en kven.\nFonolox\u00eda.\nA fonolox\u00eda do kven \u00e9 practicamente a mesma do finland\u00e9s pero mentres o finland\u00e9s est\u00e1ndar substitu\u00edu por , o kven mant\u00edvoo.\nVogais.\nO kven conta con 16 vogais:\nNa escrita, a vogal longa ind\u00edcase dobrando a letra, e.g. &lt;yy&gt; e &lt;\u00f6\u00f6&gt; . Os grafemas que representan , e son &lt;\u00f6&gt;, &lt;\u00e4&gt; e , respectivamente.\nConsoantes.\nO kven conta con 14 consoantes presentes no seu l\u00e9xico patrimonial, e catro m\u00e1is que s\u00f3 aparecen en pr\u00e9stamos:\n s\u00f3 se atopan en pr\u00e9stamos.\n e repres\u00e9ntanse na escrita como &lt;v&gt; e &lt;\u0161&gt;, respectivamente.\n repres\u00e9ntase na escrita como &lt;\u00f0&gt; ou &lt;\u0111&gt;.\n repres\u00e9ntase na escrita como &lt;n&gt; se segue /k/, e &lt;ng&gt; se \u00e9 xeminada, p.e. &lt;nk&gt; e &lt;ng&gt; \nA xeminaci\u00f3n ind\u00edcase na escrita dobrando a letra, p.e. &lt;mm&gt; para e &lt;ll&gt; para "}
{"id": "241825", "revid": "38330", "url": "https://gl.wikipedia.org/wiki?curid=241825", "title": "Kven", "text": ""}
{"id": "241827", "revid": "98629", "url": "https://gl.wikipedia.org/wiki?curid=241827", "title": "Olivetti", "text": "Olivetti \u00e9 unha empresa de tecnolox\u00eda electr\u00f3nica e inform\u00e1tica do grupo Telecom Italia dende 2003.\nHistoria.\nCamilo Olivetti nado en 1868 en Ivrea preto dos Alpes italianos. Con 23 anos ten o t\u00edtulo de enxe\u00f1eiro en Tur\u00edn. Dous anos despois viaxa por primeira vez aos Estados Unidos. Al\u00ed visita algunhas grandes industrias e co\u00f1ece a Edison. Un ano e medio despois regresa a Ivrea. Con 27 anos establece unha pequena empresa para fabricar equipos el\u00e9ctricos de medici\u00f3n.\nNa s\u00faa segunda viaxe aos Estados Unidos visita as f\u00e1bricas de Underwood, Royal e Remington. En Underwood fabricaban 70.000 m\u00e1quinas de escribir ao ano. Al\u00ed adquire os co\u00f1ecementos, a tecnolox\u00eda e a xesti\u00f3n da empresa americana.\nO 29 de outubro de 1908 Camillo Olivetti fundou en Ivrea a Ing. C. Olivetti &amp; C.S.p.A. A empresa ti\u00f1a ent\u00f3n 20 empregados e unha superficie de 500 metros cadrados. A produci\u00f3n era de 20 m\u00e1quinas \u00e1 semana.\nO primeiro modelo de m\u00e1quina de escribir fabricada por Olivetti foi a M1, presentada en 1911 na Exposici\u00f3n Universal de Torino. A M1 difer\u00e9nciase dos modelos americanos pola s\u00faa li\u00f1a sinxela e elegante. \u00c9 de mecanismos novos, sinxelos e r\u00e1pidos. A publicidade v\u00e9ndea como: M\u00e1quina de escribir de primeiro grao, dese\u00f1o orixinal, boa visibilidade de escritura, teclado est\u00e1ndar, escritura bicolor, tabulaci\u00f3n decimal, tecla de retorno de carro, marxes, fabricaci\u00f3n moderna e precisa. En 1913 a empresa xa ti\u00f1a 110 empregados. En 1915, Italia entra en guerra contra Austria. Olivetti converte parte da f\u00e1brica para a produci\u00f3n b\u00e9lica.\nEn 1920 presenta na M20. A f\u00e1brica xa ampliada en 1922 saca 2.000 m\u00e1quinas de escribir grazas sobre todo \u00e1 reorganizaci\u00f3n do traballo e \u00e1 introduci\u00f3n da cadea de montaxe. Crean ent\u00f3n o seu primeiro centro de asistencia t\u00e9cnica a clientes. \nAdriano Olivetti, fillo de Camilo comeza a traballar na f\u00e1brica na mellora dos procesos de produci\u00f3n e en 1928 crea o servizo de publicidade que dirixe el mesmo coa colaboraci\u00f3n de importantes artistas e mestres do dese\u00f1o.\nA empresa medrou rapidamente ampliando e diversificando a oferta. Pasando a ter presenza comercial en Europa e no resto do mundo. Olivetti abriu delegaci\u00f3n en Barcelona en 1929 co nome de Hispano Olivetti. En 1932 morre Domenico Burzio que dende a fundaci\u00f3n da empresa traballou nela, cr\u00e9ase a fundaci\u00f3n que leva o seu nome para asistir aos traballadores e garantir seguridade social.\nA empresa ampl\u00eda a gama de produtos co teletipo T1 e a sumadora MC4S. \nEn 1938 Camilo Olivetti xa con 70 anos deixa a presidencia da empresa ao seu fillo Adriano de 37 anos.\nEn 1943 a f\u00e1brica de Ivrea pasa a ser a sede do Comit\u00e9 de Liberaci\u00f3n Nacional para a loita contra o nazismo e o fascismo.\nO 4 de decembro de 1943 morre aos 75 anos de idade o fundador da empresa Camilo Olivetti. Na segunda guerra mundial e na loita pola liberaci\u00f3n de Italia morren moitos dos empregados de Olivetti. Os nazis tentan destru\u00edr a f\u00e1brica. L\u00e9mbrao unha l\u00e1pida na porta da f\u00e1brica. \nEn 1956 Adriano ser\u00e1 elixido alcalde de Ivrea e deputado en 1958, foi fundador do Movemento Liberal e un activo anti-fascista.\nEn 1959 Olivetti merca Underwood que ti\u00f1a ent\u00f3n 11.000 empregados. En 1960 morre Adriano Olivetti nun accidente de tren. Os problemas financeiros fan que a divisi\u00f3n electr\u00f3nica de Olivetti v\u00e9ndase a General Electric, Fiat e Pirelli. En 1962 sacan ao mercado a primeira calculadora programable do mundo: a P101. Proxecto desenvolvido \u00e1s agachadas polos t\u00e9cnicos xa que a empresa non ti\u00f1a divisi\u00f3n electr\u00f3nica. A P101 foi empregada pola Nasa o ex\u00e9rcito americano e m\u00faltiples empresas americanas. En 1970 Olivetti entra no negocio da maquinaria por Control Num\u00e9rico (CNC). En 1982 Olivetti fabrica o primeiro ordenador europeo. A finais dos anos 1980 Olivetti \u00e9 unha das dez primeiras empresas mundiais de inform\u00e1tica. Nos anos 1990 a entrada da competencia asi\u00e1tica e as baixas marxes fan que abandone este negocio. En 2003 a empresa \u00e9 mercada por Telecom Italia.\nHispano Olivetti.\nO 22 de xaneiro de 1929 cr\u00e9ase por iniciativa do enxe\u00f1eiro catal\u00e1n Julio Capar\u00e1 en Barcelona a Sociedade An\u00f3nima Hispano Olivetti. Despois da Guerra Civil a empresa absorbe a empresa La R\u00e1pida, que fabricaba m\u00e1quinas de escribir e de coser.\nEn 1940 a empresa merca un soar de 10.000 metros cadrados no n\u00famero 866 da Gran V\u00eda. O edificio inaug\u00farase en 1942. Durante a posguerra a empresa medra rapidamente. Hispano Olivetti ao ser unha filial dunha empresa italiana foi favorecida polo r\u00e9xime. Ti\u00f1a soporte t\u00e9cnico de seu e unha posici\u00f3n de monopolio no mercado. En 1963 a empresa chega a ter 3.200 traballadores e era o centro m\u00e1is importante do mundo cunha produci\u00f3n de 600.000 m\u00e1quinas de escribir ao ano. A empresa chegar\u00eda a ser un dos exemplos do \"desarrollismo espa\u00f1ol\". A empresa ti\u00f1a comedores para os traballadores, servizo de garder\u00eda, vacaci\u00f3ns para os fillos dos traballadores e m\u00faltiples actividades e servizos.\nA primeiros dos anos 1980 chega a inform\u00e1tica persoal sendo as m\u00e1quinas de escribir cada vez menos empregadas. A empresa comezou con reduci\u00f3ns de cadro de persoal ata o peche en 1992 da vella f\u00e1brica abrindo unha planta de produci\u00f3n de produtos inform\u00e1ticos no Parc Tecnol\u00f3gic de Cerdanyola del Vall\u00e8s. En 1997 cedeu o material cultural ao Arquivo Hist\u00f3rico de Catalu\u00f1a."}
{"id": "241834", "revid": "1822", "url": "https://gl.wikipedia.org/wiki?curid=241834", "title": "Baldaquino de Santa Mar\u00eda de Caldas de Reis", "text": "Na parede interior da igrexa de Santa Mar\u00eda de Caldas de Reis hai dous paneis dun baldaquino que se sup\u00f3n constit\u00fae a primeira representaci\u00f3n gr\u00e1fica en Galicia do descubrimento de Am\u00e9rica, segundo a hip\u00f3tese de Filgueira Valverde. Foi estudado e descrito en 1930 por L\u00f3pez Ferreiro e est\u00e1 datado nos \u00faltimos anos do s\u00e9culo XV.\nEst\u00e1 formado por dous paneis, un deles con dobre arco, que forman un conxunto de 4,46 m de longo por 50\u00a0cm de alto, e estivo situado no exterior ata que se trasladou \u00f3 interior da igrexa a mediados da d\u00e9cada de 1980.\nIconograf\u00eda.\nNo panel m\u00e1is longo repres\u00e9ntanse tres santos (San Francisco de As\u00eds -franciscano-, San Domingos -dominico- e San Telmo) entre os arcos. N\u00e1mbolos extremos do campo sobre os arcos figuran d\u00faas carabelas con cunchas de vieira nas velas, que se sup\u00f3n poden representar as de Cristovo Col\u00f3n. No espazo entre as carabelas hai o que semella unha serea e un peixe ou monstro mari\u00f1o, un cabaleiro que parece ter na man un azor, varias rosetas e un escudo dos Ribadeneira. A imaxe da serea pode facer menci\u00f3n \u00e1 li\u00f1axe dos Mari\u00f1os. Para Filgueira, estas familias ben puideron ser os que costearon o monumento.\nNo panel menor, sun s\u00f3 arco, hai representados dous anxos m\u00fasicos nos extremos e motivos florais no campo.\nHistoria.\nParece ser que este baldaquino non tivo a misi\u00f3n de protexer o altar, como era habitual nestes elementos escult\u00f3ricos relixiosos, sen\u00f3n que se trata dun semibaldaquino esquinado (o panel largo na fronte e o curto no lateral) para amparar un sepulcro. Segundo Hip\u00f3lito de S\u00e1, en 1667 acoll\u00eda os restos dos descendentes de Jorge Varela e In\u00e9s Mari\u00f1o, fundadores da Capela de San Xurxo. Engade que en 1670 se ordenou \"retirar los doseletes de piedra que cubr\u00edan las capillas de San Ildefonso y San Jorge\", e que os da primeira son os linteis do baldaquino existente na capela de San Roque, tam\u00e9n en Caldas de Reis ."}
{"id": "241837", "revid": "12452", "url": "https://gl.wikipedia.org/wiki?curid=241837", "title": "Calcarius Lapponicus", "text": ""}
{"id": "241838", "revid": "89787", "url": "https://gl.wikipedia.org/wiki?curid=241838", "title": "Ar de Rock", "text": "Ar de Rock \u00e9 o primeiro \u00e1lbum de estudio do m\u00fasico de rock portugu\u00e9s Rui Veloso, publicado en 1980.\nO disco foi producido por Ant\u00f3nio Pinho."}
{"id": "241840", "revid": "89787", "url": "https://gl.wikipedia.org/wiki?curid=241840", "title": "Fora de Moda", "text": "Fora de Moda \u00e9 o segundo \u00e1lbum de estudio do m\u00fasico de rock portugu\u00e9s Rui Veloso, publicado en 1982.\nO disco foi producido polo propio Rui Veloso, Carlos T\u00ea e Nuno Rodrigues."}
{"id": "241841", "revid": "89787", "url": "https://gl.wikipedia.org/wiki?curid=241841", "title": "Guardador de Margens", "text": "Guardador de Margens \u00e9 o terceiro \u00e1lbum de estudio do m\u00fasico de rock portugu\u00e9s Rui Veloso, publicado en 1983.\nO disco foi producido polo propio Rui Veloso e Z\u00e9 Carrapa"}
{"id": "241842", "revid": "23204", "url": "https://gl.wikipedia.org/wiki?curid=241842", "title": "Fanny e Alexander", "text": "Fanny e Alexander (en ) \u00e9 un filme sueco de 1982 escrito e dirixido por Ingmar Bergman. A trama c\u00e9ntrase en dous irm\u00e1ns e a s\u00faa gran familia en Uppsala, Est\u00e1 ambientado en Suecia durante a primeira d\u00e9cada do s\u00e9culo XX. Despois da morte do pai dos nenos (Allan Edwall), a s\u00faa nai (Ewa Fr\u00f6ling) volve casar cun bispo destacado (Jan Malmsj\u00f6) que se volve abusivo contra Alexander pola s\u00faa viva imaxinaci\u00f3n.\nOrixinalmente concibido como un filme para televisi\u00f3n dividido en catro partes cunha duraci\u00f3n de 312 minutos, despois editouse unha versi\u00f3n para as salas cinematogr\u00e1ficas, de 188 minutos, pero foi esta \u00faltima a que se estreou primeiro, a\u00ednda que con posterioridade a versi\u00f3n para a televisi\u00f3n tam\u00e9n se emitiu en cines. O filme ga\u00f1ou catro \u00d3scar en 1984, nas categor\u00eda de mellor filme internacional, mellor fotograf\u00eda, mellor dese\u00f1o de vestiario e mellor direcci\u00f3n de arte.\nEstreouse en galego o 12 de outubro de 2001 a trav\u00e9s da TVG.\nPersonaxes.\nO elenco est\u00e1 composto por:\nCasa Ekdahl\nCasa do bispo\nCasa de Jacobi\nO teatro"}
{"id": "241843", "revid": "16394", "url": "https://gl.wikipedia.org/wiki?curid=241843", "title": "Central sindical", "text": ""}
{"id": "241844", "revid": "83328", "url": "https://gl.wikipedia.org/wiki?curid=241844", "title": "A guerra do tabaco", "text": "A guerra do tabaco \u00e9 unha novela de Carlos Gonz\u00e1lez Reigosa, publicada en 1996. \u00c9 a terceira entrega da saga do detective Nivardo Castro xunto co xornalista Carlos Conde.\nTrama.\nA obra narra unha guerra entre varios narcotraficantes galegos, na \u00e9poca do paso do contrabando de tabaco ao tr\u00e1fico de haxix e coca\u00edna.\nOrlando \u00e9 un xefe dun clan contrabandista da r\u00eda de Arousa. Leva tempo no negocio, no que comezara xunto a Pl\u00e1cido, outro patriarca do seu propio clan. Nos \u00faltimos anos apareceron outros dous clans na zona, o dos irm\u00e1ns Mingallo e o de Roque Caruncho, que tam\u00e9n trafican con outras drogas, mais non hai problemas entre eles.\nPreto da Costa da Morte comeza a operar un novo contrabandista, Alberte Cu\u00f1al, que no canto de con Winston trafica con Marlboro. Orlando provoca unha guerra entre clans para recuperar o liderado no negocio, mais faille entender aos clans da s\u00faa \u00e1rea que a guerra \u00e9 culpa do inimigo com\u00fan e que hai un traidor entre eles. Hai un morto por cada clan da r\u00eda de Arousa, e o home de confianza de Orlando sofre un atentado que silencian como se fose un accidente de tr\u00e1fico para ocultar que \u00eda no coche con d\u00faas prostitutas portuguesas.\nO xornalista Carlos Conde est\u00e1 a investigar o contrabando en Galicia, e conta coa colaboraci\u00f3n de Agapito Land\u00edn, tenente da Garda Civil e de Desiderio Monelo, polic\u00eda nacional. Amais p\u00eddelle axuda a Nivardo Castro, un detective amigo seu, e a Franco Franzini, un co\u00f1ecido seu italiano que se fai pasar por membro da Mafia de N\u00e1poles, a camorra.\nLogo de investigaren por \u00c1msterdam, Vila Real e a costa galega, o detective e o xornalista vense implicados no caso, sendo usados por Alberte Cu\u00f1al como cebo para poder matar a Orlando. Finalmente, os dous l\u00edderes son apreixados."}
{"id": "241845", "revid": "109216", "url": "https://gl.wikipedia.org/wiki?curid=241845", "title": "Mago de Oz (personaxe)", "text": "O Mago de Oz ou Feiticeiro de Oz (Oscar Diggs) \u00e9 o nome polo que se co\u00f1ece o personaxe ficticio dos libros da serie sobre a Terra de Oz, do escritor norteamericano L. Frank Baum, que asume o papel de bruxo para dominar e ser reco\u00f1ecido. Tam\u00e9n \u00e9 o protagonista ou personaxe dos distintos filmes sobre Oz.\nLiteratura.\nO Mago Oscar Diggs xorde no primeiro libro, \"O mago de Oz\" (\"The Wonderful Wizard of Oz\"), como morador da Cidade Esmeralda, fundada por el mesmo, na Terra de Oz - un mundo fant\u00e1stico, habitado por varios pobos e dominado por bruxas malvadas do Leste e do Oeste.\nO Mago pres\u00e9ntase coma un vello artista de circo, que fora un mago ilusionista, e que unha tempestade l\u00e9vao nun globo para Oz. Cando chega, para se protexer das bruxas, finxe ser un poderoso feiticeiro e crea, mediante moitos trucos, o mito de que \u00e9 verdadeiramente un bruxo.\nProcurado pola nena Dorothy Gale, \u00e9 revelado o seu segredo. Despois de ter esta derrotado as d\u00faas bruxas malvadas, o Mago tenta regresar ao mundo real con ela, constru\u00edndo un novo globo - mais este parte sen ela, accidentalmente.\nO meigo retorna a Oz, xunto a Dorothy e un burro no cuarto libro da serie - a\u00ednda que a Terra de Oz propiamente dita non figure no enredo, xa que ambos, xunto ao neno Zeb, un cabalo e a nova amigui\u00f1a de Dorothy, unha gati\u00f1a chamada Eureka, enfr\u00f3ntanse a novos perigos e aventuras nun mundo subterr\u00e1neo.\nNeste volume, Baum revela que Oz traballaba nun circo chamado \"Bailum &amp; Barney\", que al\u00e9n de tres pistas, ti\u00f1a un zool\u00f3xico itinerante.\nCinema.\nNo m\u00edtico \"filme de 1939\" o personaxe interpret\u00e1bao Frank Morgan.\nNo filme de 2013 \"\", o personaxe de Oz (Oscar Diggs) interpr\u00e9tao James Franco."}
{"id": "241849", "revid": "785", "url": "https://gl.wikipedia.org/wiki?curid=241849", "title": "Fernando de Andrade", "text": "Fernando de Andrade p\u00f3dese referir a:"}
{"id": "241851", "revid": "89787", "url": "https://gl.wikipedia.org/wiki?curid=241851", "title": "Cancioneiro de Baena", "text": "O Cancioneiro de Baena \u00e9 o primeiro cancioneiro co\u00f1ecido en lingua castel\u00e1. O seu t\u00edtulo completo \u00e9 \"Cancionero de poetas antiguos que fizo \u00e9 orden\u00f3 e compuso \u00e9 acopil\u00f3 el judino Johan Alfon de Baena\". Foi recompilado por Juan Alfonso de Baena cara a 1445 (outras fontes sinalan entre 1426 e 1430) para ofrecerllo como regalo a Xo\u00e1n II de Castela, amante deste tipo de literatura e autor de l\u00edrica el mesmo, as\u00ed como o seu valido, o condestable \u00c1lvaro de Luna.\nO manuscrito orixinal estivo na biblioteca de Isabel a Cat\u00f3lica, e despois pasou \u00e1 biblioteca de El Escorial. Posteriormente foi levado para facer estudos sobre el, e os herdeiros do estudoso Jos\u00e9 Antonio Conde o venderon, sendo adquirido pola Biblioteca Nacional de Francia.\nCada poeta ten unha pequena presentaci\u00f3n, e conta cun pr\u00f3logo onde se loa o valor da palabra e da arte da poes\u00eda. A obra foi publicada por vez primeira en Madrid en 1851 por Pedro Jos\u00e9 Pidal, e existe unha edici\u00f3n moderna de Joaqu\u00edn Gonz\u00e1lez Cuenca e Brian Dutton.\nDescrici\u00f3n.\nSon 576 composici\u00f3ns de 56 autores co\u00f1ecidos de finais do s\u00e9culo XIV e comezos do XV e de 10 autores desco\u00f1ecidos. As obras pertencen a d\u00faas escolas:"}
{"id": "241852", "revid": "23204", "url": "https://gl.wikipedia.org/wiki?curid=241852", "title": "Carlos Velasco", "text": "Carlos Francisco Velasco Souto, nado en Tomeza (Pontevedra) o 4 de outubro de 1958, \u00e9 un historiador galego.\nTraxectoria.\nDoutor en Xeograf\u00eda e Historia pola Universidade de Santiago de Compostela no 1985. Exerce como profesor titular de Historia Contempor\u00e1nea na Universidade da Coru\u00f1a. Como investigador est\u00e1 especializado en temas de historia social de Galiza, e \u00e9 autor de varios libros e artigos en revistas especializadas.\nEn 2011 foi nomeado presidente da Asociaci\u00f3n Galega de Historiadores."}
{"id": "241853", "revid": "56817", "url": "https://gl.wikipedia.org/wiki?curid=241853", "title": "Oldambt", "text": "Oldambt \u00e9 un concello da provincia de Groninga nos Pa\u00edses Baixos establecido o 1 de xaneiro de 2010 pola uni\u00f3n dos antigos concellos de Reiderland, Scheemda e Winschoten. Situado na fronteira alem\u00e1, a s\u00faa superficie \u00e9 de \n241\u00a0km\u00b2, a poboaci\u00f3n era de 38.768 habitantes en 2012 e a capital \u00e9 Winschoten.\nLugares.\nEn Oldambt local\u00edzanse as poboaci\u00f3ns de Blauwestad, un novo asentamento formado en 2007, Bad Nieuweschans, Beerta, Drieborg, Finsterwolde, Nieuw-Beerta, Heiligerlee, Midwolda, Nieuw Scheemda, Nieuwolda, Oostwold e Westerlee."}
{"id": "241854", "revid": "12452", "url": "https://gl.wikipedia.org/wiki?curid=241854", "title": "Carlos F. Velasco Souto", "text": ""}
{"id": "241855", "revid": "85894", "url": "https://gl.wikipedia.org/wiki?curid=241855", "title": "Arcediago de Toro", "text": "Gonzalo Rodr\u00edguez, nado cara a 1345 e finado cara a 1425, m\u00e1is co\u00f1ecido polo seu cargo de arcediago de Toro, foi un poeta galego da escola galego-castel\u00e1, de finais do s\u00e9culo XIV. Compuxo a s\u00faa obra en lingua galega, un testamento e 5 cantigas de poes\u00eda piadosa, que aparecen recollidas no Cancioneiro de Baena.\nTraxectoria.\nA trav\u00e9s das r\u00fabricas das s\u00faas composici\u00f3ns co\u00f1\u00e9cese o seu cargo eclesi\u00e1stico, de reitor do cabido de Toro. \u00c9 posible identificalo co Gonzalo Rodr\u00edguez que figura como testemu\u00f1a nun tratado asinado en 1383 en Salvaterra de Mi\u00f1o polo casamento de Xo\u00e1n I de Castela e Dona Beatriz, filla de Fernando I de Portugal.\nSuponse que \u00e9 de orixe galega pola lingua empregada na s\u00faa obra, pola presenza de numerosos cargos eclesi\u00e1sticos galegos e portugueses no tratado de Salvaterra, e pola orixe galega de personaxes citadas nas s\u00faas poes\u00edas.\nCultivou a s\u00e1tira burlesca herdeira das cantigas de escarnio e maldicir. Foi un dos primeiros cultivadores do verso de arte maior. Usou recursos da literatura galego-portuguesa como o leixapr\u00e9n, o mordobre e a annominatio. Na peza \"A Deus, Amor! A Deus, el Rei!\" trata o tema da partida, desped\u00edndose do amor, das damas, dos amigos e poetas namorados, e do mundo. O testamento burlesco \"Pois que me vejo \u00e1 morte chegado\" inscr\u00edbese na li\u00f1a dos testamentos literarios, mais cun particular toque sat\u00edrico. Reparte os seus bens intanxibles (a alma, a s\u00faa arte, a louzan\u00eda...) e materiais (o coraz\u00f3n, os ollos, as pernas, os cabelos...) a persoas que carec\u00edan destes atributos."}
{"id": "241856", "revid": "26938", "url": "https://gl.wikipedia.org/wiki?curid=241856", "title": "Gonzalo Rodr\u00edguez", "text": "O nome de Gonzalo Rodr\u00edguez pode referirse a:"}
{"id": "241857", "revid": "67049", "url": "https://gl.wikipedia.org/wiki?curid=241857", "title": "Obsolescencia", "text": "A obsolescencia \u00e9 a ca\u00edda en desuso de m\u00e1quinas, equipos e tecnolox\u00edas motivada non por un mal funcionamento do mesmo, sen\u00f3n por un insuficiente desempe\u00f1o das s\u00faas funci\u00f3ns en comparaci\u00f3n coas novas m\u00e1quinas, equipos e tecnolox\u00edas introducidos no mercado.\nPode deberse a diferentes causas, a\u00ednda que todas elas cun contexto netamente econ\u00f3mico:\nObsolescencia planificada.\n\u00c1s veces, os comerciantes, de forma deliberada, introducen a obsolencencia na estratexia do seu produto, co obxectivo de xerar a longo prazo un volume de vendas baseado en reducir o tempo de uso en repetidas compras. Nun sector altamente competitivo esta estratexia pode ser un risco xa que sempre \u00e9 posible que os consumidores compren os produtos doutras marcas competidoras.\nConsecuencias da obsolescencia.\nA continua substituci\u00f3n de equipos xera importantes cantidades de residuos, coa problem\u00e1tica ambiental que iso comporta."}
{"id": "241858", "revid": "25871", "url": "https://gl.wikipedia.org/wiki?curid=241858", "title": "Jacques Tati", "text": "Jacques Tatischeff, co\u00f1ecido como Jacques Tati, nado en Le Pecq, Yvelines, o 9 de outubro de 1907 e finado en Par\u00eds o 5 de novembro de 1982 foi un cineasta franc\u00e9s. \u00d3 longo da s\u00faa carreira traballou como actor c\u00f3mico, guionista e director. Nunha enquisa realizada por \"Entertainment Weekly\" sobre os meirandes directores da historia do cine, Tati acadou o posto 46. Con s\u00f3 seis filmes rodados na s\u00faa filmograf\u00eda como director, dirixiu menos filmes que calquera outro director da lista de 50."}
{"id": "241859", "revid": "23204", "url": "https://gl.wikipedia.org/wiki?curid=241859", "title": "F. W. Murnau", "text": "Friedrich Wilhelm \"F. W.\" Murnau, nado como Friedrich Wilhelm Plumpe en Bielefeld o 23 de decembro de 1888 e finado en Santa Barbara, California, o 11 de marzo de 1931, foi un dos m\u00e1is influentes directores de cine alem\u00e1ns da era do cine mudo, e unha prominente figura do expresionismo durante os anos 1920. Murnau foi amplamente influ\u00eddo polas obras de Schopenhauer, Nietzsche, Shakespeare e Ibsen. Murnau tam\u00e9n serviu como comandante dunha compa\u00f1\u00eda na fronte do leste durante a primeira guerra mundial.\nO traballo m\u00e1is co\u00f1ecido de Murnau \u00e9 o seu filme de 1922 \"Nosferatu\", unha adaptaci\u00f3n do \"Dr\u00e1cula\" de Bram Stoker. Malia non ter \u00e9xito comercial debido \u00f3s problemas cos dereitos de autor da novela de Stoker, o filme foi considerado unha obra mestra do expresionismo. Tam\u00e9n \u00e9 co\u00f1ecido polo seu traballo no filme de 1924 \"Der letzte Mann\" e a s\u00faa interpretaci\u00f3n do Fausto de Goethe (1926). Emigrou a Hollywood en 1926, onde se uniu a Fox Studio e fixo outros tres filmes, \"\" (1927), \"4 Devils\" (1928) e \"City Girl\" (1930)."}
{"id": "241860", "revid": "23204", "url": "https://gl.wikipedia.org/wiki?curid=241860", "title": "Friedrich Wilhelm Plumpe", "text": ""}
{"id": "241861", "revid": "23204", "url": "https://gl.wikipedia.org/wiki?curid=241861", "title": "Friedrich Wilhelm Murnau", "text": ""}
{"id": "241862", "revid": "98629", "url": "https://gl.wikipedia.org/wiki?curid=241862", "title": "Nissan", "text": "Nissan (en xapon\u00e9s: \u65e5\u7523\u81ea\u52d5\u8eca\u682a\u5f0f\u4f1a\u793e \"Nissan Jidosha Kabushiki-gaisha\") \u00e9 unha empresa automobil\u00edstica xaponesa.\nHistoria.\nAs orixes do nome Datsun son de 1914. Masujiro Hashimoto fundou The Kwaishinsha Motor Car Works en 1911. En 1914 a empresa produce o seu primeiro coche chamado DAT.\nO nome do coche foi o acr\u00f3nimo dos nomes das familias:\nA empresa foi renomeada de Kwaishinsha Motorcar Co., Ltd. en 1918, e posteriormente DAT Motorcar Co. en 1925. Fabricaba cami\u00f3ns con motores DAT ademais de coches Datsun para viaxeiros. A gran maior\u00eda da s\u00faa produci\u00f3n eran cami\u00f3ns, debido a un mercado privado case inexistente para veh\u00edculos de pasaxeiros. A partir de 1918, os primeiros cami\u00f3ns DAT foron para uso militar. A baixa demanda do mercado militar da d\u00e9cada de 1920 obrigou a DAT a fusionarse en 1926 co segundo fabricante xapon\u00e9s de cami\u00f3ns: Jitsuyo.\nEn 1926 DAT Motors con sede en Toquio e asociada coa Jitsuyo Jidosha Co., Ltd de Osaka (\u5b9f\u7528\u81ea\u52a8\u8f66\u5236\u9020\u682a\u5f0f\u4f1a\u793e, Jitsuy\u014d Jidosha Kabushiki-Seizo Gaisha) a.k.a. Jitsuyo Motors (establecido 1919, como filial de Kubota) pasou a converterse en DAT Automobile Manufacturing Co., Ltd. (\u30c0\u30c3\u30c8\u81ea\u52d5\u8eca\u88fd\u9020\u682a\u5f0f\u4f1a\u793e, Datto Jidosha Kabushiki-Seizo Gaisha) ata 1932. Jitsuyo Jidosha comezou a producir un veh\u00edculo de tres rodas cunha cabina cerrada chamado Gorham en 1920, e ao ano seguinte produciuse unha versi\u00f3n de catro rodas. De 1923 a 1925, a empresa produciu veh\u00edculos lixeiros e cami\u00f3ns baixo o nome de Lila.\nEn 1931, DAT sacou un novo coche pequeno, o primeiro \"Datson\", que significa \"fillo de DAT\". M\u00e1is tarde, en 1933 despois de que Nissan tomou o control de DAT, a \u00faltima s\u00edlaba de Datson foi trocada a \"sol\", porque \"son\" tam\u00e9n significa \"perda\" (\u635f) en xapon\u00e9s, de a\u00ed o nome de \"Datsun\"(\u30c0\u30c3\u30c8\u30b5\u30f3, Dattosan).\nEn 1933, o nome de compa\u00f1\u00eda foi xaponizado a Jidosha-Seizo Co., Ltd. (\u81ea\u52a8\u8f66\u5236\u9020\u682a\u5f0f\u4f1a\u793e, Jidosha Kabushiki-Seizo Gaisha, Automobile Manufacturing Co., Ltd.) e trasladouse a Yokohama.\nEn 1928, Yoshisuke Aikawa fundou a sociedade Nippon Sangyo (Industrias Nippon). O nome 'Nissan' orixinouse durante a d\u00e9cada de 1930 como unha abreviatura utilizada no mercado de valores de Toquio para Nippon Sangyo. Nissan \"Zaibatsu\" (combinar) que inclu\u00eda Tobata Casting e Hitachi. Nissan pasou a controlar empresas de pezas, pero non entrou Aikawa na fabricaci\u00f3n de autom\u00f3biles ata 1933. Nissan eventualmente medrou para inclu\u00edr a 74 empresas, e pasou a ser o cuarto maior produtor no Xap\u00f3n durante a segunda guerra mundial.\nEn 1941 a produci\u00f3n chega a 20.000 veh\u00edculos. A produci\u00f3n detense por causa da Guerra no Pac\u00edfico. En 1947 rean\u00fadase a produci\u00f3n de Datsun. En 1951 Nissan adapta a s\u00faa experiencia en fabricaci\u00f3n de veh\u00edculos militares, adquirida durante a segunda guerra mundial ao Patrol 4x4 con seis cilindros e 85 CV. En 1953 empregados e patronal enfr\u00f3ntanse nunha folga de 100 d\u00edas. En 1958 Nissan entra no mercado mundial do autom\u00f3bil despois da vitoria dun Datsun 210 na Mobilgas Round Australia Trial. En 1960, dous anos despois das primeiras exportaci\u00f3ns aos Estados Unidos, Nissan funda a Nissan Motor Corporation USA (NMC) en California. En 1962 Nissan empeza a exportar veh\u00edculos a Europa. En 1966 Nissan fusi\u00f3nase coa empresa Prince. En 1973 en plena crise do petr\u00f3leo, o Nissan Sunny sit\u00faase como o autom\u00f3bil de menor consumo de combustible segundo as probas da Axencia Estadounidense de Protecci\u00f3n do Medio Ambiente. En 1980 Nissan adquire unha participaci\u00f3n na empresa espa\u00f1ola Motor Ib\u00e9rica, S.A. de Barcelona. As exportaci\u00f3ns acumuladas superan os 10 mill\u00f3ns de unidades. F\u00fandase Nissan Motor Manufacturing Corporation USA (NMMC) en Smyrna, Tennessee, Estados Unidos. Os Datsun pasan a venderse coa marca de Nissan. En 1984 f\u00fandase Nissan Motor Manufacturing Ltd. en Sunderland, Reino Unido. \nEn 1992 l\u00e1nzase o Nissan Micra no mercado europeo (desde a planta de fabricaci\u00f3n de Sunderland, Reino Unido). Coche do Ano en Europa en 1993. En 1997 f\u00fandase Nissan European Technical Centre S.A. en Barcelona.\nNissan Motor Ib\u00e9rica.\nNissan Motor Ib\u00e9rica iniciou a s\u00faa actividade en Barcelona en 1980 ao mercar unha participaci\u00f3n accionarial de Motor Ib\u00e9rica, S.A. e co tempo pasou a ser propietaria ao 100% da empresa. Ten f\u00e1bricas en Barcelona, \u00c1vila e Cantabria. En 1983 inicia a fabricaci\u00f3n do Nissan Patrol 4x4, primeiro veh\u00edculo Nissan fabricado en Europa. En 1991 ampl\u00eda ao dobre de superficie a f\u00e1brica da Zona Franca de Barcelona. En 1992 inicia a fabricaci\u00f3n do modelo Serena. En 1993 comeza a fabricaci\u00f3n do Nissan Terrano II. No 2000 inicia a produci\u00f3n do Almera Tino, primeiro turismo Nissan fabricado en Espa\u00f1a. En 2002 in\u00edciase a produci\u00f3n do furg\u00f3n comercial X83 (Nissan Primastar, Renault Trafic e Opel Vivaro), o primeiro veh\u00edculo de produci\u00f3n cruzada en Europa en acordo Renault-Nissan."}
{"id": "241863", "revid": "56817", "url": "https://gl.wikipedia.org/wiki?curid=241863", "title": "Gaztelupeko Hotsak", "text": "Gaztelupeko Hotsak \u00e9 unha discogr\u00e1fica independente fundada no Pa\u00eds Vasco en 1990. Engloba estilos moi diferentes, entre os que se atopan o rock, o jazz, o pop e o blues."}
{"id": "241864", "revid": "75439", "url": "https://gl.wikipedia.org/wiki?curid=241864", "title": "Leucoencefalopat\u00eda con esferoides neuroaxonais", "text": "A leucoencefalopat\u00eda con esferoides neuroaxonais \u00e9 unha doenza clasificada dentro das chamadas leucodistrofias. \u00c9 unha causa de demencia severa subaguda. Consit\u00fae unha enfermidade hereditaria autos\u00f3mica dominante, e \u00e9 unha entidade rara, tendo unha prevalenza de menos dun caso por cada mill\u00f3n de habitantes. O xene implicado na doenza \u00e9 o \"CSF1R\" (\"Colony stimulating factor 1 receptor\"). Adoita presentarse na infancia, mais tam\u00e9n pode aparecer na vida adulta, dando lugar a un patr\u00f3n na Resonancia Magn\u00e9tica similar \u00e1 da esclerose m\u00faltiple."}
{"id": "241865", "revid": "56817", "url": "https://gl.wikipedia.org/wiki?curid=241865", "title": "Leucoencefalopat\u00eda con desaparici\u00f3n da substancia branca", "text": "A Leucoencefalopat\u00eda con desaparici\u00f3n da substancia branca (en ingl\u00e9s, \"Leukoencephalopathy with vanishing white matter; VWM disease\"), e tam\u00e9n co\u00f1ecida coma Ataxia infantil con hipomielinizaci\u00f3n do sistema nervioso central (do ingl\u00e9s, \"Childhood ataxia with central nervous system hypomyelinization; CACH\"), \u00e9 unha doenza neurol\u00f3xica de orixe xen\u00e9tica, autos\u00f3mica recesiva. A causa desta enfermidade \u00e9 unha mutaci\u00f3n en calquera dos 5 xenes que codifican as subunidades do factor iniciador da traduci\u00f3n EIF-2B: EIF2B1, EIF2B2, EIF2B3, EIF2B4 ou EIF2B5. \nEsta doenza pertence ao grupo das chamadas leucodistrofias."}
{"id": "241866", "revid": "2520", "url": "https://gl.wikipedia.org/wiki?curid=241866", "title": "Leucodistrofias", "text": ""}
{"id": "241867", "revid": "2863001", "url": "https://gl.wikipedia.org/wiki?curid=241867", "title": "Ataxia infantil con hipomielinizaci\u00f3n do sistema nervioso central", "text": ""}
{"id": "241868", "revid": "98629", "url": "https://gl.wikipedia.org/wiki?curid=241868", "title": "Jeremy Bentham", "text": "Jeremy Bentham, nado en Houndsditch (Londres) o 15 de febreiro de 1748 e finado na mesma cidade o 6 de xu\u00f1o de 1832, foi un pensador ingl\u00e9s, pai do utilitarismo.\nTraxectoria.\nNeno precoz dunha familia acomodada, estudou na Universidade de Oxford e empezou a exercer como avogado aos 19 anos. De seguida se mostrou cr\u00edtico coa educaci\u00f3n da s\u00faa \u00e9poca e coa pr\u00e1ctica xur\u00eddica, dedic\u00e1ndose por completo a tarefas intelectuais.\nOs seus traballos iniciais atacando o sistema legal e xudicial ingl\u00e9s lev\u00e1rono \u00e1 formulaci\u00f3n da doutrina utilitarista, plasmada na s\u00faa obra principal: \"Introduci\u00f3n aos principios de moral e lexislaci\u00f3n\" (1789). Nela preconizaba que todo acto humano, norma ou instituci\u00f3n, deben ser xulgados segundo a utilidade que te\u00f1en, isto \u00e9, segundo o pracer ou o sufrimento que producen nas persoas. A partir desa simplificaci\u00f3n dun criterio tan antigo como o mundo, propo\u00f1\u00eda formalizar a an\u00e1lise das cuesti\u00f3ns pol\u00edticas, sociais e econ\u00f3micas, sobre a base de medir a utilidade de cada acci\u00f3n ou decisi\u00f3n. Fundamentouse as\u00ed unha nova \u00e9tica, baseada no goce da vida e non no sacrificio nin o sufrimento.\nO obxectivo \u00faltimo de lograr \u00aba maior felicidade para o maior n\u00famero\u00bb acercouno a correntes pol\u00edticas progresistas e democr\u00e1ticas: a Francia republicana xurdida da Revoluci\u00f3n honrouno co t\u00edtulo de \u00abcidad\u00e1n honorario\u00bb (1792), se ben Bentham discrepaba profundamente do racionalismo de Rousseau e consideraba absurda a proposta iusnaturalista subxacente na Declaraci\u00f3n dos dereitos do home e do cidad\u00e1n de 1789. Tam\u00e9n dedicou a s\u00faa atenci\u00f3n ao tema da reforma penal, elaborando por encargo de Xurxo III un modelo de c\u00e1rcere (O Pan\u00f3ptico) polo que entraron en conflito.\nDende 1814 converteu a s\u00faa casa nun centro de intercambio intelectual e foco dun activo movemento utilitarista. Entre os seus amigos e seguidores m\u00e1is pr\u00f3ximos atop\u00e1base James Mill, que quixo facer do seu fillo, John Stuart Mill, o herdeiro de Bentham \u00e1 fronte do movemento. Ambos foron editores de importantes obras de Bentham, quen ti\u00f1a o costume de escribir moito, pero deixando a maior parte dos textos inacabados para que os completasen os seus editores.\nO utilitarismo exerceu a s\u00faa influencia sobre toda unha xeraci\u00f3n de pol\u00edticos brit\u00e1nicos, representada por Peel; tam\u00e9n pode sinalarse a incidencia que ter\u00eda, co tempo, sobre as doutrinas subxectivas do valor que se impuxeron na teor\u00eda econ\u00f3mica occidental a partir da \u00abrevoluci\u00f3n marxinalista\u00bb (Walras, Pareto etc.). Bentham fundou o University College de Londres, onde, por expreso desexo seu, est\u00e1 exposto ao p\u00fablico o seu esqueleto.\nO utilitarismo.\n\u00c9 un sistema \u00e9tico relativamente f\u00e1cil de aplicar. Para determinar se unha acci\u00f3n \u00e9 moral d\u00e9bense calcular as consecuencias boas e malas que resultar\u00e1n da acci\u00f3n. Se o bo supera o malo, ent\u00f3n a acci\u00f3n \u00e9 moral. O utilitarismo evita a necesidade de apelar \u00e1 revelaci\u00f3n divina. O sistema substit\u00fae os deuses polo uso da raz\u00f3n e da l\u00f3xica, que gu\u00edan a toma de decisi\u00f3ns. Este modelo de conduta ten alg\u00fans problemas tales como que conduce a unha mentalidade de que \"o fin xustifica os medios\", non respecta a opini\u00f3n das minor\u00edas e cre co\u00f1ecer o resultado de toda acci\u00f3n (actitude omnisciente).\nO pan\u00f3ptico.\nO pan\u00f3ptico \u00e9 un centro penal imaxinario dese\u00f1ado por Bentham en 1791. O concepto deste dese\u00f1o perm\u00edtelle a un vixilante observar (-optic\u00f3n) a todos (pan-) os prisioneiros sen que estes poidan saber se est\u00e1n sendo observados ou non.\nA estrutura da prisi\u00f3n incorpora unha torre de vixilancia no centro dun edificio anular que est\u00e1 dividido en celas. Cada unha destas celas comprende unha superficie tal que permite ter dous buratos, un exterior para que entre a luz e outro interior dirixido cara a torre de vixilancia. Os ocupantes das celas encontrar\u00edanse illados uns doutros por paredes e suxeitos ao escrutinio colectivo e individual dun vixilante na torre que permanecer\u00eda oculto. Para iso, Bentham non s\u00f3 imaxinou persianas venecianas nas vent\u00e1s da torre de observaci\u00f3n, sen\u00f3n tam\u00e9n conexi\u00f3ns labir\u00ednticas entre as salas da torre para evitar destelos de luz ou ru\u00eddo que puideran delatar a presenza dun observador.\nDe acordo co dese\u00f1o de Bentham, este ser\u00eda un dese\u00f1o m\u00e1is barato que o das prisi\u00f3ns da s\u00faa \u00e9poca, xa que require menos empregados. Xa que os vixilantes non poden ser vistos, non ser\u00eda necesario que estiveran traballando todo o tempo, deixando o labor de observaci\u00f3n por instantes. A\u00ednda que o dese\u00f1o tivo efectos limitados nos c\u00e1rceres da \u00e9poca de Bentham, viuse como un desenvolvemento importante. As\u00ed, Michel Foucault considerouno coma un exemplo dunha nova tecnolox\u00eda de observaci\u00f3n que transcender\u00eda ao ex\u00e9rcito, \u00e1 educaci\u00f3n e \u00e1s f\u00e1bricas."}
{"id": "241870", "revid": "12452", "url": "https://gl.wikipedia.org/wiki?curid=241870", "title": "Carlos Francisco Velasco Souto", "text": ""}
{"id": "241871", "revid": "1410", "url": "https://gl.wikipedia.org/wiki?curid=241871", "title": "Robert Wiene", "text": "Robert Wiene, nado o 24 de abril de 1873 en Breslau, Silesia, e finado o 17 de xullo de 1938 en Par\u00eds, foi un importante director alem\u00e1n de cine mudo. \u00c9 particularmente co\u00f1ecido polo seu filme \"Das Cabinet des Dr. Caligari\" e unha sucesi\u00f3n de filmes expresionistas. Wiene tam\u00e9n dirixiu varios filmes de diversos estilos e x\u00e9neros. Co ascenso dos nazis \u00f3 poder en Alema\u00f1a, Wiene marchou \u00f3 exilio."}
{"id": "241873", "revid": "23204", "url": "https://gl.wikipedia.org/wiki?curid=241873", "title": "Walter Ruttmann", "text": "Walter Ruttmann, nado en Frankfurt o 28 de decembro de 1887 e finado en Berl\u00edn o 15 de xullo de 1941, foi un director de cine alem\u00e1n. Canda a Hans Richter, Viking Eggeling e Oskar Fischinger foi u dos pioneiros do cine experimental alem\u00e1n.\nTraxectoria.\nEstudou arquitectura e pintura e traballou como dese\u00f1ador gr\u00e1fico. A s\u00faa carreira cinematogr\u00e1fica comezou nos anos 1920s. As s\u00faas primeiras curtametraxes abstractas, \"Lichtspiel: Opus I\" (1921) e \"Opus II\" (1923), foron experimentos das formas de expresi\u00f3n en cine, e a influencia deses primeiros filmes abstractos pod\u00e9mola atopar nos primeiros traballos de Oskar Fischinger. Ruttmann e os seus colegas do movemento vangardista enriqueceron a linguaxe dos filme como medio con novas t\u00e9cnicas formais.\nXunto a Erwin Piscator, traballou no filme experimental \"Melodie der Welt\" (1929), pero \u00e9 m\u00e1is lembrado por \"Berl\u00edn, sinfon\u00eda dunha cidade\"(1927). Durante per\u00edodo nazi, traballou como asistente de Leni Riefenstahl en \"Triumph des Willens\" (1935)."}
{"id": "241874", "revid": "89787", "url": "https://gl.wikipedia.org/wiki?curid=241874", "title": "Sabino Torres", "text": "Sabino Torres Ferrer, nado en Pontevedra o 24 de xu\u00f1o de 1924 e finado en Madrid o 23 de maio de 2016, foi un editor e escritor galego.\nTraxectoria.\nComezou a s\u00faa actividade xornal\u00edstica en 1943 na revista \"Finisterre\" con Emilio Canda P\u00e9rez e Celso Emilio Ferreiro. En 1949 editou a colecci\u00f3n Benito Soto con Manuel Cu\u00f1a Nov\u00e1s e Emilio \u00c1lvarez Negreira. En 1953 creou o semanario \"Litoral\", do que foi redactor-xefe e subdirector. En 1992 fundou a colecci\u00f3n po\u00e9tica Hipocampo Amigo con Emilio \u00c1lvarez Negreira. Foi membro correspondente da Real Academia Galega dende 1952."}
{"id": "241875", "revid": "98629", "url": "https://gl.wikipedia.org/wiki?curid=241875", "title": "Phil Jutzi", "text": "Phil Jutzi, nado o 22 de xullo de 1896 en Altleiningen e finado o 1 de maio de 1946 en Neustadt an der Weinstra\u00dfe, foi un director de cine alem\u00e1n.\nNado como Philipp Jutzi en Altleiningen, era o fillo dun xastre. En 1916, fixo p\u00f3sters para pequenos filmes de teatro na Selva Negra, sendo rexeitado polos militares durante a primeira guerra mundial debido a unha discapacidade f\u00edsica. En 1919 converteuse en administrador da Compa\u00f1\u00eda da Industria do cine en Heidelberg, que se especializou en filme de detectives e westerns. "}
{"id": "241876", "revid": "1888", "url": "https://gl.wikipedia.org/wiki?curid=241876", "title": "Sabino Torres Ferrer", "text": ""}
{"id": "241881", "revid": "865", "url": "https://gl.wikipedia.org/wiki?curid=241881", "title": "Le\u00f1a Verde", "text": "Le\u00f1a Verde foi un grupo de m\u00fasica tradicional galega do concello de Pol. O nome foi escollido no ano 1994 polos fundadores da actual Asociaci\u00f3n Cultural e do grupo como recordo e reco\u00f1ecemento aos integrantes dunha formaci\u00f3n escolar hom\u00f3nima que existira no concello de Pol durante os anos 50 e 60. Aquela iniciativa foi promovida polo mestre Daniel P\u00e9rez, que exerc\u00eda a docencia na escola de Luaces moi preto de Mosteiro.\nNo seu comezo (1955) encarg\u00e1ronse de tocar os adultos Manuel V\u00e1zquez (gaita), Jos\u00e9 Iglesias (caixa) e Jos\u00e9 Dom\u00ednguez (bombo), xa falecido; mentres que Daniel P\u00e9rez institu\u00eda ao alumnado que bailaba. Esta formaci\u00f3n actuaba nos descansos das montaxes teatrais que realizaba con xente maior o mestre P\u00e9rez.\nNo 1958 descomponse o grupo de baile e \"Le\u00f1a Verde\" conserva tan s\u00f3 a parte musical, participando Manuel Exp\u00f3sito, Francisco Balado e Sergio Villavella como gaiteiros; Ricardo Pi\u00f1eira, co tamboril; Manuel Fern\u00e1ndez co bombo ; e Jos\u00e9 Freire e Jos\u00e9 A. Bra\u00f1anova, coa pandeireta. Para preparar aos novos m\u00fasicos, o mestre, que ti\u00f1a co\u00f1ecementos musicais pero non sabia tocar a gaita, toma contacto con Ant\u00f3n Corral, ilustre home da m\u00fasica galega que daquela se atopaba en Lugo, para que viaxase desde a capital para impartir clase. O grupo realiza actuaci\u00f3ns pola comarca ata que, a comezos dos anos 60, o falecemento do mestre e impulsor, fai que a formaci\u00f3n desapareza, continuando viva na memoria dos veci\u00f1os deste concello ata hoxe.\nDaquela formaci\u00f3n orixinal seguen no grupo actual Jos\u00e9 A. Bra\u00f1anova, como percusionista; e Maruja Rielo desenvolvendo tarefas de produci\u00f3n. Ao mesmo tempo, ambos os dous son membros da xunta directiva da asociaci\u00f3n cultural.\nDiscograf\u00eda.\n\"Le\u00f1a Verde de Pol\" (1998).\nGravaci\u00f3n que reflicte o traballo dos primeiros anos da existencia de grupo, composta por sete temas tradicionais e tres do autor.\n\"Lares\" (2003).\n\u00c1lbum con dez cortes (cinco tradicionais e cinco de autor), no cal Le\u00f1a Verde se acerca a unha sonoridade folk tradicional que d\u00e1 continuidade \u00e1 do disco anterior, a\u00ednda que cunha intenci\u00f3n dun maior grado de organizaci\u00f3n no desenvolvemento dos temas."}
{"id": "241882", "revid": "23204", "url": "https://gl.wikipedia.org/wiki?curid=241882", "title": "Piel Jutzi", "text": ""}
{"id": "241883", "revid": "98629", "url": "https://gl.wikipedia.org/wiki?curid=241883", "title": "Kelley Deal", "text": "Kelley Deal, nada o 10 de xu\u00f1o de 1961 en Dayton, Ohio (Estados Unidos), \u00e9 a guitarrista e covocalista da banda de rock alternativo The Breeders. Tam\u00e9n formou os seus propios proxectos paralelos con bandas como R. Ring e The Kelley Deal 6000. \u00c9 xemelga id\u00e9ntica da tam\u00e9n m\u00fasica Kim Deal (co\u00f1ecida por ser membro de Pixies).\nNo ano 2020, Deal uniuse \u00e1 banda de post-punk Protomartyr como m\u00fasico de xira despois de colaborar en 2018 no seu EP \"Consolation\". A finais de 2022 a banda anunciou que Deal era membro permanente da mesma.\nOs comezos.\nKelley Deal naceu once minutos antes ca s\u00faa irm\u00e1. As xemelgas Deal creceron en Huber Heights, un suburbio de Dayton, Ohio. Kelley comezou a consumir drogas de forma recreativa aos trece anos. As irm\u00e1s formaron a primeira encarnaci\u00f3n de The Breeders ao final da s\u00faa adolescencia, con Kim tocando a guitarra ac\u00fastica, Kelley como baixista e ambas cantando. Ambas tiveron a oportunidade de unirse a Pixies a finais dos anos 1980, con Kim como baixista e Kelley como bater\u00eda; Kim seguiu adiante, mentres que Kelley optou por mudarse a California. Mentres que Kim se converteu nunha m\u00fasica indie, Kelley dedicouse \u00e1 programaci\u00f3n de ordenadores.\nThe Breeders.\nEn 1989, Kim Deal e Tanya Donelly (guitarrista de Throwing Muses) formaron unha nova encarnaci\u00f3n de The Breeders. Kelley \u00eda tocar no \u00e1lbum debut, \"Pod\", pero non puido por traballo.\nEn 1992, Kelley Deal uniuse \u00e1 banda como terceira guitarrista, pero realmente non sab\u00eda tocar a guitarra. O EP \"Safari\" \u00e9 a primeira gravaci\u00f3n na que aparece. A guitarrista Tanya Donnelly abandonou o grupo para formar Belly pouco despois do lanzamento de \"Safari\". Kim suxeriu a Kelley que tocase a bater\u00eda para a banda, pero despois de que Kelley insistise en ser a guitarrista da banda, Kim ensinoulle todas as canci\u00f3ns de \"Pod\" e as partes do novo \u00e1lbum que estaban a punto de gravar, \"Last Splash\". Uniuse \u00e1 banda un bater\u00eda de Dayton, Jim MacPherson. \"Last Splash\" lanzouse en 1993 e a banda actuou como abreconcertos de Nirvana, ademais de tocar no Lollapalooza de 1994.\nRehabilitaci\u00f3n.\nKelley Deal foi adicta \u00e1 hero\u00edna desde a adolescencia, ademais de abusar do alcohol durante a s\u00faa etapa de t\u00e9cnico analista. En 1995, foi detida por posesi\u00f3n de drogas, ao aceptar un env\u00edo de hero\u00edna (v\u00eda postal). Segundo Kelley a s\u00faa familia ingresouna en rehabilitaci\u00f3n para evitar o c\u00e1rcere, pero a realidade \u00e9 que foi unha orde xudicial, sen a cal ter\u00eda que ingresar en prisi\u00f3n.\nDespois de seu per\u00edodo de rehabilitaci\u00f3n, comezou o proxecto de The Kelley Deal 6000. A banda \u00eda chamarse Solid State; pero xa exist\u00eda unha banda con ese nome. En rehabilitaci\u00f3n comezou a compo\u00f1er as s\u00faas propias canci\u00f3ns, que foron as utilizadas para a banda. Mudouse a St. Paul, Minnesota mentres s\u00faa irm\u00e1 tocaba coa s\u00faa nova banda The Amps, en Dayton.\nKelley Deal tam\u00e9n se uniu a Last Hard Men co cantante de Skid Row, Sebastian Bach, o bater\u00eda de Smashing Pumpkins, Jimmy Chamberlin e Jimmy Flemion de The Frogs. Tocou o baixo coa banda e gravaron un \u00e1lbum en 1997, a\u00ednda que non se lanzou ata 2001 porque non encontraban unha discogr\u00e1fica que quixese publicalo.\nKelley Deal 6000 lanzou dous \u00e1lbums no selo de Deal, Nice Records, \"Go To The Sugar Altar\" en 1996 e \"Boom! Boom! Boom!\" en 1997.\nDeal volveu xuntarse con s\u00faa irm\u00e1 a finais dos anos 1990 para gravar novas \"demos\" para The Breeders. Cunha nova formaci\u00f3n, publicaron en 2002 un \u00e1lbum titulado \"Title TK\", que cont\u00e9n tres canci\u00f3ns gravadas en 1999, nas que as irm\u00e1s tocan todos os instrumentos.\nEn abril de 2008, The Breeders lanzou \"Mountain Battles\". Ademais, en outubro dese mesmo ano tocaron en Cincinnati, en apoio ao candidato presidencial dos Estados Unidos Barack Obama."}
{"id": "241884", "revid": "65337", "url": "https://gl.wikipedia.org/wiki?curid=241884", "title": "Marqu\u00e9s de La Fayette", "text": "Marie-Joseph Paul Yves Roch Gilbert du Motier, Marqu\u00e9s de La Fayette, tam\u00e9n co\u00f1ecido como Marqu\u00e9s de La Fayette, nado no Castelo de Chavaniac o 6 de setembro de 1757 e finado en Par\u00eds o 20 de maio de 1834, foi un oficial franc\u00e9s que participou nas revoluci\u00f3ns francesa e americana.\nTraxectoria.\nInfancia e mocidade.\nMarie-Joseph Paul du Motier proced\u00eda dunha familia nobre. O seu pai morreu en Minden (Alema\u00f1a) en 1759, e a s\u00faa nai, como tam\u00e9n o seu av\u00f3, en 1770. \u00c1 idade de 13 anos, atopouse orfo e cunha gran fortuna. Con 16 anos, casou con Marie Adrienne Francoise de Noailles (? - 1807), filla do duque de Ayen e neta do duque de Noailles, unha das familias m\u00e1is influentes do reino. La Fayette elixiu ent\u00f3n seguir unha carreira militar como o seu pai.\nIndependencia dos Estados Unidos.\nLa Fayette ingresou nas filas do ex\u00e9rcito real en 1772, ti\u00f1a 19 anos o novo capit\u00e1n de drag\u00f3ns cando as colonias inglesas de Norteam\u00e9rica declaran a s\u00faa independencia. En abril de 1777, facendo fronte \u00e1 prohibici\u00f3n do rei, embarcouse cara a Am\u00e9rica. Logo dunha viaxe de dez meses, recala en Filadelfia, sede do goberno colonial.\nIncorporouse non sen dificultade ao ex\u00e9rcito dos Estados Unidos co grao de xeneral maior. O seu rol militar interrompeuse por un lapso de 6 meses porque George Washington lle encomendou a misi\u00f3n de convencer ao rei de Francia para que enviara un continxente militar numeroso.\nAcollido calorosamente, reco\u00f1\u00e9ceselle o t\u00edtulo de coronel de cabaler\u00eda. De volta aos Estados Unidos en 1780 a bordo de \"L'Hermione\", W\u00e1shington d\u00e9ixao como comandante das tropas de Virxinia. Participou en 1781 na decisiva batalla de Yorktown, que conduciu \u00e1 capitulaci\u00f3n de Cornwallis.\nRetorno a Francia.\nRetorna a Francia en 1782, co grao de Mariscal de Campo. En 1789 foi elixido deputado polo brazo nobiliario para os Estados Xerais dos que xurdiu a Revoluci\u00f3n. Adherido desde o comezo \u00e1 causa revolucionaria, o seu prestixio como defensor da liberdade na pasada guerra contra Gran Breta\u00f1a fixo que fose nomeado presidente da Asemblea Nacional e comandante da Garda Nacional.\nDurante os primeiros anos da Revoluci\u00f3n o \u00abheroe de dous mundos\u00bb foi moi popular, ao encarnar \u00e1 nobreza liberal e o brazo armado do novo r\u00e9xime; pero tivo tam\u00e9n un papel de moderador, defendendo o mantemento da monarqu\u00eda constitucional e impedindo os ataques contra a familia real. En 1791 foi el quen trouxo a Par\u00eds ao rei, sorprendido en Varennes cando intentaba fuxir de Francia; pero, dise, do cal non hai certeza, que foi el quen ordenou disparar sobre as masas de manifestantes que, como consecuencia, ped\u00edan o seu destronamento (matanza do Campo de Marte)."}
{"id": "241885", "revid": "89787", "url": "https://gl.wikipedia.org/wiki?curid=241885", "title": "Rui Veloso (\u00e1lbum)", "text": "Rui Veloso \u00e9 o cuarto \u00e1lbum de estudio do m\u00fasico de rock portugu\u00e9s Rui Veloso, publicado en 1986.\nO disco foi producido polo propio Rui Veloso."}
{"id": "241886", "revid": "89787", "url": "https://gl.wikipedia.org/wiki?curid=241886", "title": "Mingos &amp; Os Samurais", "text": "Mingos &amp; Os Samurais \u00e9 o quinto \u00e1lbum de estudio do m\u00fasico de rock portugu\u00e9s Rui Veloso, publicado en 1990.\nO disco foi producido polo propio Rui Veloso."}
{"id": "241890", "revid": "624", "url": "https://gl.wikipedia.org/wiki?curid=241890", "title": "\u00c1lfar", "text": ""}
{"id": "241891", "revid": "624", "url": "https://gl.wikipedia.org/wiki?curid=241891", "title": "Dvergar", "text": ""}
{"id": "241892", "revid": "624", "url": "https://gl.wikipedia.org/wiki?curid=241892", "title": "J\u00f6tnar", "text": ""}
{"id": "241893", "revid": "19415", "url": "https://gl.wikipedia.org/wiki?curid=241893", "title": "Tampereen j\u00e4\u00e4halli", "text": "O Tampereen j\u00e4\u00e4halli (en galego Pazo de Xeo de Tampere), tam\u00e9n co\u00f1ecido como Hakamets\u00e4n j\u00e4\u00e4halli ou s\u00f3 Hakamets\u00e4 (\u00e1s veces denominado tam\u00e9n Hakametsa 1 para diferencialo do pavill\u00f3n m\u00e1is pequeno situado preto deste) en honor ao distrito no que est\u00e1 situado, \u00e9 un pavill\u00f3n deportivo da cidade de Tampere (Finlandia) adicado principalmente \u00e1 pr\u00e1ctica do h\u00f3ckey sobre xeo, sendo a casa do equipo de KOOVEE, que participa na segunda categor\u00eda do h\u00f3ckey sobre xeo finland\u00e9s. Ata decembro de 2021 acolleu os encontros dos dous principais equipos desta modalidade na cidade, Ilves e Tappara, ambos os dous competindo na SM-liiga (m\u00e1xima categor\u00eda do h\u00f3ckey sobre xeo en Finlandia). Foi constru\u00eddo en 1965 e ten capacidade para 7\u00a0595 espectadores (6\u00a0399 sentados).\nHistoria.\nConstru\u00eddo en 1965, o Tampereen j\u00e4\u00e4halli \u00e9 o pavill\u00f3n m\u00e1is antigo de h\u00f3ckey sobre xeo de Finlandia. Ese ano, o pa\u00eds recibiu a posibilidade de acoller o Campionato do Mundo de h\u00f3ckey sobre xeo masculino, e Helsinqui comezou a construci\u00f3n dun pavill\u00f3n para o torneo. Non obstante, a capital finlandesa non puido rematar o proxecto a tempo, polo que se lle propuxo a Tampere constru\u00edr un pavill\u00f3n e albergar os partidos da competici\u00f3n.\nO primeiro partido que se disputou no pavill\u00f3n foi un partido das estrelas entre Tampere e o resto de Finlandia xogado o 29 de xaneiro de 1965 e que finalizou cun empate a 4 goles. O primeiro partido de liga disputado enfrontou aos dous equipos locais do Ilves e o Tappara o 31 de xaneiro dese mesmo ano, decant\u00e1ndose a favor dos primeiros por 5 goles a 3.\nOrixinalmente, a capacidade do pavill\u00f3n era de 10\u00a0200 espectadores, con tan s\u00f3 1\u00a0573 asentos no lado leste da pista.\nA finais dos anos '90 e principios dos anos 2000, houbo un intento de constru\u00edr un novo recinto multiprop\u00f3sito en Tampere seguindo o exemplo do Hartwall Areena, constru\u00eddo en Helsinqui en 1997. Por\u00e9n, estes proxectos non frutificaron e o Hakamets\u00e4 contin\u00faa a ser a principal sede do h\u00f3ckey sobre xeo na cidade. En maio de 2010, o concello de Tampere aprobou un proxecto para comezar o novo Tampereen Keskusareena."}
{"id": "241894", "revid": "1131", "url": "https://gl.wikipedia.org/wiki?curid=241894", "title": "Helsingin j\u00e4\u00e4halli", "text": "Helsingin j\u00e4\u00e4halli en lingua finesa ou Helsingfors islahh en sueco (en galego Pazo de Xeo de Helsinqui) \u00e9 un pavill\u00f3n deportivo da cidade de Helsinqui, Finlandia. Foi constru\u00eddo en 1966 e ten capacidade para 8.200 espectadores.\nO pavill\u00f3n \u00e9 a casa dun dos dous principais equipos de h\u00f3ckey sobre xeo da capital finlandesa, o HIFK, que actualmente compite na m\u00e1xima categor\u00eda desta modalidade en Finlandia, a SM-liiga. \u00c1s veces \u00e9 chamado \"Petoluola\", que significa \"A cova da besta\", facendo alusi\u00f3n ao logo do HIFK: unha pantera vermella.\nO Helsingin j\u00e4\u00e4halli adoitaba ser o principal recinto para acoller t\u00f3dolos eventos importantes de deportes de xeo, as\u00ed como concertos, mais trala construci\u00f3n do Turkuhalli en Turku e o Hartwall Areena (o pavill\u00f3n m\u00e1is grande do pa\u00eds) en Helsinqui, moitos eventos pasaron a realizarse nos novos recintos, polo que estes eventos diminuiron not\u00e1blemente, mais sen chegar a desaparecer."}
{"id": "241895", "revid": "89787", "url": "https://gl.wikipedia.org/wiki?curid=241895", "title": "GeoLITE", "text": "GeoLITE, tam\u00e9n co\u00f1ecido como USA 158, \u00e9 un sat\u00e9lite artificial dos Estados Unidos lanzado o 18 de maio de 2001 mediante un foguete Delta 7925 desde o Centro Espacial de Cabo Ca\u00f1averal.\nCaracter\u00edsticas.\nGeoLITE \u00e9 un sat\u00e9lite de comunicaci\u00f3ns militares duns 1800\u00a0kg de masa que ti\u00f1a como uns dos seus obxectivos probar un sistema de comunicaci\u00f3ns por l\u00e1ser e un sistema de transmisi\u00f3n por UHF. Foi constru\u00eddo por TRW usando o bus T-310 e operado pola Oficinal Nacional de Reco\u00f1ecemento dos Estados Unidos."}
{"id": "241896", "revid": "4817", "url": "https://gl.wikipedia.org/wiki?curid=241896", "title": "USA 158", "text": ""}
{"id": "241901", "revid": "5863", "url": "https://gl.wikipedia.org/wiki?curid=241901", "title": "Almonacid de la Cuba", "text": "Almonacid de la Cuba (en aragon\u00e9s: \"Almonecir de la Cuba\") \u00e9 unha localidade e concello da comarca de Belchite na provincia de Zaragoza. Limita con Belchite, La Puebla de Albort\u00f3n, Fuendetodos, Azuara, Letux e L\u00e9cera.\nToponimia.\nO nome v\u00e9n da cuba, a presa constru\u00edda polos romanos no s\u00e9culo I da era actual para o aproveitamento do r\u00edo Aguas (ou r\u00edo Aguasvivas) afluente do r\u00edo Ebro e que se segue a empregar a d\u00eda de hoxe, e sobre a que pasa a estrada CV-645.\nO nome de Almonacid v\u00e9n dun mosteiro da \u00e9poca visig\u00f3tica, do lat\u00edn MONASTERIUS a trav\u00e9s do moz\u00e1rabe, como o catal\u00e1n \"monestir\" pero co paso de ST a Z como en Caesaragusta -&gt; Zaragoza.\nEn fontes musulm\u00e1s \u00e9 mencionado como \"hisn al-Munastir\" (Al-Udri) ou \"hisn Bani Jattab\" (Yakut). En fontes cristi\u00e1s aragonesas o nome tivo as variantes Almonacir, Almone\u00e7ir, Almoni\u00e7in e Almonazid. O alcume \"de la Cuba\" existe xa en 1383. En 1441 aparece \"Almonecir de la Cuba\" nun texto sobre unha controversia polos d\u00e9cimos. Sae no Fogache de 1495 como \"Almonecir de la Cuba\".\nHistoria.\nAl Udri d\u00e1 unhas informaci\u00f3ns interesantes sobre \"hisn al-Munastir\" que permiten unha correcta identificaci\u00f3n nun texto escrito en \u00e1rabe:\nYakut exp\u00f3n con brevidade que:\nCrese que Almonacid de la Cuba foi conquistado en 1117/1118 por Afonso I de Arag\u00f3n. Existen referencias escritas ao entibo do r\u00edo dende 1163, na \u00e9poca do rei Afonso II de Arag\u00f3n. Existiron d\u00faas probas de expulsi\u00f3n da comunidade musulm\u00e1, a primeira, de Ximeno Cornel, que errou, e a segunda, de Pedro F\u00e9rriz de Ses\u00e9, que puido poboar o lugar con cristi\u00e1ns en 1323 (e mesmo, ata outros autores, antes de 1323).\nO monte do Lobo foi unha importante posici\u00f3n da artillar\u00eda Republicana durante a batalla de Belchite (1937, no marco da Guerra Civil Espa\u00f1ola). Est\u00e1 localizado a 2\u00a0km ao leste de Almonacid de la Cuba. As covas foron conservadas e est\u00e1n abertas para visitar.\nPresa romana.\nA presa romana de Almonacid de la Cuba \u00e9 a de maior altura de todo o Imperio Romano. Mide 120 de lonxitude, 34 de altura e 27 de anchura, cunha capacidade para 6\u00a0000\u00a0000 m\u00b3 de auga. Empreg\u00e1base para fornecer auga \u00e1 poboaci\u00f3n e para uso agr\u00edcola nunhas 7.000 hect\u00e1reas.\nFoi constru\u00edda pola localidade romana de nome desco\u00f1ecido que exist\u00eda no actual poboado de Cabezo de Nuestra Se\u00f1ora del Pueyo de Belchite (quizais a antiga Beligio). A presa formou parte do sistema hidr\u00e1ulico constru\u00eddo polos romanos para o cultivo na zona do val do Ebro."}
{"id": "241903", "revid": "5863", "url": "https://gl.wikipedia.org/wiki?curid=241903", "title": "Apure", "text": "Apure e un dos estados federais de Venezuela. Sit\u00faase ao oeste do pa\u00eds."}
{"id": "241904", "revid": "47401", "url": "https://gl.wikipedia.org/wiki?curid=241904", "title": "Divinas palabras (filme)", "text": "Divinas palabras \u00e9 unha pel\u00edcula de cine dirixida por Jos\u00e9 Luis Garc\u00eda S\u00e1nchez e rodada en Galicia. Est\u00e1 baseada na obra de teatro hom\u00f3nima de Valle-Incl\u00e1n e foi estreada no ano 1987.\nTrama.\nA historia transcorre na Galicia de principios do s\u00e9culo XX, onde d\u00faas mulleres loitan pola custodia do seu sobri\u00f1o, que padece hidrocefalia. Dita circunstancia fai que o exhiban polas feiras para sacarlle proveito econ\u00f3mico.\nGalard\u00f3ns e nomeamentos.\nII edici\u00f3n dos Premios Goya:\nProduci\u00f3n.\nA rodaxe realizouse integramente en Galicia: na parroquia de San Vicente do Grove, no Grove; nas parroquia da G\u00e1ndara e Calvente, de Oroso; na parroquia do Cebreiro, do Pino, en San Fins de Sales, en Vedra; na Ermida da Nosa Se\u00f1ora da Lanzada, en Sanxenxo; en Padr\u00f3n e na Illa de Arousa.\nA m\u00fasica foi interpretada polo grupo Milladoiro."}
{"id": "241905", "revid": "1131", "url": "https://gl.wikipedia.org/wiki?curid=241905", "title": "Daniel Landesa", "text": "Daniel Landesa, nado en Coia (Vigo) en 1976, \u00e9 un escritor galego.\nTraxectoria.\nLicenciado en Filolox\u00eda, ten traballado en diversos oficios. Colaborou en varias publicaci\u00f3ns (\"Dorna\", \"Tempos Dixital\"), e participa habitualmente nos recitais do colectivo \"Poetas da Hostia\", conducidos por Luc\u00eda Aldao e Mar\u00eda Lado. \u00c9 un dos coordinadores da revista dixital \"Criaturas\", dedicada \u00e1 Literatura Infantil e Xuvenil de Galicia."}
{"id": "241907", "revid": "23204", "url": "https://gl.wikipedia.org/wiki?curid=241907", "title": "Liga ACB 2012-13", "text": "A tempada 2012-13 da Liga ACB foi a 30\u00aa edici\u00f3n da m\u00e1xima competici\u00f3n ligueira entre clubs de baloncesto que se xoga en Espa\u00f1a. A liga comezou o 29 de setembro de 2012, e rematou o 19 de xu\u00f1o de 2013.\nComposta por 18 conxuntos, a liga ten unha tempada regular con 34 xornadas, e de seguido os 8 primeiros equipos da t\u00e1boa comezan a disputa das eliminatorias polo t\u00edtulo. Pola contra, os dous \u00faltimos da t\u00e1boa descenden de categor\u00eda.\nRolda final.\nUnha vez rematada a tempada regular, os oito primeiros conxuntos da t\u00e1boa comezaron a disputa polo campionato. Cada eliminatoria dos cuartos de final dec\u00eddese \u00f3 mellor de 3 encontros, mentres que as semifinais e a final decidiranse \u00f3 mellor de 5 encontros. As\u00ed foron os emparellamentos das eliminatorias finais polo t\u00edtulo:\nO campi\u00f3n definitivo da edici\u00f3n 2012/2013 da Liga ACB foi o Real Madrid, que ga\u00f1ou ao Barcelona Regal por 3 partidos a 2.\nFelipe Reyes foi elixido MVP da final."}
{"id": "241908", "revid": "98629", "url": "https://gl.wikipedia.org/wiki?curid=241908", "title": "Caldas de Luna", "text": "Caldas de Luna \u00e9 unha vila pertencente ao municipio de Sena de Luna, na provincia de Le\u00f3n e \u00e1 comarca de Luna, na Comunidade Aut\u00f3noma de Castela e Le\u00f3n. Segundo o INE do 2009, conta cunha poboaci\u00f3n de 65 habitantes.\nLocalizaci\u00f3n.\nSituado sobre o regato de Caldas, afluente do r\u00edo Luna, Caldas de Luna est\u00e1 \u00e1 beira da Cordilleira Cant\u00e1brica e \u00e9 a \u00faltima poboaci\u00f3n da provincia de Le\u00f3n cando se vai pola autoestrada AP-66 direcci\u00f3n Asturias, xusto antes de pasar o longo t\u00fanel do Negr\u00f3n (4.100 metros).\nO acceso pola autov\u00eda A-6 real\u00edzase dende Ponferrada, en direcci\u00f3n norte e s\u00e9guese polo val formado polo r\u00edo Sil ata chegar a Villablino. Unha vez en Villablino, contin\u00faase cara ao leste en direcci\u00f3n \u00e1 comarca de Babia, ata chegar ao encoro de Barrios de Luna. Na cabeceira deste encoro at\u00f3pase Caldas de Luna.\nA comarca de Luna \u00e9 a continuaci\u00f3n natural da monta\u00f1a que v\u00e9n de Laciana e da Babia.\nXeograf\u00eda.\nO regato de Caldas e o r\u00edo Cacabillos cruzan o lugar de Caldas de Luna desembocando no encoro de Barrios de Luna, a 400 m direcci\u00f3n sur. Cando no ver\u00e1n baixa o nivel do encoro, o abrazo entre este e o r\u00edo prod\u00facese dous ou tres quil\u00f3metros m\u00e1is abaixo, onde se poden ver as ru\u00ednas dos antigos pobos de Oblanca, San Pedro, Casasola, Cosera e Mi\u00f1era. \u00c9 mais dif\u00edcil que afloren as ru\u00ednas de Ventas de Mallo ou de La Canela, tam\u00e9n afundidos baixo as augas do mesmo encoro.\nA construci\u00f3n deste encoro, inaugurado no ano 1956, supuxo un cambio no modo de vida da zona, posto que asolagou terras dedicadas tradicionalmente ao pastoreo transhumante de ovellas. Tam\u00e9n afectou a climatolox\u00eda da contorna, facendo os ver\u00e1ns e os invernos m\u00e1is c\u00e1lidos.\nAta a entrada en servizo da autoestrada AP-66, a comunicaci\u00f3n por estrada co lugar era dif\u00edcil. Na actualidade, esta autoestrada pasa a escasos metros da localidade, xunto \u00e1 entrada do t\u00fanel do Negr\u00f3n, que d\u00e1 acceso ao val de Pajares. Pasado outro pequeno t\u00fanel, s\u00e1ese ao val de Huerna, dende onde xa \u00e9 pos\u00edbel divisar o Mar Cant\u00e1brico.\nOs terreos de Caldas de Luna limitan co Pico Cervanal (2081 m) ao norte, Cubillas de Arbas e Casares de Arbas ao leste, Aralla de Luna ao sur e La Vega de Robledo e Robledo de Caldas ao oeste.\nServizos.\nO lugar ten varios establecementos hostaleiros entre os que destaca un que ofrece comidas e aloxamento, ademais dunha casa de turismo rural e o Balneario de Caldas de Luna.\nAs propiedades medicinais das augas deste balneario foron utilizadas polos habitantes da bisbarra dende hai moito tempo. A primeiros do s\u00e9culo XX constru\u00eduse o edificio do actual balneario, que toma o nome do pobo onde se sit\u00faa. Estas augas son mineromedicinais e manan a unha temperatura de 28\u00ba dos mananciais de Fuencaliente, sendo augas clasificadas como bicarbonatadas, sulfatadas, c\u00e1lcicas, silicatadas e magn\u00e9sicas, indicadas para tratamentos traumatol\u00f3xicos, respiratorios, dixestivos, nerviosos, renais e da pel."}
{"id": "241909", "revid": "1410", "url": "https://gl.wikipedia.org/wiki?curid=241909", "title": "Escribenta das hortas", "text": "A escribenta das hortas, ou escribente hortel\u00e1n, de nome cient\u00edfico Emberiza hortulana, \u00e9 unha ave da familia das Emberizidae.\nMorfolox\u00eda e h\u00e1bitos.\n\u00c9 unha ave duns 16,5 cent\u00edmetros de lonxitude e 25 gramos de peso. OS machos presentan unha cabeza gris cunha car\u00fancula ocular marela. A gorxa e queixo son tam\u00e9n amarelos. O lombo e a rabadilla son pardos, namentres a parte inferior do corpo \u00e9 cor canela. As femias e xoves son m\u00e1is discretos e con cores m\u00e1is eslu\u00eddas.\n\u00c9 unha ave frecuente nas zonas de agro con \u00e1rbores dispersas. Tam\u00e9n se atopa en extensi\u00f3ns agrarias amplas e de seca\u00f1o. Xeralmente o seu l\u00edmite de distribuci\u00f3n son os 1500 metros de altitude, a\u00ednda que excepcionalmente pode chegar \u00f3s 2000 metros. Alim\u00e9ntase de sementes e insectos.\nReproduci\u00f3n.\nO per\u00edodo de cr\u00eda vai de maio a xullo, facendo unha posta de 4-6 ovos. O ni\u00f1o, con forma de cunca, adoita estar preto do chan. O tempo de incubaci\u00f3n \u00e9 de 13 d\u00edas. Os polos permanecen no ni\u00f1o entre 9 e 13 d\u00edas trala eclosi\u00f3n.\nDistribuci\u00f3n.\nDe abril a setembro \u00e9 unha ave com\u00fan en Asia Menor, o C\u00e1ucaso e en toda Europa, excepto nas Illas Brit\u00e1nicas, o sur da Pen\u00ednsula Ib\u00e9rica, o sur de Suecia e amplas zonas de Francia, Alema\u00f1a e os Pa\u00edses Baixos. Hiberna na \u00c1frica Tropical. A migraci\u00f3n real\u00edzaa polas noites."}
{"id": "241911", "revid": "1505", "url": "https://gl.wikipedia.org/wiki?curid=241911", "title": "Emberiza hortulana", "text": ""}
{"id": "241914", "revid": "1131", "url": "https://gl.wikipedia.org/wiki?curid=241914", "title": "Feira Internacional de Galicia", "text": "A Feira Internacional de Galicia (nas s\u00faas iniciais, FIG) \u00e9 un recinto feiral situado entre as parroquias de Silleda e Ponte, no concello pontevedr\u00e9s de Silleda. Nel cel\u00e9branse unha serie de certames e eventos como a Semana Verde de Galicia.\nHistoria.\nDende o s\u00e9culo XVIII, en Silleda vi\u00f1a celebr\u00e1ndose unha feira no lugar que ocupa actualmente a praza da Feira Vella. Os d\u00edas 6 e 23 de cada mes acud\u00edan xentes dos arredores con gando vac\u00fan ou porcino e produtos da horta. O desenvolvemento da agricultura e da gandar\u00eda propiciou a creaci\u00f3n da Central Agropecuaria de Galicia, encargada das transacci\u00f3ns de gando vac\u00fan. As\u00ed, arredor de 1976 cambiouse de localizaci\u00f3n a feira, traslad\u00e1ndose uns centos de metros ao norte, onde se constru\u00edron varias edificaci\u00f3ns. Ademais, desde 1978, celebr\u00e1base a chamada Semana Verde de Galicia, unha feira multisectorial.\nEn 1996, o rei Xo\u00e1n Carlos I foi o encargado de inaugurar as novas instalaci\u00f3ns feirais, que se converteron nese momento no maior recinto feiral do noroeste da Pen\u00ednsula Ib\u00e9rica. Dende ent\u00f3n, cel\u00e9branse neste recinto certames de maquinaria, alimentaci\u00f3n, automoci\u00f3n e exames de oposici\u00f3n."}
{"id": "241915", "revid": "83328", "url": "https://gl.wikipedia.org/wiki?curid=241915", "title": "Catania", "text": "Catania \u00e9 unha cidade italiana de 296.453 habitantes e 770.000 na s\u00faa \u00e1rea metropolitana. \u00c9 a segunda cidade m\u00e1is grande de Sicilia, situada na costa leste da illa, capital da provincia de Catania.\nXeograf\u00eda.\nEst\u00e1 a medio cami\u00f1o entre as cidades de Messina e Siracusa, ao p\u00e9 do monte Etna. O clima en Catania \u00e9 de tipo mediterr\u00e1neo, o inverno xeralmente \u00e9 de curta duraci\u00f3n e con temperaturas m\u00e1ximas durante o d\u00eda relativamente suaves, mentres o ver\u00e1n \u00e9 de longa duraci\u00f3n con temperaturas m\u00e1ximas moi altas, mesmo chegan a superar os 40\u00a0\u00b0C.\nHistoria.\nCatania foi fundada no s\u00e9culo VIII a.C. por colonos gregos e segundo os historiadores o nome da cidade deriva de \u201cKatane\u201d (raiado), polo territorio l\u00e1vico do volc\u00e1n Etna.\nEn 1434 Afonso V de Arag\u00f3n fundou a Universidade de Catania, que a comezos do s\u00e9culo XXI era unha das m\u00e1is grandes do sur de Italia con 62.000 estudantes e dividida en 12 facultades. Catania foi destru\u00edda sete veces por terremotos e erupci\u00f3ns volc\u00e1nicas, e a \u00faltima cat\u00e1strofe que se lembra foi no ano 1693.\nAo igual ca no resto da illa de Sicilia, en Catania f\u00e1lase siciliano e italiano.\nPatrimonio.\nO estilo barroco do seu centro hist\u00f3rico foi declarado Patrimonio Mundial pola UNESCO no 2002. As principais atracci\u00f3ns de Catania son a praza Duomo, o teatro romano, o Parco Bellini, o castello Ursino e a central Via Etnea.\nNa praza Duomo est\u00e1 o Liotru, unha fonte de elefante considerada o emblema da cidade. Fronte a ela est\u00e1 a catedral de Santa \u00c1gata, santa patroa da cidade. Do 3 ao 5 de febreiro cel\u00e9branse as festas patronais.\nOutros lugares caracter\u00edsticos en Catania son o mercado do peixe sempre brillando con cores, sons e cheiros, e o mercado chamado \u201cfera \u00b4o luni\u201d que est\u00e1 aberto todos os d\u00edas."}
{"id": "241916", "revid": "2074", "url": "https://gl.wikipedia.org/wiki?curid=241916", "title": "FIG", "text": ""}
{"id": "241918", "revid": "56817", "url": "https://gl.wikipedia.org/wiki?curid=241918", "title": "Punto de prolongaci\u00f3n", "text": "O punto de prolongaci\u00f3n, como o seu nome indica, serve para prolongar as figuras musicais, como a negra, a branca ou a corchea. \u00c9 un pequeno punto que se pon na parte dereita da figura e que lle engade a metade do seu valor."}
{"id": "241920", "revid": "89787", "url": "https://gl.wikipedia.org/wiki?curid=241920", "title": "Hualp\u00e9n", "text": "Hualp\u00e9n \u00e9 un municipio e unha comuna chilena pertencente \u00e1 provincia de Concepci\u00f3n, na rexi\u00f3n de Biob\u00edo. Sit\u00faase a uns 9 quil\u00f3metros da cidade capital rexional. A comuna foi creada no ano 2004, a partir da comuna de Talcahuano. Hoxe est\u00e1 integrada dentro da \u00e1rea metropolitana de Gran Concepci\u00f3n. Hualp\u00e9n ten unha superficie de 53,50\u00a0km\u00b2 e unha poboaci\u00f3n de 92\u00a0975 habitantes, segundo o censo de 2012 do pa\u00eds. O xentilicio da comuna \u00e9 hualpenino/a.\nA comuna tam\u00e9n alberga a refinar\u00eda de petr\u00f3leo ENAP, e \u00e9 sede da Universidade T\u00e9cnica Federico Santa Mar\u00eda. Limita polo norte coa comuna de Talcahuano, polo leste coa capital rexional Concepci\u00f3n, polo sur coa comuna de San Pedro de la Paz (cruzando o r\u00edo Biob\u00edo), e polo oeste co Oc\u00e9ano Pac\u00edfico.\nEtimolox\u00eda.\nO seu nome significa \u00abmirar arredor\u00bb; palabra de orixe mapuche composta polas voces \"\u00abwall\u00bb\", arredor e \"\u00abpen\u00bb\", ver, atopar; asociado \u00e1 vista que se ten dende os dous outeiros co\u00f1ecidos como \u00abTetas do Biob\u00edo\u00bb, por mor do val. Tam\u00e9n se sinala co nome dun antigo lonco que viviu no s\u00e9culo XVI. Co tempo, a esa zona cham\u00f3uselle \u00abHualpencillo\u00bb, que quere dicir \u00abPequeno vix\u00eda\u00bb ou \u00abPequeno sentinela\u00bb.\nMoitos anos despois, no intre da fundaci\u00f3n da comuna, optouse por eliminar o diminutivo \u00ab-illo\u00bb, quedando estabelecido o nome oficial da comuna como \u00abHualp\u00e9n\u00bb.\nHistoria.\nNo ano 1544, o capit\u00e1n italiano Juan Bautista Pastene, remontou o r\u00edo Biob\u00edo co seu barco divisando o actual territorio comunal, daquela habitado por mapuches.\nO 30 de novembro de 1554, os mapuches intentaron atacar a cidade de Concepci\u00f3n val\u00e9ndose dos outeiros comunais como refuxio. Por\u00e9n, malia que participaron grandes caciques da \u00e9poca como Caupolic\u00e1n, Paicav\u00ed ou Tucapel, foron derrotados polos espa\u00f1ois, que foron dirixidos por Pedro de Valdivia e Jer\u00f3nimo de Alderete.\nDous s\u00e9culos m\u00e1is tarde, estas terras pasar\u00edan a mans da orde dos xesu\u00edtas, pero coa expulsi\u00f3n da Orde en 1767 por mandato do Rei Carlos III de Espa\u00f1a, as terras foron requisadas e pasaron a mans de don Antonio Narciso de Santa Mar\u00eda y Escobar.\nA comezos do s\u00e9culo XIX, Hualp\u00e9n era un territorio de car\u00e1cter rural, especializada en fundos leiteiros e chacarreiros. Durante a guerra de independencia serviu de agocho a patriotas. O patriota Miguel de Za\u00f1artu y Santa Mar\u00eda, autor definitivo do Acta de Independencia, tivo relaci\u00f3n co Hualp\u00e9n da \u00e9poca, \u00f3 igual que Pedro Jos\u00e9 del R\u00edo de la Cruz, comisario de guerra da Segunda divisi\u00f3n do ex\u00e9rcito patriota. Xa entrada a rep\u00fablica, personaxes reco\u00f1ecidos de Hualp\u00e9n foron Jos\u00e9 Mar\u00eda de la Cruz y Prieto, e a s\u00faa filla, Delfina de la Cruz y Za\u00f1artu, esposa do presidente Anibal Pinto Garmendia.\nAdministrativamente, Hualp\u00e9n estaba na 4\u00aa Subdelegaci\u00f3n Vegas de Talcahuano do Departamento de Talcahuano.\nPor eses anos, Parmenia del R\u00edo y Za\u00f1artu resultou herdeira do fundo \"Hualpencillo\", posteriormente adquirido por Samuel Price Oxley, lugar onde actualmente se atopan Cerro Verde, Lenga e o Club H\u00edpico.\nUn s\u00e9culo m\u00e1is tarde, as terras herdar\u00edaas o su tataraneto, Pedro del R\u00edo Za\u00f1artu, a trav\u00e9s da s\u00faa nai, Do\u00f1a Francisca Za\u00f1artu y Trujillo. Za\u00f1artu, no seu Fundo Hualp\u00e9n, habilitou a s\u00faa casa habitacional de 1870 como un museo coas colecci\u00f3ns de obxectos que recolleu nas s\u00faas viaxes polo mundo, abrindo as s\u00faas portas \u00f3 p\u00fablico o ano 1935.\nEntregou as s\u00faas terras e a s\u00faa casa a s\u00faa morte a mans do Concello de Concepci\u00f3n, a cal, m\u00e1is tarde, as entregar\u00eda \u00e1 Municipalidade de Talcahuano.\nA finais da d\u00e9cada de 40, empezou un auxe industrial nos arredores do actual territorio comunal, coa instalaci\u00f3n de grandes industrias como a sider\u00farxica Huachipato, o que atrouxo novos habitantes buscando oportunidades de traballo. Estes primeiros n\u00facleos habitados se sumaron \u00f3s de La Cantera de Lenga e a Planta Ballenera de Chome.\nNas actuais poboaci\u00f3ns de Lan A, Lan B e Lan C existiu un vello aer\u00f3dromo que funcionou entre 1941 e 1967.\nTralo terremoto de 1960 er\u00edxense na zona poboaci\u00f3ns destinadas a abeirar os damnificados, como a Poblaci\u00f3n Emergencia (actual 18 de setembro), \u00f3 que se suma o labor da Corporaci\u00f3n da Vivenda (Corvi), organismo estatal que desenvolve un plan de vivendas sociais que deu orixe a varios sectores poboacionais, como Armando Alarc\u00f3n del Canto.\nEn 1973, o Presidente Salvador Allende inaugura oficialmente a Sede Talcahuano da Universidade T\u00e9cnica Federico Santa Mar\u00eda \"Rey Balduino de B\u00e9lxica\".\nD\u00e9cadas m\u00e1is tarde, produto do crecemento durante as d\u00e9cadas de 1980 e 1990, iniciouse a campa\u00f1a por parte dos veci\u00f1os de sectores de Talcahuano como \"Hualpencillo\", \"Villa Acero\", \"Villa Empart\", \"Caleta Lenga\", \"Parque Central\", \"Parque Residencial Biob\u00edo\", \"Lan C\", entre outros, para converterse en comuna.\nXurdiu un primeiro proxecto para formar a \"Comuna de Hualpencillo\", que logo de moitas discusi\u00f3ns, se arquivou no ano 2000. Posteriormente, no ano 2003, iniciouse un novo proxecto, modificando o nome comunal por \"Comuna de Hualp\u00e9n\", o que logo de varios debates e modificaci\u00f3ns, foi aprobado e publicado o 15 de marzo de 2004, no goberno do presidente Ricardo Lagos Escobar.\nNeste per\u00edodo, foi delegado como alcalde Leoc\u00e1n Portus Govinden, at\u00e9 as elecci\u00f3ns do mesmo ano. O primeiro alcalde electo foi Marcelo Rivera Arancibia.\nO 24 de maio de 2006, o Xeneral Director de Carabineros de Chile, Jos\u00e9 Bernales, informou oficialmente que as comunas de Talcahuano e Hualp\u00e9n se separaban administrativamente no plano policial."}
{"id": "241929", "revid": "23204", "url": "https://gl.wikipedia.org/wiki?curid=241929", "title": "Dziga Vertov", "text": "David Abelevich Kaufman (ruso \u0414\u0430\u0432\u0438\u0301\u0434 \u0410\u0301\u0431\u0435\u043b\u0435\u0432\u0438\u0447 \u041a\u0430\u0301\u0443\u0444\u043c\u0430\u043d), nado o 2 de xaneiro de 1886 en Bia\u0142ystok e finado o 12 de febreiro de 1954 en Moscova \u2014 mellor co\u00f1ecido polo seu pseud\u00f3nimo Dziga Vertov, ou Vertof (ruso \u0414\u0437\u0438\u0301\u0433\u0430 \u0412\u0435\u0301\u0440\u0442\u043e\u0432) \u2014 foi un director e te\u00f3rico pioneiro do cine documental sovi\u00e9tico. As s\u00faas teor\u00edas sobre a rodaxe influ\u00edron sobre o estilo de cin\u00e9ma v\u00e9rit\u00e9 de realizaci\u00f3n de documentais e sobre o Grupo Dziga Vertov, unha cooperativa de cinema que estivo activa nos anos 1960..\nNo 2012, nunha enquisa de \"Sight and Sound\", os cr\u00edticos votaron o filme de Vertov \"Man with a Movie Camera\" (1929) o oitavo mellor filme xamais feito.\nOs irm\u00e1ns de Vertov Boris Kaufman e Mikhail Kaufman foron tam\u00e9n afamados cineastas, as\u00ed como a s\u00faa muller, Elizaveta Svilova."}
{"id": "241930", "revid": "23204", "url": "https://gl.wikipedia.org/wiki?curid=241930", "title": "David Abelevich Kaufman", "text": ""}
{"id": "241932", "revid": "56817", "url": "https://gl.wikipedia.org/wiki?curid=241932", "title": "Vsevolod Pudovkin", "text": "Vsevolod Illarionovich Pudovkin (en ), nado o 16 de febreiro de 1893 en Penza e finado o 20 de xu\u00f1o de 1953 foi un director, actor e guionista ruso que desenvolveu teor\u00edas influentes sobre a montaxe. As obras mestras de Pudovkin son a mi\u00fado comparadas coas do seu contempor\u00e1neo Sergei Eisenstein, pero mentres que Eisenstein empregou a montaxe para glorificar o poder das masas, Pudovkin preferiu concentrala na coraxe e resistencia do individuo."}
{"id": "241938", "revid": "98629", "url": "https://gl.wikipedia.org/wiki?curid=241938", "title": "Orlacs H\u00e4nde", "text": "Orlacs H\u00e4nde e un filme alem\u00e1n dirixido por Robert Wiene que se estreou en 1924.\nSinopse.\nOrlac, un pianista famoso, perde ambas mans nun accidente. Os m\u00e9dicos deciden transplantarlle as mans de Vasseur, un asasino condenado a morte. A operaci\u00f3n \u00e9 un \u00e9xito, pero dende ese intre o pianista comeza a verse embargado por impulsos criminais. Ten pesadelos e ve o rostro dun home que cre que \u00e9 Vasseur."}
{"id": "241941", "revid": "89787", "url": "https://gl.wikipedia.org/wiki?curid=241941", "title": "Karl Weierstrass", "text": "Karl Theodor Wilhelm Weierstra\u00df (escrito Weierstrass cando non est\u00e1 dispo\u00f1ible o car\u00e1cter \"\u00df\"), nado en Ostenfelde (Westfalia) o 31 de outubro de 1815 e finado en Berl\u00edn o 19 de febreiro de 1897, foi un matem\u00e1tico alem\u00e1n que se adoita considerar como o \u00abpai da an\u00e1lise moderna\u00bb.\nTraxectoria.\nEstudou matem\u00e1ticas na Universidade de M\u00fcnster. Ademais das s\u00faas prol\u00edficas investigaci\u00f3ns hai que sinalar que foi profesor de c\u00e1tedra na Universidade de Berl\u00edn na que tivo entre os seus disc\u00edpulos a Georg Cantor, Ferdinand Georg Frobenius, Wilhelm Killing, Leo K\u00f6nigsberger, Carl Runge e Sofia Koval\u00e9vskaya.\nContribuci\u00f3ns en matem\u00e1ticas.\nCitado como o \u00abpai da an\u00e1lise moderna\u00bb, Weierstra\u00df deu as definici\u00f3ns actuais de continuidade, l\u00edmite dunha funci\u00f3n e derivada dunha funci\u00f3n matem\u00e1tica, que seguen vixentes hoxe en d\u00eda.\nIsto permitiulle demostrar un conxunto de teoremas que estaban ata ent\u00f3n sen demostrar como o teorema do valor medio, o teorema de Bolzano-Weierstrass e o teorema de Heine-Borel.\nTam\u00e9n realizou importantes achegas en converxencia de series, en teor\u00eda de funci\u00f3ns peri\u00f3dicas, funci\u00f3ns el\u00edpticas, converxencia de produtos infinitos, c\u00e1lculo de variaci\u00f3ns, an\u00e1lise complexa etc."}
{"id": "241942", "revid": "15490", "url": "https://gl.wikipedia.org/wiki?curid=241942", "title": "Medalla Copley", "text": "A Medalla Copley \u00e9 unha instituci\u00f3n de car\u00e1cter premial, que con car\u00e1cter anual outorga a The Royal Society of London a unha persoa f\u00edsica como o maior reco\u00f1ecemento ao traballo cient\u00edfico polos seus logros sobresalientes en calquera das ciencias f\u00edsicas ou biol\u00f3xicas. \u00c9 o galard\u00f3n m\u00e1is antigo concedido por unha instituci\u00f3n acad\u00e9mica, xa que a primeira medalla se concedeu en 1731.\nHistoria.\nO premio creouse tralo legado p\u00f3stumo realizado \u00e1 Real Sociedade de Londres en 1709, por Godfrey Copley, pr\u00f3spero terratenente de Sprotbrough, cerca de Doncaster, membro por elecci\u00f3n da Real Sociedade de Londres desde 1691. O total ascend\u00eda a 100 \u00a3, e o interese sobre o mesmo utilizar\u00edase para a realizaci\u00f3n de experimentos durante unha serie de anos.\nAs condici\u00f3ns da medalla variaron varias veces ao longo do tempo. En 1736 acordouse conceder unha medalla por valor de 5 \u00a3, xa fose para o descubrimento cient\u00edfico m\u00e1is importante ou para a maior achega experimental, norma que seguiu ata 1831, cando as condici\u00f3ns se modificaron de modo que a medalla se concedese ao autor da investigaci\u00f3n que o Consello da Real Sociedade de Londres decidise por maior\u00eda que fose o maior merecedor de dito honor. Joseph William Copley realizou en 1881 unha segunda doaz\u00f3n por valor de 1.666\u00a0\u00a3, 13\u00a0s e 4\u00a0d, da que se destinar\u00eda a metade dos intereses que rendese dita cantidade a cubrir os custos do galard\u00f3n.\nNo seu formato actual o galard\u00f3n conc\u00e9dese anualmente e consiste nunha medalla de prata dourada e un premio en met\u00e1lico de 5.000 \u00a3. Os premiados, que en anos consecutivos se alternan entre as ciencias f\u00edsicas e biol\u00f3xicas, son elixidos polo Consello da Real Sociedade de Londres, a proposta dos respectivos Comit\u00e9 de Premios en Ciencias F\u00edsicas e Comit\u00e9 de Premios en Ciencias Biol\u00f3xicas. O premio est\u00e1 aberto aos cidad\u00e1ns dun pa\u00eds da Mancomunidade de Naci\u00f3ns ou da Rep\u00fablica de Irlanda, ou de persoas que habitualmente residan e traballen neses pa\u00edses durante o per\u00edodo m\u00ednimo dos tres anos inmediatamente anteriores \u00e1 data da s\u00faa proposta. Non hai limitaci\u00f3ns para o per\u00edodo no que se realizasen os logros de investigaci\u00f3n e p\u00f3dese conceder m\u00e1is dunha vez \u00e1 mesma persoa. Os nomeamentos son v\u00e1lidos durante cinco anos, e o candidato non pode ser renomeado ata un ano despois de que expirase a s\u00faa candidatura.\nA Real Sociedade de Londres tam\u00e9n institu\u00edu en 1825 e 1965 a Medalla Real, de maneira independente \u00e1 Medalla Copley, que nas s\u00faas tres modalidades galardoa anualmente as contribuci\u00f3ns m\u00e1is importantes nas ciencias f\u00edsicas (1825), nas ciencias biol\u00f3xicas (1825) e nas ciencias aplicadas (1965)."}
{"id": "241943", "revid": "1822", "url": "https://gl.wikipedia.org/wiki?curid=241943", "title": "O divino sainete", "text": "O divino sainete, subtitulado Poema en oito cantos, \u00e9 unha obra de Manuel Curros Enr\u00edquez aparecida en agosto de 1888. \u00c9 un longo poema de car\u00e1cter sat\u00edrico-burlesco (\"ladrade, mordede, ride\" indicar\u00e1 Curros refer\u00edndose a funci\u00f3n dos versos da s\u00faa obra). Composto por 512 unidades de versos octos\u00edlabos con rima consonante, que parodia unha das obras cume da literatura occidental, \"A divina comedia\" de Dante Alighieri.\nObxectivos.\nCurros pretend\u00eda con esta obra s\u00faa tres obxectivos b\u00e1sicos:\nEstrutura e contido.\nO divino sainete componse dunha \u201cintroduci\u00f3n\u201d e oito \u201ccantos\u201d. Adopta como motivo argumental unha suposta peregrinaci\u00f3n de Curros a Roma con motivo do xubileu do papa Le\u00f3n XIII (1877), acompa\u00f1ado polo poeta Francisco A\u00f1\u00f3n que exerce o papel de gu\u00eda, ao igual que Virxilio guiaba a Dante n\"'A divina comedia\". A\u00f1\u00f3n vai conducindo a Curros a trav\u00e9s dos distintos vag\u00f3ns do tren en que viaxan. Cada vag\u00f3n leva o nome correspondente a cada un dos sete pecados capitais: a preguiza, a envexa, a gula, a ira, a luxuria, a avaricia e, finalmente, a soberbia.\nNos diversos vag\u00f3ns viaxan o xu\u00edz Mella e o bispo Ces\u00e1reo Rodrigo (que actuaron contra Curros cando a publicaci\u00f3n de \"Aires da mi\u00f1a terra\"); frades obscenos e lamb\u00f3ns, que devoran \u00f3 xeito can\u00edbal \u00f3s nosos escritores, inclu\u00eddo o propio Curros; beatas luxuriosas que non ocultan a verdadeira motivaci\u00f3n da s\u00faa devoci\u00f3n...; libreiros e usureiros que lle meteron calote a Curros; carlistas sanguinarios con pinta de moi devotos que moulan a s\u00faa derrota pol\u00edtica; escritoras como Emilia Pardo Baz\u00e1n, envexosas da fama de Rosal\u00eda de Castro e contrarias o Rexurdimento etc... Todos estes personaxes son satirizados polo poeta.\nUnha vez en Roma, A\u00f1\u00f3n e Curros entrev\u00edstanse co papa Le\u00f3n XIII e acons\u00e9llanlle que a Igrexa renuncie as s\u00faas enormes riquezas, que deixe de lado os bens temporais e abandone as s\u00faas ambici\u00f3ns guerreiras. O papa promete facer todas esas cousas... m\u00e1is A\u00f1\u00f3n apostila con sorna, xa de regreso: \u201c\u00a1nunca se cumpren/os programas liberales!\u201d e o poema remata: \"desde ent\u00f3n creo... ou non creo/ pero dudar \u00a1xa non dudo!\"\nEdici\u00f3ns.\nA obra foi publicada en 1888 por Andr\u00e9s Mart\u00ednez Salazar na Coru\u00f1a. Isto sup\u00faxolle atrancos ao editor, que deixou de editar unha obra de Emilia Pardo Baz\u00e1n polo enfado desta logo de aparecer retratada neste libro. Curros Enr\u00edquez recibiu 225 pesetas pola publicaci\u00f3n da obra.\nA primeira edici\u00f3n contaba na s\u00faa portada cun debuxo de Manuel \u00c1ngel \u00c1lvarez, datado en 1885. En branco e negro, a ilustraci\u00f3n incl\u00fae numerosas referencias iconogr\u00e1ficas: unha muller deitada e semiespida cun crucifixo na man dereita e unha m\u00e1scara de teatro na esquerda; un animal cun rosario entre as mans; unha serpe enroscada a unha \u00e1rbore, e unha cabaza. Na parte da dereita hai un home de barba vestido coa peza impermeable tradicional feita con palla, a falar con outro home vestido elegantemente con abrigo e sombreiro. O dese\u00f1o do home co vestido tradicional galego casa coas cabeceiras de numerosas publicaci\u00f3ns desa \u00e9poca, que inclu\u00edan debuxos de homes vestidos co traxe tradicional de gala (polainas, pucho, chaleco...).\nPosteriormente foi publicado en Madrid en 1908, 1911, 1917, 1922, 1929, 1943 e 1956. En 1969 f\u00edxose unha edici\u00f3n cr\u00edtica de Edici\u00f3s do Castro, cun estudo introdutorio de Xes\u00fas Alonso Montero cunha an\u00e1lise teol\u00f3xica de Andr\u00e9s Torres Queiruga e ilustraci\u00f3ns de Colmeiro, Xos\u00e9 Conde Corbal, Isaac D\u00edaz Pardo, Laxeiro, Saturno Lois, I. Pardo Pedrosa, Reimundo Pati\u00f1o, Agust\u00edn P\u00e9rez Bellas, Beatriz Rey e portada de Lu\u00eds Seoane.\nO libro foi inclu\u00eddo na Biblioteca das Letras Galegas de Edici\u00f3ns Xerais de Galicia en edici\u00f3n de Xavier R. Baixeras."}
{"id": "241944", "revid": "23204", "url": "https://gl.wikipedia.org/wiki?curid=241944", "title": "Linguas do Brasil", "text": "No Brasil son faladas cento oitenta linguas ind\u00edxenas en \u00e1reas remotas, outras son faladas por inmigrantes e os seus descendentes. A lingua oficial do Brasil \u00e9 o portugu\u00e9s, idioma que \u00e9 falado e escrito pola inmensa maior\u00eda da poboaci\u00f3n. O portugu\u00e9s \u00e9 a lingua usada nas instituci\u00f3ns de ensino, nos medios de comunicaci\u00f3n e nos negocios. O Brasil \u00e9 o \u00fanico pa\u00eds de lingua portuguesa das Am\u00e9ricas. A Lingua Brasileira de Sinais tam\u00e9n \u00e9 considerada un medio de comunicaci\u00f3n legal no pa\u00eds.\nPortugu\u00e9s do Brasil.\nO idioma falado e escrito no Brasil \u00e9 parcialmente diferente do utilizado en Portugal e nos outros pa\u00edses lus\u00f3fonos. En raz\u00f3n das diferenzas xeogr\u00e1ficas e culturais entre o Brasil e Portugal, e tam\u00e9n das diferentes pol\u00edticas ling\u00fc\u00edsticas constru\u00eddas polos dous pa\u00edses ao longo dos anos, o portugu\u00e9s brasileiro e o portugu\u00e9s europeo non evolucionaron de forma uniforme. Hai moitas diverxencias entre as normas cultas das d\u00faas variantes da lingua, sobre todo no que se refire \u00e1 fon\u00e9tica, \u00e1 ortograf\u00eda e ao sistema pronominal. A\u00ednda as\u00ed, tales diferenzas non comprometen a comprensi\u00f3n mutua.\nHai a\u00ednda diversas variaci\u00f3ns dialetais internas ao portugu\u00e9s brasileiro, que se conectan sobre todo a diferenzas rexionais e sociais.\nLinguas aut\u00f3ctonas.\nNa \u00e9poca dos descubrimentos portugueses, estimouse que se falaban ata 400 ou 500 linguas, outros ling\u00fcistas chegan a considerar que poder\u00edan superar o milleiro. Eses idiomas est\u00e1n reducidos a preto de 180, das cales 24 (o 13 %) te\u00f1en m\u00e1is de mil falantes; 108 linguas (60 %) te\u00f1en entre cen e mil falantes, mentres que 50 linguas (27 %) te\u00f1en menos de 100 falantes. Destas 50, a metade (o 13 % do total) te\u00f1en menos de 50 falantes, o que mostra que gran parte deses idiomas est\u00e1n en serio risco de extinci\u00f3n. Malia isto, o Brasil \u00e9 un dos pa\u00edses con maior diversidade ling\u00fc\u00edstica.\nOs primeiros anos de colonizaci\u00f3n, as linguas ind\u00edxenas eran faladas inclusive polos colonos portugueses, que adoptaron un idioma mixto baseado na lingua tupi. Por ser falada por case todos os habitantes do Brasil, quedou co\u00f1ecida como lingua xeral. Con todo, o s\u00e9culo XVIII, a lingua portuguesa f\u00edxose oficial do Brasil, o que culminou na case desaparici\u00f3n desa lingua com\u00fan.\nCo transcorrer dos s\u00e9culos, os indios foron exterminados ou aculturados pola acci\u00f3n colonizadora e, con iso, centenares dos seus idiomas foron extintos. Os idiomas ind\u00edxenas son falados sobre todo no Norte e Centro-Oeste. As linguas m\u00e1is faladas son do tronco tup\u00ed-guaran\u00ed.\nOutras linguas.\nAmais das ducias de linguas aut\u00f3ctonas, dialectos de orixe al\u00f3ctona son falados en colonias rurais m\u00e1is illadas do Brasil meridional, sobre todo o hunsr\u00fcckisch e o talian (ou v\u00eaneto brasileiro), de orixes alem\u00e1 e italiana, respectivamente.\nO estado de S\u00e3o Paulo sufriu tanta inmigraci\u00f3n que o seu portugu\u00e9s \u00e9 diferente de calquera outro no Brasil e no mundo. Hai moitos barrios italianos, como a Mooca, onde as persoas falan italiano no seu d\u00eda a d\u00eda, outros alem\u00e1ns, como Santo Amaro, que ten celebraci\u00f3ns t\u00edpicas xerm\u00e1nicas, como o Oktoberfest . Hai tam\u00e9n a segunda maior aglomeraci\u00f3n de asi\u00e1ticos f\u00f3ra de Asia, o barrio da Liberdade, que tam\u00e9n se ve presente a lingua xaponesa e chinesa o d\u00eda a d\u00eda dos habitantes. S\u00e3o Paulo foi tam\u00e9n o que m\u00e1is recibiu os \u00e1rabes, tendo a s\u00faa coci\u00f1a moi alterada coa inmigraci\u00f3n de sirios e libaneses."}
{"id": "241946", "revid": "89787", "url": "https://gl.wikipedia.org/wiki?curid=241946", "title": "Django Unchained", "text": "Django Unchained \u00e9 un filme de x\u00e9nero western \u00e9pico estadounidense de 2012 escrito e dirixido por Quentin Tarantino. Est\u00e1 protagonizado por Jamie Foxx, Leonardo DiCaprio, Christoph Waltz, Kerry Washington e Samuel L. Jackson. O filme estreouse nos Estados Unidos o 25 de decembro de 2012.\nA historia transcorre na era previa \u00e1 Guerra de Secesi\u00f3n no sur do pa\u00eds, no xa vello Oeste. Un escravo (Foxx) \u00e9 liberado por un cazador de recompensas (Waltz) con quen se asocia para cruzar os EUA para rescatar a s\u00faa muller (Washington) dun cruel e poderoso propietario de plantaci\u00f3ns de algod\u00f3n (DiCaprio).\nSinopse.\nEn 1858, varios escravos var\u00f3ns son transportados a trav\u00e9s de Texas polos irm\u00e1ns Speck (James Remar e James Russo). No seu grupo est\u00e1 Django (Jamie Foxx), quen foi separado da s\u00faa esposa Broomhilda (Kerry Washington). Os irm\u00e1ns Speck encontran o Dr. King Schultz (Christoph Waltz), un dentista alem\u00e1n e, sen sabelo, cazador de recompensas. Schultz libera a Django e mata un dos irm\u00e1ns Speck, deixando o outro para ser asasinado polos escravos agora libres. Schultz revela que el buscou a Django para axudarlle na identificaci\u00f3n dos irm\u00e1ns Brittle, un tr\u00edo de asasinos desapiadados que traballan para os propietarios das plantaci\u00f3ns. Schultz confesa que a s\u00faa caza de recompensas \u00e9 oportunista, pero fai fincap\u00e9 en que, como Django, despreza a escravitude. Os dous chegan a un acordo: a cambio de axudarlle a localizar aos irm\u00e1ns Brittle, Schultz liberar\u00e1 a Django da escravitude, daralle $ 75 e un cabalo. Despois de cazar e matar os irm\u00e1ns Brittle, Schultz l\u00e9vase a Django como socio na caza de recompensas.\nDespois de conseguir unha serie de informaci\u00f3ns, Schultz e Django confirman que o dono actual de Broomhilda \u00e9 Calvin J. Candie (Leonardo DiCaprio), dono dunha plantaci\u00f3n, encantador pero brutal. Na plantaci\u00f3n de Candie, Candyland, alg\u00fans dos seus escravos var\u00f3ns son adestrados para loitar ata a morte (chamada \"loita de Mandingos\"). Despois de obter un convite a Candyland, Schultz e Django idean un plan para conseguir a Broomhilda fac\u00e9ndose pasar por potenciais compradores dun loitador Mandingo. \u00c1 s\u00faa chegada, Schultz introduce a Django como un home libre e un experto na loita de Mandingos. Candie e Schultz rapidamente chegan a un acordo para comprar un loitador Mandingo por U$ 12.000. Schultz tam\u00e9n ofrece comprar a Broomhilda, alegando que, como ela fala alem\u00e1n, lle axudar\u00eda a aliviar a s\u00faa nostalxia pola s\u00faa lingua materna.\nO interese de Schultz e Django en Broomhilda levanta as sospeitas do leal escravo de Candie, Stephen (Samuel L. Jackson), que deduce correctamente que Django e Broomhilda se co\u00f1ecen entre si, e que a venda do Mandingo \u00e9 unha artima\u00f1a. Candie, que \u00e9 informado, armado con esta nova informaci\u00f3n demanda os $ 12.000 para Broomhilda, ou el mataraa. Schultz comprom\u00e9tese a compralo a este prezo co fin de salvar a s\u00faa vida, a\u00ednda que m\u00e1is tarde, enfurecido polo comportamento humillante recibido por Candie, m\u00e1tao, despois de finalizar os tr\u00e1mites da venda e liberdade. Schultz \u00e9 asasinado \u00e1 s\u00faa vez polos homes de Candie, os cales logo tratan de matar a Django. Django dispara a moitos dos homes de Candie, pero r\u00e9ndese cando Stephen ameaza con matar a Broomhilda. Como castigo, Stephen suxire que Django sexa enviado a unha mina de carb\u00f3n e traballe al\u00ed ata a morte, estando de acordo a irm\u00e1 de Candie, Lara (Laura Cayouette). No cami\u00f1o \u00e1 mina, Django persuade os negreiros de que el \u00e9 un cazador de recompensas, mostr\u00e1ndolles o volante do seu primeiro asasinato como proba. Unha vez que consegue liberarse, mata aos negreiros, toma a s\u00faa dinamita, e monta de novo cara a Candyland.\nVolvendo \u00e1 plantaci\u00f3n, Django descobre o corpo de Schultz que ten o certificado de liberdade que Candie asinou para Broomhilda. Cando os homes de Candie, os seus serventes, e a irm\u00e1 volven a Candyland do funeral, Django aparece e mata os homes de Candie. Libera os escravos restantes, a excepci\u00f3n de Stephen, a quen dispara nos xeonllos, e mata a Lara. Despois de ocultar a dinamita dentro da casa, acende a mecha e vaise. Django cabalga lonxe con Broomhilda, cando a mansi\u00f3n, cos mortos e o ferido Stephen no interior, estala tras deles.\nPersonaxes.\nOutros papeis incl\u00faen a James Russo como Dicky Speck, Tom Wopat como o Marshall Gill Tatum, Don Stroud como Sheriff Bill Sharp, Russ Tamblyn como o fillo dun bandoleiro, Amber Tamblyn como neta do bandoleiro, Bruce Dern como home vello Carrucan, M. C. Gainey as Big John Brittle, Cooper Huckabee como Lil Raj Brittle, Doc Duhame como Ellis Brittle, Jonah Hill como Bag Head #2, e Lee Horsley como o Sheriff Gus (Snowy Snow). Zo\u00eb Bell, Michael Bowen, Robert Carradine, Jake Garber, Ted Neeley, James Parks e Tom Savini fan de sicarios de Candyland, mentres Michael Parks, John Jarratt e Quentin Tarantino interpretan os empregados da LeQuint Dickey Mining Co. Tarantino fai tam\u00e9n un cameo como Robert, un dos membros do grupo semellante ao Ku Klux Klan."}
{"id": "241948", "revid": "122161", "url": "https://gl.wikipedia.org/wiki?curid=241948", "title": "Xeraci\u00f3n das Festas Minervais", "text": "A xeraci\u00f3n das Festas Minervais est\u00e1 composta por unha serie de autores de poes\u00eda da Literatura galega do s\u00e9culo XX. Son persoas que non viviron directamente a Guerra civil espa\u00f1ola, asistiron \u00e1 universidade e participaron nas Festas Minervais (concurso literario organizado pola USC que premiaba obras po\u00e9ticas e narrativas en galego) e senten grande interese pola cultura europea do momento e toman conciencia cr\u00edtica coa realidade espa\u00f1ola da \u00e9poca. Boa parte deles fundaron o grupo Brais Pinto durante a s\u00faa estancia en Madrid, e crearon unha colecci\u00f3n literaria co mesmo nome.\nEvoluci\u00f3n po\u00e9tica.\nA xeraci\u00f3n dos 50 protagonizou unha fonda renovaci\u00f3n tem\u00e1tica e formal, se ben cada un dos seus membros seguiu unha traxectoria po\u00e9tica propia.\nHai d\u00faas \u00e9pocas que marcan d\u00faas tendencias ben diferenciadas. Por un lado, a poes\u00eda dos 50 na que se aprecia unha profunda influencia das idea existencialistas e do absurdo. Tr\u00e1tase por tanto dunha poes\u00eda de desarraigo e angustia, que recibe o nome de Escola da Tebra. Por outra banda, na d\u00e9cada dos 60 esta poes\u00eda evolucionou cara a unha poes\u00eda social e denunciadora da falta de liberdade. \u00c9 patente aqu\u00ed a influencia da \"Longa noite de pedra\" de Celso Emilio Ferreiro, publicada en 1962."}
{"id": "241949", "revid": "1131", "url": "https://gl.wikipedia.org/wiki?curid=241949", "title": "Encoro de Proserpina", "text": "O Encoro de Proserpina \u00e9 unha presa situada a uns 4\u00a0km de M\u00e9rida (Estremadura). \u00c9 unha construci\u00f3n romana de 427,8 metros de longo, 22,6 metros de alto e 5,9 metros de ancho na base. O encoro ten unha capacidade de 4 hm\u00b3.\nDescrici\u00f3n.\nO encoro at\u00f3pase no regato das Pardillas e est\u00e1 en moi bo estado xa que despois da ca\u00edda do Imperio Romano, continou a se empregar. Na s\u00faa orixe fornec\u00eda de auga \u00e1 cidade de Emerita Augusta (M\u00e9rida) polo acueduto dos Milagres. As datas da s\u00faa construci\u00f3n fix\u00e1ronse por carbono 14 entre o s\u00e9culo I e principios do s\u00e9culo II da era actual.\nEst\u00e1 considerado o encoro artificial da \u00e9poca romana m\u00e1is grande co\u00f1ecido no mundo mediterr\u00e1neo. O encoro de Proserpina e o de Cornalvo forman parte do denominaci\u00f3n Conxunto Arqueol\u00f3xico de M\u00e9rida, declarado Patrimonio da Humanidade en 1993 pola UNESCO.\nO nome da presa d\u00e9uselle pola inscrici\u00f3n votiva romana atopada preto adicada \u00e1 deusa Proserpina que se conserva no museo de M\u00e9rida."}
{"id": "241952", "revid": "6279", "url": "https://gl.wikipedia.org/wiki?curid=241952", "title": "Asimov", "text": ""}
{"id": "241953", "revid": "5132", "url": "https://gl.wikipedia.org/wiki?curid=241953", "title": "FC Spartak de Moscova", "text": ""}
{"id": "241954", "revid": "5132", "url": "https://gl.wikipedia.org/wiki?curid=241954", "title": "Football Club Lausanne-Sport", "text": ""}
{"id": "241956", "revid": "23204", "url": "https://gl.wikipedia.org/wiki?curid=241956", "title": "Molinos de Duero", "text": "Molinos de Duero \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 180 habitantes (INE 2012) e ocupa unha superficie de 27,39 km\u00b2."}
{"id": "241957", "revid": "23204", "url": "https://gl.wikipedia.org/wiki?curid=241957", "title": "Momblona", "text": "Momblona \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 26 habitantes (INE 2012) e ocupa unha superficie de 22,91 km\u00b2."}
{"id": "241958", "revid": "23204", "url": "https://gl.wikipedia.org/wiki?curid=241958", "title": "Monteagudo de las Vicar\u00edas", "text": "Monteagudo de las Vicar\u00edas \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 246 habitantes (INE 2012) e ocupa unha superficie de 97,04 km\u00b2."}
{"id": "241959", "revid": "23204", "url": "https://gl.wikipedia.org/wiki?curid=241959", "title": "Montejo de Tiermes", "text": "Montejo de Tiermes \u00e9 un concello espa\u00f1ol da provincia de Soria. A s\u00faa poboaci\u00f3n \u00e9 de 188 habitantes (INE 2012) e ocupa unha superficie de 167,27 km\u00b2.\nAqu\u00ed sit\u00faase o complexo arqueol\u00f3xico de Tiermes, cidade dos ar\u00e9vacos."}
{"id": "241960", "revid": "23204", "url": "https://gl.wikipedia.org/wiki?curid=241960", "title": "Montenegro de Cameros", "text": "Montenegro de Cameros \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 83 habitantes (INE 2012) e ocupa unha superficie de 55,32 km\u00b2."}
{"id": "241961", "revid": "1131", "url": "https://gl.wikipedia.org/wiki?curid=241961", "title": "Mor\u00f3n de Almaz\u00e1n", "text": "Mor\u00f3n de Almaz\u00e1n \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 222 habitantes (INE 2012) e ocupa unha superficie de 62,06 km\u00b2."}
{"id": "241964", "revid": "34681", "url": "https://gl.wikipedia.org/wiki?curid=241964", "title": "Gerty Cori", "text": ""}
{"id": "241967", "revid": "98629", "url": "https://gl.wikipedia.org/wiki?curid=241967", "title": "Hipertensi\u00f3n portal", "text": "A hipertensi\u00f3n portal \u00e9 un termo m\u00e9dico empregado para referir unha presi\u00f3n venosa sist\u00f3lica elevada no sistema venoso portal do f\u00edgado. O sistema venoso portal est\u00e1 formado pola vea porta e as veas mesent\u00e9rica inferior, mesent\u00e9rica superior e espl\u00e9nica. M\u00e9dicamente def\u00ednise hipertensi\u00f3n portal coma unha presion na vea porta de m\u00e1is de 10 mmHg ou un gradiente de presi\u00f3n venosa hep\u00e1tica de m\u00e1is de 5 mmHg. Dito gradiente constit\u00fae a diferenza entre as presi\u00f3ns existentes na vea porta con respecto \u00e1s das veas suprahep\u00e1ticas. As\u00ed, o aumento de presi\u00f3n venosa na circulaci\u00f3n do f\u00edgado pode dar lugar a un refluxo hepatofugo, isto \u00e9, unha circulaci\u00f3n retr\u00f3grada do sangue venoso que chega ao f\u00edgado. Deste xeito favor\u00e9cese a formaci\u00f3n de varices esof\u00e1xicas ou g\u00e1stricas.\nAs causas que m\u00e1is adoitan dar lugar a esta patolox\u00eda son a cirrose hep\u00e1tica e, en segundo lugar, a trombose da vea porta, sobre todo en pa\u00edses de Europa e Am\u00e9rica do Norte. Por\u00e9n, en pa\u00edses en v\u00edas de desenvolvemento, a esquistosomiase, unha parasitose que afecta ao f\u00edgado e que est\u00e1 provocada polo parasito \"Schistosoma\", \u00e9 moitas veces a causa principal. A hipertensi\u00f3n portal d\u00e1 lugar a unha resistencia hep\u00e1tica ao fluxo de sangue, polo que pode dar numerosas complicaci\u00f3ns neste \u00f3rgano. Unha elevada presi\u00f3n portal non controlada pode dar lugar a complicaci\u00f3ns tales como a ascite ou as varices esof\u00e1xicas, estas \u00faltimas cun alto risco de sangrado que pode comprometer a vida do doente.\nO termo hipertensi\u00f3n portal foi acu\u00f1ado por Gilbert no ano 1900.\nEtiolox\u00eda.\nAs causas da hipertensi\u00f3n m\u00e1is frecuentes son a cirrose e a trombose da vea porta. Por\u00e9n, hai moitas outras causas que poden dar lugar a este cadro. Na pr\u00e1ctica m\u00e9dica, ad\u00f3itanse clasificar segundo sexan prehep\u00e1ticas, intrahep\u00e1ticas ou ben posthep\u00e1ticas.\nAs causas prehep\u00e1ticas de hipertensi\u00f3n portal son aquelas que afectan ao traxecto da circulaci\u00f3n portal (vea porta, vea espl\u00e9nica ou veas mesent\u00e9ricas) antes de chegar ao f\u00edgado. Dentro das causas prehep\u00e1ticas destacan a trombose da vea porta, a trombose da vea espl\u00e9nica, ou a s\u00edndrome de Banti, que cursa cunha esplenomegalia xeneralizada e masiva.\nAs causas posthep\u00e1ticas comprenden toda patolox\u00eda das veas hep\u00e1ticas que saen do f\u00edgado, e de todas as veas que acaban drenando o coraz\u00f3n. As patolox\u00edas m\u00e1is importantes dentro deste tipo son a s\u00edndrome de Budd-Chiari, a patolox\u00eda da vea cava inferior e outras causas card\u00edacas, sobre todo do lado dereito do coraz\u00f3n, como poden ser a miocardiopat\u00eda restritiva, a insuficiencia card\u00edaca ou a pericardite contritiva.\nAs causas intrahep\u00e1ticas, ou hep\u00e1ticas propiamente ditas, son aquelas producidas por patolox\u00eda dentro do f\u00edgado. Son o tipo m\u00e1is frecuente de todas as causas de hipertensi\u00f3n portal, sendo a causa de m\u00e1is do 90% dos casos. Dentro das causas intrahep\u00e1ticas, podemos dividilas en presinusoidais, sinusoidais, ou postsinusoidais, dependendo do lugar do f\u00edgado na que se atope a anomal\u00eda. As\u00ed e todo, a cirrose hep\u00e1tica e a causa m\u00e1is importante de hipertensi\u00f3n portal, podendo aparecer esta entidade en case tres de cada cinco doentes de cirrose.\nCl\u00ednica.\nA principal manifestaci\u00f3n que te\u00f1en os pacientes con hipertensi\u00f3n portal \u00e9 o sangrado ou hemorraxia por mor da rotura das varices esof\u00e1xiacas ou g\u00e1stricas. Arredor dun 33% dos pacientes con cirrose presenta varices. Estas varices f\u00f3rmanse por causa do refluxo de sangue que prov\u00e9n do f\u00edgado que, ante o aumento de presi\u00f3n da vea porta, non pode circular polo f\u00edgado. Esta circulaci\u00f3n ou refluxo hepatofugo pode tam\u00e9n dar lugar a hemorroides a nivel rectal.\nOutros s\u00edntomas t\u00edpicos son a dor abdominal e a esplenomegalia (bazo aumentado de tama\u00f1o) ou hiperesplenismo, tanto agudo coma cr\u00f3nico. Esta situaci\u00f3n adoita desencadear unha trombopenia (baixada do n\u00famero de plaquetas), polo que poden existir problemas de coagulaci\u00f3n. Esta situaci\u00f3n de trombopenia vese agravada, ademais, polo feito de que os pacientes con cirrose presentan xa de por si d\u00e9ficits de plaquetas e outras enzimas.\nNos casos nos que a hipertensi\u00f3n estea asociada a cirrose hep\u00e1tica, o paciente pode manifestar unha acumulaci\u00f3n de l\u00edquido na cavidade abdominal, o que se co\u00f1ece coma ascite.\nDiagn\u00f3stico.\nA hipertensi\u00f3n portal def\u00ednese como un aumento da presi\u00f3n no sistema portal. Para obxectivar as altas presi\u00f3ns neste sistema p\u00f3dense introducir cat\u00e9teres a nivel da vea xugular para medir a presi\u00f3n nese punto. Por\u00e9n, esta t\u00e9cnica non se adoita realizar, por ser cruenta e custosa, ag\u00e1s en excepci\u00f3ns xustificadas.\nPara detectar as varices esof\u00e1xicas a proba m\u00e1is empregada e fi\u00e1bel \u00e9 a fibrogastroscopia ou gastroscopia. Est\u00e1 t\u00e9cnica permite visualizar as varices e, m\u00e1is a\u00ednda, determinar o risco de que estas cheguen a sangrar e producir hemorraxias nun futuro.\nOutras t\u00e9cnicas como a tomograf\u00eda computadorizada (TAC), a resonancia magn\u00e9nica nuclear (RMN) ou a ecograf\u00eda, son moi \u00fatiles de cara a determinar se hai ou non circulaci\u00f3n hepatofuga, un signo indirecto de hipertensi\u00f3n portal. Cos novos sistemas de reconstruci\u00f3n tridimensional que proporcionan os TAC p\u00f3dese incluso chegar a medir o tama\u00f1o e a dilataci\u00f3n da vea porta.\nTratamento.\nTratamento m\u00e9dico.\nO tratamento da hipertensi\u00f3n portal p\u00f3dese abordar de xeito m\u00e9dico coa administraci\u00f3n de f\u00e1rmacos que reduzan a presi\u00f3n portal. O tratamento con betabloqueantes non selectivos \u00e9 frecuentemente iniciado cando se diagnostica a hipertensi\u00f3n portal, sobre todo cando existe sangrado das varices esof\u00e1xicas. Na meirande parte dos casos adoita empregarse propanolol ou nadolol.\nA administraci\u00f3n de nitratos, como pode ser o mononitrato de isosorbido, intensifica a acci\u00f3n vasodilatadora e pode ser o procedemento de escolla en persoas con hipertensi\u00f3n portal que xa tiveran casos anteriores de hemorraxia por varices.\nCando o tratamento m\u00e9dico con betabloqueantes ou nitratos non funciona, ou as complicaci\u00f3ns da doenza son graves, p\u00f3dese iniciar un tratamento con octre\u00f3tidos (un an\u00e1logo da somatostatina) ou terlipresina (un an\u00e1logo da hormona antidiur\u00e9tica), \u00e1mbolos dous de adminsitraci\u00f3n intravenosa.\nTratamento percut\u00e1neo (TIPS).\nO tratamento percut\u00e1neo da hipertensi\u00f3n portal implica a colocaci\u00f3n dun shunt, un dispositivo intravascular met\u00e1lico que funciona como endopr\u00f3tese e que fai de substituto dunha vea e cumpre a s\u00faa funci\u00f3n. Esta t\u00e9cnica denom\u00ednase TIPS, do ingl\u00e9s \"tranjugular intrahepatic portosystemic shut\" (en galego, \"derivaci\u00f3n portosist\u00e9mica intrahep\u00e1tica transxugular\"). Mediante o TIPS, cr\u00e9ase unha circulaci\u00f3n paralela que comunica a circulaci\u00f3n portal (a vea porta) coa circulaci\u00f3n xeral ou sist\u00e9mica (veas suprahepaticas, que drenar\u00e1n \u00e1 vea cava inferior). Esta conexi\u00f3n entre o sistema portal e o sistema venoso sist\u00e9mico ten por funci\u00f3n diminu\u00edr a presi\u00f3n sobre a vea porta e o sistema portal, diminu\u00edndo as\u00ed o risco de complicaci\u00f3ns, sobre todo o sangrado das varices.\nEste tratamento consid\u00e9rase que oferta mellores resultados que o tratamento cir\u00farxico, xa que o n\u00famero de complicaci\u00f3ns \u00e9 considerabelmente menor. A\u00ednda as\u00ed, at\u00e9 un 20% dos pacientes sometidos a unha intervenci\u00f3n percut\u00e1nea deste tipo poden desenvolver unha encefalopat\u00eda hep\u00e1tica.\nTratamento cir\u00farxico.\nA cirurx\u00eda como tratamento da hipertensi\u00f3n portal est\u00e1 a caer en desuso por mor da cantidade de complicaci\u00f3ns que leva impl\u00edcita. Un alto porcentaxe de pacientes desenvolven encefalopat\u00eda hep\u00e1tica, e ademais esta t\u00e9cnica non demostrou aumentar a supervivencia destes pacientes.\nCando a enfermidade se atopa nun estado moi avanzado, a \u00fanica alternativa de tratamento \u00e9 o transplante de f\u00edgado."}
{"id": "241969", "revid": "23204", "url": "https://gl.wikipedia.org/wiki?curid=241969", "title": "Sofia Coppola", "text": "Sofia Carmina Coppola, nada o 14 de maio de 1971 en Nova York, \u00e9 unha actriz, guionista, produtora e directora de cine estadounidense. \u00c9 a filla pequena da artista e decoradora Eleanor Coppola e o director de cine Francis Ford Coppola (\"O padri\u00f1o\" e \"Apocalypse Now\"), irm\u00e1 de Roman Coppola e Gian-Carlo Coppola,"}
{"id": "241970", "revid": "89787", "url": "https://gl.wikipedia.org/wiki?curid=241970", "title": "Benjamin Constant", "text": "Henri-Benjamin Constant de Rebecque, nado en Lausana o 25 de outubro de 1767 e finado o 8 de decembro de 1830, foi un fil\u00f3sofo, escritor e pol\u00edtico franco-su\u00edzo.\nTraxectoria.\nFormouse con profesores particulares e m\u00e1is tarde incorporouse a distintos centros e universidades, pois trasladouse con frecuencia coa s\u00faa familia por Europa. As\u00ed asistiu \u00e1 Universidade de Erlangen, en Baviera, e \u00e1 de Edimburgo no Reino Unido.\nUnido sentimentalmente a Germaine de Sta\u00ebl, a s\u00faa colaboraci\u00f3n intelectual converteulles nun equipo de traballo \u00fanico. A principios do s\u00e9culo XIX e at\u00e9 1830 foi un pol\u00edtico activo, membro da Asemblea Nacional situado na ala liberal e cr\u00edtica. O seu modelo pol\u00edtico trataba de imitar o ingl\u00e9s, ao que admiraba por diversos factores, tanto no pol\u00edtico como no econ\u00f3mico. Mostrouse contrario \u00e1s teor\u00edas que admiraban as antigas sociedades libres como as da Grecia Antiga, mesmo nunha Francia que co\u00f1ecera o Consulado, ao considerar que estaban baseadas na escravitude da maior\u00eda para beneficio duns poucos, ademais de ser inaplicables a estados modernos moito m\u00e1is grandes que os polis onde era imposible concentrar ao pobo nun foro para o debate p\u00fablico aberto e directo.\nA s\u00faa teor\u00eda da liberdade base\u00e1base na posesi\u00f3n e goce dos dereitos civ\u00eds, do imperio da lei e da liberdade nun sentido amplo, confrontada neste sentido \u00e1 actividade do Estado. Avogaba por unha serie de principios (entre eles a responsabilidade individual) sen os cales a sociedade ser\u00eda un caos e a liberdade, inconcibible.\nObras s\u00faas de relevancia son \"Adolphe\" ou \"O caderno vermello\" (\"Le Cahier rouge\")."}
{"id": "241975", "revid": "56817", "url": "https://gl.wikipedia.org/wiki?curid=241975", "title": "Omri Katz", "text": "Omri Haim Katz, nado nos \u00c1nxeles (California) o 30 de maio de 1976, \u00e9 un actor estadounidense. Co\u00f1ecido polo seu papel de Max Dennison no filme \"Hocus Pocus\" (1993)."}
{"id": "241980", "revid": "56817", "url": "https://gl.wikipedia.org/wiki?curid=241980", "title": "Vea porta", "text": "A vea porta ou vea portal hep\u00e1tica \u00e9 unha vea que transporta o sangue que prov\u00e9n dos \u00f3rganos dixestivos (bazo e intestino) directamente ao f\u00edgado, de onde sair\u00e1, xa filtrada, pola vea hep\u00e1tica. Isto v\u00e9n a significar que o f\u00edgado se atopa situado entre d\u00faas veas, no canto de estar entre unha arteria e unha vea como v\u00e9n a ser normal. Esta disposici\u00f3n especial \u00e9 rara nos mam\u00edferos, e recibe o nome de sistema portal. Ademais do sistema portal hep\u00e1tico, hai outros no organismo, como o sistema portal hipofisario.\nEst\u00e1 formada pola reuni\u00f3n das veas mesent\u00e9ricas superior e inferior e a vea espl\u00e9nica."}
{"id": "241984", "revid": "1093", "url": "https://gl.wikipedia.org/wiki?curid=241984", "title": "Jorge Bergoglio", "text": ""}
{"id": "241985", "revid": "23204", "url": "https://gl.wikipedia.org/wiki?curid=241985", "title": "Francisco, papa", "text": "Francisco (en ), nado co nome de Jorge Mario Bergoglio en Buenos Aires o 17 de decembro de 1936, \u00e9 o 266\u00ba papa da Igrexa cat\u00f3lica, bispo da diocese de Roma e soberano do Estado da Cidade do Vaticano dende o 13 de marzo de 2013.\nTraxectoria.\nJorge Bergoglio naceu no seo dunha familia de orixe italiana, tanto pola parte do pai, Mario Jos\u00e9 Bergoglio, como da nai, Regina Mar\u00eda Sivori. Ten catro irm\u00e1ns.\nNa Universidade de Buenos Aires licenciouse en Enxe\u00f1ar\u00eda qu\u00edmica, e posteriormente ingresou no seminario en Villa Devoto. En marzo de 1958 ingresou no noviciado da Compa\u00f1\u00eda de Xes\u00fas (xesu\u00edtas). En 1963 estudou humanidades en Chile, e retornou posteriormente a Buenos Aires. Entre 1964 e 1965, Bergoglio foi profesor de literatura e psicolox\u00eda no colexio Inmaculada Concepci\u00f3n de Santa Fe, e en 1966 ensinou as mesmas materias no colexio do Salvador de Buenos Aires, que agora \u00e9 a Universidade do Salvador.\nDe 1967 a 1970 estudou teolox\u00eda na Universidade de Buenos Aires, onde progresou primeiro a profesor axudante e finalmente a profesor titular de teolox\u00eda. Recibiu a ordenaci\u00f3n sacerdotal o d\u00eda 13 de decembro de 1969 de man do daquela arcebispo porte\u00f1o Ram\u00f3n Jos\u00e9 Castellano. Foi rapidamente promovido polos xesu\u00edtas. En 1973 foi nomeado provincial dos xesu\u00edtas para Arxentina, cargo que ocupou ata 1979. De 1980 a 1986 foi director do seminario de San Miguel. Proseguiu os seus estudos en Alema\u00f1a e regresou a Arxentina para ser confesor e gu\u00eda espiritual na cidade de C\u00f3rdoba. O 27 de xu\u00f1o de 1992 foi designado bispo auxiliar de Buenos Aires (co t\u00edtulo formal de bispo de Auca), consagrado polo daquela arcebispo Antonio Quarracino. Substitu\u00edu a Quarracino como arcebispo e primado da Arxentina o 28 de febreiro de 1998.\nEntre outros cargos, formou parte da Comisi\u00f3n para Am\u00e9rica Latina, a Congregaci\u00f3n para o Clero, o Consello Pontificio para a Familia, a Congregaci\u00f3n para o Culto Divino e a Disciplina dos Sacramentos, o Consello Ordinario da Secretar\u00eda Xeral para o S\u00ednodo dos Bispos e a Congregaci\u00f3n para os Institutos de Vida Consagrada e as Sociedades de Vida Apost\u00f3lica, as\u00ed como da Conferencia Episcopal Arxentina, que chegou a presidir en d\u00faas ocasi\u00f3ns, e do Consello Episcopal Latinoamericanu (CELAM).\nFoi creado cardeal no consistorio de 21 de febreiro de 2001, presidido por Xo\u00e1n Paulo II, e recibiu o t\u00edtulo de cardeal-presb\u00edtero de San Roberto Belarmino. Catro anos m\u00e1is tarde participou no conclave celebrado logo do falecemento de Xo\u00e1n Paulo II, no que foi elixido papa Bieito XVI; malia ser unha elecci\u00f3n segreda, segundo os xornalistas Lucio Brunelli e Marco Tosatti (as versi\u00f3ns dos dous xornalistas difiren en varios aspectos, mais coinciden neste) ter\u00eda sido un dos candidatos a papa que supostamente obtivera un maior n\u00famero de votos, s\u00f3 superado polo cardeal Ratzinger.\nTivo un especial protagonismo na redacci\u00f3n do Documento de Aparecida que conti\u00f1a a visi\u00f3n da Igrexa da V Conferencia Xeral do Episcopado Latinoamericano e do Caribe que tivo lugar entre os d\u00edas 13 e 31 de maio de 2007. Neste documento houbo unha aproximaci\u00f3n \u00e1 teolox\u00eda da liberaci\u00f3n.\nPontificado.\nLogo da renuncia de Bieito XVI, foi elixido papa o 13 de marzo en Roma, despois de tres votaci\u00f3ns.\nFoi o primeiro papa nacido en Am\u00e9rica, e o primeiro non europeo en 1200 anos, logo de Gregorio III, que nacera en Siria. Ademais \u00e9 o primeiro xesu\u00edta, e o primeiro en escoller o nome de Francisco, en homenaxe precisamente ao cofundador da orde dos xesu\u00edtas Francisco Xabier, as\u00ed como a San Francisco de As\u00eds.\nO 6 de abril fixo o seu primeiro nomeamento dentro da Curia Romana ao encargar ao freire franciscano galego Xos\u00e9 Rodr\u00edguez Carballo o posto de secretario da Congregaci\u00f3n para os Institutos de Vida Consagrada e as Sociedades de Vida Apost\u00f3lica.\nEn xullo de 2013 publica a s\u00faa primeira enc\u00edclica \"Lumen Fidei\", na que aborda o que considera a \u00edntima relaci\u00f3n entre Fe e Raz\u00f3n e Fe e amor; nela defende, as\u00ed mesmo, que a fe cristi\u00e1 ha de ser contraria \u00e1 intransixencia e est\u00edmulo de loita pola xustiza e a paz.\nA finais dese mesmo mes viaxou ao Brasil con motivo da Xornada Mundial da Xuventude en R\u00edo de Janeiro. Nela defendeu unha visi\u00f3n humanista da econom\u00eda, esixiu aos gobernantes a erradicaci\u00f3n da pobreza e defendeu un Estado laico como marco de di\u00e1logo e encontro entre as distintas confesi\u00f3ns e sensibilidades. Seguindo unha li\u00f1a de xestos de austeridade, rexeitou o tradicional papam\u00f3bil blindado e elixiu un Fiat Idea e unha escolta reducida, defendeu pol\u00edticas de inclusi\u00f3n fronte ao que denominou \"cultura do descarte\" e igualdade de oportunidades para todos. As\u00ed mesmo, avalou a loita dos indignados e animou aos mozos a protestar contra a corrupci\u00f3n.\nNo 2015 publicou a enc\u00edclica \"Laudato Si\"'.\nEntre as s\u00faas acci\u00f3ns de achegamento da Igrexa \u00e1 xente conta en 2019 a rehabilitaci\u00f3n de Ernesto Cardenal ou o ali\u00f1amento con Pedro Casald\u00e1liga.\nPol\u00e9micas.\nPosici\u00f3n ante a ditadura militar arxentina.\nDurante parte da ditadura militar arxentina, Bergoglio ocupou o posto de provincial dos xesu\u00edtas, pero non ser\u00eda ata dez anos despois da ca\u00edda da ditadura cando foi nomeado bispo auxiliar. Por\u00e9n, algunhas pescudas xornal\u00edsticas ac\u00fasano de non opo\u00f1erse \u00e1 ditadura. Por exemplo, foi acusado polo xornalista Horacio Verbitsky de non tramitar con dilixencia o traslado de dous sacerdotes xesu\u00edtas, Francisco Jalics e Orlando Yorio, que posteriormente foron torturados. En relaci\u00f3n a este caso, Jorge Bergoglio declarou como testemu\u00f1a no xu\u00edzo por crimes de lesa humanidade cometidos na Escuela Superior de Mec\u00e1nica de la Armada, o maior centro clandestino de detenci\u00f3ns e torturas durante o r\u00e9xime militar. Bergoglio contou na s\u00faa obra \"El jesuita\" que se reunira en d\u00faas ocasi\u00f3ns cos militares Jorge Videla e Emilio Massera para interceder polos sacerdotes presos. Tam\u00e9n foi chamado a declarar como testemu\u00f1a, a petici\u00f3n da Fiscal\u00eda e da asociaci\u00f3n das Nais de Praza de Maio, en relaci\u00f3n coa apropiaci\u00f3n por parte dos militares dos beb\u00e9s nados en cativerio durante a ditadura. O Premio Nobel da Paz Adolfo P\u00e9rez Esquivel sinalou que o daquela sacerdote Bergoglio non tivera relaci\u00f3n coa ditadura.\nMatrimonio homosexual.\nEn sinton\u00eda co posicionamento da Igrexa Cat\u00f3lica, o bispo Bergoglio posicion\u00e1rase contra o aborto, a eutanasia e o matrimonio homosexual. O bispo Bergoglio cualificou o proxecto lexislativo de legalizaci\u00f3n da uni\u00f3n entre persoas do mesmo sexo como a \"pretensi\u00f3n destrutiva do plan de Deus\", chamando a unha \"guerra de Deus\" contra o proxecto, tam\u00e9n cualificado coma \"movida do Dia\u00f1o\".\nNunha entrevista no voo de regreso da s\u00faa primeira viaxe como Papa, declarou que el non era ningu\u00e9n para xulgar aos homosexuais.\nVida persoal.\nAdemais do seu castel\u00e1n materno, fala italiano e alem\u00e1n con fluidez.\nDe neno extirp\u00e1ronlle un pulm\u00f3n a causa dunha enfermidade infecciosa."}
{"id": "241987", "revid": "1888", "url": "https://gl.wikipedia.org/wiki?curid=241987", "title": "Jorge Mario Bergoglio", "text": ""}
{"id": "241988", "revid": "1131", "url": "https://gl.wikipedia.org/wiki?curid=241988", "title": "Ponte da r\u00eda de Betanzos", "text": "A ponte da r\u00eda de Betanzos \u00e9 un viaduto da AP-9 que une os concellos de Bergondo e Paderne sobre a r\u00eda de Betanzos.\nDescrici\u00f3n.\nA ponte foi constru\u00edda para o aceso da autoestrada AP-9 Gu\u00edsamo-Ferrol. A ponte \u00e9 de peaxe."}
{"id": "241989", "revid": "1131", "url": "https://gl.wikipedia.org/wiki?curid=241989", "title": "Ponte do Eixo", "text": " \nA ponte do Eixo \u00e9 un viaduto da li\u00f1a do AVE Ourense-Santiago.\nDescrici\u00f3n.\nO viaduto foi proxectado e constru\u00eddo pola empresa galega Grupo Puentes. Mide 1.224 metros de lonxitude sobre 25 piares separados uns 50 metros. A altura de cada piar vai desde os 8,5 metros ata os 82 metros. As obras duraron dous anos."}
{"id": "241990", "revid": "23204", "url": "https://gl.wikipedia.org/wiki?curid=241990", "title": "Manuel Fern\u00e1ndez \u00c1lvarez", "text": "Manuel Fern\u00e1ndez \u00c1lvarez, nado en Madrid o 7 de setembro de 1921 e finado en Salamanca o 19 de abril de 2010, foi un historiador espa\u00f1ol, considerado como autoridade na Espa\u00f1a do s\u00e9culo XVI.\nLicenciado en Filosof\u00eda e Letras pola Universidade de Valladolid (1942). Doutor pola Universidade Central cunha tese sobre \"Felipe II e Isabel de Inglaterra\" (1947). Doutor pola Universidade de Bolo\u00f1a (xunto co Premio \"Vittorio Emanuele\", 1950). Investigador do CSIC. Catedr\u00e1tico de Historia Moderna da Universidade de Salamanca (1965). Fundou o Colexio Universitario de Zamora (1976). Premio Nacional de Historia de Espa\u00f1a (1985). Membro da Real Academia da Historia (1987). Acad\u00e9mico de M\u00e9rito da Academia Portuguesa de Historia (1992). Profesor em\u00e9rito da Universidade de Salamanca e do Colexio Libre de Em\u00e9ritos.\nDedicou m\u00e1is de cincuenta anos ao estudo do s\u00e9culo XVI, froito dos cales son a s\u00faa obra magna \"Carlos V, el c\u00e9sar y el hombre\" (VI Premio Don Juan de Borb\u00f3n ao libro do ano en 2000), o monumental \"Corpus documental de Carlos V\" (Salamanca, 1973-1981) ou \"Cervantes visto por un historiador\", Premio Quixote do Ano da Sociedade Cervantina de Esquivias."}
{"id": "241992", "revid": "39164", "url": "https://gl.wikipedia.org/wiki?curid=241992", "title": "Purgas stalinistas", "text": ""}
{"id": "241993", "revid": "1131", "url": "https://gl.wikipedia.org/wiki?curid=241993", "title": "R\u00edo da Sardi\u00f1a", "text": "O r\u00edo da Sardi\u00f1a \u00e9 un r\u00edo do concello de Ferrol.\nDescrici\u00f3n.\nO r\u00edo da Sardi\u00f1a \u00e9 unha pequena corrente de auga que precorre o val de Mandi\u00e1 pasando pola fraga de Men\u00e1ncaro ata a enseada da Malata na r\u00eda de Ferrol. O r\u00edo non ten peixes no \u00faltimo tramo pola contaminaci\u00f3n da empresa Canteras Ferrolanas e as verteduras de hidrocarburos da Escola N\u00e1utico Pesqueira.\nAnimais no r\u00edo.\nNo r\u00edo p\u00f3dense ver as seguintes especies:\nAdemais de diverso tipo de aves como parrulos, pequenos paxaros e gaivotas."}
{"id": "241995", "revid": "895", "url": "https://gl.wikipedia.org/wiki?curid=241995", "title": "Leo Scaloni", "text": ""}
{"id": "241996", "revid": "6279", "url": "https://gl.wikipedia.org/wiki?curid=241996", "title": "Alice in Wonderland", "text": "Alice in Wonderland pode referirse a varias obras de ficci\u00f3n:"}
{"id": "241997", "revid": "88215", "url": "https://gl.wikipedia.org/wiki?curid=241997", "title": "CD Dodro", "text": "O Club Deportivo Dodro \u00e9 un equipo de f\u00fatbol\u00a0galego\u00a0de Dodro. Compite na Terceira Auton\u00f3mica.\nO equipo naceu no ver\u00e1n do ano 2000 como continuaci\u00f3n do CD Bacelos, que a s\u00faa vez tam\u00e9n foi continuaci\u00f3n do La\u00ed\u00f1o CF, hist\u00f3rico club de f\u00fatbol dodr\u00e9s, que chegou a xogar en 1\u00aa Rexional e a ga\u00f1ar a Copa do Sar 3 veces. Chegou a ter unha secci\u00f3n independente de voleibol."}
{"id": "242000", "revid": "1131", "url": "https://gl.wikipedia.org/wiki?curid=242000", "title": "Shenmue", "text": "Shenmue (en xapon\u00e9s, \u30b7\u30a7\u30f3\u30e0\u30fc) \u00e9 un videoxogo lanzado para Dreamcast en 1999 no Xap\u00f3n e en 2000 nos Estados Unidos e Europa por SEGA. Present\u00e1base en 4 GD-Rom e incorporaba un sistema de xogo bastante innovador denominado FREE (\"Full Reactive Eyes Entertainment\"), que permit\u00eda ao xogador interactuar facilmente cunha contorna de xogo moi parecido \u00e1 vida real. O xogador pode manter unha vida real a trav\u00e9s do personaxe nunha serie de localizaci\u00f3ns tomadas de lugares reais en Yokosuka (Xap\u00f3n), e experimentar relaci\u00f3ns persoais, cambios de tempo climatol\u00f3xico, etc\u00e9tera, mentres segue o f\u00edo argumental do xogo."}
{"id": "242001", "revid": "98629", "url": "https://gl.wikipedia.org/wiki?curid=242001", "title": "Flora intestinal", "text": "A flora intestinal ou microbiota intestinal est\u00e1 formada polos microorganismos, fundamentalmente bacterias, que viven no tracto dixestivo dos animais. Forma a maior parte da flora humana.\nO corpo humano cont\u00e9n 1012 c\u00e9lulas de microorganismos nos seus intestinos, un n\u00famero 10 veces superior ao total das c\u00e9lulas do propio corpo humano. As actividades metab\u00f3licas realizadas por estas bacterias lembran \u00e1s dun \u00f3rgano. Est\u00edmase que esta flora intestinal ten en conxunto arredor de 100 veces m\u00e1is xenes ca os do xenoma humano.\nAs bacterias forman a maior parte da flora do colon e ata o 60% da masa seca das feces. No noso intestino calc\u00falase que viven entre 300 e 1.000 especies diferentes, e, segundo a maior\u00eda das estimaci\u00f3ns, son unhas 500 especies. Por\u00e9n, \u00e9 probable que o 99% das bacterias presentes pertenzan a unhas 30-40 especies. Os fungos e protozoos tam\u00e9n forman parte da flora intestinal en menores cantidades, pero pouco se sabe sobre as s\u00faas actividades.\nAs investigaci\u00f3ns suxiren que as relaci\u00f3ns entre a flora intestinal e os humanos non \u00e9 simplemente o comensalismo (unha coexistencia non nociva para n\u00f3s e beneficiosa para a flora), sen\u00f3n tam\u00e9n o mutualismo (beneficio mutuo). A\u00ednda que unha persoa pode sobrevivir sen a s\u00faa flora intestinal, os microorganismos realizan unha serie de funci\u00f3ns \u00fatiles para o h\u00f3spede, como a fermentaci\u00f3n de substratos enerx\u00e9ticos non utilizados (indixeridos), adestramento do sistema inmunitario, impiden o crecemento de bacterias pat\u00f3xenas dani\u00f1as, regulan o desenvolvemento do intestino, producen vitaminas que poder\u00edan ser aproveitadas polo h\u00f3spede (como biotina e vitamina K), e producen hormonas para dirixir o almacenamento de graxas no h\u00f3spede. Por\u00e9n, en certas condici\u00f3ns, algunhas especies p\u00e9nsase que te\u00f1en a capacidade de causar doenzas ao produciren infecci\u00f3ns ou un incremento do risco de cancro no h\u00f3spede.\nUn 99% das bacterias do intestino son anaerobias, pero no cego, as bacterias aerobias atinguen grandes densidades.\nTipos.\nNon se identificaron todas as especies da flora intestinal porque a maior\u00eda non poden ser cultivadas, e a s\u00faa identificaci\u00f3n \u00e9 dif\u00edcil. A composici\u00f3n das poboaci\u00f3ns de especies da nosa flora var\u00eda amplamente entre distintos individuos pero permanece bastante constante nun mesmo individuo ao longo do tempo, mesmo en caso de que se produzan alteraci\u00f3ns no seu estilo de vida, dieta e idade. Estase empezando a facer un grande esforzo para describir mellor a microflora do intestino e doutras localizaci\u00f3ns corporais, e est\u00e1 en marcha o proxecto microbioma humano. En 2009, os cient\u00edficos do INRA (Francia) subli\u00f1aron a existencia dun pequeno n\u00famero de especies compartidas por todos os individuos, que constit\u00faen o n\u00facleo filoxen\u00e9tico da microbiota intestinal humana.\nA maior\u00eda das bacterias pertencen aos x\u00e9neros \"Bacteroides\", \"Clostridium\", \"Fusobacterium\", \"Eubacterium\", \"Ruminococcus\", \"Peptococcus\", \"Peptostreptococcus\", e \"Bifidobacterium\". Outrros x\u00e9neros, como \"Escherichia\" e \"Lactobacillus\", est\u00e1n presentes en menores cantidades. As especies do x\u00e9nero \"Bacteroides\" por si soas constit\u00faen arredor do 30% de todas as bacterias do intestino, o que indica que este x\u00e9nero poder\u00eda ser especialmente importante no funcionamento do h\u00f3spede.\nEntre os x\u00e9neros de fungos da flora intestinal co\u00f1ecidos actualemnte est\u00e1n \"Candida\", \"Saccharomyces\", \"Aspergillus\", e \"Penicillium\".\nUn enterotipo \u00e9 unha clasificaci\u00f3n dos organismos vivos baseada nos seus ecosistemas bacteriol\u00f3xicos no microbioma intestinal humano. Descubr\u00edronse tres enterotipos humanos.\nFlora intestinal e dieta.\nPredici\u00f3n da microbiota intestinal humana.\nA\u00ednda que o sentido com\u00fan di que deber\u00eda haber unha relaci\u00f3n entre a dieta e a composici\u00f3n da microbiota intestinal, hai que demostrar se esta relaci\u00f3n \u00e9 forte dabondo como para que poidamos predicir os cambios na microbiota ao seguir certa dieta.\nOs animais gnotobi\u00f3ticos son animais nos que s\u00f3 viven certas cepas co\u00f1ecidas de bacterias ou outros organismos, en lugar da gran diversidade habitual. Cunha serie de experimentos que utilizaron ratos gnotobi\u00f3ticos, os cient\u00edficos demostraron que \u00e9 posible predicir cambios na microbiota intestinal humana. Neses experimentos reproduciron no rato un modelo da comunidade do intestino humano de dez bacterias do intestino humano secuenciadas e estudaron a variaci\u00f3n na composici\u00f3n da comunidade en resposta aos cambios na dieta do h\u00f3spede.\nUsando varias dietas con diferentes concentraci\u00f3ns de catro ingredientes, case\u00edna, aceite de millo, amid\u00f3n de millo, e sacarosa, \u00e9 posible alimentar un modelo lineal para predicir a abundancia de cada especie bacteriana en funci\u00f3n da dieta. Este modelo pode predicir o 61% da variaci\u00f3n da poboaci\u00f3n.\nA abundancia total da comunidade (biomasa) e a abundancia de cada membro da comunidade pode explicarse mellor por cambios no consumo de case\u00edna. Sete destas especies correlacion\u00e1ronse positivamente coa concentraci\u00f3n de case\u00edna e as outras tres especies correlacion\u00e1ronse negativamente con dita concentraci\u00f3n.\nOs cient\u00edficos tam\u00e9n estudaron algunhas dietas que consist\u00edan en combinaci\u00f3ns aleatorias de papas/pur\u00e9s de comida para beb\u00e9 e administr\u00e1ronas aos ratos. Deste modo, as dietas eran moi similares \u00e1s dietas humanas reais (de beb\u00e9s). De novo, o modelo lineal pod\u00eda predicir o 60% da variaci\u00f3n na abundancia de especies co\u00f1ecendo as concentraci\u00f3ns dos compo\u00f1entes das dietas.\nInfluencia da dieta na flora intestinal.\nA sa\u00fade humana pode verse afectada pola dieta e suxeriuse que isto, en parte, poder\u00eda deberse a que esta modular\u00eda o microbioma intestinal.\nOs estudos e an\u00e1lises estat\u00edsticas identificaron os diferentes x\u00e9neros de bacterias na microbiota do intestino e a s\u00faa asociaci\u00f3n coa inxesti\u00f3n de nutrientes. A microflora intestinal est\u00e1 composta principalmente por tres enterotipos: \"Prevotella\", \"Bacteroides\" e \"Ruminococcus\". Hai unha asociaci\u00f3n entre a concentraci\u00f3n de cada comunidade microbiana e os compo\u00f1entes da dieta. Por exemplo, \"Prevotella\" est\u00e1 relacionada cos carbohidratos e azucres simples, o que indica unha asociaci\u00f3n cunha dieta baseada en carbohidratos m\u00e1is t\u00edpica das sociedades agrarias, mentres que o enterotipo \"Bacteroides\" est\u00e1 asociado con prote\u00ednas animais, amino\u00e1cidos e graxas saturadas, que son compo\u00f1entes t\u00edpicos dunha dieta occidental. Iso significa que un enterotipo dominar\u00e1 sobre outro dependendo da dieta.\nO microbioma intestinal pode variarse tam\u00e9n ao seguirmos unha dieta a longo prazo. As persoas cun microbioma predominantemente de \"Bacteroides\" (dieta baseada en alto consumo de prote\u00ednas e graxas) que cambian os seus patr\u00f3ns dietarios a unha dieta baseada en altos niveis de carbohidratos, adquiren a longo prazo un enterotipo \"Prevotella\".\nAdquisici\u00f3n da flora intestinal polos meni\u00f1os.\nO tracto gastrointestinal dun feto normal \u00e9 est\u00e9ril. Durante o nacemento e rapidamente despois del, as bacterias da nai e do ambiente que o rodea colonizan o intestino do meni\u00f1o. Inmediatamente despois do parto vaxinal, os meni\u00f1os poden adquirir cepas bacterianas procedentes das feces da nai no tracto gastrointestinal superior. Os nenos nacidos por ces\u00e1rea poden tam\u00e9n quedar expostos \u00e1 microflora da s\u00faa nai, pero a exposici\u00f3n inicial \u00e9 m\u00e1is probable que sexa do ambiente que o rodea, como o aire, outros nenos, o o equipo de enfermeiras, que poden servir como vectores de transferencia. A flora intestinal primaria en nenos nacidos por cas\u00e1rea pode permanecer distorsionada ata seis meses despois do nacemento, mentres que os nenos nacidos por parto vaxinal s\u00f3 tardan un mes en ter a s\u00faa microflora intestinal ben establecida. Despois do nacemento, as bacterias do ambiente, cavidade oral e pel transf\u00edrense rapidamente da nai ao neno por medio da lactaci\u00f3n, bicos e agarimos.\nTodos os meni\u00f1os son colonizados inicialmente por grandes cantidades de \"E. coli\" e estreptococos. En poucos d\u00edas, o n\u00famero de bacterias atingue valores de 108 a 1010 bacterias por gramo de feces. Durante as primeiras semanas de vida, estas bacterias crean un ambiente redutor favorable para a subseguinte sucesi\u00f3n bacteriana de especies anaer\u00f3bicas estritas que pertencen principalmente aos x\u00e9neros \"Bifidobacterium\", \"Bacteroides\", \"Clostridium\", e \"Ruminococcus\". O intestino dos nenos lactantes est\u00e1 dominado polas bifidobacterias, posiblemente debido ao contido en factores de crecemento bifidobacteriano do leite humano. Polo contrario, a microbiota dos nenos alimentados con leites maternizados \u00e9 m\u00e1is diversa, e presenta maiores cantidades de \"Enterobacteriaceae\", \"Enterococcus\", bifidobacterias, \"Bacteroides\", e clostridios.\nFunci\u00f3ns.\nAs bacterias do intestino levan a cabo unha serie de funci\u00f3ns \u00fatiles para o ser humano, como a dixesti\u00f3n de substratos enerx\u00e9ticos que non foron utilizados, estimulaci\u00f3n do crecemento celular, represi\u00f3n do crecemento de microorganismos nocivos, adestramento do sistema inmune para responder aos pat\u00f3xenos, e defensa contra algunhas enfermidades.\nFermentaci\u00f3n e absorci\u00f3n de carbohidratos.\nSen a flora intestinal, o corpo humano non poder\u00eda utilizar alg\u00fans dos carbohidratos indixeribles que consome, porque alg\u00fans tipos de microorganismos da flora intestinal te\u00f1en encimas dos que carecen as c\u00e9lulas humanas para degradar certos polisac\u00e1ridos. Os roedores que crecen nun ambiente est\u00e9ril e carecen de flora intestinal necesitan comer un 30% m\u00e1is de calor\u00edas simplemente para manter o mesmo peso ca os ratos normais. Entre os carbohidratos que os humanos non poden dixerir sen a axuda bacteriana est\u00e1n os amid\u00f3ns, fibra alimentaria, oligosac\u00e1ridos e tam\u00e9n os azucres que o corpo non conseguiu dixerir e absorber como a lactosa en casos de intolerancia \u00e1 lactosa e azucres-alcohois, mucus producido polo intestino, e prote\u00ednas. Un resultado adicional \u00e9 a produci\u00f3n de flatulencia, especificamente debida ao metabolismo dos oligosac\u00e1ridos (notablemente os dos feix\u00f3ns) de moi diferentes especies de microorganismos.\nAs bacterias poden converter no seu metabolismo os carbohidratos en \u00e1cidos graxos de cadea curta (SCFAs) por medio dunha forma de fermentaci\u00f3n chamada fermentaci\u00f3n sacarol\u00edtica. Os produtos orixinados como resultado das s\u00faas fermentaci\u00f3ns incl\u00faen \u00e1cido ac\u00e9tico, \u00e1cido propi\u00f3nico e \u00e1cido but\u00edrico. Estes materiais poden ser utilizados polas c\u00e9lulas do h\u00f3spede, e sup\u00f3\u00f1enlle ao ser humano unha fonte importante de enerx\u00eda \u00fatil e nutrientes, e axudan ao corpo a absorber minerais esenciais como o calcio, magnesio e ferro. Os gases e \u00e1cidos org\u00e1nicos, como o \u00e1cido l\u00e1ctico, tam\u00e9n se orixinan por fermentaci\u00f3n sacarol\u00edtica. O \u00e1cido ac\u00e9tico \u00e9 utilizado polo m\u00fasculo, o \u00e1cido propi\u00f3nico axuda ao f\u00edgado a producir ATP, e o \u00e1cido but\u00edrico fornece enerx\u00eda \u00e1s c\u00e9lulas do intestino e pode previr o cancro. A evidencia tam\u00e9n indica que as bacterias potencian a absorci\u00f3n e almacenamento de l\u00edpidos e producen e despois facilitan que o corpo absorba vitaminas como a vitamina K .\nOutro tipo menos favorable de fermentaci\u00f3n, a fermentaci\u00f3n proteol\u00edtica, degrada prote\u00ednas como os encimas, c\u00e9lulas mortas do h\u00f3spede e bacterianas, e col\u00e1xeno e elastina procedentes dos alimentos, e pode producir toxinas e carcin\u00f3xenos ademais de \u00e1cidos graxos de cadea curta. As\u00ed, unha dieta baixa en prote\u00ednas reduce a exposici\u00f3n a toxinas.\nA flora beneficiosa incrementa a absorci\u00f3n intestinal de auga, reduce a cantidade de bacterias dani\u00f1as, incrementa o crecemento de c\u00e9lulas do intestino humano, e estimula o crecemento das bacterias ind\u00edxenas da flora.\nEfectos tr\u00f3ficos.\nOutro beneficio dos \u00e1cidos graxos de cadea curta \u00e9 que incrementan o crecemento das c\u00e9lulas epiteliais intestinais (enterocitos) e controlan a s\u00faa proliferaci\u00f3n e diferenciaci\u00f3n. Poden tam\u00e9n causar o crecemento do tecido linfoide pr\u00f3ximo ao intestino. As c\u00e9lulas bacterianas tam\u00e9n alteran o crecemento intestinal cambiando a expresi\u00f3n de prote\u00ednas da superficie celular como os transportadores de sodio/glicosa. Ademais, os cambios que causan nas c\u00e9lulas poden impedir que ocorran danos na mucosa intestinal.\nRepresi\u00f3n do crecemento de microbios pat\u00f3xenos.\nOutro importante papel da flora intestinal beneficiosa \u00e9 que impide que as especies microbiananas nocivas colonicen o intestino por medio dunha exclusi\u00f3n competitiva, unha actividade denominada \"efecto barreira\". As especies bacterianas e de l\u00e9vedos dani\u00f1as como \"Clostridium difficile\" (o seu crecemento excesivo causa colite pseudomembranosa) non poden crecer excesivamente debido \u00e1 competici\u00f3n coas especies da flora \u00fatil adheridas ao revestimento mucoso do intestino, polo que os animais sen flora intestinal sofren infecci\u00f3ns moi doadamente. O efeco barreira protexe aos humanos tanto das especies invasoras coma das especies que est\u00e1n normalmente presentes no intestino pero en pequeno n\u00famero, e o seu crecemento \u00e9 xeralmente inhibido pola flora intestinal.\nAs bacterias \u00fatiles impiden o crecemento de especies pat\u00f3xenas ao competir pola nutrici\u00f3n e sitios de adhesi\u00f3n ao epitelio do colon. As bacterias simbi\u00f3ticas est\u00e1n m\u00e1is a gusto neste nicho ecol\u00f3xico e te\u00f1en as\u00ed m\u00e1is \u00e9xito na competici\u00f3n. A flora intestinal ind\u00edxena tam\u00e9n produce bacteriocinas, que son toxinas protein\u00e1ceas que inhiben o crecemento de cepas bacterianas similares, substancias que matan microbios nocivos e cuxos niveis poden ser regulados por encimas producidos polo h\u00f3spede.\nO proceso de fermentaci\u00f3n, ao producir \u00e1cido l\u00e1ctico e diferentes \u00e1cidos graxos, tam\u00e9n serve para rebaixar o pH do colon, que impide a proliferaci\u00f3n de especies de bacterias nocivas e facilita a das especies \u00fatiles. O pH pode tam\u00e9n potenciar a excreci\u00f3n de carcin\u00f3xenos.\nInmunidade.\nA flora intestinal ten un efecto continuo e din\u00e1mico no intestino do h\u00f3spede e nos sistemas inmunitarios sist\u00e9micos. As bacterias son fundamentais para promover o desenvolvemento temper\u00e1n do sistema inmune da mucosa intestinal tanto en termos de compo\u00f1entes f\u00edsicos coma de funci\u00f3n e contin\u00faa xogando un papel posteriormente durante a vida nese proceso. A bacteria estimula o tecido linfoide asociado coa mucosa intestinal para que produza anticorpos contra pat\u00f3xenos. O sistema inmunitario reco\u00f1ece e loita contra as bacterias nocivas, pero deixa tranquilas as especies nocivas \u00fatiles, unha tolerancia desenvolvida na infancia.\nEn canto o neno nace, as bacterias empezan a colonizar o seu tracto dixestivo. As primeiras bacterias en establecerse poden afectar \u00e1 resposta inmune, fac\u00e9ndoa m\u00e1is favorable para a s\u00faa propia supervivencia e menos para a das especies competidoras; as\u00ed, as primeiras bacterias en colonizaren o intestino son importantes para determinar a composici\u00f3n da flora intestinal ao longo da vida dunha persoa. Por\u00e9n, no momento da desteta hai un cambio desde unha flora con especies predominantemente anaer\u00f3bicas facultativas, como os estreptococos e \"Escherichia coli\", a especies maioritariamente anaer\u00f3bicas obrigadas.\nDescubrimentos recentes mostran que as bacterias intestinais xogan un papel na expresi\u00f3n dos receptores de tipo Toll (TLRs) nos intestinos, mol\u00e9culas que axudan a que o h\u00f3spede repare os danos producidos a lesi\u00f3ns. Os TLRs causan que elementos do sistema inmnitario reparen a lesi\u00f3n causada, por exemplo, por radiaci\u00f3n. Os TLRs son unha das d\u00faas clases de receptores de reco\u00f1ecemento de patr\u00f3n (PRR) que lle dan ao intestino a capacidade de discriminar entre as bacterias comensias e pat\u00f3xenas. Estes receptores de reco\u00f1ecemento de patr\u00f3n identifican os pat\u00f3xenos que cruzaron as barreiras mucosas e desencadean un conxunto de respostas que act\u00faan contra os pat\u00f3xenos, que implica a tres c\u00e9lulas inmunosensoras principais: enterocitos de superficie, c\u00e9lulas M e c\u00e9lulas dendr\u00edticas\nA outra clase de receptores de reco\u00f1ecemento de patr\u00f3n denom\u00ednanse isoformas de dominio de oligomerizaci\u00f3n de uni\u00f3n a nucle\u00f3tidos/dominio de recrutamento de caspases (NOD/CARD), que son prote\u00ednas citoplasm\u00e1ticas que reco\u00f1ecen mol\u00e9culas microbianas e end\u00f3xenas ou respostas ao estr\u00e9s e forman olig\u00f3meros que activan as caspases inflamatorias. Isto resulta na clivaxe e activaci\u00f3n de importantes citocinas inflamatorias e/ou activar a v\u00eda de sinalizaci\u00f3n NF-\u03baB para inducir a produci\u00f3n de mol\u00e9culas inflamatorias.\nAs bacterais poden influ\u00edr no fen\u00f3meno chamado tolerancia oral, no cal o sistema inmunitario se fai menos sensible a un ant\u00edxeno (inclu\u00eddos os producidos polas bacterias intestinais) unha vez que foi inxerido. Esta tolerancia, mediada en parte polo sistema inmunitario gastrointestinal e en parte polo f\u00edgado, pode reducir unha resposta inmune sobrerreactiva como a que se d\u00e1 nas alerxias e enfermidades autoinmunes.\nAlgunhas especies da flora intestinal, como algunhas do x\u00e9nero \"Bacteroides\", poden cambiar os seus receptores de supeficie para imitar os das c\u00e9lulas h\u00f3spedes para evadirse da resposta inmunitaria. As bacterias con efectos neutros e dani\u00f1os no h\u00f3spede poden tam\u00e9n usar este tipo de estratexias. O sistema inmunitario do h\u00f3spede tam\u00e9n se adaptou a esta actividade, impedindo un exceso de crecemento das especies nocivas.\nFunci\u00f3n metab\u00f3lica.\nA microflora intestinal residente controla positivamente a diferenciaci\u00f3n e proliferaci\u00f3n das c\u00e9lulas do epitelio intestinal por medio da produci\u00f3n de \u00e1cidos graxos de cadea curta. Tam\u00e9n media outros efectos metab\u00f3licos como a s\u00edntese de vitaminas como a biotina e folato, e a absorci\u00f3n de i\u00f3ns como o magnesio, calcio e ferro.\nA flora intestinal xoga un papel principal na metabolizaci\u00f3n dos carcin\u00f3xenos da dieta, tanto os microcompo\u00f1entes coma os macrocompo\u00f1entes. Os microcompo\u00f1entes son xenot\u00f3xicos, e actualmente o principal enfoque son os recentes avances nos estudos das aminas heteroc\u00edclicas (HCAs), as cales se producen ao coci\u00f1ar a altas temperaturas alimentos proteicos, como carne e peixe, e poden inducir tumores en \u00f3rganos como a mama, colon e pr\u00f3stata. As aminas heteroc\u00edclicas aparecen na natureza, polo que a completa ausencia delas \u00e9 imposible, o que fai que sexa moi importante no ser humano a funci\u00f3n metab\u00f3lica das bacterias intestinais sobre ditos compo\u00f1entes, xa que axudan \u00e1 prevenci\u00f3n de tumores que son dif\u00edciles de evitar. Os macrocompo\u00f1entes consisten na excesiva inxesta de graxas e cloruro s\u00f3dico, que poden despois promover tumores, como os de mama e colon.\nPrevenci\u00f3n de alerxias.\nAs bacterias est\u00e1n tam\u00e9n implicadas na prevenci\u00f3n de alerxias, unha reacci\u00f3n esaxerada do sistema inmunitario contra ant\u00edxenos non dani\u00f1os. Os estudos da flora intestinal de meni\u00f1os e nenos pequenos mostraron que os que te\u00f1en ou desenvolven posteriormente alerxias te\u00f1en diferentes composici\u00f3ns da s\u00faa flora intestinal con respecto aos que non te\u00f1en alerxias, e presentan maiores probabilidades de ter as especies nocivas \"Clostridium difficile\" e \"Staphylococcus aureus\" e unha prevalencia menor de \"Bacteroides\" e \"Bifidobacteria\". Unha explicaci\u00f3n \u00e9 que como a flora intestinal \u00fatil estimula o sistema inmunitario e \"ad\u00e9strao\" para que responda axeitadamente aos ant\u00edxenos, unha ausencia destas bacterias ao inicio da vida orixina un adestramento inapropiado do sistema inmunitario que sobrerreaccionar\u00e1 despois aos ant\u00edxenos. Por outra parte, outra posibilidade \u00e9 que as diferenzas na flora poder\u00edan ser o resultado, e non a causa, das alerxias.\nPrevenci\u00f3n da enfermidade inflamatoria intestinal.\nOutro indicador de que as bacterias axudan a adestrar ao sistema inmunitario \u00e9 a epidemiolox\u00eda da enfermidade inflamatoria intestinal (IBD), como a enfermidade de Crohn. Alg\u00fans autores suxiren que os \u00e1cidos graxos de cadea curta preve\u00f1en as enfermidades inflamatorias intestinais. Ademais, algunhas formas de bacterias poden previr a inflamaci\u00f3n. A incidencia e prevalencia de enfermidades inflamatorias intestinais \u00e9 alta nos pa\u00edses industrializados cun nivel de vida alto, e baixa nos pa\u00edses menos desenvolvidos economicamente, e sufriu un incremento nos pa\u00edses desenvolvidos ao longo do s\u00e9culo XX. A enfermidade est\u00e1 tam\u00e9n ligada a unha boa hixiene durante a mocidade; falta de lactaci\u00f3n materna; e consumo de grandes cantidades de sacarosa e graxas animais. A s\u00faa incidencia est\u00e1 inversamente ligada cun escaso saneamento durante os primeiros anos de vida e o consumo de froitas, verduras, e comida non procesada. Tam\u00e9n, o uso de antibi\u00f3ticos, que matan por igual a flora intestinal nativa e as especies pat\u00f3xenas dani\u00f1as, especialmente durante a nenez, est\u00e1 asociada coa enfermidade inflamatoria intestinal. Por outro lado, utilizar altas concentraci\u00f3ns de certos probi\u00f3ticos, axuda a manter a homeostase intestinal, e a tratar a inflamaci\u00f3n nos casos de enfermidade inflamatoria intestinal.\nAlteraci\u00f3ns no equilibrio da flora.\nEfectos do uso de antibi\u00f3ticos.\nA alteraci\u00f3n da cantidade de bacterias intestinais, por exemplo a producida ao tomar antibi\u00f3ticos de amplo espectro, pode afectar \u00e1 sa\u00fade do h\u00f3spede e \u00e1 s\u00faa capacidade de dixerir a comida. As persoas que toman f\u00e1rmacos para curar doenzas bacterianas ou consomen inintencionadamente cantidades significativas de antibi\u00f3ticos ao comeren carne de animais aos cales se lles administrara antibi\u00f3ticos. Os antibi\u00f3ticos poden causar diarrea asociada a antibi\u00f3ticos ao irritar directamente o intestino, cambiar os niveis da flora intestinal, ou permitir o crecemento de bacterias pat\u00f3xenas. Outro efecto dani\u00f1o dos antibi\u00f3ticos \u00e9 incrementar as cantidades de bacterias resistentes aos antibi\u00f3ticos, as cales, ao invadiren o h\u00f3spede, causan enfermidades que son dif\u00edciles de tratar con antibi\u00f3ticos.\nAo cambiar a cantidade e as especies da flora intestinal isto pode reducir a capacidade do corpo de fermentar carbohidratos e metabolizar os \u00e1cidos biliares e pode causar diarrea. Os carbohidratos que non son degradados poden absorber demasiada auga e causar deposici\u00f3ns acuosas, ou a falta de \u00e1cidos graxos de cadea curta poder\u00eda causar diarrea.\nUnha reduci\u00f3n nos niveis de especies bacterianas nativas da flora tam\u00e9n interrompe a s\u00faa capacidade de inhibir o crecemento de especies nocivas como \"C. difficile\" e \"Salmonella kedougou\", e estas especies poden descontrolarse, a\u00ednda que o seu sobrecrecemento pode ser incidental e non ser a verdadeira causa da diarrea. Nos protocolos de tratamentos emerxentes para infecci\u00f3ns de \"C. difficile\" est\u00e1 implicado o transplante de microbiota fecal de feces doantes. En informes iniciais sobre estes tratamentos ind\u00edcanse taxas de \u00e9xito do 90%, con poucos efectos secundarios. Espec\u00falase que a eficacia resulta da recuperaci\u00f3n dos equilibrios bacterianos das clases bacteroides e firmicutes.\nA composici\u00f3n da flora intestinal tam\u00e9n cambia en casos de enfermidades graves, debido non s\u00f3 ao uso de antibi\u00f3ticos, sen\u00f3n tam\u00e9n a factores como a isquemia do intestino, fallos na alimentaci\u00f3n e inmunocompromiso. Os efectos negativos disto espertaron o interese na descontaminaci\u00f3n do tracto dixestivo selectiva (SDD), un tratamento que mata s\u00f3 as bacterias pat\u00f3xenas e permite o restablecemento das saudables.\nFarmabi\u00f3ticos.\nFarmabi\u00f3tico \u00e9 un termo xen\u00e9rico que comprende calquera forma de aproveitamento terap\u00e9utico da flora comensal, inclu\u00edndo o uso de bacterias probi\u00f3ticas vivas, metabolitos activos bioloxicamente derivados de probi\u00f3ticos, prebi\u00f3ticos, simbi\u00f3ticos ou bacterias comensais modificadas xeneticamente. Como a falta de flora intestinal pode ter efectos nocivos para a sa\u00fade, o uso de probi\u00f3ticos ten efectos antiinflamatorios no intestino e pode ser \u00fatil para mellorar a sa\u00fade. Os prebi\u00f3ticos son compo\u00f1entes da dieta que poden axudar a fomentar o crecemento de microorganismos no intestino, o cal pode levar a mellorar a sa\u00fade. Hai evidencias de que te\u00f1en un papel de apoio terap\u00e9utico para as estratexias probi\u00f3ticas de tratamento dos trastornos inflamatorios da mucosa como a enfermidade inflamatoria intestinal, atopia, infecci\u00f3n, diarrea, cancro e artrite.\nEmbarazo.\nA microbiota intestinal das mulleres cambia a medida que avanza o embarazo, e os cambios son similares aos que se observan en s\u00edndromes metab\u00f3licas como a diabetes. O cambio na flora intestinal non causa enfermidades. A biota intestinal do neonato par\u00e9cese \u00e1 das mostras do primeiro trimestre de embarazo da nai. A diversidade da flora red\u00facese desde o primeiro ao terceiro trimestre, pero as cantidades de certas especies crecen.\nPerda de peso.\nA perda de peso in\u00edciase un cambio nos filos de bacterias que compo\u00f1en a flora intestinal. Especificamente, a cantidade de \"Bacteroidetes\" aumenta case linearmente a medida que progresa a perda de peso. Se ben hai un alto nivel de variaci\u00f3n nas especies bacterianas que se encontran en cada persoa, esta tendencia \u00e9 especialmente marcada nos humanos.\nDieta.\nOs niveis de \"Roseburia\" e \"Eubacterium rectale\" do filo \"Firmicutes\" decrecen en funci\u00f3n da dieta. Os niveis de \"Roseburia\" e \"E. rectale\" son os m\u00e1ximos nas dietas de mantemento, seguidas de dietas moderadas de carbohidratos non cetox\u00e9nicos e altas en prote\u00ednas, e por \u00faltimo dunha dieta baixa en carbohidratos cetox\u00e9nicos e alta en prote\u00ednas. A perda de peso increm\u00e9ntase independentemente da orde da dieta, pero os niveis de \"Roseburia\" e \"E. rectale\" dependen da orde da dieta. A correlaci\u00f3n dos niveis de \"Roseburia\" e \"E. rectale\" e a dieta dem\u00f3strase claramente cando se pon en pr\u00e1ctica o plan de dieta inverso.\nPapel en enfermidades.\nAs bacterias do tracto dixestivo ademais das s\u00faas caracter\u00edsticas boas para a s\u00fade do h\u00f3spede, te\u00f1en tam\u00e9n propiedades patox\u00e9nicas potenciais: poden producir toxinas e carcin\u00f3xenos e foron implicadas en trastornos como fallo org\u00e1nico multisist\u00e9mico, sepse, cancro de colon, e enfermidade inflamatoria intestinal (IBD). Un factor principal para a boa sa\u00fade \u00e9 o equilibrio na cantidade de bacterias; se as cantidades crecen ata ser demasiado altas ou se chegan a ser moi baixas iso orixinar\u00e1 danos ao h\u00f3spede. O h\u00f3spede ten encimas que regulan este equilibrio.\nCancro.\nAlg\u00fans x\u00e9neros de bacterias, como \"Bacteroides\" e \"Clostridium\", foron asociados cun incremento da taxa de crecemento de tumores, e outros x\u00e9neros, como \"Lactobacillus\" e \"Bifidobacteria\", s\u00e1bese que preve\u00f1en a formaci\u00f3n de tumores.\nTranslocaci\u00f3n.\nAs bacterias \u00fatiles poden ser moi nocivas para o h\u00f3spede se dalgunha maneira saen f\u00f3ra do tracto intestinal e pasan a outras partes do corpo. Esta translocaci\u00f3n ten lugar cando as bacterias abandonan o intestino a trav\u00e9s do revestimento mucoso deste, que \u00e9 o l\u00edmite entre o lume do intestino e o interior do corpo, e pode darse en varias enfermidades. A s\u00faa causa pode ser un aumento da cantidade de bacterias demasiado grande no intestino delgado, unha capacidade inmunitaria reducida do h\u00f3spede, ou un incremento na permeabilidade do revestimento intestinal. O intestino pode facerse m\u00e1is permeable en enfermidades como a cirrose, que \u00e9 prexudicial en parte pola actividade da flora intestinal.\nSe o intestino est\u00e1 perforado, as bacterias poden invadir o corpo, causando potencialmente unha infecci\u00f3n mortal. As bacterias aer\u00f3bicas poden facer que empeore unha infecci\u00f3n ao consumiren todo o ox\u00edxeno dispo\u00f1ible e crear un ambiente favorable para os anaerobios.\nEnfermidade inflamatoria intestinal.\nAlg\u00fans investigadores sospeitan que a enfermidade inflamatoria intestinal (IBD, do ingl\u00e9s \"Inflmmatory Bowel Desease\") se debe \u00e1 reduci\u00f3n da inmunotolerancia e a subseguinte sobrerreacci\u00f3n do sistema inmunitario do h\u00f3spede contra bacterias dani\u00f1as e non dani\u00f1as. A enfermidade inflamatoria intestinal pode ser causada por toda a flora intestinal no seu conxunto ou por alg\u00fans tipos bacterianos espec\u00edficos.\nSinalouse que a\u00ednda que a colite ulcerativa e a enfermidade de Crohn (dous tipos de IBD) probablemente te\u00f1en compo\u00f1entes xen\u00e9ticos, non se herdan dun modo mendeliano e d\u00e9bense probablemente a un complexo conxunto de factores en vez de s\u00f3 a un \u00fanico xene. A\u00ednda que nin a colonizaci\u00f3n bacteriana nin a xen\u00e9tica son suficientes para causar a enfermidade, as bacterias probablemente xogan un papel nestes trastornos.\nCrese que probablemente a inflamaci\u00f3n nas enfermidades inflamatorias intestinais d\u00e9bese a un incremento da permeabilidade do revestimento interno do colon, o que pode permitir \u00e1s bacterias invadir os tecidos e causar unha reacci\u00f3n inmune que orixine unha prolongada inflamaci\u00f3n. Os danos nos tecidos producidos nas enfermidades inflamatorias intestinais orix\u00ednanse por unha incorrecta percepci\u00f3n inmunol\u00f3xica do perigo da flora natural presente ou debido a un fallo da tolerancia normal a bacterias pat\u00f3xenas. A\u00ednda non est\u00e1 claro se a inflamaci\u00f3n que ocorre se debe a un conxunto espec\u00edfico de microbios intestinais ou debido a un problema coa tolerancia da flora intestinal comensal. En pacientes de enfermidades inflamatorias intestinais atop\u00e1ronse uni\u00f3ns herm\u00e9ticas anormais nas c\u00e9lulas, que no seu estado normal deber\u00edan impedir a permeabilidade, pero que non o fan no estado alterado. Debido ao papel potencialmente nocivo destas bacterias, prescr\u00edbense con frecuencia antibi\u00f3ticos para tratar a enfermidade de Crohn. Por\u00e9n, poder\u00eda ser que fose a inflamaci\u00f3n a que aparece primeiro e despois esta causar\u00eda o incremento da permeabilidade intestinal observado en doenzas como a de Crohn, polo que o papel das bacterias como axentes causantes non est\u00e1 claro. As terapias convencionais para as enfermidades inflamatorias intestinais te\u00f1en como obxectivo principal as respostas inflamatorias das mucosas contra as que se usan farmabi\u00f3ticos.\nColite.\nProp\u00faxose que as bacterias comensais son responsables do desenvolvemento da colite, xa que os ratos criados nun ambiente as\u00e9ptico (est\u00e9ril) non presentan esa enfermidade. Por\u00e9n, a\u00ednda que algunhas cepas bacterianas como \"C. difficile\" e mesmo bacterias da flora intestinal normal causan colite, outras preve\u00f1en a enfermidade en ratos.\nObesidade.\nOs ratos obesos que carecen do regulador do metabolismo lip\u00eddico leptina (ratos ob/ob), te\u00f1en unha flora intestinal distinta comparada coa dos ratos delgados normais, o que reflicte un cambio na proporci\u00f3n entre as bacterias das divisi\u00f3ns Bacteroidetes e Firmicutes, que cambia no sentido de haber menos Bacteroidetes ee m\u00e1is Firmicutes nos ratos obesos.\nOs microbios que viven no intestino humano est\u00e1n tam\u00e9n en directa relaci\u00f3n coa obesidade. Pode observarse un cambio na proporci\u00f3n entre as divisi\u00f3ns bacterianas Firmicutes e Bacteroidetes entre individuos obesos e delgados. Nos obesos, obs\u00e9rvase un cambio cara a m\u00e1is Firmicutes. A proporci\u00f3n entre Firmicutes e Bacteroidetes reflicte dinamicamente o peso do individuo, e cambia de novo cara a unha maior cantidade de Bacteroidetes se un individuo obeso perde peso.\nA influencia mutua entre a composici\u00f3n da flora intestinal e o peso do individuo est\u00e1 conectada con diferenzas no potencial de reabsorci\u00f3n de enerx\u00eda das diferentes proporci\u00f3ns que se establecen entre Firmicutes e Bacteroidetes, especialmente na dixesti\u00f3n dos \u00e1cidos graxos e polisac\u00e1ridos da dieta, como mostran os experimentos nos que a flora intestinal (do cego) de ratos obesos foi trasplantada a ratos libres de xermes, o que orixinou nestes \u00faltimos un incremento de peso malia o decrecemento no seu consumo de comida."}
{"id": "242003", "revid": "1131", "url": "https://gl.wikipedia.org/wiki?curid=242003", "title": "Shenmue II", "text": "Shenmue II (en xapon\u00e9s, \u30b7\u30a7\u30f3\u30e0\u30fc II) \u00e9 un videoxogo lanzado para Dreamcast en 2001 no Xap\u00f3n e Europa por SEGA e para Xbox en 2002 nos Estados Unidos\u00a0e 2003 en Europa. Tr\u00e1tase da secuela de \"Shenmue\", e foi producido e dirixido por Yu Suzuki de Sega AM2.\nDebido \u00e1 exclusividade dos dereitos obtidos por Microsoft, a versi\u00f3n norteamericana de Dreamcast foi cancelada. Debido a isto, o xogo de Dreamcast non foi dobrado ao ingl\u00e9s. A versi\u00f3n europea inclu\u00eda as voces en xapon\u00e9s, con subt\u00edtulos en ingl\u00e9s, franc\u00e9s e espa\u00f1ol."}
{"id": "242007", "revid": "27155", "url": "https://gl.wikipedia.org/wiki?curid=242007", "title": "Microbiota intestinal", "text": ""}
{"id": "242009", "revid": "23204", "url": "https://gl.wikipedia.org/wiki?curid=242009", "title": "Francisco Romero Molez\u00fan", "text": "Francisco Romero Molez\u00fan, tam\u00e9n co\u00f1ecido como Francisco Romero Molez\u00fam, nado en Santiago de Compostela o 14 de marzo de 1872 e finado na mesma cidade o 19 de agosto de 1938, foi un m\u00e9dico galego.\nTraxectoria.\nFillo de Francisco Romero Blanco. Catedr\u00e1tico de Patolox\u00eda Cir\u00farxica pola Universidade de Santiago de Compostela (1910), especializouse en otorrinolaringolox\u00eda e oftalmolox\u00eda. Publicou numerosos traballos sobre a s\u00faa especialidade. Afeccionado \u00e1 arqueolox\u00eda e \u00e1 historia, publicou artigos en peri\u00f3dicos da \u00e9poca. En uni\u00f3n dos seus irm\u00e1ns institu\u00edu unha fundaci\u00f3n acad\u00e9mica e ben\u00e9fica en Lousame. Foi deputado provincial en 1923."}
{"id": "242010", "revid": "98629", "url": "https://gl.wikipedia.org/wiki?curid=242010", "title": "Lista de composici\u00f3ns de Jean Sibelius", "text": "A seguinte lista presenta todas as composici\u00f3ns do finland\u00e9s Jean Sibelius ordenadas por n\u00famero de opus. A lista mostra o ano aproximado de composici\u00f3n da obra, as\u00ed como a data da s\u00faa estrea, no caso de que estas datas sexan co\u00f1ecidas. Os t\u00edtulos das composici\u00f3ns son os orixinais e na descrici\u00f3n ind\u00edcanse as caracter\u00edsticas da obra, datos sobre o lugar, a estrea e os directores e/ou int\u00e9rpretes da estrea, as\u00ed como posibles revisi\u00f3ns ou adaptaci\u00f3ns da obra.\nEng\u00e1dese tam\u00e9n unha lista das composici\u00f3ns sen n\u00famero de opus, principalmente obras de xuventude e composici\u00f3ns menores ordenadas cronoloxicamente.\nComposici\u00f3ns por n\u00famero de opus.\nNOTA: Non hai ningunha obra co n\u00famero de opus 107."}
{"id": "242011", "revid": "16394", "url": "https://gl.wikipedia.org/wiki?curid=242011", "title": "Rafael Videla", "text": ""}
{"id": "242013", "revid": "23204", "url": "https://gl.wikipedia.org/wiki?curid=242013", "title": "Vinessa Shaw", "text": "Vinessa Elizabeth Shaw, nada nos \u00c1nxeles (California) o 19 de xullo de 1976, \u00e9 unha actriz e modelo estadounidense. Shaw protagonizou numerosos filmes dende a d\u00e9cada de 1990 e os seus papeis m\u00e1is memorables son o filme de Disney ambientado na festa de Halloween \"Hocus Pocus\", \"Ladybugs\" (1992), \"Eyes Wide Shut\" de Stanley Kubrick (1999), \"The Hills Have Eyes\" e o filme rom\u00e1ntico \"Two Lovers\" (2008) protagonizado xunto a Joaquin Phoenix e Gwyneth Paltrow."}
{"id": "242014", "revid": "23204", "url": "https://gl.wikipedia.org/wiki?curid=242014", "title": "Linguas maias", "text": "As linguas maias forman unha familia ling\u00fc\u00edstica falada en Mesoam\u00e9rica e norte de Centroam\u00e9rica. As linguas maias son faladas por preto de 6 mill\u00f3ns de ind\u00edxenas maias, principalmente en Guatemala, M\u00e9xico, Belize e Honduras. En 1996, Guatemala reco\u00f1eceu formalmente 21 linguas maias polo seu nome, e M\u00e9xico reco\u00f1eceu oito m\u00e1is dentro do seu territorio.\nA familia maia \u00e9 unha das mellor documentadas e m\u00e1is estudadas das linguas americanas. As linguas maias modernas descenden do protomaia, unha lingua que se pensa que foi falada hai 5\u00a0000 anos e que foi parcialmente reconstru\u00edda usando o m\u00e9todo comparativo. A lingua protomaia diversificou en seis ramas ling\u00fc\u00edsticas diferentes: a huasteca, quicheana, a iucateca, a q\u2019anjob\u2019al, a mameana e a ch'ol-tzeltal.\nAs linguas maias forman parte da \u00e1rea ling\u00fc\u00edstica mesoamericana, unha zona de converxencia creada a trav\u00e9s de s\u00e9culos de interacci\u00f3n entre os pobos de Centroam\u00e9rica. T\u00f3dalas linguas maias presentan os trazos diagn\u00f3sticos b\u00e1sicos da s\u00faa \u00e1rea ling\u00fc\u00edstica. Por exemplo, todas empregan substantivos relacionais no canto de preposici\u00f3ns para indicar relaci\u00f3ns espaciais. Tam\u00e9n pos\u00faen trazos gramaticais e tipol\u00f3xicos que os diferencian doutras linguas de Centroam\u00e9rica, como o uso da ergatividade no tratamento gram\u00e1tico dos verbos, os seus suxeitos e obxectos, categor\u00edas flexivas espec\u00edficas nos verbos e unha clase gramatical especial de \"posici\u00f3ns\" que \u00e9 caracter\u00edstica das linguas maias.\nDurante a era precolombiana da historia de Mesoam\u00e9rica, algunhas linguas maias foron escritas na escrita hierol\u00f3xica maia. O seu uso foi particularmente estendido durante o per\u00edodo cl\u00e1sico da civilizaci\u00f3n maia (c. 250\u2013900 AD). O corpus supervivente componse de 5\u00a0000 inscrici\u00f3ns co\u00f1ecidas en edificios, monumentos, olar\u00eda e c\u00f3dices, combinada coa rica literatura poscolonial maia escrita en alfabeto latino, o cal achega unha base para o entendemento moderno da historia precolombiana que non ten comparanza en toda Am\u00e9rica.\nHistoria.\nProtomaia.\nAs linguas maias son descendentes dunha protolingua chamada protomaia ou, en maia k\u02bciche\u02bc, \"Nab\u02bcee Maya\u02bc Tzij\" (\"a vella lingua maia\"). Crese que a lingua protomaia foi falada nas terras altas de Cuchumatanes, no centro de Guatemala, nunha \u00e1rea que se corresponde co territorio onde se fala o q\u2019anjob\u2019al no presente. A proposta m\u00e1is antiga sobre esta teor\u00eda foi a que identificou as terras altas de Chiapas-Guatemala como o posible \"berce\" das linguas maias, e foi publicado polo anticuario e estudoso alem\u00e1n Karl Sapper. Terrence Kaufman e John Justeson reconstru\u00edron m\u00e1is de 3\u00a0000 elementos l\u00e9xicos da lingua protomaia.\nDe acordo coa clasificaci\u00f3n vixente creada por Lyle Campbell e Terrence Kaufman, a primeira divisi\u00f3n ocorreu arredor do -2200, cando a rama huasteca se separou do maia despois de que os falantes se trasladasen cara \u00f3 norte seguindo a costa do golfo de M\u00e9xico. Os falantes de protoiucateco e protoch'ol separ\u00e1ronse do grupo principal e mov\u00e9ronse cara \u00f3 norte at\u00e9 a pen\u00ednsula do Iucat\u00e1n. Os falantes da rama occidental mov\u00e9ronse cara \u00f3 sur at\u00e9 as \u00e1reas hoxe habitadas polos pobos mam e quich\u00e9. Cando os falantes do prototzeltal se separaron m\u00e1is tarde do grupo ch'ol e se trasladaron cara \u00f3 sur at\u00e9 as terras altas de Chiapas, entraron en contacto con falantes de linguas mixe-zoque. De acordo cunha teor\u00eda alternativa de Robertson e Houston, o huasteco permaneceu nas terras altas de Guatemala xunto cos falantes de ch'ol-tzeltal, separ\u00e1ndose desa rama moito m\u00e1is tarde segundo prop\u00f3n Kaufman.\nNo per\u00edodo arcaico (antes do ano -2000), un bo n\u00famero de pr\u00e9stamos das linguas mixe-zoque semellan terse incorporado na lingua protomaia. Isto levou \u00e1 hip\u00f3tese de que os maias da antig\u00fcidade foron dominados polos falantes de linguas mixe-zoque, posiblemente os olmecas. No caso das linguas xincas e lenca, pola contra, as linguas maias foron m\u00e1is frecuentemente a fonte de pr\u00e9stamos e non os recipientes. Especialistas das linguas maias como Campbell cren que isto suxire un per\u00edodo de intenso contacto entre os maias e os pobos lenca e xinca, posiblemente durante o per\u00edodo cl\u00e1sico (250\u2013900).\nPer\u00edodo cl\u00e1sico.\nDurante o per\u00edodo cl\u00e1sico, as ramas principais comezaron a diversificarse en linguas separadas. A divisi\u00f3n entre o protoiucateco (no norte, \u00e9 dicir, a pen\u00ednsula do Iucat\u00e1n) e o protoch\u02bcol (no sur, \u00e9 dicir, as terras altas de Chiapas e a bac\u00eda do Pet\u00e9n) produciuse durante o per\u00edodo cl\u00e1sico, cando a maior\u00eda das inscrici\u00f3ns maias foron creadas. \u00c1mbalas d\u00faas variantes est\u00e1n atestadas nos xer\u00f3glifos dos sitios arqueol\u00f3xicos maias daquela \u00e9pica, e as d\u00faas son comunmente chamadas como \"lingua maia cl\u00e1sica\". A\u00ednda que unha soa lingua de prestixio foi, con moito, o m\u00e1is frecuentemente rexistrado en textos xerogl\u00edficos existentes, existen evidencias doutras tres variedades maias que foron descubertas no corpus xerogl\u00edfico conservado at\u00e9 o presente, a primeira, unha variedade do ch\u02bcol oriental atopada en textos escritos na \u00e1rea meridional maia e nas terras altas, unha segunda variedade ch\u02bcol occidental difundida na rexi\u00f3n de Usumacinta a mediados do s\u00e9culo VII, e unha terceira variedade iucateca descuberta en textos da pen\u00ednsula do Iucat\u00e1n. O motivo polo cal s\u00f3 unhas poucas variedades est\u00e1n presentes nos textos gl\u00edficos \u00e9 probablemente a que esas variedades ling\u00fc\u00edsticas serv\u00edan como dialectos de prestixio \u00f3 longo de todo o territorio maia; os textos xerogl\u00edficos poder\u00edan estar escritos na lingua da elite.\nStephen Houston, John Robertson e David Stuart suxeriron que a variedade espec\u00edfica do ch\u02bcol atopada na maior\u00eda dos textos xerogl\u00edficos das terras baixas do sur era a lingua que eles chaman \"ch\u02bcolti\u02bc cl\u00e1sico\", o devanceiro dos actuais ch\u02bcorti\u02bc e ch\u2019olti\u2019. Propuxeron tam\u00e9n a s\u00faa orixe nas zonas occidental e meridional da bac\u00eda do Pet\u00e9n, e que era usado tanto nas inscrici\u00f3ns como polas elitas e os sacerdotes. Por\u00e9n, Mora-Mar\u00edn argumentou que os trazos compartidos pola lingua maia cl\u00e1sica das terras baixas e as linugas ch\u02bcolti\u02bc eran m\u00e1is ben retenci\u00f3ns e non innovaci\u00f3ns, e que a diversificaci\u00f3n da familia ch\u02bcol \u00e9 de feito posterior \u00f3 per\u00edodo cl\u00e1sico. A lingua das inscrici\u00f3ns cl\u00e1sicas das terras baixas poder\u00eda ter sido o protoch\u02bcol.\nPer\u00edodo colonial.\nDurante a colonizaci\u00f3n espa\u00f1ola de Am\u00e9rica Central, t\u00f3dalas linguas ind\u00edxenas foron eclipsadas polo castel\u00e1n, que se converteu na nova lingua de prestixio. O uso das linguas maias en moitos eidos importantes da sociedade, como a administraci\u00f3n, a relixi\u00f3n e a literatura, chegou \u00e1 s\u00faa fin. Por\u00e9n, a \u00e1rea maia foi m\u00e1is resistente \u00e1 influencia for\u00e1nea que outras \u00e1reas de Am\u00e9rica, e quizais por esa raz\u00f3n, moitas comunidades maias a\u00ednda mante\u00f1en unha alta proporci\u00f3n de falantes monoling\u00fces. No presente, a \u00e1rea maia est\u00e1 dominada polo castel\u00e1n. Mentres que un certo n\u00famero de linguas maias est\u00e1n ameazadas ou perigo de desaparici\u00f3n, outras gozan de vitalidade, con falantes en t\u00f3dolos grupos de idade e con uso coti\u00e1n en t\u00f3dolos dominios da sociedade.\nPer\u00edodo moderno.\nConforme avanzaron as investigaci\u00f3ns arqueol\u00f3xicas sobre os maias durante o s\u00e9culo XX, as\u00ed como o espallamento dun sentimento nacionalista e ideolox\u00edas de orgullo \u00e9tnico, moitos pobos de fala maia comezaron a desenvolver unha identididade \u00e9tnica compartida como \"maias\", os herdeiros da civilizaci\u00f3n maia.\nA verba \"maia\" semella derivar da cidade poscl\u00e1sica de Mayap\u00e1n, no Iucat\u00e1n; o seu significado m\u00e1is restrinxido nos tempos precoloniais e coloniais apunta \u00e1 s\u00faa orixe nunha rexi\u00f3n particular da pen\u00ednsula do Iucat\u00e1n. O significado actual e m\u00e1is amplo de \"maia\", usado para definir as relaci\u00f3ns ling\u00fc\u00edsticas, tam\u00e9n \u00e9 empregado para facer referencia a elementos \u00e9tnicos ou culturais. A maior\u00eda dos maias identif\u00edcanse primeiro e de forma prevalente co grupo \u00e9tnico espec\u00edfico, como por exemplo \"iucateco\" ou \"k\u02bciche\u02bc\"; mais tam\u00e9n reco\u00f1ecen un parentesco maia compartido. A lingua foi fundamental para definir os l\u00edmites dese parentesco. Fabri escribe: \"O termo maia \u00e9 problem\u00e1tico porque os pobos maias non constit\u00faen unha identidade homox\u00e9nea. O concepto \"maia\" converteuse m\u00e1is ben nunha estratexia de autoidentificaci\u00f3n para os movementos maias e os seus seguidores. A Academia de Linguas Maias de Guatemala (ALMG, ou \"K\u2019ulb\u2019il Yol Twitz Paxil\") identificou vinte e unha linguas maias\". Este orgullo de unidade levou a unha insistencia en distinguir as diferentes linguas maias, algunhas das cales est\u00e1n tan estreitamente relacionadas entre elas que facilmente poder\u00edan ser consideradas como dialectos dunha soa lingua. Por\u00e9n, o termo de \"dialecto\" foi historicamente empregada no pasado con connotaci\u00f3ns racistas, xa que os estudosos fac\u00edan unha distinci\u00f3n esp\u00farea entre os \"dialectos\" amerindios e as \"linguas\" europeas. Por ese motivo, en anos recentes en Mesoam\u00e9rica tendeuse a designar as variedades ling\u00fc\u00edsticas faladas por grupos \u00e9tnicos diferentes como linguas separadas.\nEn Guatemala, asuntos como o desenvolvemento de ortograf\u00edas estandarizadas para as linguas maias son xestionados pola Academia de Linguas Maias de Guatemala (ALMG), que foi fundada polas organizaci\u00f3ns maias en 1986. Logo dos acordos de paz de 1996, a academia ga\u00f1ou un reco\u00f1ecemento crecente como a autoridade reguladora das linguas maias tanto entre os eruditos maias como entre os pobos maias.\nXenealox\u00eda e clasificaci\u00f3n.\nRelaci\u00f3ns con outras familias.\nA familia de linguas maias non ten unha relaci\u00f3n xen\u00e9tica demostrada con outras familias ling\u00fc\u00edsticas. As semellanzas con algunhas linguas de Mesoam\u00e9rica son entendidas como produto do contacto e a difusi\u00f3n de trazos ling\u00fc\u00edsticos do maia con outras linguas veci\u00f1as, e non por ter devanceiros com\u00fans. Demostrouse que Mesoam\u00e9rica foi unha \u00e1rea dunha substancial difusi\u00f3n ling\u00fc\u00edstica.\nUn amplo n\u00famero de propostas foron presentadas para relacionar a familia maia con outras familias ling\u00fc\u00edsticas e mesmo con linguas illadas, mais ningunha desas teor\u00edas \u00e9 apoiada polos ling\u00fcistas. Exemplos disto son as pretendidas conexi\u00f3ns do maia coas linguas uru\u2013chipaya, o mapuche, as linguas lenca, o pur\u00e9pecha e o huave. O maia tam\u00e9n foi inclu\u00eddo en varias hip\u00f3steses que o relacionaban coas linguas hokanas e as linguas penutianas. O ling\u00fcista Joseph Greenberg inclu\u00edu o maia na s\u00faa controvertida hip\u00f3tese amerindia, que \u00e9 rexeitada polos ling\u00fcistas hist\u00f3ricos como insostible de acordo coas probas existentes.\nNun escrito de 1997, Lyle Campbell, un experto en linguas maias e ling\u00fc\u00edstica hist\u00f3rica, argumentou que a proposta m\u00e1is prometedora \u00e9 a da hip\u00f3tese \"macromaia\", que estabelece unha posible ligaz\u00f3n entre as linguas maias, as linguas mixe-zoque e as linguas totonacas, mais a\u00ednda son precisas m\u00e1is investigaci\u00f3ns para apoiar ou rexeitar esta hip\u00f3tese. En 2015, Campbell sinalou que as evidencias recentes presentadas por David Mora-Marin fan que a relaci\u00f3n entre as linguas maias e as linguas mixe-zoque sexa \"moito m\u00e1is plausible\".\nSubdivisi\u00f3ns.\nA familia maia consta de trinta linguas. Polo xeral, estas linguas agr\u00fapanse en 6 grupos principais (iucateco, huasteco, ch\u02bcol\u2013tzeltal, q\u02bcanjob\u02bcal, mameano e quicheano).\nA familia ling\u00fc\u00edstica maia est\u00e1 extremadamente ben documentada e o seu esquema de clasificaci\u00f3n xeneal\u00f3xica est\u00e1 amplamente aceptado e estabelecido, ag\u00e1s por algunhas diferenzas sen resolver.\nUn tema a\u00ednda a debate \u00e9 a posici\u00f3n do ch\u02bcol e q\u02bcanjobal\u2013chuj. Alg\u00fans estudosos pensan que forman unha rama separada occidental (como na imaxe inferior). Outros ling\u00fcistas non apoian esta posici\u00f3n dunha relaci\u00f3n estreita entre o ch\u02bcol e o q\u02bcanjobal\u2013chuj; consecuentemente eles clasif\u00edcano como d\u00faas ramas distintas que emanan directamente dunha protolingua. Unha clasificaci\u00f3n alternativa prop\u00f3n a rama huasteca xurdindo do nodo ch\u02bcol\u2013tzeltal, no canto ser unha rama allea que procede directamente do protomaia.\nDistribuci\u00f3n.\nOs estudos estiman que as linguas maias son faladas por m\u00e1is de 6 mill\u00f3ns de persoas. A maior\u00eda deles vive en Guatemala onde, segundo as estimaci\u00f3ns, arredor do 40% ou 60% da poboaci\u00f3n fala unha lingua maia. En M\u00e9xico, a poboaci\u00f3n falante de maia estimouse nuns 2,5 mill\u00f3ns de persoas no ano 2010, mentres que a poboaci\u00f3n falante en Belize rolda as 30\u00a0000 persoas.\nP\u00f3la occidental.\nAs linguas do grupo ch\u02bcol estiveron outrora amplamente difundidas por toda a \u00e1rea maia, mais no presente a lingua con m\u00e1is falantes \u00e9 a ch\u02bcol, falada por 130\u00a0000 persoas en Chiapas. O seu parente m\u00e1is achegado, a lingua maia chontal, \u00e9 falado por 55\u00a0000 persoas no estado de Tabasco. Outra lingua relacionada, hoxe en perigo, \u00e9 a ch\u02bcorti\u02bc, que \u00e9 falada por unhas 30\u00a0000 persoas en Guatemala. Tam\u00e9n foi falada anteriormente nos extremos oeste de Honduras e O Salvador, mais a variedade salvadore\u00f1a est\u00e1 extinta e a de Honduras est\u00e1 considerada moribunda. O ch\u02bcolti\u02bc, unha lingua irm\u00e1 do ch\u02bcorti\u02bc, tam\u00e9n est\u00e1 extinta. As linguas ch\u02bcol son consideradas m\u00e1is conservadoras en vocabulario e fonolox\u00eda, e polo tanto m\u00e1is estreitamente relacionadas coa lingua da era das inscrici\u00f3ns atopadas nas terras baixas centrais. Puideron ter servido como linguas de prestixio, coexistindo con outros dialectos nalgunhas \u00e1reas. Esta premisa achega unha explicaci\u00f3n plausible para a distancia xeogr\u00e1fcia entre a zona ch\u02bcorti\u02bc e as \u00e1reas onde se fala o ch\u02bcol e o chontal.\nOs parentes m\u00e1is achegados das linguas ch\u02bcol son as linguas da rama tzeltal, o tzotzil e o tzeltal, \u00e1mbalas d\u00faas faladas en Chiapas por unha poboaci\u00f3n grande ou crecente (265\u00a0000 falantes par o tzotzil e 215\u00a0000 para o tzeltal). O tzeltal ten ducias de milleiros de falantes monoling\u00fces.\nO q\u02bcanjob\u02bcal \u00e9 falado por unhas 77\u00a0700 persoas no departamento de Huehuetenango, en Guatemala, con pequenas poboaci\u00f3ns noutros lugares. Dende a zona dos falantes q\u02bcanjob\u02bcal en Guatemala, por mor das pol\u00edticas xenocidas durante a guerra civil e pola proximidade coa fronteira con M\u00e9xico, emigraron un bo n\u00famero de refuxiados. Por este motivo existen pequenas comunidades de falantes de q\u02bcanjob\u02bcal, jacalteco e aguacateco en varios lugares de M\u00e9xico, os Estados Unidos (como no Condado de Tuscarawas, Ohio e nos \u00c1nxeles, California), e, debido \u00f3s reasentamentos despois da guerra, noutras partes de Guatemala. O jacalteco (tam\u00e9n co\u00f1ecido como Popti\u02bc) \u00e9 falado por case 100\u00a0000 persoas en varios concellos de Huehuetenango. Outro membro da rama \u00e9 o acateco, con m\u00e1is de 50\u00a0000 falantes en San Miguel Acat\u00e1n e San Rafael La Independencia.\nO chuj \u00e9 falado por unhas 40\u00a0000 persoas en Huehuetenango, e por outras 9\u00a0500 persoas, principalmente refuxiadas, \u00f3 outro lado da fronteira de M\u00e9xico, no concello de La Trinitaria, Chiapas, e nas vilas de Tziscau e Cuauht\u00e9moc. O tojolab\u02bcal \u00e9 falado no leste de Chiapas por 36\u00a0000 persoas.\nRama oriental.\nAs linguas quicheanas e mameanas, con d\u00faas subrama e tres subfamilias, son faladas nas terras altas de Guatemala.\nO q\u02bceqchi\u02bc (\u00e1s veces escrito kekchi), que constit\u00fae a s\u00faa propia subrama dentro do grupo quicheano-mameano, \u00e9 falado por preto de 800\u00a0000 persoas no sur dos departamentos de Pet\u00e9n, Izabal e Alta Verapaz, en Guatemala, as\u00ed como en Belize por unhas 9\u00a0000 persoas. No Salvador \u00e9 falado por unhas 12\u00a0000 persoas como resultado das migraci\u00f3ns recentes.\nA lingua uspanteca, que prov\u00e9n directamente do nodo quicheano-mameano, \u00e9 nativo exclusivamente do concello de Uspant\u00e1n, no departamento de El Quich\u00e9, e ten uns 3\u00a0000 falantes.\nDentro da subrama quicheana at\u00f3pase o k\u02bciche\u02bc, a lingua maia con maior n\u00famero de falantes, con arredor de 1\u00a0000\u00a0000 maias k\u02bciche\u02bc nas terras altas de Guatemala, nas vilas de Chichicastenango e Quetzaltenango e na monta\u00f1as de Cuchumat\u00e1n, as\u00ed como emigrantes urbanos en Cidade de Guatemala. O famoso documento mitol\u00f3xico maia, \"Popol Vuh\", est\u00e1 escrito nunha variedade antiga da lingua k\u02bciche\u02bc a mi\u00fado chamada k\u02bciche\u02bc cl\u00e1sico (ou quich\u00e9). A cultura k\u02bciche\u02bc estaba no seu momento \u00e1lxido no momento da chegadas dos colonizadores espa\u00f1ois. Q\u02bcumarkaj, preto da actual cidade de Santa Cruz del Quich\u00e9, foi o seu centro econ\u00f3mico e cerimonial. O achi \u00e9 falado por unhas 85\u00a0000 persoas en Cubulco e Rabinal, dous concellos de Baja Verapaz. Nalgunhas clasificaci\u00f3ns, como por exemplo a de Campbell, o achi \u00e9 contado como unha variedade do k\u02bciche\u02bc. Por\u00e9n, debido a unha divisi\u00f3n hist\u00f3rica entre os dous grupos \u00e9tnicos, os maias achi non se consideran a si mesmos como k\u02bciche\u02bc. A lingua kaqchikel \u00e9 falada por unhas 400\u00a0000 persoas na \u00e1rea que se estende dende Cidade de Guatemala at\u00e9 a costa norte do lago de Atitl\u00e1n. O tz\u02bcutujil ten preto de 90\u00a0000 falantes que viven nos arredores do lago de Atitl\u00e1n. Outros membros da p\u00f3la k\u02bciche\u02bc son o sacapulteco, falado por preto de 15\u00a0000 persoas do departamento de El Quich\u00e9, e o sipacapense, que \u00e9 falado por 8\u00a0000 persoas en Sipacapa, San Marcos.\nA meirande lingua da subpola mameana \u00e9 a mam, falada por 478\u00a0000 persoas nos departamentos de San Marcos e Huehuetenango. O aguacateco \u00e9 a lingua de 20\u00a0000 habitantes de Aguacat\u00e1n, un concello de Huehuetenango. O ixil (posiblemente tres linguas diferentes) \u00e9 falado por 70\u00a0000 persoas na rexi\u00f3n do \"Tri\u00e1ngulo ixil\" do departamento de El Quich\u00e9. O tectiteco (ou teko) \u00e9 falado por unhas 6\u00a0000 persoas no concello de Tectit\u00e1n, e por 1\u00a0000 refuxiados en M\u00e9xico. De acordo co Ethnologue, o n\u00famero de falantes de tectiteco est\u00e1 a medrar.\nAs linguas poqom est\u00e1n estreitamente relacionadas coas quicheanas, coas cales constit\u00faen a subpola poqom-k\u02bciche do nodo quicheano-mameano. O poqomchi\u02bc \u00e9 a lingua de 90\u00a0000 persoas en Purulh\u00e1, Baja Verapaz, e nos seguinte concellos de Alta Verapaz: Santa Cruz Verapaz, San Crist\u00f3bal Verapaz, Tactic, Tamah\u00fa e Tucur\u00fa. O poqomam \u00e9 falado por unhas 49\u00a0000 persoas en diversos puntos de Guatemala.\nRama iucateca.\nO maia iucateco (co\u00f1ecido sinxelamente como \"maia\" polos seus falantes) \u00e9 a lingua maia m\u00e1is falada de M\u00e9xico. \u00c9 falada por aproximadamente 800\u00a0000 persoas, a gran maior\u00eda delas habitantes da pen\u00ednsula do Iucat\u00e1n. \u00c9 a lingua com\u00fan do Iucat\u00e1n e dos estados adxacentes de Quintana Roo e Campeche.\nAs outras tres linguas iucatecas son o mop\u00e1n, falada por unhas 10\u00a0000 persoas principalmente en Belize; a itza\u02bc, unha lingua moribunda da bac\u00eda do Pet\u00e9n, en Guatemala; e o lacand\u00f3n ou lakantum, tam\u00e9n gravemente ameazada con s\u00f3 1\u00a0000 falantes nunhas poucas vilas da Selva Lacandona, en Chiapas.\nRama huasteca.\nO huasteco (tam\u00e9n escrito como wastek e huaxtec) \u00e9 falado nos estados mexicanos de Veracruz e San Luis Potos\u00ed por unhas 110\u00a0000 persoas. \u00c9 a m\u00e1is diverxente das linguas maias modernas. O chicomucelteco foi unha lingua relacionada co huasteco e falada en Chiapas que se extinguiu por volta do ano 1982.\nFonolox\u00eda.\nSistema sonoro do protomaia.\nO protomaia (o devanceiro com\u00fan das linguas maias reconstru\u00eddo empregando o m\u00e9todo comparativo) ten unha estrutura sil\u00e1bica predominante CVC (consoante-vogal-consoante), s\u00f3 permitindo grupos de consoantes a trav\u00e9s dos l\u00edmites das s\u00edlabas. A maior\u00eda das ra\u00edces protomaias eran \"monosil\u00e1bicas\", ag\u00e1s unhas poucas ra\u00edces nominais disil\u00e1bicas.\nPor mor da posterior perda de vogais, moitas linguas maias modernas amosan complexos grupos de consoantes en \u00e1mbolos extremos das s\u00edlabas. De acordo coa reconstruci\u00f3n de Lyle Campbell e Terrence Kaufman, a lingua protomaia ti\u00f1a os seguintes sons. Suxeriuse que o protomaia era unha \"lingua tonal\", en base \u00f3 feito de que catro linguas maias contempor\u00e1neas te\u00f1en tons (o iucateco, o uspanteco, o tzotzil de San Bartolo e o mocho\u2019), mais como se pode demostrar que estas linguas te\u00f1en un ton innovador de diferentes maneiras, Campbell considera que \u00e9 pouco probable.\nEvoluci\u00f3n fonol\u00f3xica do protomaia.\nA clasificaci\u00f3n das linguas maias bas\u00e9ase nos cambios compartidos entre os grupos de linguas. Por exemplo, t\u00f3dalas linguas do grupo occidental (como o huasteco, o iucateco e o ch\u02bcol) cambiaron o fonema protomaia * por , algunhas linguas do grupo oriental mante\u00f1en (k\u02bciche\u02bc), e outras cambi\u00e1rono a ou, como final de palabra, (no caso mameano). As innovaci\u00f3ns compartidas entre o huasteco, o iucateco e o ch\u02bcol amosan que se separaron das outras linguas maias antes de que se produciran os cambios atopados noutras ramas.\nA palatalizaci\u00f3n das e oclusivas non est\u00e1n presentes nas familias modernas. Pola contra est\u00e1n reflectidas de forma diferente en diversas p\u00f3las, permitindo unha reconstruci\u00f3n deses fonemas como oclusivos palatalizados. Na p\u00f3la oriental (chuj-q\u02bcanjobal e ch\u02bcol) est\u00e1n reflectidos como e . No grupo mameano est\u00e1n reflectidos como e e no quicheano como e . O iucateco salienta doutras linguas occidentais en que as s\u00faas oclusivas palatalizadas transf\u00f3rmanse en ocasi\u00f3ns en , e \u00e1s veces en .\nO nasal velar protomaia * refl\u00edctese como no grupo oriental (quicheano\u2013mameano), no q\u02bcanjobalan, o ch\u02bcol, o iucateco, e o huasteco, e s\u00f3 se conserva como no chuj e no jacalteco.\nDitongos.\nA calidade das vogais clasif\u00edcase polo xeral como vogais monofongas. Nos contextos tradicionalmente ditongados, as linguas maias realizar\u00e1n a secuencia V-V (vogal-vogal) inserindo unha parada gl\u00f3tica que desfai o hiato ou coa inserci\u00f3n de deslizamento entre as vogais. Algunhas linguas da rama quicheana amosan ditongos desenvolvidos a partir de vogais longas hist\u00f3ricas, rompendo /e:/ e /o:/.\nGram\u00e1tica.\nA morfolox\u00eda das linguas maias \u00e9 m\u00e1is sinxela que o doutras linguas mesoamericanas, a\u00ednda que a s\u00faa morfolox\u00eda est\u00e1 considerada como aglutinante e polisint\u00e9tica. Os verbos est\u00e1n marcados por aspecto ou tempo, a persoa do suxeito, a persoa do obxecto (no caso dos verbos transitivos), e pola pluralidade da persoa. Os substantivos posu\u00eddos est\u00e1n marcados pola persoa do posuidor. Nas linguas maias, os substantivos non est\u00e1n marcados por caso, e o x\u00e9nero non est\u00e1 marcado explicitamente.\nOrde das palabras.\nCrese que o protomaia ti\u00f1a unha orde de palabras b\u00e1sica de verbo obxecto suxeito con posibilidade de cambiar a verbo suxeito obxecto en certas circunstancias, como en oraci\u00f3ns complexas, oraci\u00f3ns onde obxecto e suxeito ti\u00f1an igual animaci\u00f3n e cando o suxeito era definitivo. Hoxe, o iucateco, o tzotzil e o tojolab\u02bcal te\u00f1en unha orde de palabras fixa de verbo obxecto suxeito. O mameano, o q\u02bcanjob\u02bcal, o jacalteco e un dialecto do chuj te\u00f1en unha orde fixa de verbo suxeito obxecto. S\u00f3 o ch\u02bcorti\u02bc ten unha orde de palabras suxeito verbo obxecto. Outras linguas maias permiten tanto ordes de verbo suxeito obxecto como verbo obxecto suxeito.\nClasificadores numerais.\nEn moitas linguas maias, o feito de contar require do uso de clasificadores numerais, que especifican a clase de elementos a ser contados; o numeral non pode aparecer sen o acompa\u00f1amento do clasificador. Algunhas linguas maias, como o kaqchikel, non usan clasificadores numerais. A clase \u00e9 polo xeral asignada de acordo a se o obxecto \u00e9 animado ou inanimado ou segundo a forma xeral do obxecto. As\u00ed, cando se contan obxectos \"planos\" \u00fasase unha forma diferente de clasificador numeral \u00e1 que se usa para contar cousas redondas, elementos alongados ou persoas. Nalgunhas linguas maias como o chontal, os clasificadores toman a forma de afixos unidos \u00f3 n\u00famero; noutras como o tzeltal, son formas libres. O jacalteco ten tanto clasificadores numerais como clasificadores de substantivos, e estes \u00faltimos poden ser empregados como pronomes.\nO significado denotado por un substantivo pode modificarse cambiando o clasificador que o acompa\u00f1a. En lingua chontal, por exemplo, cando o clasificador \"-tek\" \u00e9 empregado cos nomes das plantas ent\u00e9ndese que os obxectos que est\u00e1n sendo enumerados son \u00e1rbores enteiras. Se nesta expresi\u00f3n un clasificador diferente, \"-ts\u02bcit\" (para contar obxectos longos e esveltos) \u00e9 empregado no canto de \"-tek\", isto transmite o significado de que s\u00f3 se est\u00e1n contando paus ou p\u00f3las da \u00e1rbore:\nPosesi\u00f3n.\nA morfolox\u00eda dos substantivos maias \u00e9 bastante sinxela: est\u00e1n influ\u00eddos polo n\u00famero (plural ou singular) e, cando est\u00e1n posu\u00eddos, pola persoa e o n\u00famero do posuidor. A posesi\u00f3n pronominal \u00e9 expresada por unha serie de prefixos posesivos engadidos \u00f3 substantivo, como no kaqchikel \"ru-kej\" \"o seu cabalo\" (del ou dela). Os substantivos tam\u00e9n poder\u00e1n adoptar unha forma especial que os marca como posu\u00eddos. Para os posuidores nominais, o substantivo posu\u00eddo \u00e9 flexionado como posu\u00eddo por un terceiro e seguido polo substantivo posesor, por exemplo, no kaqchikel \"ru-kej ri achin\" \"o cabalo do home\" (literalmente \"o seu cabalo o home\"). Este tipo de formaci\u00f3n \u00e9 un trazo diagn\u00f3stico principal da \u00e1rea ling\u00fc\u00edstica mesoamericana e \u00e9 frecuente en toda Mesoam\u00e9rica.\nAs linguas maias a mi\u00fado diferencian entre a posesi\u00f3n alienable e a inalienable variando o xeito no que o substantivo \u00e9 (ou non) marcado como posu\u00eddo. O jacalteco, por exemplo, contrasta deste xeito a inalienable ' \"a mi\u00f1a foto (na que aparezo eu)\" da alienable ' \"a mi\u00f1a foto (tirada por min)\". O prefixo \"we-\" sinala a primeira persoa do posesivo singular en \u00e1mbolos dous, mais a ausencia do sufixo posesivo \"-e\" no primeiro marca a posesi\u00f3n inalienable.\nSubstantivos relacionais.\nAs linguas maias que te\u00f1en preposici\u00f3ns normalmente s\u00f3 te\u00f1en unha. Para expresar a situaci\u00f3n e outras relaci\u00f3ns entre entidades, \u00fasase unha clase especial de \"substantivos relacionais\". Este patr\u00f3n \u00e9 com\u00fan \u00f3 longo de Mesoam\u00e9rica e \u00e9 outro trazo diagn\u00f3stico da \u00e1rea ling\u00fc\u00edstica mesoamericana. En maia, a maior\u00eda dos substantivos relacionais derivan metaforicamente das partes do corpo, de xeito que \"enriba\", por exemplo, \u00e9 expresada coa palabra para \"cabeza\".\nSuxeitos e obxectos.\nAs linguas maias son ergativas no seu ali\u00f1amento. Isto significa que o suxeito dun verbo intransitivo \u00e9 tratado de xeito semellante \u00f3 obxecto dun verbo transitivo, mais diferente do suxeito dun verbo transitivo.\nAs linguas maias ten dous conxuntos de afixos que est\u00e1n unidos a un verbo para indicar a persoa dos seus argumentos. Un conxunto (a mi\u00fado nomeado nas gram\u00e1ticas maias como o conxunto B) indica a persoa do suxeito dos verbos intransitivos e o obxecto dos verbos transitivos. Tam\u00e9n se poden usar con predicados de adxectivos ou substantivos para indicar o suxeito.\nOutro conxunto (conxunto A) \u00e9 empregado para indicar a persoa dos suxeitos dos verbos transitivos (e nalgunhas linguas, como o iucateco, tam\u00e9n dos suxeitos dos verbos intransitivos, mais s\u00f3 nos aspectos incompletivos),e tam\u00e9n os posuidores de substantivos (inclu\u00edndo substantivos relacionais).\nVerbos.\nAdemais de suxeito e obxecto (axente e paciente), os verbos maias te\u00f1en afixos que sinalan o aspecto, o tempo e o modo como no seguinte exemplo:\nO tempo gramatical das linguas maias \u00e9 polo xeral sinxelo. O jacalteca, por exemplo, contrasta s\u00f3 pasado de non pasado, mentres que o mam ten s\u00f3 futuro e non futuro. Os sistemas de aspecto gramatical son moito m\u00e1is prominentee. O modo gramatical non forma polo xeral un sistema separado en maia, sen\u00f3n que est\u00e1 entrelazado cos sistemas de tempo/aspecto. Kaufman reconstru\u00edu un sistema tempo/aspecto/modo para o protomaia que incl\u00fae sete aspectos: incompletivo, progresivo, completivo/puntual, imperativo, potencial/futuro, optativo e perfectivo.\nAs linguas maias tenden a ter un rico conxunto de voces gramaticais. O protomaia ti\u00f1a cando menos unha construci\u00f3n pasiva as\u00ed como unha regra antipasiva para minimizar a importancia do axente en relaci\u00f3n co paciente. O k\u02bciche\u02bc moderno ten d\u00faas construci\u00f3n antipasivas: unha que atrib\u00fae enfoque \u00f3 obxecto e outra que salienta a acci\u00f3n verbal. Outras construci\u00f3ns relacionadas coa voz que ocorren nas linguas maias son as seguintes: mediopasiva, incorporacional (incorporando un obxecto directo \u00f3 verbo), instrumental (promovendo o instrumento \u00e1 posici\u00f3n do obxecto) e referencial (un tipo de voz aplicativa que promove un argumento indirecto como un benefactivo ou recipiente \u00e1 posici\u00f3n do obxecto).\nEstativos e posicionais.\nNas linguas maias, os estativos son unha clase de palabras do predicado que expresan unha cualidade ou estado, cuxas propiedades sint\u00e1cticas se atopan entre as dos verbos e as dos adxectivos das linguas indoeuropeas. Como os verbos, os estativos \u00e1s veces poden ser modificados por persoa mais normalmente carecen de inflexi\u00f3ns de tempo, aspecto e outras categor\u00edas puramente verbais. Os estativos poden ser adxectivos, posicionais ou numerais.\nOs posicionais, unha clase de radicais caracter\u00edsticos, se non \u00fanicos, das linguas maias, forman adxectivos e verbos estativos (polo xeral coa axuda de sufixos) con significados relacionados coa posici\u00f3n ou a forma dun obxecto ou persoa. As linguas maias te\u00f1en entre 250 e 500 radicais posicionais distintos:\nNestras tres oraci\u00f3ns en lingua q\u02bcanjob\u02bcal, os posicionais son \"telan\" (\"algo grande ou cil\u00edndrico deitado coma se caera\"), \"woqan\" (\"persoa sentada nun obxecto semellante a unha cadeira\") e \"xoyan\" (\"enrolado como unha corda ou unha cobra\").\nFormaci\u00f3n de palabras.\n\u00c9 com\u00fan a composici\u00f3n de novas ra\u00edces para formar novos substantivos; tam\u00e9n hai moitos procesos morfol\u00f3xicos para derivar substantivos de verbos. Os verbos tam\u00e9n admiten afixos derivativos altamente produtivos e de varios tipos, a maior\u00eda dos cales especifican transitividade ou voz.\n\u00d3 igual que noutras linguas mesoamericanas, hai un uso metaf\u00f3rico xeneralizado de ra\u00edces que denotan partes do corpo, especialmente para formar locativos e substantivos relacionais, como no kaqchikel \"-pan\" (\"dentro\" e \"est\u00f3mago\") ou \"-wi\" (\"cabelo\" e \"enriba\").\nPr\u00e9stamos maias.\nUn bo n\u00famero de pr\u00e9stamos do maia, ou de orixe potencialmente maia, est\u00e1n presentes noutras linguas, principalmente o castel\u00e1n, o ingl\u00e9s e algunhas linguas mesoamericanas veci\u00f1as. Ademais, as linguas maias tomaron prestadas palabras doutras linguas, especialmente do castel\u00e1n.\nUn pr\u00e9stamo maia \u00e9 \"cigarro\". \u00e9 palabra maia para \"tabaco\" e quere dicir \"fumar follas de tabaco\". Esta \u00e9 a orixe m\u00e1is probable do cigarro.\nA palabra galega \"furac\u00e1n\" \u00e9 considerada como unha derivaci\u00f3n do nome maia para o deus da tormenta Jun Raqan. Por\u00e9n, \u00e9 probable que a palabra pasase \u00e1s linguas europeas a partir das linguas caribes ou do ta\u00edno.\nSistemas de escrita.\nA complexa escrita das linguas maias na \u00e9poca precolombiana, co\u00f1ecida hoxe en d\u00eda a partir dos gravados en numerosos sitios arqueol\u00f3xicos maias, foi descrifrada case completamente. A escrita \u00e9 unha mestura entre un sistema logogr\u00e1fico e sil\u00e1bico.\nNo per\u00edodo colonial, as linguas maias comezaron a ser escritas nun sistema derivado do alfabeto latino; as ortograf\u00edas foron desenvolviadas principalmente por gram\u00e1ticos misioneiros. Non t\u00f3dalas linguas maias modernas te\u00f1en ortograf\u00edas estandarizadas, mais as linguas maias de Guatemala empregan un sistema estandarizado baseado no alfabeto latino con ortograf\u00eda fonol\u00f3xica que foi desenvolvido pola Academia de Linguas Maias de Guatemala (ALMG). As ortograf\u00edas das linguas maias de M\u00e9xico est\u00e1n a ser desenvolvidas polo Instituto Nacional de Linguas Ind\u00edxenas (INALI).\nEscrita con glifos.\nA civilizaci\u00f3n maia precolombiana desenvolveu e usou un sistema de escrita complexo e completamente funcional, que \u00e9 o \u00fanico dos sistemas de escrita de Mesoam\u00e9rica que foi case completamente descifrado. Civilizaci\u00f3ns m\u00e1is antigas que se asentaban \u00f3 oeste e \u00f3 norte da \u00e1rea maia, e que tam\u00e9n ti\u00f1an sistemas de escrita cuxas inscrici\u00f3ns sobreviviron, incl\u00faen os zapotecas, os olmecas e os zoques (pobos do sur de Veracruz e o oeste de Chiapas), mais os seus sistemas de escrita est\u00e1n a\u00ednda sen descifrar. Polo xeral, est\u00e1 aceptado que o sistema de escrita maia adaptouse a partir dun ou m\u00e1is destes sistemas anteriores. Un bo n\u00famero de referencias identifican a escrita olmeca como o seu precursor m\u00e1is probable.\nNo proceso de descifrado da escrita xerogl\u00edfica maia, os estudosos chegaron a comprender que se trataba dun sistema de escrita completamente funcional no que era posible expresar sen ambig\u00fcidade calquera oraci\u00f3n da lingua falada. O sistema est\u00e1 clasificado como logosil\u00e1bico, no que os s\u00edmbolos (glifos ou \"grafemas\") poden ser usados como logogramas ou s\u00edlabas. A escrita ten un silabario completo (a\u00ednda que non t\u00f3dalas posibles s\u00edlabas foron identificadas), e un escriba maia poder\u00eda ter escrito calquera cousa foneticamente, s\u00edlaba por s\u00edlaba, empregando eses s\u00edmbolos.\nCando menos d\u00faas linguas maias principais foron identificadas con seguridade nos textos xerogl\u00edficos, con polo menos outra lingua probablemente identificada. Unha variedade ling\u00fc\u00edstica arcaica, co\u00f1ecida como maia cl\u00e1sico \u00e9 a predominante nestes textos, particularmente nas incrici\u00f3ns da era cl\u00e1sica das terras baixas centrais e meridionais. Esta lingua est\u00e1 estreitamente relacionada coa rama ch\u02bcol da familia ling\u00fc\u00edstica, sendo os seus descendentes o ch\u02bcol, o ch\u02bcorti\u02bc e o chontal. As inscrici\u00f3ns nunha forma antiga de maia iucateco (o devanceiro do iucateco moderno) tam\u00e9n foron reco\u00f1ecidas ou propostas, principalmente na rexi\u00f3n da pen\u00ednsula do Iucat\u00e1n e dun per\u00edodo posterior. Tres dos catro c\u00f3dices maias existentes est\u00e1n baseados no iucateco. Tam\u00e9n se especula se algunhas inscrici\u00f3ns atopadas nas terras altas de Chiapas poder\u00edan estar nunha lingua da rama tzeltal cuxos descendentes modernos son o tzeltal e o tzotzil. Tam\u00e9n se cre que foron usadas outras variedades e dialectos rexionais, mais a\u00ednda non foron identificados con certeza.\nO uso e o co\u00f1ecemento da escrita maia continuou cando menos at\u00e9 a conquista espa\u00f1ola no s\u00e9culo XVI. O bispo Diego de Landa Calder\u00f3n, da arquidiocese cat\u00f3lica do Iucat\u00e1n, prohibiu o uso da lingua escrita, rematando de maneira efectiva coa tradici\u00f3n mesoamericana da literatura en escrita nativa. Traballou cos colonizadores espa\u00f1ois na destruci\u00f3n da maior parte dos textos maias como parte dos seus esforzos de converter \u00f3s locais \u00f3 cristianismo e arredalos do que el percib\u00eda como idolatr\u00eda pag\u00e1. Posteriormente, describiu o uso da escrita xerogl\u00edfica nas pr\u00e1cticas relixiosas dos maias iucatecos na s\u00faa obra \"Relaci\u00f3n de las cosas de Yucat\u00e1n\".\nOrtograf\u00eda colonial.\nA ortograf\u00eda colonial caracter\u00edzase polo uso do \"c\" no canto /k/ (sempre forte, como en \"cic\" /kiik/), \"k\" por /q/ en Guatemala ou por /k\u02bc/ no Iucat\u00e1n, \"h\" por /x/, e \"tz\" por /ts/; a ausencia da parada glotal ou da duraci\u00f3n voc\u00e1lica (as\u00ed como o uso dunha dobre vogal para unha vogal longa glotalizada, como en \"uuc\" /u\u02bcuk/), o uso de \"u\" por /w/, como en \"uac\" /wak/, e o uso variable de \"z, \u00e7, s\" for /s/. Por\u00e9n, as diferenzas m\u00e1is grandes coa ortograf\u00eda moderna son os diferentes intentos de transcribir as consoantes exectivas.\nArredor do ano 1550, Francisco de la Parra inventou letras distintivas para as exectivas das linguas maias de Guatemala, o \"tresillo\" e o \"cuatrillo\" (e derivados). Estas foron usadas en t\u00f3dolos escritos posteriores de Francisco, e poden ser vistos ocasionalmente no presente [2005]. En 1605, Alonso Urbano dobrou as consoantes para representar as exectivas en otom\u00ed (\"pp, tt, ttz, cc / cqu\"), e sistemas semellantes foron adoptados polo maia. Segundo outro enfoque, en iucateco engad\u00edase unha barra \u00e1 letra ou dobr\u00e1base o talo da letra.\nA ligadura \ua729 para \"tz\" era usada xunto con \ua72d e \ua72b. A convenci\u00f3n iucateca de \"dz\" para mantense en nomes de familia maias como \"Dzib\".\nOrtograf\u00eda moderna.\nDende o per\u00edodo colonial, practicamente toda a lingua escrita maia empregou o alfabeto latino. Antigamente a escrita estaba amplamente baseada no alfabeto castel\u00e1n e variaba entre os diferentes autores, e s\u00f3 recentemente comezou a estabelecerse o uso de alfabetos estandarizados. O primeiro alfabeto amplamente aceptado foi creado para o maia iucateco polos autores e contribuidores do \"Diccionario Maya Cordemex\", un proxecto dirixido por Alfredo Barrera V\u00e1squez e publicado por primeira vez en 1980. Posteriormente, a Academia de Linguas Maias de Guatemala (ALMG), fundada en 1986, adaptou eses est\u00e1ndares a 22 linguas maias (principalmente en Guatemala). A escrita \u00e9 amplamente fon\u00e9tica, mais abandonou a distinci\u00f3n entre o ap\u00f3strofo para consoantes exectivas e a parada glotal, polo que a exectiva e a secuencia non exectiva (anteriormente \"t\u02bc\" e \"t7\") son escritas \"t\u02bc.\" Outras grandes linguas maias, especialmente as faladas no estado mexicano de Chiapas, como o tzotzil, o tzeltal, o ch\u02bcol e o tojolab\u02bcal, non est\u00e1n inclu\u00eddas nesta reforma, e son \u00e1s veces escritas segundo as convenci\u00f3ns e est\u00e1ndares do Centro Estatal de Linguas, Arte e Literatura Ind\u00edxena de Chiapas (CELALI), que por exemplo escribe \"ts\" no canto de \"tz\" (como no caso das palabras tseltal ou tsotsil).\nLiteratura.\nDende a lingua cl\u00e1sica at\u00e9 o presente, todo un corpus literario foi escrito en linguas maias. Os texto m\u00e1is antigos que se conservan son as inscrici\u00f3ns en monumentos que documentan eventos do goberno, sucesi\u00f3n, ascensi\u00f3n, conquista e eventos astron\u00f3micos. Crese que outros tipos de literatura foron escritos en formatos perecedoiros como os c\u00f3dices feitos de amate, sobrevivindo s\u00f3 catro deles \u00f3s estragos do tempo e \u00e1 campa\u00f1a de destruci\u00f3n dos misioneiros espa\u00f1ois.\nPouco despois da conquista espa\u00f1ola, as linguas maias comezaron a ser escritas en letras latinas. A literatura da era colonial en linguas maias incl\u00fae o famoso \"Popol Vuh\", unha narrativa m\u00edtica e hist\u00f3rica escrita no s\u00e9culo XVII en k\u02bciche\u02bc cl\u00e1sico, mais crese que est\u00e1 baseado nunha obra anterior datada do ano 1550, perdida no presente. O \"T\u00edtulo de Totonicap\u00e1n\" e a obra teatral do s\u00e9culo XVII \"Rabinal Ach\u00ed\" son outras obras destacadas en k\u02bciche\u02bc, estando escrita esta \u00faltima en lingua achi. Os \"Anais dos kaqchike\" de finais do s\u00e9culo XVI, que achegan unha narrativa hist\u00f3rica dos kaqchikel, cont\u00e9n elementos que paralelos \u00f3s que aparecen no \"Popol Vuh\". Os relatos hist\u00f3ricos e prof\u00e9ticos que se narran nas diferentes variaci\u00f3ns co\u00f1ecidas colectivamente como os libros de Chilam Balam son a fonte das antigas tradici\u00f3ns maias iucatecas. O \u00fanico libro sobrevivente da poes\u00eda l\u00edrica antiga, os Cantares de Dzitbalche de Ah Bam, prov\u00e9n do mesmo per\u00edodo.\nAdemais destas obras singulares, moitas gram\u00e1ticas antigas das linguas ind\u00edxenas, chamadas \"artes\", foron escritas por sacerdotes e frades. As linguas recollidas nestas primeiras gram\u00e1ticas incl\u00faen o kaqchikel, o k\u02bciche\u02bc cl\u00e1sico, o tzeltal, o tzotzil e o iucateco. Algunhas destas gram\u00e1ticas vi\u00f1an con traduci\u00f3ns na lingua ind\u00edxena do catecismo cat\u00f3lico.\nMalia que os pobos maias continuaron a producir unha rica literatura oral no per\u00edodo poscolonial (despois de 1821), moi pouca literatura escrita foi producida neste per\u00edodo.\nPor mor de que as linguas ind\u00edxenas foron exclu\u00eddas dos sistemas educativos de M\u00e9xico e Guatemala dende a s\u00faa independencia, os pobos maias permaneceron amplamente iletrados nas s\u00faas linguas nativas, aprendendo a ler e escribir en castel\u00e1n como moito. Por\u00e9n, dende o estabelecemento do Cordemex e da Academia de Linguas Maias de Guatemala (1986), a alfabetizaci\u00f3n nas linguas nativas comezou a estenderse e varios escritores ind\u00edxenas comezaron unha nova tradici\u00f3n de escrita en linguas maias. Salientan dentro desta nova xeraci\u00f3n o poeta k\u02bciche\u02bc Humberto Ak\u02bcab\u02bcal, cuxas obras son a mi\u00fado publicadas en edici\u00f3ns biling\u00fces castel\u00e1n/k\u02bciche\u02bc, as\u00ed como o estudoso k\u02bciche\u02bc Luis Enrique Sam Colop (1955\u20132011), cuxas traduci\u00f3ns do Popol Vuh \u00f3 castel\u00e1n e \u00f3 k\u02bciche\u02bc moderno lle valeron moitos reco\u00f1ecementos."}
{"id": "242016", "revid": "56817", "url": "https://gl.wikipedia.org/wiki?curid=242016", "title": "Polaf\u00edas", "text": "As polaf\u00edas son un proxecto da Asociaci\u00f3n de Escritoras e Escritores en Lingua Galega co prop\u00f3sito de recuperar e p\u00f3r en valor a literatura galega de tradici\u00f3n oral. O proxecto est\u00e1 coordinado por Antonio Reigosa, vogal de literatura de tradici\u00f3n oral, e conta coa colaboraci\u00f3n de diversas asociaci\u00f3ns e co patrocinio de instituci\u00f3ns p\u00fablicas.\nO termo polaf\u00eda \u00e9 un neoloxismo que pretende englbar os diferentes matices e acepci\u00f3ns de termos como polavilas, f\u00edas, fiadas, fiand\u00f3ns ou ser\u00e1ns, referidos \u00e1s reuni\u00f3ns ou veladas de car\u00e1cter festivo con contidos literarios e musicais. O proxecto v\u00e1lese de tecnolox\u00edas como aparellos de gravaci\u00f3n que favorecen o arquivo e estudo do recompilado e medios como internet para darlle difusi\u00f3n.\nO formato das polaf\u00edas, duns 90 minutos, require a presenza dun mantedor, divulgador ou especialista que introduce e comenta as principais caracter\u00edsticas das pezas e x\u00e9neros literarios amosados; dun recitador de poes\u00eda an\u00f3nima ou de autor de feit\u00edo popular; dun m\u00fasico, que interpretar\u00e1 romances, coplas ou cantares de raiceiras tradicionais. Non obstante, o elemento humano transcendental e imprescindible no desenvolvemento de cada polaf\u00eda constit\u00faeno os homes e mulleres, narradores, cantadores, romanceadores etc., veci\u00f1as e veci\u00f1os de cada lugar onde se desenvolva a polaf\u00eda, pois eles son os aut\u00e9nticos protagonistas, os que xenerosamente transmiten o seu saber."}
{"id": "242017", "revid": "23204", "url": "https://gl.wikipedia.org/wiki?curid=242017", "title": "Rudy Youngblood", "text": "Rudy Youngblood, nado o 21 de setembro de 1982 en Belton, Texas, \u00e9 un actor, m\u00fasico e bailar\u00edn nativo americano.\nTraxectoria.\nNaceu en Belton, Texas e creceu con d\u00faas irm\u00e1s m\u00e1is novas. Foron criados pola s\u00faa nai, que Rudy identificou de ascendencia comanche. Rudy declarou que o seu pai biol\u00f3xico pertence\u00eda ao pobo yaqui. Durante unha \u00e9poca, Rudy usou o apelido do seu padrasto e foi co\u00f1ecido como Rudy Gonzales.\nDavid A. Yeagley declarou a \"L.A. Times\", que \"el non ten sangue indio que algu\u00e9n poida comprobar\". Daquela, a p\u00e1xina web de Youngblood puxo que \"Rudy \u00e9 da familia Comanche Tahchawwickah, o seu pai \u00e9 o finado Preston Tahchawwickah. \u00c9 cree por adopci\u00f3n\". A voceira da Naci\u00f3n Comanche, Jolene Schonchin, afirmou que Youngblood \"non est\u00e1 nas nosas listas tribais, mais si ten sangue comanche\" a trav\u00e9s do seu pai Preston Tahchawwickah. Outros membros da familia de Preston Tahchawwickah cuestion\u00e1rono. Dawn Tahchawwickah, filla de Preston Tahchawwickah, afirmou que Youngblood era \"s\u00f3 un amigo da familia\" e \"non est\u00e1 emparentado co meu pai\", mentres que outros fillos de Preston dixeron que Youngblood \u00e9 o seu irm\u00e1n. Youngblood dixo ao \"L.A. Times\" que, \"Preston Tahchawwickah non era o seu pai biol\u00f3xico sen\u00f3n o seu pai adoptivo cerimonial\" e que era a s\u00faa nai a que ti\u00f1a ascendencia comanche.\nCarreira como actor.\nAo acudir a un casting xeral, Youngblood foi escollido polo director Mel Gibson para interpretar o papel principal de Jaguar Paw no filme \u00e9pico \"Apocalypto\" (2006), no cal tam\u00e9n fixo as s\u00faas propias escenas de acci\u00f3n. Aprendeu maia iucateco para poder actuar no filme, xa que t\u00f3dolos di\u00e1logos est\u00e1n nesta lingua. Polo seu traballo no filme, ga\u00f1ou o premio ao mellor actor na 15\u00aa edici\u00f3n dos premios First Americans in the Arts."}
{"id": "242018", "revid": "25871", "url": "https://gl.wikipedia.org/wiki?curid=242018", "title": "Mayra S\u00e9rbulo", "text": "Mayra S\u00e9rbulo, nada o 13 de xaneiro de 1970 en Santa Mar\u00eda Jalapa del Marqu\u00e9s, Oaxaca, \u00e9 unha actriz mexicana de cine, teatro e televisi\u00f3n. Participou en varios filmes de Hollywood como \"Wild Blue Moon\", \"The Mexican\", \"Shadow of the Pepper Tree\" e \"Apocalypto\"."}
{"id": "242020", "revid": "1131", "url": "https://gl.wikipedia.org/wiki?curid=242020", "title": "Morris Birdyellowhead", "text": "Morris Birdyellowhead, tam\u00e9n co\u00f1ecido como Morris Bird, \u00e9 un actor canadense co\u00f1ecido por interpretar a personaxe de Flint Sky no filme \u00e9pico de 2006 \"Apocalypto\", dirixido por Mel Gibson.\nVive en Alberta. Morris reside na s\u00faa reserva traballando como mec\u00e1nico de autom\u00f3biles."}
{"id": "242022", "revid": "23204", "url": "https://gl.wikipedia.org/wiki?curid=242022", "title": "Morris Bird", "text": ""}
{"id": "242024", "revid": "23204", "url": "https://gl.wikipedia.org/wiki?curid=242024", "title": "Carolco Pictures", "text": "Carolco Pictures, Inc., Carolco International N.V., ou Anabasis Investments foi unha produtora americana de cine, responsable de produci\u00f3ns de \u00e9xito como ', \"Total Recall\" e os tres primeiros filmes da serie de \"Rambo\" (\"First Blood\", ' e \"Rambo III\"). Deveu en bancarrota en 1995 tralos grandes fracasos comerciais de \"A illa das cabezas cortadas\" e \"Showgirls\"."}
{"id": "242025", "revid": "23204", "url": "https://gl.wikipedia.org/wiki?curid=242025", "title": "Carolco Pictures, Inc.", "text": ""}
{"id": "242026", "revid": "23204", "url": "https://gl.wikipedia.org/wiki?curid=242026", "title": "Carolco International N.V.", "text": ""}
{"id": "242027", "revid": "23204", "url": "https://gl.wikipedia.org/wiki?curid=242027", "title": "Anabasis Investments", "text": ""}
{"id": "242028", "revid": "89787", "url": "https://gl.wikipedia.org/wiki?curid=242028", "title": "OPML", "text": "OPML (siglas de Outline Processor Markup Language) \u00e9 un formato XML para esquemas (\"outlines\"). Foi creado inicialmente por Radio Userland para aplicaci\u00f3ns que procesen texto en forma de esquema, a\u00ednda que o seu uso m\u00e1is habitual \u00e9 para listar varias sementes RSS xuntas; tam\u00e9n se pode usar en programas xestores persoais de informaci\u00f3n.\nComponse principalmente de 4 etiquetas: o n\u00f3 ra\u00edz, opml; head e body para indicar a cabeceira e o corpo do documento; e outline para cada unha das li\u00f1as no esquema.\nGoogle Reader incl\u00fae o protocolo OPML para realizar importaci\u00f3n e exportaci\u00f3n das sementes RSS."}
{"id": "242031", "revid": "98629", "url": "https://gl.wikipedia.org/wiki?curid=242031", "title": "Carneiro alado de Ribadeo", "text": "O Carneiro alado de Ribadeo \u00e9 unha peza art\u00edstica de ouro que se cr\u00eda que fora descuberta en 1945 debido a uns traballos de dragado da r\u00eda de Ribadeo, m\u00e1is recentemente crese que realmente foi mercada en Madrid. Desco\u00f1\u00e9cese a data e orixe exacta da peza. Formaba parte do dep\u00f3sito que \u00c1lvaro Gil Varela fixo no Museo Provincial de Lugo o 17 de abril de 1976, xunto con outras pezas procedentes da s\u00faa colecci\u00f3n particular, como o Torque de Burela.\nO carneiro alado de Ribadeo foi exposto \u00f3 p\u00fablico por primeira vez na celebraci\u00f3n do Coloquio Internacional do Bimilenario de Lugo en 1977. A peza motivou estudos de especialistas como Antonio Blanco Freijeiro e Juan Maluquer, que estableceron teor\u00edas sobre a s\u00faa orixe e antig\u00fcidade. Blanco Freijeiro apuntou a posibilidade de que fose castrexa prerromana con influencia tartesa. Maluquer fixa como \u00e9poca m\u00e1is probable a comprendida entre os anos -525 e -475. Por\u00e9n, varios estudos da d\u00e9cada dos anos 90 encami\u00f1\u00e1ronse a amosar con claridade as s\u00faas semellanzas con pezas datables nos s\u00e9culos XI-XIII ou incluso posteriores: por exemplo, o responsable de Difusi\u00f3n do Museo, Fernando Arribas Arias, localizou outra peza semellante no museo da Fundaci\u00f3n Abegg de Su\u00edza.\nEn 2015 foi declarado Ben de Interese Cultural.\nDescrici\u00f3n.\nA peza \u00e9 de pequenas dimensi\u00f3ns (6,5 x 6,4 x 2 cm) e un peso aproximado duns 50 gr. Est\u00e1 formada por l\u00e1minas de ouro repuxadas e decoradas antes de seren soldadas \u00f3 corpo, sendo oca no interior. Caracter\u00edzase pola abundante decoraci\u00f3n de granulados e filigranas que cobren completamente o corpo do carneiro, mesmo na parte interior das patas e das \u00e1s. No peito e na parte superior das patas dianteiras aparecen unhas flores de seis p\u00e9talos. Nas patas traseiras aparece unha figura dun animal coa cabeza volta cara a atr\u00e1s e con cornos. Na parte central do animal atopamos a representaci\u00f3n dunha ave coas \u00e1s estendidas. A cabeza da figura, botada cara a atr\u00e1s, presenta unha separaci\u00f3n do corpo por medio dunha banda ancha e lisa a modo de colar. As \u00e1s est\u00e1n tam\u00e9n profusamente decoradas, divid\u00edndose en tres rexistros por medio de li\u00f1as de granulado. Por \u00faltimo, a cola amosa un tratamento distinto, usando unha l\u00e1mina lisa de ouro con decoraci\u00f3n de gl\u00f3bulos sobre rodeis, colocados en li\u00f1as lonxitudinais.\nTraxectoria muse\u00edstica.\nO 17 de abril de 1976, o seu propietario, \u00c1lvaro Gil Varela, depositouno no Museo Provincial de Lugo xunto con outras pezas da s\u00faa colecci\u00f3n particular polo que pasou a exporse \u00f3 p\u00fablico na s\u00faa sala de ouriver\u00eda.\nDespois de varios anos intentando vender a colecci\u00f3n \u00e1 Xunta de Galicia, e \u00f3 non chegar a acordo con eles, o 24 de outubro de 2013 os representantes dos herdeiros de \u00c1lvaro Gil acudiron ao Museo Provincial de Lugo para facer cumprir a sentenza que obrigaba \u00e1 devoluci\u00f3n das pezas da colecci\u00f3n. Levaron 40 destas pezas, entre elas o Carneiro alado de Ribadeo.\nEn xu\u00f1o de 2014 a Deputaci\u00f3n de Lugo anunciaba que \u00eda mercar a colecci\u00f3n de ourivar\u00eda de \u00c1lvaro Gil para devolvela \u00f3 Museo. Estimaban daquela que mercar\u00edan estas pezas por un total de 2\u00a0964\u00a0000 euros.\nFinalmente esta compra foi realizada o 10 de febreiro de 2015 por 2\u00a0346\u00a0200 \u20ac, \u00f3s que houbo que engadir outros 600\u00a0000 \u20ac que tam\u00e9n se aboaron \u00f3s herdeiros de \u00c1lvaro Gil en concepto de gastos xudiciais. Dende ese momento volveu quedar exposta no Museo Provincial de Lugo.\nEn 2015 a colecci\u00f3n foi declarada Ben de Interese Cultural pola Xunta de Galicia."}
{"id": "242040", "revid": "23204", "url": "https://gl.wikipedia.org/wiki?curid=242040", "title": "Ferrari F138", "text": "O Ferrari F138 (orixinalmente co\u00f1ecido como Ferrari F2013, ou polo seu n\u00famero de proxecto, o Ferrari 664) \u00e9 un coche de carreiras de F\u00f3rmula 1 dese\u00f1ado e constru\u00eddo pola Scuderia Ferrari para o seu uso na tempada de F\u00f3rmula Un. Ser\u00e1 pilotado polo d\u00faas veces Campi\u00f3n do Mundo. Fernando Alonso e o seu compa\u00f1eiro de equipo Felipe Massa. O chasis foi nomeado o \"F138\" para representar o ano en que competiu de 2013, e con motivo da \u00faltima tempada da F\u00f3rmula Un que se utilice motores V8.\nFerrari est\u00e1 desenvolvendo o seu coche para a tempada de F\u00f3rmula Un paralelamente ao F138.\nResultados completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "242043", "revid": "2074", "url": "https://gl.wikipedia.org/wiki?curid=242043", "title": "Fil\u00f3sofa", "text": ""}
{"id": "242045", "revid": "2074", "url": "https://gl.wikipedia.org/wiki?curid=242045", "title": "Outline Processor Markup Language", "text": ""}
{"id": "242046", "revid": "5132", "url": "https://gl.wikipedia.org/wiki?curid=242046", "title": "Sociedade An\u00f3nima Deportiva", "text": ""}
{"id": "242047", "revid": "5132", "url": "https://gl.wikipedia.org/wiki?curid=242047", "title": "S.A.D.", "text": ""}
{"id": "242051", "revid": "1131", "url": "https://gl.wikipedia.org/wiki?curid=242051", "title": "Penco", "text": "Penco \u00e9 un municipio, unha cidade e comuna chilena na provincia de Concepci\u00f3n, na VIII Rexi\u00f3n do Biob\u00edo, forma parte da \u00e1rea metropolitana do Gran Concepci\u00f3n. Ti\u00f1a un total de 46.016 habitantes en 2002 e a s\u00faa \u00e1rea \u00e9 de 108\u00a0km2.\nEn termos xeogr\u00e1ficos, a comuna limita ao norte con Tom\u00e9, ao leste con Florida, ao oeste con Talcahuano e ao sur con Concepci\u00f3n. O xentilicio da comuna \u00e9 penc\u00f3n/a."}
{"id": "242052", "revid": "56817", "url": "https://gl.wikipedia.org/wiki?curid=242052", "title": "Lota", "text": "Penco \u00e9 un municipio e unha comuna da provincia de Concepci\u00f3n na Rexi\u00f3n de Biob\u00edo, Chile. Ti\u00f1a un total de 49.089 habitantes en 2002 e a s\u00faa \u00e1rea \u00e9 de 136\u00a0km\u00b2."}
{"id": "242053", "revid": "89787", "url": "https://gl.wikipedia.org/wiki?curid=242053", "title": "Hualqui", "text": "Hualqui \u00e9 un municipio e unha comuna da provincia de Concepci\u00f3n na Rexi\u00f3n de Biob\u00edo, Chile. Ti\u00f1a un total de 20.660 habitantes en 2002 e unha \u00e1rea \u00e9 de 531\u00a0km2."}
{"id": "242054", "revid": "5863", "url": "https://gl.wikipedia.org/wiki?curid=242054", "title": "Tempos Novos", "text": "Tempos Novos \u00e9 unha revista galega de publicaci\u00f3n mensual en papel publicada por Atl\u00e1ntica de Informaci\u00f3n e Comunicaci\u00f3n de Galicia desde abril de 1997. Nas s\u00faas p\u00e1xinas os lectores poden atopar reportaxes e entrevistas coa actualidade pol\u00edtica, econ\u00f3mica ou social como tema central e varias secci\u00f3ns dedicadas ao pensamento, \u00e1 cultura e \u00e1 arte en todas as s\u00faas manifestaci\u00f3ns, con sinaturas reco\u00f1ecidas dos eidos da Universidade e a investigaci\u00f3n vencelladas fundamentalmente ao xornalismo, cr\u00edticas de distintas disciplinas e valores emerxentes da nova literatura galega.\nHistoria.\nA s\u00faa fundaci\u00f3n tivo lugar nun acto celebrado no Instituto Galego de Informaci\u00f3n o 11 de xaneiro de 1997, onde \"\"cento cincuenta persoas converxeron nunha sociedade an\u00f3nima coa pretensi\u00f3n declarada de crearen medios de comunicaci\u00f3n alternativos e de calidade. Un colectivo plural, representativo da diversidade de tendencias e sensibilidades que configuran a nosa realidade pol\u00edtica, cultural e social m\u00e1is comprometida\".\nAo longo dos seus vinte anos cumpridos a revista pasou por diferentes etapas sen renunciar aos seus alicerces fundamentais: o idioma galego, o compromiso coa informaci\u00f3n libre e unha aposta polo xornalismo de calidade. As\u00ed, as s\u00faas p\u00e1xinas acollen desde sempre an\u00e1lises da actualidade sociopol\u00edtica e cultural, con secci\u00f3ns para a m\u00fasica, a arte, o teatro, os libros e o humor gr\u00e1fico.\n\"Tempos Novos\" \u00e9 unha revista editada en papel, cunha aposta clara por este formato, polo que non ten versi\u00f3n dixital, pero si unha p\u00e1xina web, Tempos Dixital, cun consello de redacci\u00f3n formado por Comba Campoy, Paulo Carlos L\u00f3pez, Sara Torreiro, Fran Mart\u00ednez Hidalgo, Duarte Romero Varela, Den\u00eds Fern\u00e1ndez M\u00e9ndez, Mar\u00eda Villamar\u00edn e Cibr\u00e1n Tenreiro Uzal.\nDirixe a revista o xornalista Lu\u00eds \u00c1lvarez Pousa, quen asina ademais o editorial de cada n\u00famero e alg\u00fans artigos e entrevistas.\nRede de colaboradores.\n\u00c9 habitual ler en \"Tempos Novos\" as cr\u00f3nicas pol\u00edticas do historiador Justo Beramendi, as entrevistas do xornalista Lu\u00eds Villamor e as reflexi\u00f3ns de Camilo Franco en torno a unha fotograf\u00eda escollida, as\u00ed como a opini\u00f3n de Ant\u00f3n Baamonde, Daniel \u00c1lvarez ou as reportaxes de Manuel M. Barreiro.\nDo mesmo xeito, e entre moitas outras sinaturas de referencia, os lectores de \"Tempos\" poden atopar as achegas da poetisa Alba Cid ou da escritora e actriz Mar\u00eda Lado, ademais doutras colaboradoras relacionadas con diferentes especialidades ou disciplinas.\nSecci\u00f3ns.\nA capa da revista \u00e9 desde sempre o elemento m\u00e1is distintivo de \"Tempos Novos\". O seu dese\u00f1o, como \u00e9 l\u00f3xico nunha traxectoria de vinte anos, foi mudando o estilo e enfoque at\u00e9 chegar ao actual, no que o autor \u00e9 o ilustrador compostel\u00e1n Daniel Pino, quen asina tam\u00e9n boa parte das ilustraci\u00f3ns e dese\u00f1os da publicaci\u00f3n.\nA revista mant\u00e9n sempre a mesma estrutura: previa ao \u00edndice, a \"Carta de Axuste\" de Lu\u00eds \u00c1lvarez Pousa, seguida por \"E digo eu\", asinada por Daniel \u00c1lvarez, e \"A velas vir\", de Xurxo Borraz\u00e1s.\n\u00c9 a secci\u00f3n \"En Destaque\" a que aglutina varias sinaturas sobre o tema principal, seguidas pola \"cr\u00f3nica pol\u00edtica\" de Justo Beramendi e o \"Caf\u00e9 na Trincheira\" de Ant\u00f3n Baamonde e a habitual \"entrevista\" de Lu\u00eds Villamor. Ademais do \"Tres en Raia\", unha conversa a tres bandas en torno a un mesmo tema.\nEn \"Tempos Novos\" mantense o gusto polo humor gr\u00e1fico, que \u00e9 a base da secci\u00f3n \"Guau, Guau\": unha recompilaci\u00f3n de vi\u00f1etas publicadas nos medios galegos que d\u00e1 paso a \"Todo \u00e9 Peixe\", unha ampla secci\u00f3n que abre Camilo Franco cunha reflexi\u00f3n sobre unha fotograf\u00eda e que se complementa con reportaxes e a secci\u00f3n \"Vidas Whatsapp\", de Mar\u00eda Lado, que adoita ofrecer unha conversa con nomes propios da arte e a cultura galegas. \"Todo \u00e9 Peixe\" p\u00e9chase con \"O Alambique\", unha completa achega de todo \"o que destilan os medios\"\".\n\"Argumenta\" \u00e9 unha secci\u00f3n de varias p\u00e1xinas dedicada \u00e1 ciencia e ao pensamento na que se incl\u00faen reportaxes e entrevistas en torno a unha tem\u00e1tica, trala que se abre a secci\u00f3n de \"Cultura\", con cr\u00edticas de arte, cinema, banda dese\u00f1ada, series, m\u00fasica etc...\nPecha a revista o \"Gabinete de Curiosidades\" de Alba Cid, unha aposta pola po\u00e9tica das plantas.\nProtexta.\nTempos Novos incl\u00fae nas s\u00faas p\u00e1xinas a secci\u00f3n \"ProTexta,\" que inicialmente se editaba de xeito independente \u00e1 revista. Actualmente c\u00e9ntrase na cr\u00edtica literaria xunto con entrevistas relacionadas co mundo editorial."}
{"id": "242055", "revid": "56817", "url": "https://gl.wikipedia.org/wiki?curid=242055", "title": "Allegretto", "text": "Allegretto \u00e9 unha expresi\u00f3n italiana que significa un pouco animado, por\u00e9n en calquera peza t\u00f3case como allegro ou noutras como andante."}
{"id": "242056", "revid": "865", "url": "https://gl.wikipedia.org/wiki?curid=242056", "title": "King Buzzo", "text": ""}
{"id": "242057", "revid": "59564", "url": "https://gl.wikipedia.org/wiki?curid=242057", "title": "Jos\u00e9 Est\u00e9vez L\u00f3pez", "text": "Jos\u00e9 Est\u00e9vez L\u00f3pez, nado en Lugo o 10 de febreiro de 1954, \u00e9 un escritor galego.\nTraxectoria.\nEstudou Maxisterio en Lugo, profesi\u00f3n que non chegou a exercer, e licenciouse en Dereito. Foi funcionario da Deputaci\u00f3n de Lugo, secretario de Administraci\u00f3n Local e actualmente traballa na Asesor\u00eda Xur\u00eddica do Sergas. Exerceu tam\u00e9n a profesi\u00f3n de avogado, especialidade en Dereito Administrativo.\nParticipou nas loitas estudant\u00eds entre os anos 1972 e 1976 como membro de ERGA."}
{"id": "242060", "revid": "56817", "url": "https://gl.wikipedia.org/wiki?curid=242060", "title": "Vea mesent\u00e9rica superior", "text": "En anatom\u00eda, a vea mesent\u00e9rica superior \u00e9 unha vea que drena o sangue do intestino delgado (xexuno e \u00edleo). X\u00fantase coa vea espl\u00e9nica ao chegar \u00e1 parte posterior do colo do p\u00e1ncreas, para formar a vea porta."}
{"id": "242061", "revid": "38330", "url": "https://gl.wikipedia.org/wiki?curid=242061", "title": "Lingua xudeu-espa\u00f1ola", "text": ""}
{"id": "242062", "revid": "53985", "url": "https://gl.wikipedia.org/wiki?curid=242062", "title": "Avanti! (Grecia)", "text": "Avanti! foi un xornal en lingua xudeoespa\u00f1ola publicado en Sal\u00f3nica pola Federaci\u00f3n Socialista dos Traballadores entre 1912 a 1935 sucesor de \"La Solidaridad Ovradera\" e como este dirixido por Avraam Benaroya. Ao primeiro ti\u00f1a unha periodicidade semanal, para progresivamente publicarse d\u00faas ou tres veces por semana e a partir da Guerra dos Balc\u00e1ns de xeito diario, as s\u00faas p\u00e1xinas conti\u00f1an artigos de cr\u00edtica ao capitalismo, da vida da comunidade xud\u00eda e sobre a literatura xudeoespa\u00f1ola, ao longo de 1915 o xornal op\u00faxose \u00e1 entrada de Grecia na guerra e cando as tropas francesas e brit\u00e1nicas entraron na cidade quedou subspendido durante alg\u00fan tempo. Desde 1923 foi voceiro do Partido Comunista de Grecia so a direcci\u00f3n de Jacques Ventura "}
{"id": "242064", "revid": "38330", "url": "https://gl.wikipedia.org/wiki?curid=242064", "title": "Abanti!", "text": ""}
{"id": "242065", "revid": "23204", "url": "https://gl.wikipedia.org/wiki?curid=242065", "title": "Canibalismo", "text": "O canibalismo \u00e9 o acto ou a pr\u00e1ctica de alimentarse de membros da propia especie. O termo apl\u00edcase a calquera animal, a\u00ednda que se adoita empregar o termo can\u00edbal para referirse \u00f3 ser humano que se alimenta ou come a outro ser humano (antropofaxia).\nO termo prov\u00e9n da deformaci\u00f3n da palabra caribe \"caniba\" ou \"cariba\" da lingua ta\u00edna. Para os caribes, significaba \u00abousado\u00bb, \u00abaudaz\u00bb; para os arauacos, \u00abinimigo\u00bb; e para os europeos, \u00abcomedores de carne humana\u00bb. Nativos de Am\u00e9rica que Cristovo Col\u00f3n atopou na illa de A Espa\u00f1ola na s\u00faa primeira viaxe e que practicaban a antropofaxia, os caribes atacaban \u00f3s arauacos para conseguir bot\u00edns e de paso capturaban nenos \u00f3s cales castraban e criaban para comelos.\nOs casos illados nas sociedades occidentais, relaci\u00f3nanse actualmente con situaci\u00f3ns extremas de fame, actos criminais ou persoas con profundos problemas psicol\u00f3xicos."}
{"id": "242070", "revid": "22570", "url": "https://gl.wikipedia.org/wiki?curid=242070", "title": "Geosat Follow On", "text": "Geosat Follow On, tam\u00e9n co\u00f1ecido polo seu acr\u00f3nimo GFO, foi un sat\u00e9lite artificial da Armada dos Estados Unidos de Am\u00e9rica lanzado o 10 de febreiro de 1998 mediante un foguete Taurus 2210 desde a Base Vandenberg da Forza A\u00e9rea.\nCaracter\u00edsticas.\nGFO, baseado no bus BCP-600, foi lanzado para continuar a misi\u00f3n de Geosat e medir con precisi\u00f3n (menor de 5\u00a0cm) os cambios na altura do nivel do mar asociados coa circulaci\u00f3n oce\u00e1nica. Levaba a bordo un alt\u00edmetro por radio e un radi\u00f3metro para vapor de auga cos que medir a altura do nivel do mar e a altura dos glaciares.\nO sat\u00e9lite pod\u00eda almacenar a bordo ata 96 Mbytes de datos e a alimentaci\u00f3n el\u00e9ctrica era proporcionada por un panel solar capaz de xerar ata 126 vatios de potencia. A nave estabiliz\u00e1base nos tres eixos usando volantes de inercia, que resultaron estar montados de tal xeito que xiraban ao rev\u00e9s do planeado, problema que foi resolto mediante un cambio no software de control do sat\u00e9lite."}
{"id": "242074", "revid": "98629", "url": "https://gl.wikipedia.org/wiki?curid=242074", "title": "Adrenoleucodistrofia", "text": "A adenoleucodistrofia \u00e9 unha doenza neurol\u00f3xica hereditaria agrupada dentro do grupo das leucodistrofias. Produce unha desmielinizaci\u00f3n intensa e a morte prematura en nenos.\nEsta doenza caracter\u00edzase pola presenza dunha dexeneraci\u00f3n progresiva da codia suprarrenal e motora cerebral, o que d\u00e1 lugar a unha insuficiencia suprarrenal ou Doenza de Addison, asociada \u00e1 desmielinizaci\u00f3n da substancia branca do sistema nervioso central (sistema formado polo enc\u00e9falo e a medula espi\u00f1al), con perda da va\u00ed\u00f1a de mielina de certo tipo de fibras cerebrais."}
{"id": "242086", "revid": "23204", "url": "https://gl.wikipedia.org/wiki?curid=242086", "title": "Tony Martin", "text": "Tony Martin, nado en Cottbus o 23 de abril de 1985, \u00e9 un ciclista alem\u00e1n . Actualmente corre para o equipo belga Etixx-Quick Step.\nTraxectoria.\nDurante a tempada 2005 tivo un pasaxe como \"stagiare\" no equipo alem\u00e1n \"Gerolsteiner\", e no 2006 pasou ao equipo alem\u00e1n \"Th\u00fcringer Energie Team\" de categor\u00eda Continental. En 2008 chegou ao ciclismo de primeira categor\u00eda co equipo estadounidense \"Team Columbia\" onde competiu catro tempadas. Tras o anuncio da desaparici\u00f3n do equipo en 2012, Martin ficha polo equipo belga Omega Pharma-Quick Step.\n\u00c9 un dos mellores corredores de contra o reloxo da actualidade. No seu palmar\u00e9s conta con vitorias no Eneco Tour 2010, na Par\u00eds-Niza 2011 e na Volta ao Algarve. Estivo varias veces no podio do Campionato de Alema\u00f1a de Ciclismo Contra o Reloxo, sendo campi\u00f3n en 2010.\nNon \u00e9 escalador, co cal non logrou clasificaci\u00f3ns de importancia nas Grandes Voltas, pero en 2011 ga\u00f1ou etapas tanto no Tour de Francia coma na Volta a Espa\u00f1a, todas elas contra o reloxo. Precisamente 2011 foi o seu ano m\u00e1is destacado, xa que ademais destas vitorias, logo de ser medalla de bronce dous anos consecutivos, logrou coroarse coma Campi\u00f3n Mundial Contra o Reloxo.\nPalmar\u00e9s.\n2005\n2006\n2007\n2008\n2009\n2010\n2011\n2012\n2013\n2014\n2015"}
{"id": "242087", "revid": "38330", "url": "https://gl.wikipedia.org/wiki?curid=242087", "title": "Fern\u00e1n P\u00e9rez de Andrade, O Mozo", "text": ""}
{"id": "242090", "revid": "38330", "url": "https://gl.wikipedia.org/wiki?curid=242090", "title": "Fern\u00e1n Peres de Andrade, O Boo", "text": ""}
{"id": "242093", "revid": "38330", "url": "https://gl.wikipedia.org/wiki?curid=242093", "title": "Dominio de Nivel Superior xeogr\u00e1fico", "text": ""}
{"id": "242094", "revid": "38330", "url": "https://gl.wikipedia.org/wiki?curid=242094", "title": "Dominio de nivel superior xeogr\u00e1fico", "text": ""}
{"id": "242097", "revid": "4817", "url": "https://gl.wikipedia.org/wiki?curid=242097", "title": "GFO", "text": ""}
{"id": "242101", "revid": "5312", "url": "https://gl.wikipedia.org/wiki?curid=242101", "title": "URO VAMTAC", "text": "O URO VAMTAC \"(Veh\u00edculo de Alta Mobilidade T\u00e1ctico)\" \u00e9 un veh\u00edculo todo terreo e multiuso con tracci\u00f3n \u00e1s catro rodas, fabricado pola empresa galega UROVESA en Santiago de Compostela. O VAMTAC est\u00e1 dese\u00f1ado para uso militar malia que pode ser adquirido tam\u00e9n para uso civil. A s\u00faa produci\u00f3n comezou en 1998, e segue na actualidade.\nO VAMTAC ten sido comparado co Humvee estadounidense e co GAZ-2975 ruso polas s\u00faas caracter\u00edsticas semellantes.\nO Ex\u00e9rcito de Terra de Espa\u00f1a conta cunhas 2900 unidades. Tam\u00e9n \u00e9 empregado polo Ex\u00e9rcito do Aire de Espa\u00f1a, pola Unidade Militar de Urxencias, pola Garda Civil, polo SAMUR, polo Corpo Nacional de Polic\u00eda, e polos ex\u00e9rcitos de Portugal, B\u00e9lxica, Roman\u00eda (62 unidades), Marrocos (1200 unidades), Venezuela, Tailandia, Malaisia (85 unidades), Ghana, Irlanda (4 unidades) e Rep\u00fablica Dominicana.\nA versi\u00f3n m\u00e1is nova e potente do VAMTAC, denominada S3, conta cun motor di\u00e9sel de 6 cilindros en li\u00f1a, cunha cilindrada de 3'2 litros e 188 cabalos de potencia, tracci\u00f3n \u00e1s catro rodas, cambio de 5 velocidades, suspensi\u00f3n independente nas 4 rodas, freos de discos, dep\u00f3sito de 110 litros de combustible e velocidade m\u00e1xima de 135 quil\u00f3metros por hora.\nA estrutura modular da carrozar\u00eda fai que poida ser adaptado para diversas funci\u00f3ns, como carga de materiais, transporte de persoas, ambulancia, cisterna, plataforma lanzam\u00edsiles, posto de mando e control etc."}
{"id": "242104", "revid": "23562", "url": "https://gl.wikipedia.org/wiki?curid=242104", "title": "VAMTAC", "text": ""}
{"id": "242106", "revid": "23204", "url": "https://gl.wikipedia.org/wiki?curid=242106", "title": "Gran Premio de Sur\u00e1frica de 1968", "text": "O Gran Premio de Sur\u00e1frica de F\u00f3rmula 1 de , celebrouse no Circu\u00edto de Kyalami Kyalami, Gauteng, o luns 1 de xaneiro de 1968.\nFoi a primeira rolda da tempada de F\u00f3rmula Un de . A carreira, disputada sobre 80 voltas, foi ga\u00f1ada polo d\u00faas veces campi\u00f3n do mundo Jim Clark do equipo Lotus - Ford logo de sa\u00edr desde a pole position. A carreira \u00e9 importante non s\u00f3 por ser a \u00faltima carreira de F\u00f3rmula 1 que ga\u00f1ou Jim Clark, tam\u00e9n foi a \u00faltima na que competiu, debido a seu accidente mortal en Hockenheimring en Alema\u00f1a tres meses m\u00e1is tarde.\nEsta foi tam\u00e9n a \u00faltima carreira de Mike Spence, xa que morreu uns meses m\u00e1is tarde, durante as pr\u00e1cticas para o Indian\u00e1polis 500 de 1968.\nClark rompeu moitos r\u00e9cords durante a fin de semana, m\u00e1ximo l\u00edder de Grandes Premios (43), m\u00e1is voltas lideradas (1943), fins de semana m\u00e1is perfectos (11), m\u00e1is pole positions (33) e, finalmente, 25 vitorias en carreira, superando a Juan Manuel Fangio logo de 11 anos."}
{"id": "242108", "revid": "23204", "url": "https://gl.wikipedia.org/wiki?curid=242108", "title": "Sibelius (hom\u00f3nimos)", "text": "Sibelius pode referirse a:"}
{"id": "242109", "revid": "56817", "url": "https://gl.wikipedia.org/wiki?curid=242109", "title": "Cabeza (hom\u00f3nimos)", "text": ""}
{"id": "242110", "revid": "23204", "url": "https://gl.wikipedia.org/wiki?curid=242110", "title": "Herat", "text": "Herat \u00e9 unha cidade de Afganist\u00e1n duns 477.500 habitantes (2015), situada no oeste do pa\u00eds, no val do r\u00edo Hari. Capital da provincia hom\u00f3nima, est\u00e1 nunha zona f\u00e9rtil co\u00f1ecida dende hai s\u00e9culos polo vi\u00f1o. A poboaci\u00f3n \u00e9 principalmente de etnia farsi, past\u00fan, hazara ou uzbeka, de relixi\u00f3n musulm\u00e1 e lingua persa.\nHistoria.\nA historia da cidade rem\u00f3ntase a m\u00e1is de 2500 anos. Nos tempos do imperio aquem\u00e9nida era co\u00f1ecida como \"Aria\". Her\u00f3doto chamouna o graneiro de Asia Central. No 330 a.C foi conquistada por Alexandre Magno \u00f3 seu paso polo leste das terras persas. Despois diso reconstru\u00eduna engadindo a cidadela. Pasou polas mans do imperio sel\u00e9ucida, do imperio parto e do imperio sas\u00e1nida, sufriu os ataques do hunos, converteuse \u00f3 islam no s\u00e9culo VII, e pasou \u00f3 califato Abbas\u00ed. Despois de ser capturada polos mongois en 1221, foi destru\u00edda por Xenxis Kan. Foi novamente destru\u00edda por Tamerl\u00e1n en 1381. No s\u00e9culo XIX estivo no centro dos conflitos entre os brit\u00e1nicos e os rusos. O bombardeo sovi\u00e9tico de 1979 destru\u00edu a cidade. En 1995 foi capturada polos talib\u00e1ns e caeu despois nas mans da Alianza do Norte.\nNa actualidade acolle as forzas pacificadoras da OTAN, cun destacamento do ex\u00e9rcito espa\u00f1ol."}
{"id": "242111", "revid": "23562", "url": "https://gl.wikipedia.org/wiki?curid=242111", "title": "Her\u0101t", "text": ""}
{"id": "242112", "revid": "26995", "url": "https://gl.wikipedia.org/wiki?curid=242112", "title": "Emberiza cia", "text": ""}
{"id": "242113", "revid": "1131", "url": "https://gl.wikipedia.org/wiki?curid=242113", "title": "Asociaci\u00f3n A Solaina", "text": "A Solaina \u00e9 unha asociaci\u00f3n para a defensa e promoci\u00f3n do patrimonio hist\u00f3rico e art\u00edstico de Combarro (Poio), creada en 1987.\nHistoria.\nOrixe e finalidade.\nA Asociaci\u00f3n para a Defensa do Patrimonio Hist\u00f3rico-Art\u00edstico de Combarro, A Solaina fundouse en 1987 cunha dobre finalidade. Por unha banda, fomenta a investigaci\u00f3n e a difusi\u00f3n dos valores arquitect\u00f3nicos desta vila mari\u00f1eira e, en xeral, de todos aqueles aspectos relacionados coa etnograf\u00eda, a antropolox\u00eda, a historia e a arquitectura popular. Por outra banda, promove a conservaci\u00f3n e recuperaci\u00f3n do tecido urbano de Combarro, instando \u00e1 intervenci\u00f3n dos poderes p\u00fablicos galegos.\nAo plano da investigaci\u00f3n corresponden as exposici\u00f3ns \"Combarro onte, hoxe\" (1988), elaborada por un equipo da Solaina dirixido por Rafael Vallejo, e \"Arqueolox\u00eda do Concello de Poio\" (1989), dirixida polo arque\u00f3logo Buenaventura Aparicio. Ambas se abriron ao p\u00fablico en Combarro e en distintas cidades galegas. Froito dun detido estudo \u00e9 as\u00ed mesmo o excelente plano \"Reconstruci\u00f3n do Porto de Combarro a principios do S\u00e9culo XX\" (1994), debuxado por Francisco Guerra e editado pola Solaina, que foi presentado no Museo de Pontevedra. A Asociaci\u00f3n tam\u00e9n encargou a realizaci\u00f3n de diversas exposici\u00f3ns, entre as que sobresae \"Visi\u00f3ns de Combarro\" (1988), un suxestivo percorrido pola quietude e as luces e sombras da noite combarresa, do fot\u00f3grafo asturiano Xos\u00e9 Esteban Naves.\nO labor de promoci\u00f3n cultural \u00e9 diversa, pois A Solaina creou en 1988 a Oficina de Turismo de Combarro, con colaboraci\u00f3n do Concello de Poio, redactou o \"Programa de oferta tur\u00edstica do Concello de Poio para 1996\" e editou unha gu\u00eda do Conxunto Hist\u00f3rico de Combarro, primeiro nun modesto formato en branco e negro (1988), posteriormente nunha versi\u00f3n en cor, que co\u00f1ece ata hoxe tres reedici\u00f3ns, sendo a de 1998 traducida a catro idiomas. A Asociaci\u00f3n impartiu as\u00ed mesmo o cursi\u00f1o para formaci\u00f3n de monitores de turismo do Concello de Poio (1996-1998), e organizou diversas excursi\u00f3ns por conxuntos hist\u00f3ricos e lugares de interese cultural de Galicia.\nNo plano da defensa da arquitectura de Combarro, a Asociaci\u00f3n A Solaina destacou por despregar multitude de iniciativas ante o Concello de Poio (Pontevedra), a Xunta de Galicia, o Parlamento de Galicia e o Ministerio de Cultura. Dous trazos desta actividade son o seu fundamento en estudos previos, e a formulaci\u00f3n de propostas en positivo, en forma de programas de intervenci\u00f3n, enviados todos eles ao goberno e ao parlamento galegos. Os dous primeiros documentos redactados pola Solaina foron o \"Informe sobre o Patrimonio constru\u00eddo do Conxunto Hist\u00f3rico de Combarro. Datos para a s\u00faa consideraci\u00f3n como obxecto de espoliaci\u00f3n\" (1991) e o \"Plan de Medidas para recuperar o Conxunto Hist\u00f3rico de Combarro\" (1992), que deron lugar a varias iniciativas parlamentarias. Estas concret\u00e1ronse o 4 de xu\u00f1o de 1992 na aprobaci\u00f3n polo Parlamento de Galicia de oito das dez medidas propostas pola Solaina, e na elaboraci\u00f3n por parte da Conseller\u00eda de Cultura dun \"Plan Piloto de actuaci\u00f3ns urbanas urxentes non Conxunto Hist\u00f3rico de Combarro (Poio)\" (1992), que ata hoxe apenas se puxeron en pr\u00e1ctica.\nEse labor da Solaina mereceu en 1992 o reco\u00f1ecemento da Asociaci\u00f3n de Amigos do Museo Arqueol\u00f3xico da Coru\u00f1a (que posteriormente mudou o nome para Asociaci\u00f3n Amigos dos Museos de Galicia), que lle concedeu o premio Pedra do Destino, co que distingue cada ano o traballo desinteresado en favor da divulgaci\u00f3n e conservaci\u00f3n do patrimonio cultural de Galicia.\nCon posterioridade, a Asociaci\u00f3n A Solaina redactou varios informes m\u00e1is. Entre eles at\u00f3panse o \"Informe al Ministerio de Cultura sobre el Conjunto Hist\u00f3rico de Combarro (Pontevedra)\" (1994), o \"Informe sobre o impacto dos coches non Conxunto Hist\u00f3rico de Combarro e a falta de aparcamentos. Proposta de soluci\u00f3n\" (1997), e o \"Informe sobre ou proxecto de \u00b4Vial de conexi\u00f3n entre muelles. Combarro (Pontevedra)`, promovido por Portos de Galicia\", no que se valora o impacto desta obra sobre o bordo litoral e o patrimonio constru\u00eddo do Conxunto Hist\u00f3rico de Combarro, e ofr\u00e9cense, como \u00e9 tradicional nesta Asociaci\u00f3n, propostas alternativas. En 2004, co \"Informe da Asociaci\u00f3n A Solaina de Combarro sobre a Proposta do Ente P\u00fablico Portos de Galicia para a Construcci\u00f3n dunhas instalaci\u00f3ns N\u00e1utico-Deportivas no Porto de Combarro\", esta Asociaci\u00f3n manifestou a s\u00faa avaliaci\u00f3n cr\u00edtica ao proxecto de Porto Deportivo para Combarro, e formulou, sen excesivo \u00e9xito na pr\u00e1ctica, un proxecto alternativo, acompa\u00f1ado da correspondente planimetr\u00eda.\nCambio de denominaci\u00f3n e actividades desde 2011.\nO 29 de outubro de 2011 os estatutos da Asociaci\u00f3n A Solaina foron renovados. A entidade pasou a denominarse Asociaci\u00f3n para a Defensa e Promoci\u00f3n do Patrimonio Hist\u00f3rico-Art\u00edstico de Combarro, A Solaina. Esta renovaci\u00f3n comportou varias novidades, como a redacci\u00f3n non sexista dos seus Estatutos e o devandito cambio de nome que incorporou o termo \"promoci\u00f3n\". Neste momento a Xunta Directiva da Asociaci\u00f3n estaba formada por Rafael Vallejo Pousada (presidente), Xos\u00e9 M. Mart\u00ednez Gonz\u00e1lez (vicepresidente), M. Alicia Mart\u00ednez Gonz\u00e1lez, Dolores Vi\u00f1as Ruano (vogais), Andr\u00e9s Dacosta Paz (secretario) e Ant\u00f3n Briones Prieto (tesoureiro).\nEn 2011, a Asociaci\u00f3n A Solaina promoveu a Conmemoraci\u00f3n para o 2012 do 40\u00ba aniversario da declaraci\u00f3n de Combarro como Conxunto Hist\u00f3rico. Esta conmemoraci\u00f3n concretouse nun programa amplo de actividades, que inclu\u00edu un Ciclo de Conferencias sobre Combarro na arte e no cine, o seu turismo, as\u00ed como a s\u00faa arquitectura e o seu patrimonio cultural. Nel intervi\u00f1eron os historiadores Felipe Sen\u00e9n L\u00f3pez, Jos\u00e9 Mar\u00eda Folgar, Rafael Vallejo e Andr\u00e9s Dacosta, a soci\u00f3loga Sara M. Torres e os arquitectos Manuel Pueyo, Iago Seara, Manuel M\u00aa Cha\u00edn e C\u00e9sar Portela, as\u00ed como o aparellador Manuel Caama\u00f1o Su\u00e1rez, autor de \"As construcci\u00f3ns da Arquitectura Popular. Patrimonio Etnogr\u00e1fico de Galicia\". Tam\u00e9n inclu\u00edu unha Aula da Natureza, da Arquitectura e dos Oficios tradicionais. O acto central da Conmemoraci\u00f3n tivo lugar o 17 de novembro de 2012; nel Ram\u00f3n Villares Paz, presidente do Consello da Cultura Galega, disertou sobre \"A protecci\u00f3n do Patrimonio. Unha reflexi\u00f3n hist\u00f3rica\".\nEn 2012 a Asociaci\u00f3n A Solaina promoveu tam\u00e9n a conmemoraci\u00f3n do 60\u00ba aniversario da estancia en Combarro do pintor galego Carlos Maside (producida en 1952), na que elaborou unha importante obra, ademais de deixar valiosos testemu\u00f1os documentais sobre o pobo. A investigaci\u00f3n sobre devandita obra foi recollida nun especial do xornal Faro de Vigo (\"Estela\". Revista dominical de Faro de Vigo, domingo, 13 de maio de 2012).\nInformes da Asociaci\u00f3n sobre o Conxunto Hist\u00f3rico de Combarro.\nComo parte da s\u00faa actividade, A Solaina ten elaborados distintos estudos e informes sobre Combarro. Este son:\n1.- \"\"Informe sobre o Patrimonio Constru\u00eddo do Conxunto Hist\u00f3rico de Combarro. Datos para a s\u00faa consideraci\u00f3n como obxecto de espoliaci\u00f3n\" (xaneiro de 1991, 105 p\u00e1xinas). Foi remitido ao Presidente da Xunta de Galicia, ao Presidente do Parlamento de Galicia e ao Conselleiro de Cultura da Xunta de Galicia.\n2.- \"Plan de Medidas para Recuperar o Conxunto Hist\u00f3rico de Combarro\" (febreiro de 1992, 20 p\u00e1xinas). Foi enviado ao Presidente da Xunta de Galicia, ao Presidente do Parlamento de Galicia e ao Conselleiro de Cultura da Xunta de Galicia. Este Plan foi parcialmente aprobado na Comisi\u00f3n de Ordenaci\u00f3n Territorial e Obras P\u00fablica do Parlamento de Galicia por todos os grupos con representaci\u00f3n parlamentaria, o 4 de xu\u00f1o de 1992.\n3.- \"Informe al Ministerio de Cultura sobre el Conxunto Hist\u00f3rico de Combarro (Pontevedra). Datos para su consideraci\u00f3n como objeto de \"expoliaci\u00f3n\"\" (novembro de 1994, 19 p\u00e1xinas). Este documento foi enviado ao Ministerio de Cultura.\n4.- \"Informe sobre o impacto dos coches non Conxunto Hist\u00f3rico de Combarro\" (agosto de 1997, 15 p\u00e1xinas).\n5.- \"Informe da Asociaci\u00f3n A Solaina de Combarro sobre o Proxecto de \"Vial de Conexi\u00f3n entre peiraos. Combarro (Pontevedra)\", promovido por Portos de Galicia. Conselleria de Politica Territorial, Obras Publicas e Vivenda\" (febreiro de 1999, 18 p\u00e1xinas). Este Informe foi enviado ao Presidente da Xunta, \u00e1s Conseller\u00edas de Cultura, Conseller\u00eda de Medio Ambiente e Pol\u00edtica Territorial e ao Parlamento de Galicia, as\u00ed como \u00e1 Direcci\u00f3n Xeral de Medio Ambiente do Ministerio de Medio Ambiente e ao Ministerio de Cultura.\n6.- \"Informe da Asociaci\u00f3n A Solaina de Combarro sobre a Proposta do Ente P\u00fablico Portos de Galicia para a Construci\u00f3n dunhas Instalaci\u00f3ns N\u00e1utico-Deportivas non Porto de Combarro\"\" (agosto de 2004, 12 p\u00e1xinas m\u00e1is planos das d\u00faas propostas alternativas da Asociaci\u00f3n \u00e1 de Portos de Galicia). Foi enviado \u00e1 Conseller\u00eda de Pol\u00edtica Territorial e ao Presidente do Parlamento de Galicia."}
{"id": "242114", "revid": "1131", "url": "https://gl.wikipedia.org/wiki?curid=242114", "title": "Elena Gallego", "text": ""}
{"id": "242115", "revid": "98629", "url": "https://gl.wikipedia.org/wiki?curid=242115", "title": "Cruceiro de batalla", "text": "Os cruceiros de batalla foron os maiores buques de guerra constru\u00eddos durante a primeira metade do s\u00e9culo XX. Eran semellantes en tama\u00f1o e custo aos acoirazados, e normalmente levaban o mesmo tipo de can\u00f3ns pesados, pero os cruceiros de batalla normalmente cargaban menos armamento e eran m\u00e1is r\u00e1pidos.\nOs primeiros cruceiros de batalla desenvolv\u00e9ronse no Reino Unido na primeira d\u00e9cada do s\u00e9culo, como unha evoluci\u00f3n do cruceiro acoirazado, ao mesmo tempo que o dreadnought sucedeu ao pre-dreadnought. O obxectivo inicial do cruceiro de batalla era o de dar caza aos m\u00e1is vellos e lentos cruceiros acoirazados e destru\u00edlos co seu armamento pesado. Por\u00e9n, a medida que m\u00e1is e m\u00e1is cruceiros de batalla foron constru\u00eddos, incrementouse o seu uso xunto co dos m\u00e1is protexidos acoirazados.\nOs cruceiros de batalla serviron nas mari\u00f1as do Reino Unido, Alema\u00f1a, Australia e o Xap\u00f3n durante a primeira guerra mundial, destacando na batalla das illas Malvinas e en varios ataques e escaramuzas no mar do Norte que culminaron na batalla de Xutlandia. Os cruceiros de batalla brit\u00e1nicos particularmente sufriron fortes perdas en Xutlandia, onde a s\u00faa lixeira blindaxe fix\u00e9ronos vulnerables aos proxect\u00eds dos acoirazados.\nCara o final da guerra, o dese\u00f1o dos buques capitais desenvolv\u00e9rase facendo aos acoirazados m\u00e1is r\u00e1pidos e aos cruceiros de batalla m\u00e1is fortemente blindados, desdebuxando a distinci\u00f3n entre un cruceiro de batalla e acoirazado r\u00e1pido. O Tratado naval de Washington, que limitou a construci\u00f3n de buques capitais a partir de 1922, tratou do mesmo xeito aos dous tipos de barcos, e a nova xeraci\u00f3n de cruceiros de batalla prevista foi descartada baixo os termos do tratado.\nDende a d\u00e9cada de 1930 s\u00f3 a Royal Navy continuou usando o termo \"cruceiro de batalla\" como unha clasificaci\u00f3n para os seus buques de guerra para os buques capitais da \u00e9poca da segunda guerra mundial que permaneceron na frota (a\u00ednda que os cruceiros de batalla xaponeses continuaron en servizo, foron significativamente modificados e redefinidos como acoirazados). Por\u00e9n, os r\u00e1pidos e lixeiros buques capitais desenvolvidos por Alema\u00f1a e Francia das clases \"Scharnhorst\" e \"Dunkerque\", respectivamente, son \u00e1s veces referidos como cruceiros de batalla.\nA segunda guerra mundial viu aos cruceiros de batalla en acci\u00f3n novamente, principalmente na forma de modernizados barcos da primeira guerra mundial e dos r\u00e1pidos acoirazados constru\u00eddos nos anos 30. Tam\u00e9n houbo un renovado interese en grandes \"cazadores de gruceiros\", pero comezaron a constru\u00edrse moi poucos, xa que a construci\u00f3n de buques capitais reduc\u00eduse en favor dos m\u00e1is necesitados escoltas de convois, portaavi\u00f3ns e cargueiros. Tras a \u00e9poca da segunda guerra mundial, a clase \"Kirov\" sovi\u00e9tica de grandes cruceiros de m\u00edsiles guiados tam\u00e9n foi categorizada co termo \"cruceiro de batalla\"."}
{"id": "242117", "revid": "98629", "url": "https://gl.wikipedia.org/wiki?curid=242117", "title": "Destrutor", "text": "Un destrutor \u00e9 un buque de guerra r\u00e1pido e manobrable dese\u00f1ado para escoltar a barcos m\u00e1is grandes nunha frota, convoi ou grupo de batalla e defendelos de atacantes m\u00e1is pequenos e potentes. Os destrutores, orixinalmente chamados destrutores torpedeiros en 1982, desenvolv\u00e9ronse en resposta \u00e1 ameaza dos torpedeiros. O destrutor torpedeiro apareceu como unha clase diferente de buque de guerra cando o HMS \"Havock\" e o HMS \"Hornet\" foron comisionados na Royal Navy en 1894. No tempo da guerra ruso-xaponesa en 1904, os destrutores torpedeiros eran torpedeiros grandes, r\u00e1pidos e poderosamente armados dese\u00f1ados para destru\u00edr outros torpedeiros. A\u00ednda que o termo destrutor ten sido usado indistintamente co termo destrutor torpedeiro polas mari\u00f1as dende 1892, este \u00faltimo xeralmente acurtouse a \"destrutor\" en case todas as mari\u00f1as da primeira guerra mundial.\nAntes da segunda guerra mundial os destrutores eran barcos lixeiros con pouca resistencia para operaci\u00f3ns oce\u00e1nicas sen asistencia; normalmente un grupo de destrutores e un barco nutriz operaban xuntos. Despois da guerra, a chegada do m\u00edsil guiado permit\u00edulle aos destrutores realizar funci\u00f3ns de combate que anteriormente realizaban os acoirazados e cruceiros. Isto levou a destrutores m\u00e1is grandes e potentes m\u00e1is capaces de operaci\u00f3ns independentes.\nA comezos do s\u00e9culo XXI, os destrutores son os buques de combate m\u00e1is pesados de uso xeral, con s\u00f3 tres naci\u00f3ns (os Estados Unidos, Rusia e o Per\u00fa) operando cruceiros m\u00e1is pesados e ningunha operando acoirazados ou verdadeiros cruceiros de batalla. Os destrutores modernos son equivalentes en tonelaxe pero moi superiores en potencia de fogo aos cruceiros da segunda guerra mundial, capaces de levar m\u00edsiles nucleares."}
{"id": "242120", "revid": "32797", "url": "https://gl.wikipedia.org/wiki?curid=242120", "title": "Brais Rodr\u00edguez", "text": "Brais Rodr\u00edguez Verde, nado en Bri\u00f3n en 1980, \u00e9 un debuxante e guionista galego de banda dese\u00f1ada.\nTraxectoria.\nEstudou na Facultade de Belas Artes de Pontevedra especializ\u00e1ndose en pintura. Comezou a publicar en fanzines, como \"Dynamo\" ou \"Carne l\u00edquida\", do que foi un dos promotores. Participou no \u00e1lbum do colectivo Chapapote \"H2Oil\" (2003) e formou parte do colectivo Polaqia, publicando arreo na s\u00faa revista \"Barsowia\" e en varios \u00e1lbums colectivos. No ano 2009 publicou \"Doentes\", adaptaci\u00f3n da obra \"Doentes\" de Roberto Vidal Bola\u00f1o. En 2011 publicou \"A man do dia\u00f1o\".\nEn outubro de 2019 dese\u00f1ou unha intervenci\u00f3n no muro leste do CPI Cami\u00f1o de Santiago, no Pedrouzo, capital do concello do Pino. Na s\u00faa execuci\u00f3n participaron alumnos de 4\u00ba da ESO do centro escolar. No mural at\u00f3panse motivos relacionados co concello, como o Cami\u00f1o de Santiago, que pasa ao car\u00f3n do muro, a Festa do Galo Pi\u00f1eiro, a Feira Cabalar, a propia escola e unha benvida aos visitantes da vila."}
{"id": "242121", "revid": "23204", "url": "https://gl.wikipedia.org/wiki?curid=242121", "title": "Asunci\u00f3n Balaguer", "text": "Mar\u00eda Asunci\u00f3n Balaguer Golobart, nada en Manresa (Barcelona) o 8 de novembro de 1925 e finada en Fuenfr\u00eda (Madrid) o 23 de novembro de 2019, foi unha actriz espa\u00f1ola, que estivo unida ao tam\u00e9n actor Paco Rabal desde 1951 ata a s\u00faa morte en 2001.\nBiograf\u00eda.\nNaceu no seo dunha familia da burgues\u00eda catal\u00e1, filla dun matrimonio de conveniencia, roto convencionalmente logo de seis fillos. Desde os 13 anos, estudou na escola de teatro e logo na facultade de Filosof\u00eda e Letras.\nContraeu matrimonio en Barcelona, o 2 de xaneiro de 1951 co actor Paco Rabal, pouco despois abandonaron a compa\u00f1\u00eda de teatro de \"Tamayo\" (ela era a actriz principal), fix\u00e9rono para montar unha compa\u00f1\u00eda propia. Balaguer era primeira actriz, e continuou s\u00e9ndoo en xiras polo norte de Espa\u00f1a e Centroam\u00e9rica.\nBalaguer interrompeu a s\u00faa actividade art\u00edstica para atender \u00e1 s\u00faa familia e posteriormente retomou a s\u00faa carreira con bo criterio, participando nos \u00faltimos anos nun gran n\u00famero de pel\u00edculas.\nOs seus fillos Benito e Teresa, e o seu neto Liberto Rabal continuaron a saga familiar, tanto na interpretaci\u00f3n como noutros campos art\u00edsticos."}
{"id": "242122", "revid": "19415", "url": "https://gl.wikipedia.org/wiki?curid=242122", "title": "Sibelius", "text": ""}
{"id": "242126", "revid": "23204", "url": "https://gl.wikipedia.org/wiki?curid=242126", "title": "Gran Premio de Espa\u00f1a de 1968", "text": "O Gran Premio de Espa\u00f1a de 1968 foi unha carreira de F\u00f3rmula Un celebrada o 12 de maio de 1968 en Madrid. Foi a segunda proba da tempada de .\nO Gran Premio de Espa\u00f1a de 1968 foi unha carreira de coches de F\u00f3rmula 1 celebrada no Circu\u00edto do Jarama o 12 de maio de 1968. Foi a segunda proba da tempada de de F\u00f3rmula Un. Foi a primeira carreira logo da morte do bicampe\u00f3n do mundo Jim Clark, que morrera nunha carreira non de campionato de F\u00f3rmula D\u00faas en Hockenheim, Alema\u00f1a. Clark lideraba o campionato de pilotos antes da carreira, con 9 puntos, logo de ga\u00f1ar na primeira carreira en Sur\u00e1frica."}
{"id": "242128", "revid": "98629", "url": "https://gl.wikipedia.org/wiki?curid=242128", "title": "Midwinterhoorn", "text": "O midwinterhoorn (en baixo alem\u00e1n mirreweenterhoorn) \u00e9 un antigo instrumento de vento que permanece en uso en Twente, en Veluwe (G\u00fceldres) e mais en Achterhoek nos Pa\u00edses Baixos e nas localidades alem\u00e1s pr\u00f3ximas \u00e1 fronteira de Neuenhaus, Hoogstede, Wilsum e Hestrup. O instrumento asem\u00e9llase a un corno alpino, de forma curva e de entre 80 a 115\u00a0cm de longo que se fai en madeira de bidueiro, ameneiro ou salgueiro rematado tradicionalmente cun bocal de sabugueiro e que produce unha melod\u00eda mon\u00f3tona ao soprar e que se toca en solitario pois cada instrumento produce diferentes tons e non se pode crear unha harmon\u00eda real ao tocar xuntos varios \u00e1 vez. Tradicionalmente o instrumento fac\u00edanno os zoqueiros que cortaban unha \u00e1rbore que baldeiraban nun proceso que pod\u00eda levar d\u00edas, utilizab\u00e1nse como chamada de aviso ou perigo para alertar de lumes, cat\u00e1strofes pero tam\u00e9n ao ser utilizado nun enclave cat\u00f3lico rodeado de comunidades protestantes para avisaren da chegada de incursi\u00f3ns durante a celebraci\u00f3n da misa, a partir de 1920 comezaron a se facer de metal que resultaban moito m\u00e1is baratos e r\u00e1pidos de facer, durante a segunda guerra mundial tam\u00e9n se utilizaron para alertaren da chegada de patrullas alem\u00e1ns e a partir de 1950 recuperouse como instrumento tradicional, s\u00f3 feito en madeira, e comezou a tradici\u00f3n de tocalo s\u00f3 entre o primeiro domingo de advento e a epifan\u00eda (6 de xaneiro) realizando competici\u00f3ns entre as diferentes localidades."}
{"id": "242131", "revid": "98629", "url": "https://gl.wikipedia.org/wiki?curid=242131", "title": "Gran Premio de B\u00e9lxica de 1968", "text": "O Gran Premio de B\u00e9lxica de F\u00f3rmula 1 de disputouse en Spa-Francorchamps o 9 de xu\u00f1o de 1968. Foi a cuarta carreira da tempada de F\u00f3rmula Un de . A carreira foi o 28 Gran Premio de B\u00e9lxica. A carreira levouse a cabo sobre 28 voltas ao circu\u00edto de catorce quil\u00f3metros cunha distancia de carreira de 395 quil\u00f3metros."}
{"id": "242132", "revid": "55821", "url": "https://gl.wikipedia.org/wiki?curid=242132", "title": "Castel\u00e1ns, Covelo", "text": "Santo Estevo de Castel\u00e1ns \u00e9 unha parroquia que se localiza no oeste do concello de Covelo na comarca da Paradanta. Segundo o padr\u00f3n municipal de 2004 ti\u00f1a 230 habitantes (116 homes e 114 mulleres), distribu\u00eddos en 3 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 288 habitantes. Segundo o IGE, no 2014 a s\u00faa poboaci\u00f3n descendera ata os 176 habitantes, sendo 94 homes e 82 mulleres.\nInformaci\u00f3n.\nA parroquia de Castel\u00e1ns at\u00f3pase no l\u00edmite do concello de Covelo co de Mondariz e ten unha extensi\u00f3n de 7,5 quil\u00f3metros cadrados. Cunha gran probabilidade Castel\u00e1ns foi na antig\u00fcidade un lugar onde habitaron escrib\u00e1ns e persoas de leis. En varias casas grandes da parroquia cons\u00e9rvanse a\u00ednda escudos her\u00e1ldicos que pos\u00faen un grande interese.\nAs s\u00faas terras son f\u00e9rtiles por mor dunha menor altitude e recollen un vi\u00f1o afrutado e saboroso. Tam\u00e9n o a\u00f1o e o cocido son dous pratos propios do lugar.\nNo barrio de Lourido em\u00edtense unhas augas sulfurosas que te\u00f1en fama en todo o concello e que sandan unha morea de enfermidades.\nPatrimonio.\nCons\u00e9rvanse restos dunha igrexa rom\u00e1nica de finais do s\u00e9culo XII, do que foi mosteiro de Santo Estevo de Castel\u00e1ns, de monxas beneditinas. O \u00fanico que resta desta construci\u00f3n \u00e9 a s\u00faa \u00e1bsida, de cuarto de esfera sobre nervios procedentes de columnas pequerrechas. Nos vans da \u00e1bsida, \u00e1chanse pequenas xanelas de arquivolta semicircular apoiada en columnas por dentro e por f\u00f3ra. Tam\u00e9n pos\u00fae canzorros e os arcos interiores dalgunha fiestra son de ferradura. Estes restos poden visitarse en Mondariz-Balneario, onde foron trasladados a principios do s\u00e9culo XX e na capela de San Roque da cidade de Pontevedra."}
{"id": "242133", "revid": "22570", "url": "https://gl.wikipedia.org/wiki?curid=242133", "title": "Terceira divisi\u00f3n espa\u00f1ola 2012/13", "text": "A tempada 2012\u201313 da Terceira Divisi\u00f3n de Espa\u00f1a foi a 79\u00ba edici\u00f3n deste torneo. Iniciouse o 26 de agosto de 2012 e finalizou o 30 de xu\u00f1o de 2013 coas eliminatorias de promoci\u00f3n finais."}
{"id": "242134", "revid": "89787", "url": "https://gl.wikipedia.org/wiki?curid=242134", "title": "Gran Premio dos Pa\u00edses Baixos de 1968", "text": "O Gran Premio dos Pa\u00edses Baixos de 1968 foi unha carreira de automobilismo de F\u00f3rmula Un, celebrada o 23 de xu\u00f1o de 1968 no circu\u00edto de Zandvoort. Foi a quinta carreira da tempada de F\u00f3rmula Un de ."}
{"id": "242135", "revid": "51526", "url": "https://gl.wikipedia.org/wiki?curid=242135", "title": "Xantomatose cerebrotendinosa", "text": "A xantomatose cerebrotendinosa (\"CTX\", do ingl\u00e9s, \"Cerebroteninous xanthomatosis\"), tam\u00e9n denominada colesterose cerebral ou d\u00e9ficit de esterol 27-hidroxilase, \u00e9 unha doenza neurol\u00f3xica hereditaria agrupada dentro do grupo das leucodistrofias. Constit\u00fae unha forma xen\u00e9tica e herdada de xantomatose.. \u00c9 unha doenza rara, estim\u00e1ndose a s\u00faa prevalenza en 1 de cada 50.000 persoas.\nA xantomatose cerebrotendinosa pode ter varias formas de se iniciar. Se se inicia na infancia, adoita comezar con diarreas e colestase. Isto d\u00e9bese a que a CTX impide a correcta s\u00edntese de \u00e1cidos biliares sintetizados na ves\u00edcula biliar, e necesarios para unha correcta dixesti\u00f3n e absorci\u00f3n dos nutrientes. Na adolescencia \u00e9 t\u00edpico o debut con cataratas ou xantomas tendinosos (sobre todo no tend\u00f3n de Aquiles), mentres que na idade adulta adoitan aparecer xantomas noutras partes do corpo, sobre todo no cerebro. Os xantomas cerebrais causan un dano neurol\u00f3xico grave. Case 3 de cada 4 pacientes te\u00f1en as cataratas coma primeiro s\u00edntoma.\nCausas.\nA xantomatose cerebrotendinosa est\u00e1 causasa por un defecto xen\u00e9tico que impide que se sinteticen correctamente os \u00e1cidos biliares. A mutaci\u00f3n prod\u00facese no xene CYP27A1 localizado no cromosoma 2. Este xene codifica o enzima esterol 27-hidroxilase, enzima necesaria para oxidar a cadea de esterol na formaci\u00f3n dos \u00e1cidos biliares. Esta desorde remata co dep\u00f3sito de colesterol en zonas do corpo coma os tend\u00f3ns, o sistema nervioso ou a pel, entre outras zonas.\nA CTX \u00e9 unha doenza autos\u00f3mica recesiva, isto \u00e9, c\u00f3mpre que \u00e1mbolos dous pais lle transmitan o xene defectuoso \u00e1 descendencia para que se manifeste a doenza nos fillos. As\u00ed, de portar os dous pais o xene mutado, un 25% da descendencia rematar\u00eda padecendo a CTX. Os individuos non afectos pero que te\u00f1en o xene mutado nun dos dous cromosomas son portadores do xene."}
{"id": "242140", "revid": "25871", "url": "https://gl.wikipedia.org/wiki?curid=242140", "title": "Calocera viscosa", "text": "A Calocera viscosa ((Persoon) Fries, 1827; sin. \"Calocera flammea\"), os cornos de veado amarelos, \u00e9 un pequeno cogomelo da clase Dacrymycetes, orde Dacrymycetales.\nCaracter\u00edzase pola s\u00faa estrutura coraloide, pouco ramificada, diferente da t\u00edpica dos cogomelos basidiomicetos; as \u00faltimas ramificaci\u00f3ns rematan en puntas arredondadas, como dedos. \u00c9 de cor laranxa brillante, avermellada, pero tam\u00e9n amarelo ou branco, que destaca sobre a cor do substrato. A base \u00e9 abrancazada e introd\u00facese varios cent\u00edmetros no substrato. A textura \u00e9 xelatinosa e viscosa \u00f3 tacto, as\u00ed como a carne; sen olor nin sabor apreciables. O himenio recobre toda a superficie do corpo frut\u00edfero.\n\u00c9 relativamente com\u00fan \u00f3 longo de todo o ano, pero especialmente no ver\u00e1n e outono. Crece sobre madeira en descomposici\u00f3n (toc\u00f3ns, ramas e pi\u00f1as) de con\u00edferas, pero tam\u00e9n sobre a procedente doutras \u00e1rbores, en individuos illados ou formando grupos. Pode acadar os 3\u20135\u00a0cm de altura.\nNon \u00e9 comestible se ben non se ten certeza de que conte\u00f1a principios t\u00f3xicos. En ocasi\u00f3ns foi cultivada como planta decorativa.\nP\u00f3dese confundir con \"Clavulinopsis corniculata\", que crece sobre o chan e \u00e9 de consistencia fr\u00e1xil, mentres que a \"Calocera viscosa\" faino sobre madeira e \u00e9 viscosa e xelatinosa."}
{"id": "242141", "revid": "89787", "url": "https://gl.wikipedia.org/wiki?curid=242141", "title": "\u00c1ster (biolox\u00eda celular)", "text": "O \u00e1ster en biolox\u00eda celular \u00e9 unha estrutura formada por microt\u00fabulos, chamados microt\u00fabulos astrais, que se dispo\u00f1en radialmente lembrando a forma dunha estrela, que se orixina arredor do centrosoma durante a mitose das c\u00e9lulas animais. Os raios astrais irradian da zona do material pericentriolar (centrosfera) do centrosoma. Son un dos tipos de microt\u00fabulos, xunto cos microt\u00fabulos cinetoc\u00f3ricos e os polares.\nO \u00e1ster ancora o fuso \u00e1 membrana plasm\u00e1tica, e nalgunhas c\u00e9lulas a posici\u00f3n dos microt\u00fabulos dos \u00e1steres determina o punto da divisi\u00f3n celular. Os microt\u00fabulos do fuso ancoran e arrastran os cromosomas durante a mitose.\nO centro organizador de microt\u00fabulos da c\u00e9lula vexetal, equivalente ao centrosoma, non ten \u00e1steres, polo que se di que a mitose vexetal \u00e9 anastral.\nMicrot\u00fabulos astrais.\nO \u00e1ster est\u00e1 formado por microt\u00fabulos astrais, que son unha subpoboaci\u00f3n de microt\u00fabulos, que s\u00f3 existe durante e inmediatamente antes da mitose. Est\u00e1n definidos como microt\u00fabulos que se orixinan no centrosoma e que non est\u00e1n conectados aos cinetocoros dos cromosomas. Alg\u00fans deles son curtos e conectan coa membrana plasm\u00e1tica, e outros crecer\u00e1n cara ao outro polo da c\u00e9lula orixinando os microt\u00fabulos polares. Os microt\u00fabulos astrais (feitos de tubulina) desenv\u00f3lvense en medio do esqueleto de actina e interaccionan co c\u00f3rtex celular para axudar \u00e1 orientaci\u00f3n do fuso acrom\u00e1tico. Est\u00e1n organizados en forma radial arredor dos centrosomas. O grao de reciclaxe desta poboaci\u00f3n de microt\u00fabulos \u00e9 maior ca a de calquera outra poboaci\u00f3n. Os microt\u00fabulos do fuso son pois: os do \u00e1ster, curtos que conectan coa zona cortical da c\u00e9lula, os polares longos, e os cinetoc\u00f3ricos, que conectan cos cromosomas.\nA funci\u00f3n dos microt\u00fabulos astrais \u00e9 axudada por prote\u00ednas dine\u00ednas espec\u00edficas. Estas dine\u00ednas te\u00f1en as s\u00faas cadeas lixeiras (porci\u00f3n est\u00e1tica) unidas \u00e1 membrana celular, e as s\u00faas partes globulares (porci\u00f3ns din\u00e1micas) unidas aos microt\u00fabulos. As cadeas globulares intentan moverse cara ao centrosoma, pero, como est\u00e1n unidas \u00e1 membrana celular, isto ten como resultado que empurran os centrosomas cara \u00e1 membrana, axudando as\u00ed \u00e1 citocinese.\nOs microt\u00fabulos astrais non se requiren para a progresi\u00f3n da mitose, pero son necesarios para asegurar a fidelidade do proceso. A funci\u00f3n dos microt\u00fabulos astrais pode en xeral ser considerada como a determinaci\u00f3n da xeometr\u00eda celular. Requ\u00edrense para o correcto posicionamento e orientaci\u00f3n do aparato do fuso mit\u00f3tico. Tam\u00e9n est\u00e1n implicados na determinaci\u00f3n do sitio da divisi\u00f3n celular baseado na xeometr\u00eda e polaridade da c\u00e9lula.\nO mantemento dos microt\u00fabulos astrais depende da integridade do centrosoma. Tam\u00e9n depende de varias prote\u00ednas asociadas aos microt\u00fabulos como EB1 e APC."}
{"id": "242142", "revid": "85894", "url": "https://gl.wikipedia.org/wiki?curid=242142", "title": "Ousensa, Caleiro, Vilanova de Arousa", "text": "Ousensa \u00e9 un lugar da parroquia de Caleiro, do concello pontevedr\u00e9s de Vilanova de Arousa. Segundo o IGE, en 2016 ti\u00f1a 209 habitantes (109 mulleres e 100 homes), o que sup\u00f3n un continuo descenso respecto \u00f3s anos 2010, cando ti\u00f1a 240 veci\u00f1os, e 2015, cando eran 260.\nNo muro dunha casa particular, xunto a outros elementos escult\u00f3ricos tam\u00e9n descontextualizados, at\u00f3pase o panel dun baldaquino moderno que representa a adoraci\u00f3n dos Reis."}
{"id": "242144", "revid": "75439", "url": "https://gl.wikipedia.org/wiki?curid=242144", "title": "Herberto Blanco Rodr\u00edguez", "text": "Herberto Blanco Rodr\u00edguez, co\u00f1ecido co pseud\u00f3nimo de Helenor, nado en Vigo o 27 de marzo de 1889 e finado na mesma cidade o 16 de marzo de 1969, foi un xornalista galego.\nTraxectoria.\nFoi redactor de \"Faro de Vigo\" e \"La Concordia\". Fundou os semanarios de car\u00e1cter pol\u00edtico \"El Pueblo\", \"La Luz\" e \"La Garra\". Foi profesor da Escola de Artes e Oficios de Vigo e un dos promotores e organizadores do Ateneo vigu\u00e9s."}
{"id": "242145", "revid": "27155", "url": "https://gl.wikipedia.org/wiki?curid=242145", "title": "Microt\u00fabulo astral", "text": ""}
{"id": "242151", "revid": "895", "url": "https://gl.wikipedia.org/wiki?curid=242151", "title": "SBV Vitesse", "text": ""}
{"id": "242152", "revid": "1888", "url": "https://gl.wikipedia.org/wiki?curid=242152", "title": "La Garra", "text": "La Garra foi un semanario editado en Vigo entre 1922 e 1923.\nHistoria e caracter\u00edsticas.\nVoceiro oficioso da Liga de Defensores de Vigo, apareceu o 6 de abril de 1922. Fundado por Herberto Blanco Rodr\u00edguez, estaba dirixido por Xavier Soto Valenzuela, que dimitiu en decembro de 1922, fac\u00e9ndose cargo da direcci\u00f3n Francisco Curty Mart\u00ednez e despois Herberto Blanco. A s\u00faa tendencia e contidos eran anticaciqu\u00eds e padeceu reiterados secuestros, denuncias e arrestos de redactores. Cesou a s\u00faa publicaci\u00f3n o 8 de novembro de 1923."}
{"id": "242162", "revid": "88215", "url": "https://gl.wikipedia.org/wiki?curid=242162", "title": "Marcelo Campanal", "text": "Marcelino Vaquero Gonz\u00e1lez del R\u00edo, co\u00f1ecido como Marcelo Campanal ou Campanal II, nado en Xix\u00f3n o 13 de febreiro de 1931 e finado en Avil\u00e9s o 25 de maio de 2020, foi un futbolista espa\u00f1ol. Xogaba de defensa e foi internacional coa selecci\u00f3n espa\u00f1ola.\nTraxectoria.\nSobri\u00f1o do hist\u00f3rico futbolista do Sevilla Guillermo Campanal, este levouno para a capital hispalense despois de que comezase a destacar na canteira do Avil\u00e9s. Na tempada 1950/51 debutou co Sevilla na Primeira Divisi\u00f3n, nun partido contra o Athletic Club, e xa non abandonou a titularidade durante a seguinte d\u00e9cada. Co equipo andaluz disputou a Copa de Europa\u00a0e a Recopa de Europa, e sumou un total de 403 partidos en 16 tempadas, ata converterse no futbolista con m\u00e1is partidos na historia do club naquel momento. Marcou s\u00f3 tres goles, fronte a Espanyol, Deportivo da Coru\u00f1a e Valencia.\nNa tempada 1966/67 fichou polo Deportivo da Coru\u00f1a, no que participou en 16 encontros e anotou un gol. Ao remate da campa\u00f1a o equipo descendeu a Segunda Divisi\u00f3n. Na tempada 1967\u201368 permaneceu no club galego, campa\u00f1a na que volveron a Primeira Divisi\u00f3n como campi\u00f3ns do Grupo I, participando en 22 partidos.\nNa tempada 1968\u201369 xogou no Real Avil\u00e9s, en Terceira Divisi\u00f3n."}
{"id": "242163", "revid": "98629", "url": "https://gl.wikipedia.org/wiki?curid=242163", "title": "Morgan De Sanctis", "text": "Morgan De Sanctis, nado o 26 de marzo de 1977 en Guardiagrele, \u00e9 un exfutbolista italiano que xogaba na demarcaci\u00f3n de gardameta.\nTraxectoria profesional.\nDespois de tres anos xogando no Pescara Calcio, da Serie B italiana, fichou polo Juventus FC, a\u00ednda que xogou como suplente e s\u00f3 sumou tres encontros en d\u00faas tempadas. No ano 1999 marchou ao Udinese Calcio, primeiro como suplente pero a partir da tempada 2002/03 como titular, co conxunto de Udine disputou 194 encontros, ata que en xu\u00f1o de 2007 vai ao Sevilla FC, que o cedeu ao Galatasaray Spor Kul\u00fcb\u00fc para a tempada 2008/09. Para a campa\u00f1a 2009/10, volveu ao seu pa\u00eds, fichando polo Napoli. Coa selecci\u00f3n absoluta do seu pa\u00eds foi internacional en seis ocasi\u00f3ns."}
{"id": "242164", "revid": "98629", "url": "https://gl.wikipedia.org/wiki?curid=242164", "title": "Manuel Id\u00edgoras", "text": "Manuel Id\u00edgoras Aspiazu, nado en Sevilla o 1 de xaneiro de 1940, \u00e9 un exfutbolista espa\u00f1ol. Xogaba de dianteiro.\nTraxectoria.\nDebutou na tempada 1960\u201361 co Sevilla FC en Primeira Divisi\u00f3n. No equipo andaluz permaneceu unha campa\u00f1a m\u00e1is.\nNa tempada 1963\u201364 fichou polo RCD Espa\u00f1ol, no que estivo 3 campa\u00f1as. No club catal\u00e1n puido disputar a Copa de Feiras e participou en 59 partidos e anotou 9 goles.\nNa tempada 1966\u201367 foi contratado polo Deportivo da Coru\u00f1a, onde foi dianteiro suplente, detr\u00e1s de figuras como S\u00e1nchez Lage ou Manuel Loureda. Debutou como deportivista o 15 de xaneiro de 1967, na xornada 17, nun partido contra o C\u00f3rdoba CF en Riazor que rematou en vitoria (2\u20130). Ese ano o conxunto galego descendeu a Segunda Divisi\u00f3n."}
{"id": "242165", "revid": "89787", "url": "https://gl.wikipedia.org/wiki?curid=242165", "title": "Consuelo Mart\u00ednez Garc\u00eda", "text": "Mar\u00eda Consuelo Mart\u00ednez Garc\u00eda, nada en Vigo en 1961, \u00e9 unha sindicalista e pol\u00edtica galega.\nTraxectoria.\nEstudou maxisterio e enfermer\u00eda e comezou a traballar como auxiliar de enfermer\u00eda nun hospital de Vigo, exercendo tam\u00e9n como delegada sindical da CIG, foi secretaria comarcal de Vigo da Federaci\u00f3n Sanitaria da CIG (1998-2001) e secretaria confederal de finanzas (2001-2005), secretaria confederal de organizaci\u00f3n (2005-2008) e secretaria comarcal de muller e mocidade (2009-2012). Militante da Fronte Obreira Galega, nas elecci\u00f3ns auton\u00f3micas de 2012 foi elixida deputada no Parlamento Galego pola Alternativa Galega de Esquerda a proposta de Anova-Irmandade Nacionalista. En novembro de 2014 tras a marcha de Cerna de Anova deixou o grupo parlamentario de AGE, integr\u00e1ndose no mixto."}
{"id": "242166", "revid": "17467", "url": "https://gl.wikipedia.org/wiki?curid=242166", "title": "Id\u00edgoras", "text": "Id\u00edgoras (en \u00e9uscaro, \"Idigoras\") pode facer referencia a:"}
{"id": "242167", "revid": "1131", "url": "https://gl.wikipedia.org/wiki?curid=242167", "title": "Estadio da Lomba", "text": "O Estadio da Lomba \u00e9 un campo de f\u00fatbol de propiedade municipal situado en Vilagarc\u00eda de Arousa que data de 1946 e que serve de feudo local ao Arosa SC e o Atl\u00e9tico Arousana e ten capacidade para 4800 espectadores. O c\u00e9spede \u00e9 natural a\u00ednda que est\u00e1 solicitada a instalaci\u00f3n de c\u00e9spede artificial."}
{"id": "242168", "revid": "88215", "url": "https://gl.wikipedia.org/wiki?curid=242168", "title": "Jos\u00e9 Mar\u00eda S\u00e1nchez Lage", "text": "Jos\u00e9 Mar\u00eda S\u00e1nchez Lage, nado en Buenos Aires o 11 de maio de 1931 e finado na mesma cidade o 31 de decembro de 2004, foi un futbolista e adestrador de f\u00fatbol arxentino, de orixe galega. Xogaba de dianteiro e destacou principalmente no Oviedo e no Valencia.\nTraxectoria.\nComezos na Arxentina.\nNaceu en Buenos Aires, sendo fillo de dous inmigrantes galegos, naturais de Vigo. Comezou a s\u00faa carreira profesional en 1950 en River Plate, sa\u00edndo cedido ao ano seguinte a Banfield, onde xogou ata 1953. Al\u00ed compartiu equipo entre outros con Eliseo Mouri\u00f1o e Gustavo Albella, contribu\u00edndo a que o equipo lograse en 1951 un hist\u00f3rico primeiro posto na Primeira Divisi\u00f3n, empatado a puntos co Racing Club. Xog\u00e1ronse ent\u00f3n no Gas\u00f3metro dous partidos de desempate que acabaron 0-0 o primeiro e 1-0 o segundo, con vitoria para Racing cun gol de Mario Boy\u00e9. Este equipo de Banfield foi o primeiro dos non chamados \"grandes\" en rematar primeiro no f\u00fatbol arxentino.\nEn 1954 asinou con Hurac\u00e1n, regresando ao ano seguinte a River Plate. Con este equipo ga\u00f1ou tres campionatos arxentinos consecutivos, a\u00ednda que non conseguiu a titularidade nun equipo no que xogaban destacados dianteiros como Omar S\u00edvori, Santiago Vernazza, Walter G\u00f3mez e \u00c1ngel Labruna. En 1958 pasou ao Atlanta, co que ga\u00f1ou a Copa Suecia, e a continuaci\u00f3n fichouno o Real Oviedo por medio do directivo F\u00e9lix Serrano, que o vira xogar en River.\nEtapa no Oviedo.\nO Oviedo pagou por el 400.000 pesetas, e debutou na Primeira Divisi\u00f3n o 4 de xaneiro de 1959, nunha vitoria sobre o Atl\u00e9tico de Madrid no Carlos Tartiere. F\u00edxose inmediatamente coa titularidade nun equipo no que xogaban os tam\u00e9n arxentinos \u00c1lvarez, Manuel S\u00e1nchez, Massey e Evaristo Sande, ademais do propio adestrador, o bonaerense Abel Picabea. Disputou todos os restantes partidos da tempada, anotando seis goles, o primeiro deles contra o Valencia en Mestalla.\nFoi unha das principais figuras do Oviedo naqueles anos, nos que o club viviu unha das s\u00faas \u00e9pocas m\u00e1is gloriosas, culminando co terceiro posto en liga na tempada 1962/63, s\u00f3 por detr\u00e1s do Real Madrid e o Atl\u00e9tico de Madrid. Xogou 134 partidos nas nas s\u00faas cinco tempadas en Asturias, marcando 45 goles.\nChegada ao Valencia.\nAcabada a liga 1962/63 foi inmediatamente traspasado ao Valencia, xunto ao seu compa\u00f1eiro de equipo Paquito, por un importe total de 4 mill\u00f3ns de pesetas. Debutou co equipo de Scopelli o 12 de xu\u00f1o no primeiro partido da final da Copa de Feiras contra o Dinamo de Zagreb no Stadion Maksimir iugoslavo, que rematou con vitoria por 1-2. Disputou tam\u00e9n o partido de volta en Mestalla, onde o Valencia se proclamou campi\u00f3n ao vencer por 2-0. Xogou tres anos m\u00e1is no club valenciano, disputando outras tres edici\u00f3ns da Copa de Feiras, e formou dianteira entre outros con H\u00e9ctor N\u00fa\u00f1ez, Poli, Waldo e Guillot. Disputou 106 partidos, marcando 21 goles.\nDeportivo da Coru\u00f1a e Levante.\nNa tempada 1966\u201367 fichou polo Deportivo da Coru\u00f1a, ao que chegou xunto aos tam\u00e9n exvalencianistas Garc\u00eda-Verdugo e Suco. Xogou 24 partidos e marcou 4 goles, nunha tempada na que o equipo galego descendeu a Segunda Divisi\u00f3n. Ao ano seguinte pasou ao Levante, na categor\u00eda de prata, co que acabou descendendo a Terceira. \nAxudante de Alfredo di St\u00e9fano.\nTrala s\u00faa retirada foi director t\u00e9cnico do Valencia e xestionou a fichaxe do adestrador Alfredo Di St\u00e9fano, do que tam\u00e9n foi axudante. Xuntos ga\u00f1aron a liga na tempada 1970/71. Uns anos despois instalouse definitivamente en Buenos Aires, e al\u00ed volveu ser asistente de Di St\u00e9fano no River Plate, ga\u00f1ando o campionato arxentino de 1981.\nPalmar\u00e9s.\nRiver Plate\nAtlanta\nValencia"}
{"id": "242169", "revid": "56817", "url": "https://gl.wikipedia.org/wiki?curid=242169", "title": "La Luz (Vigo)", "text": "La Luz foi un semanario editado en Vigo en 1921.\nHistoria e caracter\u00edsticas.\nSubtitulado \"\u00d3rgano de la Liga de Defensores de Vigo\", apareceu en maio de 1921. Fundado por Herberto Blanco Rodr\u00edguez, estaba promovido por esa entidade. Estivo dirixido por Jos\u00e9 Carbonell Alsina."}
{"id": "242170", "revid": "1888", "url": "https://gl.wikipedia.org/wiki?curid=242170", "title": "La Luz", "text": "La Luz foi o nome de varias publicaci\u00f3ns:"}
{"id": "242171", "revid": "98629", "url": "https://gl.wikipedia.org/wiki?curid=242171", "title": "Santos Bedoya L\u00f3pez", "text": "Santos Bedoya L\u00f3pez, nado en Madrid o 3 de novembro de 1939, \u00e9 un exfutbolista e adestrador de f\u00fatbol espa\u00f1ol. Xogaba de centrocampista.\nTraxectoria.\nNa tempada 1965\u201366 fichou polo Deportivo da Coru\u00f1a, onde xogou 56 partidos, sendo un habitual do mediocampo xunto con Manolete. Co equipo galego viviu un ascenso a Primeira Divisi\u00f3n e un descenso a Segunda ao ano seguinte."}
{"id": "242174", "revid": "54336", "url": "https://gl.wikipedia.org/wiki?curid=242174", "title": "Adolfo Gregorio Espino", "text": "Adolfo Gregorio Espino, nado en Vigo o 25 de abril de 1880 e finado en Madrid o 13 de abril de 1962, foi un perito agr\u00edcola, avogado e pol\u00edtico galego.\nTraxectoria.\nEstudou Maxisterio e foi mestre en Lavadores e despois licenciouse en Dereito na Universidade de Santiago de Compostela (1901). Colaborou na revista \"Santiago\". De tendencia conservadora e simpatizante do maurismo, destacou no movemento antiforista. Foi membro da Liga de Defensores de Vigo e director do peri\u00f3dico \"La Noche\" (1915). Participou na VII Asemblea Agraria da Coru\u00f1a (1919), na que defendeu, con Amado Garra, un relatorio sobre redenci\u00f3n foral. En 1923 presentouse \u00e1s elecci\u00f3ns a Cortes pero foi derrotado por Rafael Gasset Chinchilla. Foi alcalde de Vigo durante a ditadura de Primo de Rivera, dende o 5 de decembro de 1923 ata o 18 de xaneiro de 1927. Como rexedor municipal conseguiu a cesi\u00f3n, de parte do Marqu\u00e9s de Alcedo, do Parque e do Pazo de Castrelos para a cidade.\nHomenaxes.\nTen unha avenida no barrio vigu\u00e9s da Dobrada co seu nome."}
{"id": "242175", "revid": "32797", "url": "https://gl.wikipedia.org/wiki?curid=242175", "title": "Gerardo Gatell", "text": "Gerardo Gatell Valls, nado en Torredembarra (Tarragona) o 6 de setembro de 1940 e finado o 23 de maio de 1989, foi un futbolista espa\u00f1ol. Xogaba de defensa.\nTraxectoria.\nNa tempada 1966\u201367 fichou polo Deportivo da Coru\u00f1a, sendo un dos habituais da defensa, xunto con Jos\u00e9 Manuel Sertucha e Jos\u00e9 Dom\u00ednguez. Nesa campa\u00f1a participou en 21 partidos e o equipo galego descendeu a Segunda Divisi\u00f3n.\nNa tempada 1968\u201369 foi contratado polo Real Valladolid, en Segunda Divisi\u00f3n. Na campa\u00f1a 1969\u201370 o equipo descendeu a Terceira Divisi\u00f3n. Nos dous anos en Valladolid participou en 34 partidos."}
{"id": "242176", "revid": "98629", "url": "https://gl.wikipedia.org/wiki?curid=242176", "title": "Andr\u00e9s Parada Alvite", "text": "Andr\u00e9s Parada Alvite, nado en Ribeira o 27 de setembro de 1938, \u00e9 un exfutbolista galego m\u00e1is co\u00f1ecido como Suco. Xogaba de extremo esquerdo e tras destacar no Racing de Ferrol foi fichado polo FC Barcelona, co que ga\u00f1ou unha liga e unha Copa de Feiras. Posteriormente xogou no Racing de Santander e no Valencia, antes de pechar a s\u00faa carreira no Deportivo da Coru\u00f1a. \u00c9 o irm\u00e1n m\u00e1is vello do tam\u00e9n exfutbolista Suco II, que militou case toda a s\u00faa traxectoria deportiva no Celta de Vigo.\nTraxectoria.\nComezou a xogar ao f\u00fatbol no Ribeira da s\u00faa vila natal, sendo chamado Suco, como forma abreviada de Andresuco. Tras un breve paso polo Cambados, en 1956 fichouno o Racing de Ferrol. Debutou na Segunda Divisi\u00f3n da man do adestrador Juan V\u00e1zquez, na cuarta xornada da tempada 1956/57 contra o Barakaldo no estadio de Lasesarre, formando na dianteira xunto a Carlitos, Malpica, Tucho e Jos\u00e9 Luis. Anotou o seu primeiro gol dous meses despois, nunha derrota por 5-1 contra o Eibar en Ipurua. O equipo verde rematou 16\u00ba, tendo que xogar unha promoci\u00f3n na que logrou a permanencia derrotando ao Turista. \nXogou tres tempadas e media no Racing de Ferrol, todas elas en Segunda, coincidindo con hist\u00f3ricos futbolistas do club como os irm\u00e1ns Anca, Vegazo ou Marcelino. Disputou 74 partidos oficiais, nos que marcou 21 goles.\nEn novembro de 1959 foi traspasado ao FC Barcelona de Helenio Herrera por un mill\u00f3n de pesetas, sendo naquel momento o traspaso m\u00e1is caro da historia do club ferrol\u00e1n. Debutou co equipo catal\u00e1n o 29 de novembro de 1959, nun partido de liga contra o Real Madrid no Bernab\u00e9u, formando dianteira con Evaristo, Eulogio Mart\u00ednez, Luis Su\u00e1rez e Villaverde. A vitoria naquel encontro foi para o equipo madrile\u00f1o por 2-0, con tantos de Mateos e Alfredo Di St\u00e9fano. \nMarcou o seu primeiro gol co Barcelona na xornada 22 da tempada 1959/60, nunha goleada por 8-0 contra a UD Las Palmas no Camp Nou. Esa tempada o club proclamouse campi\u00f3n da liga e da Copa de Feiras. Ao ano seguinte debutou na Copa de Europa, xogando a segunda semifinal contra o Hamburgo no Volksparkstadion, onde sa\u00edu de inicio na dianteira xunto con Su\u00e1rez, Evaristo, Kocsis e Kubala. Disputou un total de 14 partidos oficiais co Barcelona en d\u00faas tempadas, marcando dous tantos.\nEn 1961 sa\u00edu cedido ao Racing de Santander, co que acabou descendendo esa tempada \u00e1 Segunda Divisi\u00f3n. Tras unha segunda tempada en Santander, fichou polo Valencia. Xogou tres anos no club valenciano, xogando d\u00faas edici\u00f3ns m\u00e1is da Copa de Feiras, onde marcou o seu primeiro e \u00fanico gol europeo. Foi o 18 de setembro de 1963, nos dezaseisavos de final contra o Shamrock Rovers en Dalymount Park, onde o Valencia ga\u00f1ou 0-1. Esa tempada o club \"che\" acadou a final, onde se enfrontou ao Real Zaragoza. Villa fixo o primeiro gol para os aragoneses, empatando Urtiaga case inmediatamente. O galego Marcelino puxo o 2-1 para o Zaragoza e a partir de a\u00ed unha serie de pol\u00e9micas decisi\u00f3ns arbitrais elevaron a tensi\u00f3n do partido. Suco foi expulsado despois de agarrar ao \u00e1rbitro portugu\u00e9s Joaquim Campos polo pescozo e arrincarlle sen querer a cadea coa imaxe da Virxe de F\u00e1tima que este levaba, e o t\u00edtulo foi para o Zaragoza.\nNa tempada 1966\u201367 fichou polo Deportivo da Coru\u00f1a, ao que chegou xunto aos tam\u00e9n exvalencianistas Garc\u00eda-Verdugo e S\u00e1nchez Lage. Na s\u00faa primeira tempada no club coru\u00f1\u00e9s gozou da titularidade no ataque, xunto con S\u00e1nchez Lage, Manuel Loureda, Carlos Pellicer e Luis Ribada. Xogou 19 partidos sen lograr ning\u00fan gol e ese ano o equipo descendeu a Segunda Divisi\u00f3n. Continuou no equipo unha tempada m\u00e1is, na que o Deportivo se proclamou campi\u00f3n da categor\u00eda e regresou a Primeira.\nPersoal.\n\u00c9 irm\u00e1n do tam\u00e9n futbolista Jos\u00e9 Manuel Parada Alvite, alcumado Suco II.\nPalmar\u00e9s.\nDeportivo da Coru\u00f1a"}
{"id": "242177", "revid": "98629", "url": "https://gl.wikipedia.org/wiki?curid=242177", "title": "Jos\u00e9 Manuel Parada Alvite", "text": "Jos\u00e9 Manuel Parada Alvite, co\u00f1ecido como Suco II, nado en Ribeira o 4 de novembro\u00a0de 1943, \u00e9 un exfutbolista galego, que xogaba de extremo esquerdo.\nTraxectoria.\nComezos.\nCo\u00f1ecido nos seus inicios como \"Zamorita\", pasou logo a ser co\u00f1ecido como Suco II, por ser o irm\u00e1n m\u00e1is novo do tam\u00e9n futbolista Andr\u00e9s Parada Alvite, co\u00f1ecido como Suco. Comezou a xogar no Riveira da s\u00faa vila natal, do que pasou ao equipo xuvenil do Arenal de Santiago de Compostela en 1961.\nRacing de Ferrol.\nEse mesmo ano foi posto a proba polo Racing de Ferrol nun partido amigable ante o equipo B do Deportivo da Coru\u00f1a. A s\u00faa actuaci\u00f3n foi satisfactoria e a comezos de outubro asinou como novo futbolista do club verde, con s\u00f3 17 anos. Debutou uns d\u00edas despois nun partido contra o Coruxo, e militou no club durante tres tempadas, todas na Terceira Divisi\u00f3n.\nCelta de Vigo.\nEn maio de 1964 fichou polo Celta de Vigo, co que debutou ese mesmo mes nos oitavos de final da Copa do Xeneral\u00edsimo ante o Atl\u00e9tico de Madrid. Militou co club vigu\u00e9s durante os seguintes anos na Segunda Divisi\u00f3n, e na tempada 1968/69 logrou o ascenso \u00e1 Primeira Divisi\u00f3n, con Eizaguirre como adestrador. Na campa\u00f1a 1970/71 o equipo acabou sexto e logrou unha hist\u00f3rica clasificaci\u00f3n para a Copa da UEFA, a primeira da s\u00faa historia. Suco II disputou un \u00fanico encontro na competici\u00f3n europea, ante o Aberdeen escoc\u00e9s.\nDeixou o Celta ao remate da tempada 1971/72, despois de 193 partidos oficiais coa camiseta celeste e 24 goles en oito tempadas, nas que coincidiu con xogadores como Abel Fern\u00e1ndez, Rivera, Quique Costas, Manolo, Rodilla ou Juan.\n\u00daltimos anos.\nEn 1972 fichou polo Pontevedra, de Segunda Divisi\u00f3n, co que acabou descendendo esa mesma tempada a Terceira. Tras disputar unha campa\u00f1a na categor\u00eda de bronce co equipo granate, en 1974 fichou polo Atl\u00e9tico de Riveira, co que xogou dous anos antes de retirarse en 1976. \nDespois de deixar o f\u00fatbol traballou en Moble de Cor, onde se xubilou en 2008.\nSelecci\u00f3n nacional.\nEn 1962 formou parte da selecci\u00f3n galega xuvenil no Campionato Nacional de Selecci\u00f3ns Xuven\u00eds. Ese mesmo ano foi internacional coa selecci\u00f3n espa\u00f1ola xuvenil, coa que disputou o Campionato Europeo Xuvenil en Bucarest, onde coincidiu cos tam\u00e9n galegos Zunzunegui e Costoya. "}
{"id": "242178", "revid": "1576", "url": "https://gl.wikipedia.org/wiki?curid=242178", "title": "\u00c1lex Canedo", "text": "Alejandro Canedo Li\u00f1ares, nado en Carballo o 31 de xaneiro de 1987, \u00e9 un futbolista galego. Xoga de defensa e o seu club actual \u00e9 o CCD Cerceda."}
{"id": "242185", "revid": "23204", "url": "https://gl.wikipedia.org/wiki?curid=242185", "title": "Jagun\u00e7o", "text": "Os jagunzo eran homes f\u00f3ra da lei, que a finais do s\u00e9culo XIX no Brasil \u00edan en bandas e serv\u00edan \u00f3 xefe pol\u00edtico que lles pagara mellor. Verdadeiros respons\u00e1beis de facer a vontade dos Coroneles (terratenentes feudais brasileiros do XIX), os iagunzos usaban o medo e a violencia como arma pol\u00edtica.\nNo Sert\u00f3n, moitas veces os intereses de coroneles rivais entraban en conflito e as s\u00faas disputas eran resoltas polas bandas de jagunzos en verdadeiras guerras. Conforme avanzaba a autoridade e forzas policiais do Estado Brasileiro foron decrecendo o n\u00famero de jagunzos, e alg\u00fans deles fix\u00e9ronse logo canganceiros."}
{"id": "242186", "revid": "23204", "url": "https://gl.wikipedia.org/wiki?curid=242186", "title": "Edie Falco", "text": "Edith \"Edie\" Falco nada o 5 de xullo de 1963 \u00e9 unha actriz estadounidense. \u00c9 co\u00f1ecida polo seu papel de Carmela Soprano na series de televisi\u00f3n estadounidense \"The Sopranos\" e \"Nurse Jackie\"."}
{"id": "242195", "revid": "624", "url": "https://gl.wikipedia.org/wiki?curid=242195", "title": "Esc\u00e1ridos", "text": "Os esc\u00e1ridos (Scaridae, Rafinesque 1810), tam\u00e9n chamados peixes papagaios son unha familia de peixes mari\u00f1os tropicais inclu\u00edda na suborde Labroidei, da orde dos Perciformes. O nome procede do grego \u03c3\u03ba\u03ac\u03c1\u03bf\u03c2 \"sk\u00e1ros\", que significa saltar, debido \u00e1 s\u00faa capacidade para saltar e golpear coa cola.\nMorfolox\u00eda.\nPresentan unha dentici\u00f3n particular, formada por numerosos dentes agrupados nun paquete compacto cunha estrutura que lembra \u00e1 do peteiro dun papagaio, \u00e1 que deben o nome com\u00fan de \"peixes papagaios\". Esta especie de pico s\u00e9rvelles para roer o coral e as rochas, pois se alimentan das algas que se fixan nestes soportes, ademais dos pequenos invertebrados que poidan agocharse entre as ramas do coral.\nNa aleta dorsal te\u00f1en 9 radios espi\u00f1osos e 10 brandos. Na anal, 3 e 9 respectivamente. Na caudal, 11 radios ramificados.\nH\u00e1bitat e biolox\u00eda.\nA maior\u00eda son especies tropicais, que viven en arrecifes de coral do mar Vermello, oc\u00e9ano Atl\u00e1ntico, \u00cdndico e Pac\u00edfico.\nParece ser com\u00fan o cambio de sexo, cunha fase inicial formada por machos e femias e unha fase terminal como machos, na que adquiren as cores brillantes.\nPola cor vistosa que adoitan ter estes peixes, son moi apreciados para a s\u00faa cr\u00eda en acuarios, se ben o seu mantemento \u00e9 realmente dif\u00edcil, de lento crecemento.\nTaxonom\u00eda.\nA familia div\u00eddese en 10 x\u00e9neros cunhas 90 especies."}
{"id": "242196", "revid": "98629", "url": "https://gl.wikipedia.org/wiki?curid=242196", "title": "Luis Ribada", "text": "Luis Ribada Mart\u00edn, nado en Madrid o 30 de outubro\u00a0de 1939, \u00e9 un exfutbolista espa\u00f1ol. Xogaba de dianteiro.\nTraxectoria.\nFormado no Real Madrid, non chegou a debutar co club branco, que o cedeu ao Pontevedra (en d\u00faas etapas) e ao Osasuna entre os anos 1960 e 1964.\nNo ver\u00e1n de 1964 foi traspasado ao Real Murcia e na tempada seguinte fichou polo Deportivo da Coru\u00f1a, onde gozou da titularidade no ataque xunto con Montalvo, Loureda e Chapela. Xogou 34 partidos anotando seis goles e logrando o ascenso \u00e1 Primeira Divisi\u00f3n. Xogou dous anos m\u00e1is no Deportivo vivindo un descenso e un novo ascenso. Na tempada 1969/70 xogou no CD Badajoz."}
{"id": "242198", "revid": "1822", "url": "https://gl.wikipedia.org/wiki?curid=242198", "title": "Scaridae", "text": ""}
{"id": "242199", "revid": "1822", "url": "https://gl.wikipedia.org/wiki?curid=242199", "title": "Zoarcoidei", "text": ""}
{"id": "242200", "revid": "34155", "url": "https://gl.wikipedia.org/wiki?curid=242200", "title": "Oca\u00f1a, Toledo", "text": "Oca\u00f1a \u00e9 un concello espa\u00f1ol da provincia de Toledo (Castela-A Mancha). A s\u00faa poboaci\u00f3n \u00e9 de 11.147 habitantes (INE 2012)."}
{"id": "242201", "revid": "56817", "url": "https://gl.wikipedia.org/wiki?curid=242201", "title": "Zoarcoideos", "text": "O zoarcoideos (Zoarcoidei) son unha suborde de peixes mari\u00f1os da orde Perciformes\nXeralmente adoptan formas anguiliformes.\nTaxonom\u00eda.\nClasif\u00edcase en 9 familias:"}
{"id": "242203", "revid": "56817", "url": "https://gl.wikipedia.org/wiki?curid=242203", "title": "Oca\u00f1a", "text": "Oca\u00f1a pode facer referencia a:"}
{"id": "242204", "revid": "1822", "url": "https://gl.wikipedia.org/wiki?curid=242204", "title": "Zoarcidae", "text": ""}
{"id": "242207", "revid": "56817", "url": "https://gl.wikipedia.org/wiki?curid=242207", "title": "Anaric\u00e1didos", "text": "Os anaric\u00e1didos (Anarhichadidae), \"peixes lobo\", son unha familia de peixes mari\u00f1os inclu\u00edda na suborde Zoarcoidei, da orde dos perciformes.\nMorfolox\u00eda.\nCaracter\u00edzanse polo seu corpo moderadamente alargado (excepto o \"Anarrhichthys ocellatus\", que \u00e9 extremadamente alargado e semella unha angu\u00eda, con tama\u00f1os de ata 2 m de lonxitude), cil\u00edndrico na parte anterior e comprimido lateralmente na parte posterior .\nA aleta dorsal \u00e9 \u00fanica, longa, continua e de altura uniforme, desde a cabeza \u00e1 cola. Pos\u00fae 69-88 radios brandos no x\u00e9nero \"Anarhichas\" e 218-250 no \"Anarrhichthys\". Na aleta anal, tam\u00e9n longa e de altura uniforme, hai 42-55 e 180-233 radios, respectivamente. A aleta caudal, pequena e redondeada, est\u00e1 separada da dorsal e da anal por un ped\u00fanculo curto. Faltan as aletas p\u00e9lvicas (ou ventrais).\nPos\u00faen unha boca ancha, forte e poderosa, con grandes e fortes dentes caniniformes no extremo anterior e con forma de molares nos lados e no v\u00f3mer.\nH\u00e1bitat e biolox\u00eda.\nDistrib\u00faese polas costas dos oc\u00e9anos Atl\u00e1ntico e Pac\u00edfico.\nTaxonom\u00eda.\nComprende 2 x\u00e9neros e 5 especies:"}
{"id": "242210", "revid": "1822", "url": "https://gl.wikipedia.org/wiki?curid=242210", "title": "Anarhichadidae", "text": ""}
{"id": "242211", "revid": "1131", "url": "https://gl.wikipedia.org/wiki?curid=242211", "title": "Santiago (revista)", "text": "Santiago foi unha revista editada en Santiago de Compostela entre 1900 e 1902.\nHistoria e caracter\u00edsticas.\nSubtitulada \"Revista literaria\", apareceu nas festas do Ap\u00f3stolo de 1900; os seus primeiros n\u00fameros sa\u00edron os d\u00edas 20, 22, 24, 26 e 28 de xullo. O contido xiraba en torno a Santiago de Compostela, as s\u00faas festas e o culto ao Ap\u00f3stolo. Dirixida por Antonio Iglesias Pardo, os redactores eran Dalmacio Iglesias Garc\u00eda e Jos\u00e9 Posse Villelga, e contou con colaboraci\u00f3ns de Waldo \u00c1lvarez Insua, Antonio L\u00f3pez Ferreiro, Manuel Murgu\u00eda, Heraclio P\u00e9rez Placer, Aurelio Ribalta, Curros Enr\u00edquez, Jaime Sol\u00e1, Emilia Pardo Baz\u00e1n e outros escritores. En 1901 editou cinco n\u00fameros e, en xullo de 1902, sacou os \u00faltimos baixo a direcci\u00f3n de V\u00edctor Castro Rodr\u00edguez. Cesou a s\u00faa publicaci\u00f3n nese mesmo xullo de 1902."}
{"id": "242212", "revid": "88215", "url": "https://gl.wikipedia.org/wiki?curid=242212", "title": "Luis Fern\u00e1ndez Teijeiro", "text": "Luis Fern\u00e1ndez Teijeiro, nado en Burela o 27 de setembro de 1993, \u00e9 un futbolista galego. Xoga de dianteiro e o seu equipo actual \u00e9 o Wis\u0142a Krak\u00f3w da I liga polaca.\nTraxectoria.\nNado en Burela, na Mari\u00f1a, Luis Fern\u00e1ndez chegou ao Deportivo da Coru\u00f1a no ano 2009, no paso de cadete a xuvenil, despois de destacar como goleador nas categor\u00edas inferiores do Ural CF. Desde ent\u00f3n o burelao progresou at\u00e9 chegar ao primeiro equipo. Na tempada 2011/12, sendo a\u00ednda xuvenil, debutou co filial coru\u00f1\u00e9s na Terceira Divisi\u00f3n. En febreiro viviu un aut\u00e9ntico pesadelo, xa que sufriu unha rotura do ligamento cruzado do seu xeonllo dereito no campo do Ordes. A lesi\u00f3n deixouno sen poder xogar durante oito meses, chegando a pensar en deixar o f\u00fatbol, por\u00e9n, regresou aos terreos de xogo en outubro de 2012. \nDespois de recuperarse da lesi\u00f3n, converteuse no home gol do Fabril, marcando 21 goles en 25 partidos de liga e 7 nos 6 partidos do play off de ascenso, inclu\u00edndo un triplete na ida da final polo ascenso ante El Palo. A pesar diso, o Deportivo B non puido lograr o ascenso despois dun partido de volta pol\u00e9mico no campo de San Ignacio. O seu bo labor no filial valeulle para facer a pretempada co primeiro equipo, debutando e marcando tres goles o 18 de xullo nun amigable contra o Lemos, de Preferente. O seu debut oficial foi o 18 de agosto, sa\u00edndo como titular na primeira xornada da Segunda Divisi\u00f3n, ante a UD Las Palmas no Estadio de Gran Canaria.\nO seu primeiro gol oficial logrouno no seu primeiro partido na Copa do Rei, o 12 de setembro de 2013 no Nuevo Arc\u00e1ngel ante o C\u00f3rdoba, mentres que o seu primeiro gol en Liga chegou o 3 de novembro ante o Real Madrid Castilla. Rematou a tempada cun total de 6 goles en 30 partidos, acadando finalmente o ascenso \u00e1 Primeira Divisi\u00f3n. \nPara a tempada 2014/15, o club coru\u00f1\u00e9s chegou a un acordo de cesi\u00f3n co Lugo, da Segunda Divisi\u00f3n. No equipo de Quique Seti\u00e9n xogou un total de 26 partidos, nos que marcou 5 goles, conseguindo o obxectivo da permanencia. O 7 de agosto de 2015 anunciouse unha nova cesi\u00f3n do futbolista, esta vez ao Huesca, tam\u00e9n de Segunda. No equipo aragon\u00e9s disputou 29 partidos, 19 deles como titular, e volveu repetir a cifra de cinco goles.\nO 21 de xullo de 2016 anunciouse a rescisi\u00f3n do seu contrato co Deportivo da Coru\u00f1a, incorpor\u00e1ndose \u00e1 disciplina do Alcorc\u00f3n. No club madrile\u00f1o viviu unha mala experiencia e no mercado invernal foi traspasado ao UCAM Murcia, despois de ter disputado s\u00f3 cinco partidos. Tampouco tivo sorte no equipo murciano, onde sufriu unha grave lesi\u00f3n de xeonllo, ao romper o ligamento cruzado. Xogou s\u00f3 cinco encontros e o equipo acabou descendendo a Segunda B.\nO 1 de setembro de 2017 firmou por unha temporada co Deportivo Fabril, volvendo as\u00ed \u00e1 disciplina branquiazul. No filial coru\u00f1\u00e9s xogou un ano, disputando 14 partidos nos que marcou 5 goles. Para a tempada seguinte regresou ao UCAM Murcia, desta vez en propiedade. \u00c1s ordes de Munitis primeiro e Merino ao final, disputou 17 encontros na categor\u00eda de bronce e marcou 9 goles, quedando s\u00f3 a tres de Juanma, m\u00e1ximo goleador do grupo 4.\nEn xu\u00f1o de 2019 sa\u00edu ao estranxeiro, asinando como novo xogador do Asteras Tripolis grego, onde relanzou a s\u00faa carreira con boas actuaci\u00f3ns. Xogou un total de 48 partidos repartidos en d\u00faas tempadas e marcou 18 goles. Na primeira tempada rematou entre os nove m\u00e1ximos anotadores da Super Liga, mentres que na seguinte disputou os play-offs polo t\u00edtulo. \nEn xullo de 2021, pouco despois de casar e de viaxar de l\u00faa de mel a Dubai, acabou por mudarse nos propios Emiratos \u00c1rabes Unidos, aceptando unha oferta do Khor Fakkan. Instalado no emirato de Fujairah debido \u00e1s leis relixiosas menos restritivas que as de Sharjah, sede do equipo, disputou s\u00f3 dous partidos oficiais, antes de que a s\u00faa licenza federativa lle fose retirada, do mesmo xeito que ao seu compa\u00f1eiro berciano Borja Valle. \nEn xaneiro de 2022 regresou ao f\u00fatbol europeo, fichando polo Wis\u0142a Krak\u00f3w da I liga, a segunda divisi\u00f3n do f\u00fatbol de Polonia. No hist\u00f3rico club de Cracovia coincidiu co tam\u00e9n galego Miki Villar e con outros cinco futbolistas espa\u00f1ois. "}
{"id": "242213", "revid": "25871", "url": "https://gl.wikipedia.org/wiki?curid=242213", "title": "\u00c1lex P\u00e9rez", "text": "Alejandro \"\u00c1lex\" P\u00e9rez Videla, nado na Coru\u00f1a o 8 de outubro de 1992, \u00e9 un futbolista galego. Xoga de dianteiro e o seu equipo actual \u00e9 o Berganti\u00f1os FC."}
{"id": "242214", "revid": "56817", "url": "https://gl.wikipedia.org/wiki?curid=242214", "title": "Sexo seguro", "text": "Sexo seguro \u00e9 a denominaci\u00f3n dunha serie de recomendaci\u00f3ns e pr\u00e1cticas nas relaci\u00f3ns sexuais co prop\u00f3sito de reducir o risco de contraer ou contaxiar algunha doenza de transmisi\u00f3n sexual, como o SIDA ou outras infecci\u00f3ns, as\u00ed como para facilitar o control da natalidade mediante o uso dos m\u00e9todos anticonceptivos ou outras pr\u00e1cticas sexuais. Algunhas pr\u00e1cticas consideradas popularmente como seguras non son tales, as\u00ed as aplicaci\u00f3ns vaxinais de antis\u00e9pticos, ouri\u00f1ar ou limpar a zona xenital logo de manter relaci\u00f3ns sexuais non est\u00e1n entre as recomendaci\u00f3ns a seguir para evitar embarazos."}
{"id": "242215", "revid": "23204", "url": "https://gl.wikipedia.org/wiki?curid=242215", "title": "Muriel Viejo", "text": "Muriel Viejo \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 81 habitantes (INE 2012) e ocupa unha superficie de 11,36 km\u00b2."}
{"id": "242216", "revid": "23204", "url": "https://gl.wikipedia.org/wiki?curid=242216", "title": "Muriel de la Fuente", "text": "Muriel de la Fuente \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 74 habitantes (INE 2012) e ocupa unha superficie de 3,66 km\u00b2."}
{"id": "242217", "revid": "23204", "url": "https://gl.wikipedia.org/wiki?curid=242217", "title": "Nafr\u00eda de Ucero", "text": "Nafr\u00eda de Ucero \u00e9 un concello espa\u00f1ol\u00a0da provincia de Soria. A s\u00faa poboaci\u00f3n \u00e9 de 46 habitantes (INE 2012) e ocupa unha superficie de 36,56 km\u00b2."}
{"id": "242218", "revid": "23204", "url": "https://gl.wikipedia.org/wiki?curid=242218", "title": "Narros", "text": "Narros \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 45 habitantes (INE 2012) e ocupa unha superficie de 13,22 km\u00b2."}
{"id": "242219", "revid": "23204", "url": "https://gl.wikipedia.org/wiki?curid=242219", "title": "Nepas", "text": "Nepas \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 67 habitantes (INE 2012) e ocupa unha superficie de 25,13 km\u00b2."}
{"id": "242220", "revid": "23204", "url": "https://gl.wikipedia.org/wiki?curid=242220", "title": "Nolay, Soria", "text": "Nolay \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 59 habitantes (INE 2012) e ocupa unha superficie de 21,94 km\u00b2."}
{"id": "242221", "revid": "1131", "url": "https://gl.wikipedia.org/wiki?curid=242221", "title": "Enrique Valero Guti\u00e9rrez del Olmo", "text": "Enrique Valero Guti\u00e9rrez del Olmo, naceu en 1958 en Madrid, onde estudou Enxe\u00f1er\u00eda Superior de Montes (1975) na Universidad Polit\u00e9cnica de Madrid. Completou a s\u00faa formaci\u00f3n acad\u00e9mica en Valencia realizando o mestrado en Ordenaci\u00f3n do Territorio por FUNDICOT (Universidade Polit\u00e9cnica de Valencia) en 1994. Acadou o t\u00edtulo de doutor pola Universidade Polit\u00e9cnica de Madrid en 1992.\nTraxectoria.\nEn 1986 obt\u00e9n a praza de funcionario do corpo especial de enxe\u00f1eiros de montes do Estado, logo transferido \u00e1 Xunta de Galicia. Nese mesmo ano trasl\u00e1dase a Galicia, para vivir na cidade de Ourense ata 1987, onde comeza a s\u00faa traxectoria profesional na Administraci\u00f3n galega.\nEn 1989 trasl\u00e1dase a Santiago de Compostela, para desempe\u00f1ar varios cargos no eido do medio ambiente na Xunta de Galicia, compatibilizando a s\u00faa actividade na Administraci\u00f3n galega coa actividade acad\u00e9mica no Campus Universitario de Pontevedra, como profesor asociado da Escola de Enxe\u00f1ar\u00eda Forestal de Pontevedra, impartindo disciplinas como Proxectos, Planificaci\u00f3n f\u00edsica, Caza e pesca fluvial, e Hidrolox\u00eda forestal, entre outras.\nEn 1998 obt\u00e9n a praza de profesor titular de universidade na \u00e1rea de co\u00f1ecemento de Enxe\u00f1er\u00eda agroforestal, do departamento de Enxe\u00f1er\u00eda dos Recursos Naturais e Medio Ambiente da Universidade de Vigo.\nInvestigaci\u00f3n.\n\u00c9 director do grupo de investigaci\u00f3n AF-4 da Universidade de Vigo, especializado en planificaci\u00f3n e xesti\u00f3n de recursos naturais renovables, dende 1999. A s\u00faa actividade investigadora est\u00e1 estruturada \u00f3 redor de cinco li\u00f1as ou disciplinas, cada unha con varios proxectos en desenvolvemento ou consolidados: recursos faun\u00edsticos, cinex\u00e9ticos e pisc\u00edcolas; planificaci\u00f3n, xesti\u00f3n, fragmentaci\u00f3n e conectividade entre espazos naturais; monitoraxe e seguimento ambiental de h\u00e1bitats e ecosistemas naturais, en especial dos acu\u00e1ticos; e enerx\u00edas renovables e planificaci\u00f3n dos recursos e aproveitamentos forestais.\nDirixiu entre 2002 e 2007 o Observatorio Ambiental para as PEME do Sur de Galicia (OBSAM-SURGAL), financiado pola Fundaci\u00f3n Biodiversidad e a Universidade de Vigo, no que desenvolve diversas actividades de transferencia e formaci\u00f3n ambiental, nunha iniciativa por consolidar a integraci\u00f3n do medio ambiente no tecido empresarial galego.\nParticipou ademais na elaboraci\u00f3n de documentos de xesti\u00f3n como o Plan Director da Rede Natura 2000 de Galicia e no \"Libro Blanco de la Agricultura y Desarrollo Rural\", e \u00e9 autor do libro \"Los parques naturales en Espa\u00f1a: Conservaci\u00f3n y disfrute\" (Mundi-Prensa, 2002), xunto con Jos\u00e9 Antonio Corraliza e Justo Garc\u00eda Navarro, polo que foron galardoados co Premio Alfonso Mart\u00edn Escudero en 2001."}
{"id": "242222", "revid": "26938", "url": "https://gl.wikipedia.org/wiki?curid=242222", "title": "Nolay", "text": "Nolay pode facer referencias a:"}
{"id": "242225", "revid": "5132", "url": "https://gl.wikipedia.org/wiki?curid=242225", "title": "L\u00f3pez Caro", "text": ""}
{"id": "242226", "revid": "1888", "url": "https://gl.wikipedia.org/wiki?curid=242226", "title": "Granxa de Ortigueira", "text": ""}
{"id": "242227", "revid": "89787", "url": "https://gl.wikipedia.org/wiki?curid=242227", "title": "La Noche (Vigo)", "text": "La Noche foi un semanario editado en Vigo entre 1915 e 1916.\nHistoria e caracter\u00edsticas.\nApareceu en xullo de 1915. Estaba dirixido por Adolfo Gregorio Espino. Cualificado como \u00f3rgano dos mauristas vigueses, inclu\u00edu informaci\u00f3n xeral de Vigo, do movemento agrario e da situaci\u00f3n pol\u00edtica en Espa\u00f1a. En xu\u00f1o de 1916 encargouse da direcci\u00f3n Emilio S\u00edas. Apareceron artigos sobre os Xogos Florais celebrados no Teatro Tamberlick, patrocinados por Juan Barcia Caballero, e a festa na honra da Virxe da Rocha. Contou con destacados ilustradores e colaboradores literarios como Hip\u00f3lito Reguenga Borrajo, e no apartado gr\u00e1fico, inclu\u00edu imaxes de Pacheco, Sarabia, Ksado e Granada."}
{"id": "242228", "revid": "34481", "url": "https://gl.wikipedia.org/wiki?curid=242228", "title": "Roberto Gonz\u00e1lez Pastoriza", "text": "Roberto Gonz\u00e1lez Pastoriza, nado en Moa\u00f1a o 26 de febreiro de 1898 e finado en Vigo en 1985, foi un avogado e pol\u00edtico galego.\nTraxectoria.\nFillo de Dolores Pastoriza e Jos\u00e9 Benito Gonz\u00e1lez Portela, secretario do Xulgado de Moa\u00f1a. Fixo os estudos primarios na vila natal e trasladouse a Vigo para estudar no Colexio C\u00edvico-Militar de Mar\u00eda Auxiliadora entre 1912 e 1915. Despois estudou Dereito na Universidade de Santiago de Compostela onde coincidiu con Valent\u00edn Paz-Andrade. Ao rematar a carreira incorporouse ao bufete de Adolfo Gregorio Espino en Vigo. Ao acceder este \u00e1 alcald\u00eda de Vigo deixou o despacho a cargo de Roberto Gonz\u00e1lez. Exerceu de letrado externo do Concello de Vigo e da Caixa de Aforros Municipal de Vigo. Colaborou en \"Galicia\" e \"El Pueblo Gallego\", usando \u00e1s veces o pseud\u00f3nimo de Gonzal Pastor. En novembro de 1919 asistiu \u00e1 II Asemblea Nacionalista en Compostela.\nNo 1930 integrouse no Grupo Autonomista Galego liderado por Valent\u00edn Paz-Andrade. Foi membro da s\u00faa directiva e bibliotecario, pero un ano despois dimitiu por discrepancias internas. Na Segunda Rep\u00fablica pertenceu \u00e1 executiva da Agrupaci\u00f3n al Servicio de la Rep\u00fablica co arquitecto Manuel G\u00f3mez Rom\u00e1n. Coa constituci\u00f3n das primeiras corporaci\u00f3ns democr\u00e1ticas, foi nomeado letrado do Concello de Vigo, cargo que exerceu ata 1936. Xunto con outros avogados promoveu a constituci\u00f3n da Asociaci\u00f3n de Avogados de Vigo. Nos anos republicanos trabou amizade con Alfonso Daniel Rodr\u00edguez Castelao e foi un dos asesores de Alexandre B\u00f3veda na redacci\u00f3n do Estatuto galego. Apoiou a decisi\u00f3n do Partido Galeguista de se integrar na Frente Popular. Formou parte da delegaci\u00f3n galega que entregou en Madrid o Estatuto de autonom\u00eda d\u00edas antes do Golpe de Estado do 18 de xullo de 1936.\nTras o golpe de estado foi detido, pero axi\u00f1a liberado grazas a mediaci\u00f3n de Adolfo Gregorio Espino. Pese a iso, exerceu a defensa dos principais cargos pol\u00edticos da cidade nun consello de guerra sumar\u00edsimo que os condenou a morte. Colaborou con \"La Noche\" e \"Faro de Vigo\" con artigos de tem\u00e1tica xudicial e administrativa. En 1947, logo das detenci\u00f3ns polas xuntanzas da Uni\u00f3n de Intelectuais Libres, foi xulgado por un tribunal militar e a\u00ednda que a causa foi sobresida por falta de probas, foi desterrado a Ver\u00edn, onde residiu uns anos at\u00e9 que retornou a Vigo e montou o seu propio despacho.\nEn 1948 foi elixido membro correspondente da Real Academia Galega, pero renunciou ao posto en favor de Eugenio Elices Gasset. Nos anos sesenta promoveu a creaci\u00f3n do centro de Estudios Comit\u00e9 de Derecho Mar\u00edtimo de Vigo, participou en actos promovidos pola Fundaci\u00f3n Penzol (\u00e1 que doou parte da s\u00faa biblioteca) e da Asociaci\u00f3n Cultural de Vigo. Na transici\u00f3n participou na reivindicaci\u00f3n do Estatuto de Galicia e en 1978 recibiu a Cruz Distinguida da Orde de San Raimundo de Pe\u00f1afort.\nVida persoal.\nCasou coa pianista e compositora Mar\u00eda Luisa Sanjurjo de Oza, e foi pai de Roberto e Margot Gonz\u00e1lez-Pastoriza Sanjurjo."}
{"id": "242230", "revid": "22570", "url": "https://gl.wikipedia.org/wiki?curid=242230", "title": "E Ink", "text": "E Ink (\"electrophoretic ink\") \u00e9 un tipo espec\u00edfico de tinta electr\u00f3nica propiedade de E Ink Corporation que se fabrica desde 1997 baseado en investigaci\u00f3n realizadas no Instituto de Tecnolox\u00eda de Massachusetts. Joseph Jacobson e Barrett Comiskey son os inventores da patente orixinal rexistrada en 1996. Comercialmente est\u00e1 dispo\u00f1ible tanto en escala de grises como en cor empreg\u00e1ndose comunmente en dispositivos m\u00f3biles como libros electr\u00f3nicos e en menor medida en m\u00f3biles."}
{"id": "242231", "revid": "25871", "url": "https://gl.wikipedia.org/wiki?curid=242231", "title": "D\u00ec Y\u01d0", "text": "D\u00ec Y\u01d0 (\"\u5e1d\u4e59\") foi un rei da dinast\u00eda Shang da China de 1101 a 1076 a.C.\nTraxectoria.\nNaceu como Zi Xian () e segundo os \"Anais de bamb\u00fa\" no terceiro ano do seu reinado, ordenou a Nanzhong loitar cos b\u00e1rbaros kun e tras ga\u00f1ar unha batalla edificar Shuofang (, a moderna Ordos na Mongolia Interior) en pleno territorio kun. Tam\u00e9n loitou contra Renfang, capturando ao seu xefe."}
{"id": "242232", "revid": "38330", "url": "https://gl.wikipedia.org/wiki?curid=242232", "title": "Di Yi", "text": ""}
{"id": "242233", "revid": "25871", "url": "https://gl.wikipedia.org/wiki?curid=242233", "title": "Manolo Prieto", "text": "Manuel Prieto Ben\u00edtez, nado en El Puerto de Santa Mar\u00eda, C\u00e1diz o 16 de xu\u00f1o de 1912 e finado en Madrid en 1991, foi un dese\u00f1ador gr\u00e1fico de publicidade e de libros co que obtivo diversos premios internacionais.\nTraxectoria.\nFormouse profesionalmente con Emeterio Melendreras na revista que este dirix\u00eda, \"Arte comercial\". A s\u00faa obra gr\u00e1fica m\u00e1is co\u00f1ecida \u00e9 unha silueta do Touro de Osborne (1956), orixinariamente un anuncio do Grupo Osborne pero cun \u00e9xito tal que se converteu en patrimonio cultural e art\u00edstico dos pobos de Espa\u00f1a segundo mesmo sentenza xudicial."}
{"id": "242234", "revid": "1888", "url": "https://gl.wikipedia.org/wiki?curid=242234", "title": "Benito Rivas Rodr\u00edguez", "text": "Benito Rivas Rodr\u00edguez, nado en Siador (Silleda) en 1863 e finado no mesmo concello o 7 de xaneiro de 1923, foi un avogado e pol\u00edtico galego.\nTraxectoria.\nFillo de Benito Rivas Rivas. Secretario do Xulgado municipal de Silleda dende 1899 e principal cacique do concello, foi asasinado por motivos pol\u00edticos en xaneiro de 1923. Foi pai do tam\u00e9n pol\u00edtico Benito Rivas Fondevila."}
{"id": "242235", "revid": "56817", "url": "https://gl.wikipedia.org/wiki?curid=242235", "title": "Tribuna Gallega", "text": "Tribuna Gallega foi unha revista editada en Madrid entre 1914 e 1915.\nHistoria e caracter\u00edsticas.\nApareceu o 1 de febreiro de 1914. Orientada aos emigrantes galegos, estaba dirixida por Eugenio Elices Gasset e, a partir de novembro dese ano, por Ram\u00f3n de Artaza Malv\u00e1rez. Inclu\u00edu informaci\u00f3n sobre actividades das colectividades galegas en Am\u00e9rica, cr\u00f3nica de actualidade e colaboraci\u00f3ns literarias. Cesou a s\u00faa publicaci\u00f3n o 15 de abril de 1915."}
{"id": "242236", "revid": "1131", "url": "https://gl.wikipedia.org/wiki?curid=242236", "title": "Eugenio Elices Gasset", "text": "Eugenio Elices Gasset, nado en Vigo o 27 de setembro de 1889 e finado en maio de 1961, foi un xu\u00edz e xornalista galego.\nTraxectoria.\nFoi xu\u00edz municipal en Madrid. En 1939 abr\u00eduselle expediente en base \u00e1 lei de depuraci\u00f3n de funcionariado p\u00fablico.\nDirixiu a revista \"Tribuna Gallega\" (1914), editada polos emigrantes galegos en Madrid. En 1922 foi nomeado membro correspondente da Real Academia Galega.\nVida persoal.\nFillo do celanov\u00e9s Eugenio Elices Rodr\u00edguez e mais de Obdulia Gasset Artime -irm\u00e1 de Eduardo Gasset Artime-, foi irm\u00e1n de Mar\u00eda Luisa Elices Gasset (casada con Ram\u00f3n de Artaza Malv\u00e1rez) e do m\u00e9dico \u00c1lvaro Elices Gasset."}
{"id": "242237", "revid": "56817", "url": "https://gl.wikipedia.org/wiki?curid=242237", "title": "PO-406", "text": "A PO-406 \u00e9 unha estrada auton\u00f3mica que une as poboaci\u00f3ns da Ca\u00f1iza e Filgueira (Crecente). \u00c9 un tramo da antiga C-531 reformada en 2008 con tres v\u00edas nalg\u00fans tramos, dous de subida e un de baixada, cun largo medio de entre 7 e 10 m ."}
{"id": "242238", "revid": "89787", "url": "https://gl.wikipedia.org/wiki?curid=242238", "title": "Gran Premio de Malaisia de 2013", "text": "O Gran Premio de Malaisia 2013 (formalmente co\u00f1ecido como o 2013 Formula 1 Petronas Malaysia Grand Prix) foi unha carreira de F\u00f3rmula Un celebrada o 24 de marzo de 2013 no Circu\u00edto Internacional de Sepang en Selangor, Malaisia. Foi a segunda carreira da tempada de F\u00f3rmula Un 2013, e o d\u00c9cimo quinto Gran Premio de Malaisia na historia do Campionato Mundial de F\u00f3rmula1.\nResumo.\nA carreira comezou coa pista mollada e condici\u00f3ns dif\u00edciles, especialmente ao redor da curva 3. Vettel kiderou desde o principio, Alonso golpeou o seu aler\u00f3n dianteiro na parte traseira do Red Bull. Alonso logrou manterse por diante de Webber de Red Bull, pero na volta 2, o aler\u00f3n dianteiro rompeuse e Alonso atascouse na grava na curva 1. Vettel fixo unha parada temper\u00e1 para po\u00f1er pneum\u00e1ticos lisos e caeu varias posici\u00f3ns debido as condici\u00f3ns de mollado, a\u00ednda que as recuperou rapidamente cando chegou \u00e1s zonas m\u00e1is secas da pista. Webber posteriormente tomou o liderado da carreira, mant\u00e9ndoo a trav\u00e9s da seguinte serie de paradas en boxes.\nOs dous coches de Force India v\u00edronse obrigados a retirarse logo dos erros nas postas das rodas cativas. Paul di Resta tivo unha parada moi longa e a seguinte de Adrian Sutil estivo condicionada tam\u00e9n polo mesmo. O equipo cre que as altas temperaturas puideron causar o problema.\nJenson Button liderou brevemente a carreira nas voltas 33 e 34 logo da entrada en boxes de Webber, Vettel, Hamilton e Rosberg, estaba ben situado para lograr alg\u00fans puntos \u00fatiles para o equipo McLaren. Pero, unha desastrosa parada en boxes na que se colocou unha roda mal custoulle unha volta enteira.\nNa volta 44, Webber fixo a s\u00faa \u00faltima parada en boxes e sa\u00edu en cabeza, xusto por diante de Vettel. Os dous loitaron durante as seguintes d\u00faas voltas, inclu\u00edndo unha pasada moi preto do muro na parte final da recta, despois de Vettel tomou a dianteira pasando ao seu compa\u00f1eiro de equipo. Christian Horner, director do equipo Red Bull chegou a dicir na radio: \"Isto \u00e9 unha tonter\u00eda Seb (astian). Imos\". Detr\u00e1s dos l\u00edderes da carreira estaba a parella de Mercedes Lewis Hamilton e Nico Rosberg loitando polo terceiro lugar. Rosberg era o m\u00e1is r\u00e1pido dos dous nese momento, e en repetidas ocasi\u00f3ns pediu ao equipo que lle permitira adiantar a Hamilton, pero o director do equipo Ross Brawn contestou: \"Negativo, Nico, negativo\". El explicou m\u00e1is tarde que Hamilton tam\u00e9n pod\u00eda ir m\u00e1is r\u00e1pido, pero ti\u00f1a ordes de afrouxar. Cando Rosberg acercouse de novo a Hamilton, Brawn ordenoulle frear de novo, dicindo que non hab\u00eda nada que ga\u00f1ar e que a prioridade era levar ambos coches a meta. Maldonado retirouse despois de verse obrigado a deter o autom\u00f3bil por raz\u00f3ns de precauci\u00f3n, debido a un problema no KERS, Button e Ricciardo tam\u00e9n se retiraron ao final da carreira, os dous clasificaron ao completar m\u00e1is do 90% da distancia de carreira.\nVettel rematou primeiro e ga\u00f1ou a carreira seguido de Webber, Hamilton, Rosberg, Massa, Grosjean, R\u00e4ikk\u00f6nen, Hulkenberg, P\u00e9rez e Vergne. Logo da carreira de Webber e Vettel tiveron unha breve conversaci\u00f3n antes da cerimonia do podio. Webber comentou: \"Multi-21, Seb multi-21\", en referencia a unha instruci\u00f3n dada polo equipo referida ao mapa motor.\nDurante as preguntas no podio logo da carreira Webber dixo \"Eu tam\u00e9n quero competir, pero ao final o equipo tomou a decisi\u00f3n ... ocup\u00e1monos dos pneum\u00e1ticos, coidar do coche ata o final. Pero hoxe Seb tomou as s\u00faas propias decisi\u00f3ns, non respectou as ordes de equipo, pero como de costume ser\u00e1 protexido e as\u00ed \u00e9 como vai a a cousa\". Horner reco\u00f1eceu m\u00e1is tarde que Vettel ignorara as ordes de equipo, as\u00ed como a propia historia de Webber de seguir ordes similares.\nCando a Hamilton pregunt\u00f3uselle sobre o seu podio, admitiu que Rosberg merec\u00edao m\u00e1is, e agregou: \"Se d\u00edgoche a verdade eu realmente sento que Nico deber\u00eda estar aqu\u00ed\"."}
{"id": "242239", "revid": "5132", "url": "https://gl.wikipedia.org/wiki?curid=242239", "title": "Fabriciano Gonz\u00e1lez Penelas", "text": ""}
{"id": "242240", "revid": "29029", "url": "https://gl.wikipedia.org/wiki?curid=242240", "title": "Xogos de azar", "text": ""}
{"id": "242244", "revid": "83328", "url": "https://gl.wikipedia.org/wiki?curid=242244", "title": "Narcos (novela)", "text": "Narcos \u00e9 unha novela de Carlos Gonz\u00e1lez Reigosa, publicada en 2001. \u00c9 a cuarta entrega da saga do detective Nivardo Castro xunto co xornalista Carlos Conde. No ano 2002 acadou o Premio Benito Soto \u00e1 mellor novela do ano.\nTrama.\nLogo de que dous dos xefes dos clans do contrabando fosen encarcerados tres anos antes, apareceron na r\u00eda de Arousa novos grupos dedicados \u00f3 tr\u00e1fico de coca\u00edna e hero\u00edna. Amais dos grupos do vello Eustaquio Lamote, Don Pl\u00e1cido (en mans do seu avogado e xenro Lito Ferro) e os novos de Roque Caruncho e dos irm\u00e1ns Pablo e Vicente Mingallos, apareceu un novo clan liderado por Belarmino Casta\u00f1o.\nMarion Cend\u00e1n Couto \u00e9 un empresario vigu\u00e9s ao que lle morreu unha filla por culpa da droga. Contacta co xornalista Carlos Conde para pedirlle que lle amargue a vida aos narcotraficantes galegos, e este pono en contacto co detective Nivardo Castro.\nPola s\u00faa banda, o xu\u00edz Rafael Garc\u00eda Salas coordina unha operaci\u00f3n para desarticular a trama de tr\u00e1fico de drogas, e d\u00e1lle informaci\u00f3n a Carlos Conde porque sabe que a s\u00faa axuda pode ser \u00fatil. Este, acompa\u00f1ado do detective e da fot\u00f3grafa Mar\u00eda Candea, descobre que vai haber unha descarga de forma inminente."}
{"id": "242245", "revid": "1987", "url": "https://gl.wikipedia.org/wiki?curid=242245", "title": "Voyager 1", "text": "A sonda espacial Voyager 1 (\"viaxeira\", en ingl\u00e9s) foi lanzada ao espazo o 5 de setembro de 1977 pola NASA a bordo dun foguete Titan IIIE. Foi dese\u00f1ada para estudar o sistema solar e o espazo interestelar. Tr\u00e1tase do obxecto inventado polo ser humano que se atopa m\u00e1is lonxe do planeta Terra.\nTraxectoria.\nChegou a X\u00fapiter no ano 1979 sufrindo unha aceleraci\u00f3n debido ao seu campo gravitacional. No ano 1980 pasou por Saturno e o seu sat\u00e9lite Tit\u00e1n impuls\u00e1ndose ata os conf\u00edns do Sistema Solar. No ano 1990 tomou unha fotograf\u00eda do planeta Terra a unha distancia de 6.000 mill\u00f3ns de km na que se albisca o noso planeta como un punto ao que se lle chamou Punto azul p\u00e1lido (\"pale blue dot\").\nNo ano 2011 atop\u00e1base a 17 400 mill\u00f3ns de km de distancia do planeta Terra. En 2013, segundo informaci\u00f3n subministrada pola NASA, tornouse no primeiro aparello humano en deixar o Sistema Solar.\nFonte de alimentaci\u00f3n.\nTen como fonte de enerx\u00eda a electricidade producida por un xerador radioactivo de plutonio-238. Est\u00e1 previsto o esgotamento da fonte de alimentaci\u00f3n no ano 2025.\nDisco de Ouro.\nLeva a bordo un disco de ouro dese\u00f1ado polo profesor Carl Sagan no que est\u00e1n gravadas mensaxes que poder\u00e1n ser lidas e interpretadas por unha posible civilizaci\u00f3n extraterrestre.\nComunicaci\u00f3ns.\nAs comunicaci\u00f3ns entre a Terra e a Voyager I real\u00edzanse a trav\u00e9s das antenas do Deep Space Network da NASA en Camberra (Australia), Goldstone (California), e Madrid."}
{"id": "242249", "revid": "1131", "url": "https://gl.wikipedia.org/wiki?curid=242249", "title": "Estaci\u00f3n de Valen\u00e7a", "text": "A Estaci\u00f3n de Valen\u00e7a \u00e9 unha parada de ferrocarril da vila de Valen\u00e7a, no norte de Portugal.\nCaracter\u00edsticas.\nSit\u00faase xunto ao Largo da Estaci\u00f3n. En 2010 ti\u00f1a 3 v\u00edas de circulaci\u00f3n, con 397, 365 e 248 metros de servizo; as plataformas te\u00f1en 154, 141 e 99 metros de extensi\u00f3n. A parada d\u00e1 servizo aos ferrocarr\u00eds rexionais, internacionais (Tren Internacional Porto-Vigo) e interrexionais da operadora Comboios de Portugal.\nHistoria.\nO enlace ferroviario \u00e1 estaci\u00f3n de Valen\u00e7a naceu en 1882. At\u00e9 finais da d\u00e9cada de 1980 acoll\u00eda un servizo internacional mixto de RENFE, con clasificaci\u00f3n de omnibus, entre as localidades de Guillarei, e Valen\u00e7a, pasando por Tui."}
{"id": "242252", "revid": "26585", "url": "https://gl.wikipedia.org/wiki?curid=242252", "title": "CD San Mamed", "text": ""}
{"id": "242255", "revid": "88215", "url": "https://gl.wikipedia.org/wiki?curid=242255", "title": "Dominika Cibulkov\u00e1", "text": "Dominika Cibulkov\u00e1, nada o 7 de maio de 1989 en Bratislava, \u00e9 unha tenista eslovaca. Co\u00f1ecida pola s\u00faa velocidade e o seu estilo de xogo agresivo, ga\u00f1ou oito t\u00edtulos individuais na s\u00faa carreira: 2016: Katowice, Eastbourne, Linz e as WTA Finals; 2014: Acapulco; 2013: Stanford; 2012: Carlsbad; 2011: Moscova. O posto m\u00e1is alto alcanzado na clasificaci\u00f3n da WTA foi o 4\u00ba, conseguido o 20 de marzo de 2017."}
{"id": "242259", "revid": "89787", "url": "https://gl.wikipedia.org/wiki?curid=242259", "title": "Davis (apelido)", "text": "Davis \u00e9 un apelido patron\u00edmico orixinario de Inglaterra, que significa fillo de David. \u00c9 o apelido n\u00famero 52 m\u00e1is com\u00fan no Reino Unido . Aparece por primeira vez entre os s\u00e9culos XIV e XV, e no ano 1402, at\u00f3pase \u00e1 primeira persoa censada con ese apelido no Reino Unido, un home chamado Richard Davis, o cal foi inscrito no rexistro de homes libres da cidade de York (Inglaterra).\nDe acordo coa enquisa do Censo dos Estados Unidos, o 0,48% da poboaci\u00f3n dese pa\u00eds levaba este apelido, sendo as\u00ed o s\u00e9timo apelido m\u00e1is com\u00fan .\nEste apelido con non menos de vinte escudos \u00e9 a forma en apelido do nome masculino David, que en hebreo significa \u201cAmado de Xehov\u00e1\u201d.\nAs variaci\u00f3ns ortogr\u00e1ficas deste apelido derivaron en Davies, Divies e outros. Este apelido tivo unha grande acollida no pa\u00eds veci\u00f1o ao Reino Unido, Irlanda, onde se estendeu por todo o pa\u00eds, dando lugar a un gran n\u00famero de variantes."}
{"id": "242260", "revid": "39164", "url": "https://gl.wikipedia.org/wiki?curid=242260", "title": "Rodrigo M\u00e9ndez Silva", "text": ""}
{"id": "242263", "revid": "89787", "url": "https://gl.wikipedia.org/wiki?curid=242263", "title": "Kerry Washington", "text": "Kerry Marisa Washington, nada o 31 de xaneiro de 1977 no Bronx, Nova York, \u00e9 unha actriz estadounidense. \u00c9 co\u00f1ecida polo seu papel de esposa de Ray Charles, Della Bea Robinson, na pel\u00edcula Ray (2004), como Kay Amin en \"The Last King of Scotland\", e Alicia Masters en \"Fantastic Four\" e a s\u00faa secuela de 2007, \"\".\nTraxectoria.\nWashington naceu en Bronx, na cidade de Nova York, a filla de Valerie, profesora e consultora educativo, e Earl Washington, un axente inmobiliario. S\u00faa nai \u00e9 descendente xamaicana. Washington traballou de adolescente co grupo de teatro Tada e asistiu a escola Spece School en Manhattan, graduouse en 1994. Asistiu a Universidade George Washington, e graduouse en 1998 cunha dobre especializaci\u00f3n en antropolox\u00eda e sociolox\u00eda. Pertenceu \u00e1 Phi Beta Kappa. Tam\u00e9n ten un dos graduados m\u00e1is famosos do Departamento de Teatro e Danza. Tam\u00e9n estudou en Michael Howard Studios na cidade de Nova Iork."}
{"id": "242264", "revid": "7523", "url": "https://gl.wikipedia.org/wiki?curid=242264", "title": "Dominika Cibulkova", "text": ""}
{"id": "242268", "revid": "23204", "url": "https://gl.wikipedia.org/wiki?curid=242268", "title": "Jackie Brown", "text": "Jackie Brown \u00e9 un filme estadounidense de 1997, escrito e dirixido por Quentin Tarantino. Est\u00e1 protagonizado por Pam Grier, Robert Forster, Robert De Niro, Samuel L. Jackson, Bridget Fonda, e Michael Keaton. Foi o terceiro filme de Tarantino despois do seu \u00e9xito con \"Reservoir Dogs\" (1992) e \"Pulp Fiction\" (1994).\nEste filme est\u00e1 considerada como o filme de Blaxploitation de Tarantino, ao igual que \"Reservoir Dogs\" \u00e9 o seu filme de atracos, \"Pulp Fiction\" a de cine negro, e \"Kill Bill\" a de artes marciais.\nO filme foi moi criticada por alg\u00fans seguidores de Tarantino, xa que \u00e9 un estilo moi diferente as s\u00faas d\u00faas anteriores obras; esta conta unha historia non tan violenta, ten unha narraci\u00f3n m\u00e1is cl\u00e1sica e relaxada e o sangue non \u00e9 tan abundante. Por\u00e9n, foi ben recibida pola cr\u00edtica especializada.\nEst\u00e1 baseada na novela \"Rum Punch\" de Elmore Leonard. Tarantino extraeu os di\u00e1logos do libro case iguais (outra raz\u00f3n do desgusto dos seus fans: os di\u00e1logos te\u00f1en diferente estrutura).\nSinopse.\nJackie Brown (Pam Grier) \u00e9 unha azafata de voo que, necesitada de di\u00f1eiro, fai de correo para Ordell (Samuel L. Jackson), un traficante de armas buscado pola polic\u00eda. Todo parece ir ben, ata que un d\u00eda \u00e9 sorprendida na aduana e acusada de tr\u00e1fico de drogas e evasi\u00f3n. Para evitar ingresar en prisi\u00f3n, a polic\u00eda s\u00f3 deixa a Jackie unha sa\u00edda: axudalos a chegar ata Ordell.\nElenco de actores.\nConta con varios actores fetiches \"tarantinianos\". Un deles \u00e9 Samuel L. Jackson. O director rescata a Pam Grier e a Robert Forster, actores que alcanzaron a s\u00faa m\u00e1xima gloria en filmes dos 70. En realidade, Pam Grier chegou a ser unha estrela dos filmes de serie B da Blaxploitation (100% protagonizados por xente negra), que tanto \u00e9xito tiveron na Am\u00e9rica dos anos 70 e 80, e que Tarantino homenaxea neste filme.\nNo resto dos papeis, est\u00e1n Robert De Niro como un ex-convicto moi esgotado e de moi poucas palabras; Bridget Fonda como unha das mozas de Ordell; e Michael Keaton como Ray Nicolette, o polic\u00eda que vai tras de Ordell."}
{"id": "242271", "revid": "98629", "url": "https://gl.wikipedia.org/wiki?curid=242271", "title": "Debaixo do xeo", "text": "Debaixo do xeo (en ) \u00e9 un filme brit\u00e1nico-canadense dirixido por Nick Willing que se estreou 2005. O libro bas\u00e9ase nun libro de Alice Hoffman. Estreouse en galego na TVG o 8 de marzo de 2013.\nSinopse.\nAbel Grey (Edward Burns), axente de polic\u00eda dunha pequena cidade, investiga a morte por esgotamento de August Pierce (Thomas Gibson), alumno dunha exclusiva escola privada. Por temor \u00f3 esc\u00e1ndalo, o centro educativo insiste en que se trata dun suicidio. Por\u00e9n, Abel descobre a trav\u00e9s de Carlin (Rachelle Lefevre), a \u00fanica amiga que o rapaz ti\u00f1a na escola, que August era v\u00edtima de acoso escolar, e que o seu acosador era Harry (Jamie King), outro estudante con quen Carlin ti\u00f1a sa\u00eddo nalgunha ocasi\u00f3n."}
{"id": "242272", "revid": "23204", "url": "https://gl.wikipedia.org/wiki?curid=242272", "title": "The River King", "text": ""}
{"id": "242274", "revid": "98629", "url": "https://gl.wikipedia.org/wiki?curid=242274", "title": "O protector", "text": "O protector (en ) \u00e9 un filme estadounidense dirixido por Martyn Burke que se estreou no 2002. Estreouse en galego na TVG o 5 de marzo de 2013.\nFoi o derradeiro filme no que aparece Anthony Quinn. Foi estreado uns poucos meses despois da s\u00faa morte.\nSinopse.\nJennifer Barrett non sabe que \u00e9 a filla de Angelo Allighieri, un poderoso capo da mafia. Cando este \u00e9 asasinado durante un tiroteo nun restaurante, o seu leal gardacostas Frankie Delano xura protexer a Jennifer dos inimigos do seu padre. Pero o primeiro que ten que facer es revelarlle a Jennifer a s\u00faa verdadeira identidade e advertirlle do grave perigo que corre."}
{"id": "242276", "revid": "5863", "url": "https://gl.wikipedia.org/wiki?curid=242276", "title": "Giotto (nave espacial)", "text": "Giotto foi unha sonda espacial da Axencia Espacial Europea lanzada o 2 de xullo de 1985 mediante un foguete Ariane 1 desde o Centro Espacial de Kourou para estudar o cometa Halley.\nCaracter\u00edsticas.\nA principios e mediados da d\u00e9cada de 1980, ante o regreso cara 1986 do cometa Halley \u00e1s inmediaci\u00f3ns do Sol, as axencias espaciais de todo o mundo planearon en maior ou menor medida misi\u00f3ns para o estudo do cometa. A nave enviada a estudar o Halley por parte da Axencia Espacial Europea foi denominada Giotto en honor a Giotto di Bondone, que se inspirou no paso do cometa en 1301 para representalo como a estrela de Bel\u00e9n no seu fresco \"A adoraci\u00f3n dos reis magos\".\nOs obxectivos principais de Giotto eran obter fotograf\u00edas en color do n\u00facleo do cometa, determinar a composici\u00f3n elemental e isot\u00f3pica dos compo\u00f1entes vol\u00e1tiles da coma e das part\u00edculas de po, determinar os procesos f\u00edsicos e qu\u00edmicos que te\u00f1en lugar na atmosfera cometaria e a ionosfera, medir a produci\u00f3n total de gas e os fluxos de po, a distribuci\u00f3n de tama\u00f1o e masa e a proporci\u00f3n de po e gas e estudar os fluxos de plasma resultantes da interacci\u00f3n entre o cometa e o vento solar.\nA sonda foi lanzada o 2 de xullo de 1985 e atopouse co cometa o 13 de marzo de 1986, a unha distancia de 0,89 unidades astron\u00f3micas (UA) do Sol e a 0,98 UA da Terra, a un \u00e1ngulo de 107 graos con respecto da li\u00f1a Terra-Sol e co eixo de rotaci\u00f3n da nave apuntando na direcci\u00f3n do movemento. A m\u00e1xima aproximaci\u00f3n entre a nave e o cometa foi de 596\u00a0km.\nGiotto estabiliz\u00e1base mediante xiro, a 15 r.p.m. e ti\u00f1a forma de cilindro baixo de 1,85 m de di\u00e1metro e 1,1 m de longo. O seu interior compartiment\u00e1base en tres plataformas, consistentes nun disco dentro do cilindro da nave con diversos sistemas montados nelas: a superior, de 30\u00a0cm de alto, unha plataforma principal, de 40\u00a0cm de alto, e a plataforma cient\u00edfica, tam\u00e9n de 30\u00a0cm e altura. Nun dos extremos do cilindro atop\u00e1base un tr\u00edpode que rodeaba \u00e1 antena de alta ganancia, dando unha altura total de 2,85 m \u00e1 nave. No outro extremo atop\u00e1base o motor, coa tobeira sobresa\u00edndo do cilindro. A nave levaba un escudo contra o po formado por un disco frontal de aluminio de 1\u00a0mm de espesor e un disco de kevlar de 12\u00a0mm de espesor e cunha separaci\u00f3n de 25\u00a0cm entre \u00e1mbolos dous discos. O escudo pod\u00eda soportar impactos de part\u00edculas de ata 1 gramo de masa.\nT\u00f3dolos experimentos funcionaron ben durante o encontro, devolvendo datos sobre o n\u00facleo, a cola e a coma do cometa que levaron a novos descubrimentos cient\u00edficos, entre eles a identificaci\u00f3n clara por primeira vez do n\u00facleo dun cometa. Catorce segundos antes da m\u00e1xima aproximaci\u00f3n a nave impacto cunha part\u00edcula o suficientemente grande como para desviar o vector do seu momento angular ata 0,9 graos, nutando arredor do novo vector cun per\u00edodo de 16 segundos e cunha amplitude de 0,9 graos, implicando que a antena desvi\u00e1base periodicamente da direcci\u00f3n ideal para transmitir, polo que durante os seguintes 32 minutos, mentres a nave se estabilizaba, os datos se recibiron de maneira intermitente na Terra. Independentemente do incidente de impacto, o encontro co cometa danou o espello da c\u00e1mara, alg\u00fans dos detectores de po e a maior parte de experimentos con alg\u00fan tipo de abertura debido \u00e1 fricci\u00f3n co po do cometa e \u00e1 alta velocidade relativa do encontro.\nMisi\u00f3n estendida.\nA an\u00e1lise da \u00f3rbita de Giotto mostrou que cun pequeno cambio de \u00f3rbita a nave ser\u00eda capaz de sobrevoar o cometa Grigg-Skjellerup, polo que a ESA dirixouna a sobrevoar a Terra o 2 de xullo de 1990 a unha distancia de 16.300\u00a0km, convert\u00e9ndose na primeira nave en facer semellante manobra vindo do espazo profundo e adquirindo o pulo necesario para o cambio orbital.\nGiotto sobrevoou o cometa Grigg-Skjellerup o 10 de xullo de 1992, a unha aproximaci\u00f3n m\u00e1xima de 200\u00a0km do n\u00facleo do cometa e unha velocidade relativa de 14\u00a0km/s. O encontro tivo lugar a 1,01 UA do Sol e 1,43 UA da Terra. Os instrumentos foron encendidos o d\u00eda anterior \u00f3 encontro. De todos os experimentos, oito a\u00ednda funcionaban, proporcionando novos datos sobre o cometa.\nAs operaci\u00f3ns coa sonda finalizaron oficialmente o 23 de xullo de 1992, tras axustar lixeiramente a s\u00faa \u00f3rbita e po\u00f1ela en hibernaci\u00f3n. Giotto sobrevoou a Terra unha \u00faltima vez o 1 de xullo de 1999, a unha distancia de 219.000\u00a0km.\nInstrumentos.\nA nave levaba dez experimentos a bordo:"}
{"id": "242277", "revid": "4817", "url": "https://gl.wikipedia.org/wiki?curid=242277", "title": "Giotto", "text": ""}
{"id": "242280", "revid": "56817", "url": "https://gl.wikipedia.org/wiki?curid=242280", "title": "Modjo", "text": "Modjo foi un d\u00fao franc\u00e9s de house, electr\u00f3nica e pop, fundado no ano 1998 e disolto en 2002. O d\u00fao estaba formado por Romain Tranchart e Yann Destagnol."}
{"id": "242281", "revid": "1131", "url": "https://gl.wikipedia.org/wiki?curid=242281", "title": "R\u00e2\u0219nov", "text": "R\u00e2\u0219nov (en alem\u00e1n \"Rosenau\"; en h\u00fangaro \"Barcarozsny\u00f3\"; no dialecto sax\u00f3n transilvano: \"Rusn\u00e2\"; do lat\u00edn: \"Rosnovia\") \u00e9 unha vila do Condado de Bra\u015fov, Roman\u00eda cunha poboaci\u00f3n duns 16\u00a0000 habitantes. Ten unha superficie de 164,36 km2.\nAt\u00f3pase a uns 15\u00a0km da vila de Bra\u015fov e m\u00e1is ou menos \u00e1 mesma distancia de Bran, na estrada que liga as rexi\u00f3ns de Valaquia e Transilvania. Co\u00f1\u00e9cese pola s\u00faa cidadela no alto dun outeiro.\nHistoria.\nEn 1956 a poboaci\u00f3n era de 7.974 habitantes, en 2011 case o dobre: 14.081. \u00c9 pos\u00edbel que o nome derive do eslavo \"\u017er\u016dnovy\", que significa (vila ou val) \"do mu\u00ed\u00f1o\". No s\u00e9culo XIV, os documentos xermanos xa empregaban o nome de \"Rasnov\", mais o nome alem\u00e1n actual, \"Rosenau\", bas\u00e9ase na etimolox\u00eda popular, influenciada pola verba alem\u00e1 \"Rose\" (roseira ou rosa).\nA vila moderna actual at\u00f3pase nunha chaira aos p\u00e9s dun outeiro. No alto da lomba at\u00f3panse os restos da cidadela de R\u00e2\u0219nov constru\u00edda contra o ano 1215 polos cabaleiros teut\u00f3ns e que foi mencionada por vez primeira en 1331. A cidadela conquistouse s\u00f3 unha vez na historia, al\u00e1 polo ano 1600 por Gabriel B\u00e1thory.\nEn 1856 descubriuse preto da vila un campamento romano (orixinariamente un castro), o Castro de Cumidava.\nTurismo.\nPode chegarse a R\u00e2\u0219nov collendo un autocar (por 4 lei) dende a tur\u00edstica vila Bra\u0219ov (a tres horas en tren dende Bucarest). R\u00e2\u0219nov at\u00f3pase na estrada que leva a Bran, onde se atopa o famoso castelo de Dr\u00e1cula. A vila nova at\u00f3pase na parte baixa, nunha chaira par dun alto outeiro onde se atopa a fortaleza e un enorme letreiro co nome da vila ao estilo Hollywood. A vila nova conta cunha igrexa e bonitas casas saxoas pintadas a cores. Para chegar at\u00e9 a cidadela o mellor xeito e cami\u00f1ar menos dun quil\u00f3metro por unha estrada at\u00e9 a base do outeiro, dende al\u00ed organ\u00edzanse subidas nunha especie de tren-tractor ao cumio cada 20 minutos. Para entrar na cidadela hai que pagar uns 8 lei por persoa, dentro atoparemos unha aldea medieval medio derru\u00edda, algunhas tendas de recordos e unhas fermosas vistas do val e dos C\u00e1rpatos.\nLenda.\nHai unha lenda arredor da cidadela de R\u00e2\u0219nov. Durante un longo asedio \u00e1 fortaleza, os cidad\u00e1ns de R\u00e2\u015fnov comezaron a se preocupar pola falla de auga fresca dispo\u00f1\u00edbel; as\u00ed que ordenaron a dous soldados turcos, que foran capturados con anterioridade, a cavar un pozo no centro da fortaleza; promet\u00e9ndolles que os ceibar\u00edan unha vez remataran o traballo. \nSegundo a lenda local, levoulles 17 anos rematar o pozo, e a\u00ednda as\u00ed os mataron. A\u00ednda hoxe podemos ollar este famoso pozo no centro da fortaleza de R\u00e2\u015fnov; ten 143 metros de fondura.\nDeporte.\nO complexo deportivo de R\u00e2\u0219nov constru\u00eduse \u00e1s aforas da vila, no val de C\u0103rbunarii, para o festival xuvenil ol\u00edmpico de inverno europeo 2013 que tivo lugar preto da vila de Bra\u015fov."}
{"id": "242288", "revid": "18868", "url": "https://gl.wikipedia.org/wiki?curid=242288", "title": "Rasnov", "text": ""}
{"id": "242289", "revid": "3054", "url": "https://gl.wikipedia.org/wiki?curid=242289", "title": "Brasov", "text": ""}
{"id": "242291", "revid": "1131", "url": "https://gl.wikipedia.org/wiki?curid=242291", "title": "Teatro cr\u00edtico universal", "text": "Teatro cr\u00edtico universal, subtitulado Discursos varios en todo g\u00e9nero de materias para desenga\u00f1o de errores comunes, \u00e9 unha extensa colecci\u00f3n de ensaios escrita por Benito Xer\u00f3nimo Feijoo e Montenegro, publicada en oito tomos entre 1726 e 1739. Ten a s\u00faa continuaci\u00f3n en \"Cartas eruditas y curiosas\", publicadas en seis tomos entre 1742 e 1760.\nCaracter\u00edsticas.\nA obra, escrita no contexto da era da Ilustraci\u00f3n, recolle no t\u00edtulo a acepci\u00f3n teatro como \"panorama xeral\", com\u00fan naquel momento. Abrangue cento dezaoito ensaios que abordan as m\u00e1is diversas materias, como filolox\u00eda, f\u00edsica, matem\u00e1tica, ciencias naturais, medicina, astronom\u00eda, xeograf\u00eda, econom\u00eda, dereito, relixi\u00f3n, pol\u00edtica, filosof\u00eda ou literatura. O obxectivo de Feijoo, xa indicado no subt\u00edtulo, pretende corrixir vellas superstici\u00f3ns, prexu\u00edzos e costumes, cuesti\u00f3n que xa emprenderan autores europeos como Thomas Browne en Inglaterra e Christian Thomasius en Alema\u00f1a. Feijoo aparece como unha figura defensora do m\u00e9todo experimental en ciencia, am\u00f3sase moderadamente esc\u00e9ptico en asuntos relativos \u00e1 haxiograf\u00eda, a\u00ednda que sen reflectir ningunha d\u00fabida sobre o dogma cat\u00f3lico. Feijoo escribiu esta obra cun estilo sinxelo, con influencia do estilo e aire, ent\u00f3n predominante, da prosa francesa.\nFoi unha das obras m\u00e1is divulgadas e pol\u00e9micas do s\u00e9culo XVIII espa\u00f1ol, chegando aos 600.000 exemplares vendidos, e sendo traducida ao ingl\u00e9s, franc\u00e9s, italiano, alem\u00e1n e portugu\u00e9s. Recibiu a cr\u00edtica de coet\u00e1neos seus, como Salvador Jos\u00e9 Ma\u00f1er, que chegou a escribir un \"Anti-Theatro Cr\u00edtico\". Por\u00e9n, recibiu boa acollida por parte do papa Bieito XIV e de diversos prelados e escritores. O rei Fernando VI de Espa\u00f1a nomeou o Padre Feixoo Conselleiro do reino, se ben o padre beneditino rechazou permanecer na corte.\nTem\u00e1tica.\nUn dos ensaios, \"Defensa de las mujeres\", aborda a igualdade entre o home e a muller, centrada no aspecto do entendemento. Esta obra provocou numerosas opini\u00f3ns en contra, tanto por parte do estamento eclesi\u00e1stico como do Secular. O texto adoita inclu\u00edrse como unha das obras precursoras do feminismo."}
{"id": "242296", "revid": "1888", "url": "https://gl.wikipedia.org/wiki?curid=242296", "title": "Bran", "text": "Bran p\u00f3dese referir a:"}
{"id": "242298", "revid": "56817", "url": "https://gl.wikipedia.org/wiki?curid=242298", "title": "Bran, Roman\u00eda", "text": "Bran (en alem\u00e1n \"T\u00f6rzburg\"; en h\u00fangaro \"T\u00f6rcsv\u00e1r\") \u00e9 unha vila de Transilvania pertencente ao Condado de Bra\u015fov, na raia con Valaquia (actualmente, Roman\u00eda) en plenos C\u00e1rpatos transilvanos. A aldea ten unha superficie de 67,85 km\u00b2 e unha poboaci\u00f3n en 2011 de 5.573 habitantes. \u00c1chase a tan s\u00f3 30 km da cidade de Bra\u015fov e div\u00eddese en cinco lugares: Bran, Poarta, Predelu\u0163, \u015eimon e Sohodol. \n\u00c9 moi co\u00f1ecida polo castelo medieval de Bran (en roman\u00e9s \"Castelul Bran\"); que leva a sona de ser o Castelo de Dr\u00e1cula. Crese que realmente Vlad \u021aepe\u0219 (Vlad III o empalador), personaxe hist\u00f3rico no que se inspirou a novela do escritor irland\u00e9s Bram Stoker, s\u00f3 pasou nel uns d\u00edas de cami\u00f1o \u00e1 cadea en Budapest."}
{"id": "242299", "revid": "1131", "url": "https://gl.wikipedia.org/wiki?curid=242299", "title": "Cartas eruditas y curiosas", "text": "Cartas eruditas y curiosas en que, por la mayor parte se contin\u00faa el designio del Teatro Cr\u00edtico Universal, impugnando, o reduciendo a dudosas, varias opiniones comunes \u00e9 unha obra de Benito Xer\u00f3nimo Feijoo e Montenegro, publicada en cinco volumes entre 1742 e 1760.\n\u00c9 unha obra de car\u00e1cter continu\u00edsta respecto \u00e1 s\u00faa obra anterior, \"Teatro cr\u00edtico universal\" (1726-1739), e incl\u00fae 163 cartas analizando diversas materias. Est\u00e1 escrita desde un punto de vista racionalista, propio da Ilustraci\u00f3n, de car\u00e1cter desmitificador e favorable ao m\u00e9todo experimental e a reforma da educaci\u00f3n. Ten un estilo sinxelo, alleo \u00e1 ornamentaci\u00f3n e a artificiosidade do barroco, e incl\u00fae numerosos galicismos.\nTem\u00e1tica.\nA obra sup\u00f3n un esforzo enciclop\u00e9dico de divulgaci\u00f3n dos avances do seu tempo, dentro dunha completa ortodoxia co dogma cat\u00f3lico. F\u00e1lase de campos diversos como a filolox\u00eda, f\u00edsica, matem\u00e1tica, historia natural, medicina, astronom\u00eda, xeograf\u00eda, econom\u00eda, dereito pol\u00edtico ou literatura, amais de crenzas populares, milagres, superstici\u00f3ns e biograf\u00edas de personaxes coet\u00e1neos\nNo primeiro volume (1742; 45 cartas) os temas son moi variados: f\u00edsica, medicina, m\u00fasica, superstici\u00f3ns, milagres, virtudes do chocolate e o tabaco... A carta oitava d\u00e1 conta dun suceso acontecido en Pontevedra. O segundo volume (1745; 28 cartas) consta de reformas xur\u00eddicas e teolox\u00eda moral. O terceiro volume (1750; 32 cartas) analiza temas diversos como o exterminio de ladr\u00f3ns, a teor\u00eda de Cop\u00e9rnico, os adagios, os xogo de azar nos naipes e os exorcismos. No cuarto volume (1753; 26 cartas) estuda teor\u00eda de Isaac Newton, a causa de Ana Bolena e a Masoner\u00eda, entre outros asuntos. O quinto volume (1760; 30 cartas) toca temas como a devoci\u00f3n mariana, os serm\u00f3ns, a medicina chinesa, os terremotos, as relixi\u00f3ns precolombianas e a necesidade de aprender linguas modernas, en particular o franc\u00e9s, en prexu\u00edzo das denominadas linguas cl\u00e1sicas."}
{"id": "242300", "revid": "23204", "url": "https://gl.wikipedia.org/wiki?curid=242300", "title": "EMedicine", "text": "eMedicine \u00e9 unha base de datos de co\u00f1ecementos m\u00e9dicos en li\u00f1a fundada no ano 1996 polos m\u00e9dicos Scott Plantz e Richard Lavely. Foi vendida a WebMD en xaneiro de 2006. \u00c9 un sitio web que cont\u00e9n s\u00ednteses cl\u00ednicas de doenzas, elaboradas por expertos en sa\u00fade. Est\u00e1 composta polos temas principais de 62 especialidades m\u00e9dicas."}
{"id": "242301", "revid": "98629", "url": "https://gl.wikipedia.org/wiki?curid=242301", "title": "Desmielinizaci\u00f3n", "text": "En biolox\u00eda, a desmielinizaci\u00f3n \u00e9 a perda da va\u00ed\u00f1a de mielina que illa os nervios. As neuronas, c\u00e9lulas do sistema nervioso, est\u00e1n arrodeadas por unha substancia chamada mielina, que favorece a conduci\u00f3n el\u00e9ctrica. No sistema nervioso central, a mielina f\u00f3rmase a expensas da membrana plasm\u00e1tica dos oligodendrocitos, mentres que no sistema nervioso perif\u00e9rico depende das c\u00e9lulas de Schwann. Cando a mielina \u00e9 destru\u00edda, a conduci\u00f3n dos sinais el\u00e9ctricos ao longo dos nervios vese seriamente afectada, e en consecuencia os nervios perden a s\u00faa funcionalidade co paso do tempo. A desmielinizaci\u00f3n comporta ademais unha perda da velocidade de conduci\u00f3n do impulso e da resposta, perda de propiedades de conduci\u00f3n, consumo enerx\u00e9tico pouco eficiente e desorganizaci\u00f3n do sistema nervioso.\nDoenzas que cursan con desmielinizaci\u00f3n.\n\"Artigo principal: Doenza desmielinizante\"\nA desmielinizaci\u00f3n e \u00e9 o sinal de certas doenzas neurodexenerativas autoimmunes, como a esclerose m\u00faltiple, a encefalomielite diseminada aguda, a mielite transversa, a polirradiculoneuropat\u00eda desmielinizante inflamatoria cr\u00f3nica, a s\u00edndrome de Guillain-Barr\u00e9, a mielinose da ponte de Varolio central, e enfermidades desmielinizadoras herdadas como a leucodistrofia, e a enfermidade de Charcot-Marie-Tooth. Os pacientes de anemia perniciosa poden tam\u00e9n sufrir danos neurais se a s\u00faa doenza non se diagnostica axi\u00f1a. A dexeneraci\u00f3n combinada subaguda da medula espi\u00f1al, que \u00e9 un efecto secundario da anemia perniciosa, pode orixinar desde lixeiros danos nos nervios perif\u00e9ricos a danos graves no sistema nervioso central, que afectan \u00e1 fala, equilibrio e consciencia cognitiva. Cando se degrada a mielina, a conduci\u00f3n dos sinais ao longo do nervio pode deteriorarse ou perderse e o nervio pode chegar a dexenerar."}
{"id": "242303", "revid": "895", "url": "https://gl.wikipedia.org/wiki?curid=242303", "title": "99%", "text": "99% \u00e9 o s\u00e9timo \u00e1lbum de estudio do grupo de punk rock espa\u00f1ol\u00a0Ska-P, publicado o 5 de marzo de 2013."}
{"id": "242311", "revid": "1888", "url": "https://gl.wikipedia.org/wiki?curid=242311", "title": "Santa Ux\u00eda de Fao", "text": ""}
{"id": "242313", "revid": "98629", "url": "https://gl.wikipedia.org/wiki?curid=242313", "title": "Castelo de Bran", "text": "O castelo de Bran (en roman\u00e9s: \"Castelul Bran\"; en alem\u00e1n: \"T\u00f6rzburg\"; en h\u00fangaro:\"T\u00f6rcsv\u00e1ri kast\u00e9ly\") \u00e9 un castelo (fortificaci\u00f3n) medieval localizado nun outeiro da aldea de Bran moi preto da vila de Bra\u015fov, \u00e9 monumento nacional e un dos s\u00edmbolos de Roman\u00eda.\nA fortificaci\u00f3n \u00e1chase na raia entre as rexi\u00f3ns deTransilvania e Valaquia, na estrada secundaria romanesa DN73. O seu valor estriba na s\u00faa antig\u00fcidade e arquitectura, por\u00e9n comunmente se co\u00f1ece coma o \"Castelo de Dr\u00e1cula\" e \u00e9 esa a s\u00faa principal atracci\u00f3n tur\u00edstica. O castelo foi unha das m\u00faltiples localizaci\u00f3ns ligadas a Vlad \u021aepe\u0219, persoeiro hist\u00f3rico no que se inspirou o personaxe do Conde Dr\u00e1cula da novela hom\u00f3nima do irland\u00e9s Bram Stoker do s\u00e9culo XIX. Crese que a s\u00faa verdadeira fortaleza foi o Castelo de Poenari, hoxe parcialmente en ru\u00ednas; tam\u00e9n morou no Castelo de Hunyad.\nCon todo non hai evidencia de que Stoker escoitara falar deste castelo, que pouco ten que ver con Vlad III, O Empalador, voivoda de Valaquia, a suposta inspiraci\u00f3n de Dr\u00e1cula. Como descubriu o autor belga Hans Corneel de Roos, a localizaci\u00f3n que Bram Stoker ti\u00f1a en mente realmente do castelo de Dr\u00e1cula cando estaba a escribir a novela era o cumio dunha monta\u00f1a illada, o Monte Izvorul C\u0103limanului, de 2.033 m de alto, situado nos Alpes Kelemen transilvanos preto da fronteira con Moldavia.\nHoxe en d\u00eda o castelo, que pouco ten que ver co estilo g\u00f3tico escuro e terror\u00edfico dos filmes baseados na novela, \u00e9 un museo aberto aos turistas, cunha mostra de obras de arte e mobiliario colecci\u00f3n da Ra\u00ed\u00f1a Mar\u00eda de Saxonia. Aos p\u00e9s do outeiro hai un pequeno museo ao ar libre de construci\u00f3n tradicional romanesa (cabanas, celeiros etc.) de todo o pa\u00eds.\nDescrici\u00f3n e historia.\nA fortaleza est\u00e1 emprazada na raia entre Transilvania e Valaquia e a s\u00faa arquitectura \u00e9 \u00fanica. No lugar onde achamos o castelo foi constru\u00edda unha fortaleza polos cabaleiros da Orde Teut\u00f3nica arredor de 1212, cando foron acollidos no Reino de Hungr\u00eda, despois de seren derrotados polos sarracenos en Terra Santa e regresaron de Palestina a Europa. Se ben esa pequena fortaleza foi arrasada co paso do tempo e recibiu as arremetidas das hordas t\u00e1rtaras en 1241, a estrutura actual foi ergueita por orde do rei Lu\u00eds I de Hungr\u00eda no 1377, para cumprir unha funci\u00f3n comercial e defensiva contra o voivoda de Valaquia.\nO castelo co\u00f1\u00e9cese hoxe por ser a morada do Conde Dr\u00e1cula, inspirado no pr\u00edncipe Vlad III O Empalador (nado Vlad Draculea) do s\u00e9culo XV. Por\u00e9n, non hai evidencias de que Vlad (famoso polo xeito cruel de dar morte aos seus inimigos) morase al\u00ed, e, segundo a maior\u00eda das versi\u00f3ns, \"O Empalador\" pasou s\u00f3 dous d\u00edas encerrado nos alxubes do castelo, cando a rexi\u00f3n estaba ocupada polos otom\u00e1ns.\nLogo de rematar a primeira guerra mundial, en 1920, asinouse o Tratado de Trianon, onde a rexi\u00f3n de Transilvania ser\u00e1 cedida ao Reino de Roman\u00eda, polo que o castelo de Bran pasou a pertencer \u00e1 administraci\u00f3n romanesa.\nO castelo, que foi posesi\u00f3n da Princesa Ileana (Helena de Roman\u00eda), que o herdou de s\u00faa nai, a Ra\u00ed\u00f1a Mar\u00eda, foi incautado polo Goberno comunista de Roman\u00eda en 1948. Durante moitos anos foi descoidado, mais trala restauraci\u00f3n dos anos 1980 e a Revoluci\u00f3n romanesa de 1989, pasou a ser un destino tur\u00edstico.\nO herdeiro legal do castelo era o fillo da Princesa Ileana, o Arquiduque Dominico (Domingos de Habsburgo), e en 2006 o goberno roman\u00e9s llo devolveu. O Arquiduque Domingos \u00e9 un enxe\u00f1eiro estadounidense que mora en Nova York. En 2007, Domingos de Habsburgo puxo \u00e1 venda o castelo polo prezo de 50 mill\u00f3ns de euros e a oferta foi aceptada por Roman Abramovich, un multimillonario ruso do petr\u00f3leo, mais finalmente o trato non se fechou, polo que a propiedade segue en mans dos Habsburgo.\nNunha publicaci\u00f3n da revista \"Forbes\" dos Estados Unidos, o castelo foi valorado en 140 mill\u00f3ns de d\u00f3lares, cantidade xustificada polos expertos por mor aos ingresos que poder\u00eda fornecer este edificio hist\u00f3rico como foco tur\u00edstico. Por\u00e9n os propietarios actuais e mailas autoridades insisten en rexeitar o mito de Dr\u00e1cula, e prohiben explotar o castelo coma \"parque tem\u00e1tico\" sobre este personaxe, o que lle resta moito do seu atractivo. Segundo as \u00faltimas novas, a familia Von Habsburg decidiu crear unha sociedade a medias coas autoridades, para manter o castelo aberto aos turistas.\nInspiraci\u00f3n para a novela \"Dr\u00e1cula\".\nPresuntamente, Bram Stoker moldeou partes do car\u00e1cter do Conde Dr\u00e1cula base\u00e1ndose en aspectos do persoeiro real de Vlad Draculea, e usou Bran como modelo para describir o castelo deste vampiro.\nA imaxe do castelo de Bran empregouse en m\u00faltiples adaptaci\u00f3ns f\u00edlmicas de \"Dr\u00e1cula\", e de xeito informal chegou se ser co\u00f1ecido coma \u00ab\"Castelo de Dr\u00e1cula\"\u00bb.\nTurismo.\nO castelo \u00e1chase a uns 30 quil\u00f3metros da tur\u00edstica vila de Bra\u015fov (a 3 horas en tren de Bucarest). Dende Bra\u015fov p\u00f3dese coller comodamente un bus dende a Estaci\u00f3n de Autobuses (\"Autogara 2\") por 14 lei (3,5 \u20ac). Ch\u00e9gase a Bran en 20 minutos.\nA econom\u00eda local fixo ligaz\u00f3n coa novela para impulsar o turismo, e nos arredores do castelo hai unha grande feira onde se poden conseguir todo tipo de obxectos relacionados co vampiro (tarxetas postais, im\u00e1ns, cuncas, camisetas etc.)"}
{"id": "242314", "revid": "1131", "url": "https://gl.wikipedia.org/wiki?curid=242314", "title": "Universidad del Desarrollo", "text": "A Universidade del Desarrollo (\"UDD\") \u00e9 unha universidade privada chilena. Foi fundada no ano 1990 e ten 2 campus: un en Concepci\u00f3n e outro en Santiago. Hoxe conta con 9.950 estudantes.\nFacultades.\nA UDD ten as seguintes facultades:"}
{"id": "242315", "revid": "34681", "url": "https://gl.wikipedia.org/wiki?curid=242315", "title": "Carmine Crocco", "text": "Carmine Crocco, co\u00f1ecido como Donatello, nado o 5 de xu\u00f1o de 1830 en Rionero in Vulture e finado o 18 de xu\u00f1o de 1905 en Portoferraio, foi un bandido e guerrilleiro italiano, o m\u00e1is temible no s\u00e9culo XIX en Italia.\nDeixou o servizo militar despois de matar un compa\u00f1eiro e, para evitar a prisi\u00f3n, entrou no ex\u00e9rcito de Giuseppe Garibaldi para recibir a graza pero foi detido. Tras a unificaci\u00f3n italiana, tornouse o xefe da reacci\u00f3n borb\u00f3nica e dirixiu un ex\u00e9rcito de 2.000 homes contra o Reino de Italia. Foi preso e morreu en prisi\u00f3n."}
{"id": "242317", "revid": "25871", "url": "https://gl.wikipedia.org/wiki?curid=242317", "title": "F\u00e9licien Trewey", "text": "F\u00e9licien Trewey, nado F\u00e9licien-Fran\u00e7ois Trevey o 23 de maio de 1848 en Angoul\u00eame e finado o 2 de decembro de 1920 en Asni\u00e8res-sur-Seine, foi un c\u00e9lebre artista do entretemento franc\u00e9s, nos seus espect\u00e1culos inclu\u00eda sombras chinesas, comedia, ilusionismo, acrobacia, maxia, chapeugraf\u00eda ou m\u00edmica.\nTraxectoria.\nResidente en Marsella desde neno aos quince anos formou parella art\u00edstica cun mozo acr\u00f3bata, actuando en caf\u00e9s das vilas durante un ano para logo seguir en music halls de Marsella, realizando comedia e pantominas, chegando a actual no Alcazar un dos mellores locais da cidade e acadar o \u00e9xito coa s\u00faa actuaci\u00f3n, convert\u00e9ndose nun dos artistas favoritos nas feiras das cidades e vilas da Provenza, creando a s\u00faa propia compa\u00f1\u00eda itinerante de pantomima e variedades en 1867 cando ti\u00f1a 19 anos . En Bordeos acadou o \u00e9xito como acr\u00f3bata e ao chegar a Par\u00eds o seu \u00e9xito foi rotundo, durante nove anos levou o seu espect\u00e1culos polas mellores salas da cidade, a partir de 1876 a s\u00faa fama f\u00edxose internacional e percorreu moitas capitais europeas con grande \u00e9xito , actuando para o rei Eduardo VII, para o emperador de Austria ou o bar\u00f3n Rothschild e realizou unha xira polos Estados Unidos. As s\u00faas imitaci\u00f3ns dos personaxes c\u00e9lebres da s\u00faa \u00e9poca como Gambetta, Bismarck, Thiers, Mistral ou \u00c9mile Zola tanto en sombras chinesas como en chapeugraf\u00eda foron unanimente reco\u00f1ecidas como das mellores representaci\u00f3ns da \u00e9poca . Apareceu en varios filmes dirixidos polo seus amigos, os irm\u00e1ns Lumi\u00e8re como \"Chapeaux a Transformations\" (1895),\"The Photographe\" (1895), \"Danseuses des rues\" (1896), \"Partie de cartes\" (1895) ata o punto de que mesmo alg\u00fans o consideran a primeira estrela cinematogr\u00e1fica , e os irm\u00e1ns Lumi\u00e8re d\u00e9ronlle a concesi\u00f3n exclusiva do seu invento no Reino Unido polo que \u00e9 tam\u00e9n tam\u00e9n co\u00f1ecido como o introdutor do cinematogr\u00e1fico Lumi\u00e8re no Reino Unido ao dar a primeiro espect\u00e1culo con filme o 20 de febreiro de 1896 en Londres nun pase para a prensa e ao d\u00eda seguinte para o p\u00fablico Publicou os libros \"Comment cela se fait\" (1890) e \"Papier multiforme\" (1913)."}
{"id": "242318", "revid": "18868", "url": "https://gl.wikipedia.org/wiki?curid=242318", "title": "Castelo de Dr\u00e1cula", "text": ""}
{"id": "242320", "revid": "56817", "url": "https://gl.wikipedia.org/wiki?curid=242320", "title": "Porsche 911", "text": "O Porsche 911 \u00e9 unha serie de modelos de autom\u00f3bil deportivo producida polo fabricante alem\u00e1n Porsche entre os anos 1964 e 1989. Pertence \u00f3 segmento de deportivos con motor b\u00f3xer de 6 cilindros colocados na parte dianteira do coche, con tracci\u00f3n \u00e1s 2 rodas dianteiras e 2+2 asentos. Os primeiro motores eran de 2'0 litros, e co tempo chegaron os de 2'2 en 1969, de 2'4 en 1971, de 2'7 en 1974, de 3'0 en 1976 e 3'2 en 1983, pasando dunha potencia de 110 CV en 1964 \u00f3s 300 CV das \u00faltimas versi\u00f3ns.\nO \u00e9xito comercial da li\u00f1a 911 fixo que t\u00f3dolos sucesores deste modelo mante\u00f1an este nome comercial, malia ser modelos diferentes. As\u00ed, o 930, o 964, o 993, o 996, o 997 e o 991 actual, foron todos comercializados como Porsche 911."}
{"id": "242321", "revid": "98629", "url": "https://gl.wikipedia.org/wiki?curid=242321", "title": "URBA Top 12", "text": "O Torneo da URBA \u00e9 o campionato de rugby m\u00e1is antigo e importante da Arxentina, organizado pola Uni\u00f3n de Rugby de Bos Aires dende 1899.\nFormato.\nA URBA ten 80 clubs afiliados, divididos en 4 divisi\u00f3ns segundo o seu nivel competitivo. Os 24 equipos da m\u00e1xima categor\u00eda div\u00eddense en 2 grupos (Zona A e Zona B) cada un con 12 equipos, e disputan unha primeira fase de 11 xornadas. Trala primeira fase clasif\u00edcanse os 7 primeiros equipos de cada grupo para disputar o chamado Top 14 da URBA, que \u00e9 a liga definitiva. No Top 14, partindo de cero, x\u00f3ganse outras 13 xornadas de liga. \u00d3 remate desta liga, os 6 primeiros da t\u00e1boa acadan o dereito a disputar as eliminatorias polo t\u00edtulo. Nelas enfr\u00f3ntanse primeiro o 3\u00ba fronte o 6\u00ba e o 4\u00ba fronte o 5\u00ba. Os dous primeiros da t\u00e1boa agardan entre tanto para saber cales ser\u00e1n os seus 2 rivais nas semifinais."}
{"id": "242326", "revid": "56817", "url": "https://gl.wikipedia.org/wiki?curid=242326", "title": "Alxube", "text": "Un alxube \u00e9 un tipo de prisi\u00f3n, que normalmente consiste nunha cela que se sit\u00faa en pisos inferiores (como cavernas) e que ti\u00f1a como funci\u00f3n reter prisioneiros, moitas veces por longos per\u00edodos."}
{"id": "242327", "revid": "18868", "url": "https://gl.wikipedia.org/wiki?curid=242327", "title": "Calabozo", "text": ""}
{"id": "242331", "revid": "1131", "url": "https://gl.wikipedia.org/wiki?curid=242331", "title": "Ponte do Pozo Negro", "text": "A ponte do Pozo Negro ou do \"Puzo\" Negro \u00e9 unha ponte constru\u00edda sobre o r\u00edo Deza entre as parroquias de Ponte (Silleda) e San Pedro de Los\u00f3n (Vila de Cruces).\nSituaci\u00f3n e descrici\u00f3n.\nSit\u00faase a car\u00f3n do Pozo Negro, do cal toma o nome. Este pozo do Deza recibe esta denominaci\u00f3n debido \u00e1 cor escura que toma a auga do r\u00edo nese lugar.\nConsta dunha plataforma de formig\u00f3n e ferro, protexida por unha varanda tam\u00e9n de ferro. Esta plataforma sostense sobre d\u00faas paredes de parede levantadas a ambas lados do r\u00edo, estando contru\u00edda a do lado de Ponte sobre un penedo.\nHistoria.\nFoi constru\u00edda a comezos do s\u00e9culo XX para canalizar o tr\u00e1nsito de persoas e mercador\u00edas entre as terras do Corpi\u00f1o e Carbia e as de Trasdeza, onde se vi\u00f1a celebrando na parroquia de Silleda unha feira os d\u00edas 6 e 23 de cada mes. As\u00ed pois, o cami\u00f1o que se dirixe cara esta ponte a\u00ednda conserva o nome de \"cami\u00f1o da feira\".\nCoa mellora das v\u00edas e medios de comunicaci\u00f3n, esta ponte caeu en desuso en detrimento doutras pr\u00f3ximas (A Carixa, Ponte Taboada). No ano 1993, abriuse ao tr\u00e1nsito a PO-205, cuxo viaduto axudou a salvar o desnivel do Deza entre Ponte e San Pedro de Los\u00f3n. Na actualidade a ponte do Pozo Negro s\u00f3 \u00e9 utilizada por troiteiros e sendeiristas."}
{"id": "242334", "revid": "5863", "url": "https://gl.wikipedia.org/wiki?curid=242334", "title": "Illa Quiriquina", "text": "Illa Quiriquina \u00e9 unha illa chilena situada a 11\u00a0km ao norte da comuna de Talcahuano, precisamente na ba\u00eda de Concepci\u00f3n. O seu nome, do mapudungun significa \"moitos tordos\". Na actualidade es administrada pola Armada Chilena."}
{"id": "242337", "revid": "2074", "url": "https://gl.wikipedia.org/wiki?curid=242337", "title": "InterWiki", "text": ""}
{"id": "242338", "revid": "2074", "url": "https://gl.wikipedia.org/wiki?curid=242338", "title": "Interwikis", "text": ""}
{"id": "242344", "revid": "121631", "url": "https://gl.wikipedia.org/wiki?curid=242344", "title": "Gran Premio de Francia de 1968", "text": "O Gran Premio de Francia de f\u00f3rmula 1 de celebrouse no circu\u00edto de Rouen-Les-Essarts o 7 de xullo de 1968. Foi a sexta proba da tempada de F\u00f3rmula Un de .\nO piloto franc\u00e9s Jo Schlesser tivo un accidente mortal na segunda volta da carreira. O seu coche estrelouse e incendiouse, o chasis de magnesio do coche contribu\u00edu ao incendio."}
{"id": "242346", "revid": "2074", "url": "https://gl.wikipedia.org/wiki?curid=242346", "title": "Ligaz\u00f3n interwiki", "text": ""}
{"id": "242347", "revid": "58479", "url": "https://gl.wikipedia.org/wiki?curid=242347", "title": "Chill\u00e1n Viejo", "text": "Chill\u00e1n Viejo \u00e9 un municipio, cidade e comuna de Chile con 26.172 habitantes (INE 2002). Foi fundada no ano 1995 como municipio e ten unha superficie de 292\u00a0km2."}
{"id": "242349", "revid": "58479", "url": "https://gl.wikipedia.org/wiki?curid=242349", "title": "San Carlos, Chile", "text": "San Carlos \u00e9 unha cidade, municipio e unha comuna chilena. A s\u00faa \u00e1rea \u00e9 de 874\u00a0km2 e ti\u00f1a un total de 50.088 habitantes (INE 2002)."}
{"id": "242354", "revid": "22570", "url": "https://gl.wikipedia.org/wiki?curid=242354", "title": "Almicantarat", "text": "A palabra almic\u00e1ntara ou almicantarat, do \u00e1rabe cl\u00e1sico \"almuqan\u1e6dar\u0101t\", \u00e9 un substantivo masculino (almicantarat), a\u00ednda que pode usarse tam\u00e9n en x\u00e9nero feminino (almic\u00e1ntara), co que se designa en astronom\u00eda cada un dos c\u00edrculos imaxinarios paralelos ao horizonte que se supo\u00f1en descritos na esfera celeste para determinar a altura ou a depresi\u00f3n dos astros. D\u00faas estrelas que se atopan no mesmo almicantarat te\u00f1en a mesma Altura (astronom\u00eda)\nAlmicantarat do Sol.\nO almicantarat plano que cont\u00e9n o Sol util\u00edzase en enxe\u00f1er\u00eda ambiental para caracterizar a dispersi\u00f3n dos aerosois. Para levar a cabo as medidas util\u00edzase ou ben un espectrorradi\u00f3metro ou ben un fot\u00f3metro e t\u00f3manse a ambos lados do sol e en varios \u00e1ngulos.\nExisten varios modelos para obter propiedades dos aerosois do almicantarat do Sol. Os m\u00e1is relevantes foron desenvolvidos por Oleg Dubovik (usado na rede AERONET da NASA) e por Teruyuki Nakajima (chamado SKYRAD.PACK )."}
{"id": "242361", "revid": "98629", "url": "https://gl.wikipedia.org/wiki?curid=242361", "title": "Igrexa de San Miguel de Ponte", "text": "A igrexa de San Miguel de Ponte \u00e9 a igrexa parroquial de Ponte, no concello pontevedr\u00e9s de Silleda.\nLocalizaci\u00f3n.\nSit\u00faase na parte central da parroquia de Ponte, \u00e1s aforas do lugar de Trasdosisto e pr\u00f3xima tam\u00e9n ao lugar de Rosende.\nDescrici\u00f3n.\nFoi constru\u00edda sobre unha antiga capela adicada \u00e1 Virxe dos Remedios. A f\u00e1brica actual \u00e9 do s\u00e9culo XX. Destaca na fachada unha vent\u00e1 de medio punto e unha inscrici\u00f3n sobre a construci\u00f3n da citada fachada, rematada nunha espadana que alberga as camp\u00e1s. Conta cunha soa nave e o presbiterio sobresae por riba do resto da nave. Conv\u00e9n sinalar a curiosa disposici\u00f3n do edificio, cuxa fachada est\u00e1 situada ao sur, ao contrario que na maior\u00eda de igrexas, que te\u00f1en orientadas as fachadas cara o po\u00f1ente.\nConta no seu interior con 11 imaxes de distintos santos. Destaca pola s\u00faa antig\u00fcidade a do Arcanxo Miguel, patr\u00f3n desta fregues\u00eda. Ademais, destacan tres retablos: o altar maior, en cuxo centro se atopa o patr\u00f3n e no que se aparecen as letras Q C e D, iniciais da traduci\u00f3n ao castel\u00e1n do nome hebreo de San Miguel (\"Qui\u00e9n como Dios\"); o altar da \"Pur\u00edsima\" e o dos \"Remedios\". Na espadana at\u00f3panse d\u00faas camp\u00e1s de distinto tama\u00f1o. A m\u00e1is pequena delas, cun pequeno ba\u00f1o de prata, est\u00e1 datada do ano 1879 e formaba parella con outra algo maior das mesmas caracter\u00edsticas, que en 1948 tivo que ser substitu\u00edda por mor dunha fractura por outra de bronce dun tama\u00f1o algo maior. Como dato anecd\u00f3tico, nesta camp\u00e1 aparece o nome do parroco daquela \u00e9poca: don Manuel S\u00e1nchez Noya, que exerceu en Ponte en dous per\u00edodos distintos.\nArredor da igrexa, atopamos o cemiterio parroquial pechado cun valado de pedra, que no 2000 foi ampliado cara a un terreo situado nun plano inferior. Ao p\u00e9 dese valado e a car\u00f3n da fachada da igrexa, at\u00f3pase unha oliveira centenaria, que serve de acubillo para os fregueses nos d\u00edas de sol. A existencia desta \u00e1rbore deu p\u00e9 \u00e1 expresi\u00f3n \"ir para debaixo da oliveira\", dado que baixo ela se atopan varios nichos e sepulturas, que se usa para falar do feito de soterrar a unha persoa da parroquia. Ao adro acc\u00e9dese de d\u00faas maneiras: mediante unhas escaleiras que baixan desde o cami\u00f1o, no costado leste, e a nivel do chan, no lado sur. En cambio, ao cemiterio novo acc\u00e9dese por d\u00faas escaleiras, unha delas comunicando o adro con el, e por un portal.\nV\u00e9xase tam\u00e9n.\nLigaz\u00f3ns externas.\nFicha da igrexa de San Miguel de Ponte en Patrimonio Galego."}
{"id": "242363", "revid": "18868", "url": "https://gl.wikipedia.org/wiki?curid=242363", "title": "Gamallo", "text": ""}
{"id": "242364", "revid": "23204", "url": "https://gl.wikipedia.org/wiki?curid=242364", "title": "Noviercas", "text": "Noviercas \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 180 habitantes (INE 2012) e ocupa unha superficie de 91,56 km\u00b2."}
{"id": "242365", "revid": "23204", "url": "https://gl.wikipedia.org/wiki?curid=242365", "title": "Oncala", "text": "Oncala \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 100 habitantes (INE 2012) e ocupa unha superficie de 39,92 km\u00b2."}
{"id": "242366", "revid": "23204", "url": "https://gl.wikipedia.org/wiki?curid=242366", "title": "Pinilla del Campo", "text": "Pinilla del Campo \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 23 habitantes (INE 2012) e ocupa unha superficie de 19,39 km\u00b2."}
{"id": "242367", "revid": "23204", "url": "https://gl.wikipedia.org/wiki?curid=242367", "title": "Portillo de Soria", "text": "Portillo de Soria \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 17 habitantes (INE 2012) e ocupa unha superficie de 12,94 km\u00b2."}
{"id": "242368", "revid": "23204", "url": "https://gl.wikipedia.org/wiki?curid=242368", "title": "La P\u00f3veda de Soria", "text": "La P\u00f3veda de Soria \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 122 habitantes (INE 2012) e ocupa unha superficie de 64,30 km\u00b2."}
{"id": "242369", "revid": "23204", "url": "https://gl.wikipedia.org/wiki?curid=242369", "title": "Pozalmuro", "text": "Pozalmuro \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 73 habitantes (INE 2012) e ocupa unha superficie de 36,80 km\u00b2."}
{"id": "242370", "revid": "98629", "url": "https://gl.wikipedia.org/wiki?curid=242370", "title": "Quintanas de Gormaz", "text": "Quintanas de Gormaz \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 147 habitantes (INE 2012) e ocupa unha superficie de 29,96 km\u00b2."}
{"id": "242371", "revid": "89787", "url": "https://gl.wikipedia.org/wiki?curid=242371", "title": "Pyracantha", "text": "Pyracantha \u00e9 un x\u00e9nero de arbustos espi\u00f1entos perennes da familia Rosaceae, cuxa denominaci\u00f3n galega \u00e9 espi\u00f1os coraleiros (e, na zona oriental, esp\u00edns coraleiros), al\u00e9n do cultismo piracantos. Son nativos dunha \u00e1rea que abrangue dende o sueste de Europa at\u00e9 o sueste de Asia. Asem\u00e9llanse, e est\u00e1n relacionados cos \"Cotoneaster\", mais difer\u00e9ncianse destes polos bordos serrados das follas e polos numerosos espi\u00f1os (os \"Cotoneaster\" non te\u00f1en espi\u00f1os). Coraleiro fai referencia ao coral, \u00e9 dicir, que lembran o aspecto do coral, polos espi\u00f1os e pola cor vermella intensa dos froitos. En Galiza \u00e9 com\u00fan a especie \"Pyracantha coccinea\" coma planta ornamental en xard\u00edns privados ou ali\u00f1adas nas bermas e xard\u00edns das autoestradas.\nOs espi\u00f1os coraleiros acadan os 6 m de alto. As sete especies te\u00f1en flores abrancazadas e bagas arrubiadas ou amarelas (botanicamente son pomos. Florean a finais da primavera e comezos do ver\u00e1n, os froitos desenv\u00f3lvense a finais do ver\u00e1n, ficando ben chegandos cando remata o outono.\nH\u00edbridos e cultivares.\nA seguir os h\u00edbridos e cultivares seleccionados (as grafadas en letra grosa ga\u00f1aron o premio \"Award of Garden Merit\" da \"Royal Horticultural Society\" brit\u00e1nica):\nUsos.\nOs espi\u00f1os coraleiros son de gran valor ornamental. Cult\u00edvanse en xard\u00edns polas s\u00faas flores e p\u00f3las densamente cargadas de froitos rechamangueiros. Ademais, a s\u00faa estrutura espi\u00f1enta fai deste espi\u00f1o unha planta particularmente valiosa cando se quere crear unha barreira impenetr\u00e1bel, polo que \u00e9 ideal para crear sebes para choer propiedades e leiras, sendo unha boa alternativa aos valados ou muros convencionais.\nTam\u00e9n \u00e9 un bo arbusto para a vida salvaxe do xard\u00edn, fornecendo acubillo para o repouso e ni\u00f1ada de paxaros, flores para as abellas, e unha abundante fonte de bagas. As bagas dos \"Pyracantha\" non son velenosas, como normalmente se cre, son agres, mais comest\u00edbeis unha vez coci\u00f1adas. \u00dasanse tam\u00e9n para elaborar marmeladas. No Reino Unido e Irlanda \"Pyracantha\" e o x\u00e9nero irm\u00e1n \"Cotoneaster\" son unha fonte valiosa de n\u00e9ctar cando as abellas te\u00f1en poucas alternativas no que se co\u00f1ece coma \"carencia de xu\u00f1o\"."}
{"id": "242372", "revid": "23204", "url": "https://gl.wikipedia.org/wiki?curid=242372", "title": "Qui\u00f1oner\u00eda", "text": "Qui\u00f1oner\u00eda \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 12 habitantes (INE 2012) e ocupa unha superficie de 38,47 km\u00b2."}
{"id": "242374", "revid": "23204", "url": "https://gl.wikipedia.org/wiki?curid=242374", "title": "Los R\u00e1banos", "text": "Los R\u00e1banos \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 525 habitantes (INE 2012) e ocupa unha superficie de 101,53 km\u00b2."}
{"id": "242375", "revid": "1505", "url": "https://gl.wikipedia.org/wiki?curid=242375", "title": "Molly Brown", "text": ""}
{"id": "242376", "revid": "23204", "url": "https://gl.wikipedia.org/wiki?curid=242376", "title": "Rebollar, Soria", "text": "Rebollar \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 42 habitantes (INE 2012) e ocupa unha superficie de 10,38 km\u00b2."}
{"id": "242377", "revid": "56817", "url": "https://gl.wikipedia.org/wiki?curid=242377", "title": "Rebollar", "text": "O top\u00f3nimo castel\u00e1n Rebollar pode facer referencia a:"}
{"id": "242378", "revid": "23204", "url": "https://gl.wikipedia.org/wiki?curid=242378", "title": "Recuerda", "text": "Recuerda \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 104 habitantes (INE 2012) e ocupa unha superficie de 67,31 km\u00b2."}
{"id": "242379", "revid": "23204", "url": "https://gl.wikipedia.org/wiki?curid=242379", "title": "Rello", "text": "Rello \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 22 habitantes (INE 2012) e ocupa unha superficie de 24,39 km\u00b2."}
{"id": "242380", "revid": "98629", "url": "https://gl.wikipedia.org/wiki?curid=242380", "title": "Vod\u00fa", "text": "O vod\u00fa \u00e9 unha relixi\u00f3n polite\u00edsta orixinaria do golfo de Ben\u00edn e que se estendeu ao Caribe a trav\u00e9s da trata de escravos.\nHistoria.\nNado en Dahomey, saltou ao Caribe coa trata de escravos negros. Foi unha relixi\u00f3n perseguida, polo se recubriu do culto cat\u00f3lico aos santos e as\u00ed permaneceu durante s\u00e9culos ao longo das diferentes etapas pol\u00edticas de Hait\u00ed. Non foi ata 1986 que foi legalizado pola Constituci\u00f3n.\nCrenzas.\nExiste unha deidade suprema xemelga, \"Wamu-Lisa\", pero non recibe culto. Quen o reciben son os \"lwa\" ou \"loa\", xenios sobrenaturais (Legba, Ogu, Bar\u00f3n samdi, Ezili freda, Primo azaka, Mam\u00e1 Brigitte etc.) que serven de intermediarios entre a parella suprema \"Wamu-lisa\" e a humanidade, tendo cada un deles unha \"personalidade\" diferente e m\u00faltiples modos de ser louvados (por canci\u00f3ns, bailes, s\u00edmbolos rituais etc.). Non existe unha estrutura relixiosa homox\u00e9nea con dogmas e os sacerdotes vod\u00fa o (\"ougan\", homes; ou \"mabo\", mulleres) te\u00f1en a funci\u00f3n de p\u00f3rse en contacto cos \"loas\".\nOs \"lwa\" ou \"loa\" aparecen reagrupados en familias chamadas \"naci\u00f3ns\", divididas en diversos ritos; cada rito dist\u00ednguese por un cerimonial particular con sa\u00fados, oraci\u00f3ns, aclamaci\u00f3ns, bailes, instrumentos musicais e certos animais para o sacrificio:\nA clasificaci\u00f3n dos \"loa\" nos ritos non \u00e9 moi estrita e hai ritos secundarios que se asocian aos xenios doutro rito; de a\u00ed que non todos os \"loa\" te\u00f1an a mesma importancia. Existe unha xerarqu\u00eda, un \"lwa\" considerado como xefe: \"Legba\", ou \"Pap\u00e1 Legba\" (co\u00f1ecido en Cuba como \"Elegba' ou \"Ogu\" e en Brasil \"Eshu\"), abrindo o cami\u00f1o dos \"lwa\" aos humanos. Situado xerarquicamente despois de \"Legba\" aparece \"Ogu o vermello\", seguido de \"Bar\u00f3n samedi\".\nExiste tam\u00e9n un culto aos defuntos (a quen te\u00f1en que coidar pola paz dos vivos as\u00ed como servir de conselleiros e dar co\u00f1ecementos sobre plantas ou conceder riqueza) e aos xemelgos, que te\u00f1en gran poder pola s\u00faa identificaci\u00f3n co deus andr\u00f3xino \"Mawu-Lisa\".\nPr\u00e1cticas.\nFanse reuni\u00f3ns nos templos onde se levan a cabo cerimonias de contactos cos \"loa\" para poder seren protexidos por eles. Ofr\u00e9cense sacrificios cruentos e b\u00e1ilase ao ritmo dos tambores sagrados; neste bailes as persoas que entran en transo dise que son \"cabalgados\" por un \"loa\" e isto \u00e9 signo do \u00e9xito da cerimonia.\nSen a protecci\u00f3n dos \"loa\" o home at\u00f3pase a merc\u00e9 de varias forzas espirituais que lle poden facer dano.\nArte vod\u00fa.\nO vod\u00fa comezou a expresarse coa arte a trav\u00e9s da danza, a literatura (mitolox\u00edas) e a pintura haitiana. En 1906 Antoine Innocent \u00fasao de modo positivo nunha novela (\"Mimola\") e nos anos 50 Jacques Stephen Alexis no seu libro \"Les arbres musicians\" evoca unha atmosfera de misterio. En 1988 Ren\u00e9 Depestre obtivo o premio Renaudot con \"Hadriana de tous mes r\u00eaves\".\nNas pinturas relixiosas vod\u00fa tiveron unha grande influencia as cromolitograf\u00edas cat\u00f3licas na elecci\u00f3n de cores, tonalidades e harmon\u00eda das cores, pero os \"v\u00e8v\u00e8\" (s\u00edmbolos dos \"loa\" feitos con fari\u00f1a ou borra do caf\u00e9) son elementos b\u00e1sicos do vud\u00fa e parecen ter unha acci\u00f3n m\u00e1is determinante na pintura haitiana. Na liturxia vod\u00fa cada cor representa un \"loa\" (Legba o vermello, Zaka o azul, Bar\u00f3n Samedi o negro e o violeta, Dambala o branco etc.) \u00e1 parte de ter un significado propio e a pintura sofre esa influencia. Por outra banda as li\u00f1as te\u00f1en un valor c\u00f3smico: a horizontal \u00e9 a materia, a cruz o encontro do esp\u00edrito e a materia signo de Legba e Xes\u00fas e a circunferencia s\u00edmbolo de Dambala e do home que se converte no centro de todo.\nNas chamadas artes aplicadas, fanse figuras dos \"loa\" a partir de metais recortados con siluetas, as\u00ed como a decoraci\u00f3n dos templos (\"ouf\u00f3\") con pinturas de \"v\u00e8v\u00e8\" e de santos cat\u00f3licos (que en realidade son \"loas\"), as\u00ed como os motivos xeom\u00e9tricos que inzan toda a superficie dos \"poteau-mitan\"."}
{"id": "242381", "revid": "23204", "url": "https://gl.wikipedia.org/wiki?curid=242381", "title": "Renieblas", "text": "Renieblas \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 98 habitantes (INE 2012) e ocupa unha superficie de 36,23 km\u00b2."}
{"id": "242384", "revid": "19415", "url": "https://gl.wikipedia.org/wiki?curid=242384", "title": "Guillermo Tell (\u00f3pera)", "text": ""}
{"id": "242385", "revid": "89787", "url": "https://gl.wikipedia.org/wiki?curid=242385", "title": "Crataegus", "text": "Crataegus \u00e9 o nome cient\u00edfico dun dos dous x\u00e9neros nos que se dividen os espi\u00f1os, un clado grande de arbustos e de \u00e1rbores mi\u00f1udas na familia Rosaceae, naturais das rexi\u00f3ns temperadas do Hemisferio Norte en Europa, Asia e Am\u00e9rica do Norte. \u00c9 a flor do estado de Missouri. En galego co\u00f1\u00e9cense coma espi\u00f1eiros, espi\u00f1os, estripeiros ou estripos.\nCaracter\u00edzanse polos seus froitos mi\u00fados, semellantes a un pero e as s\u00faas p\u00f3las espi\u00f1entas. O x\u00e9nero relaci\u00f3nase co asi\u00e1tico \"Rhaphiolepis\". En Galiza \u00e9 com\u00fan a especie \"Crataegus monogyna\" (o estripeiro com\u00fan).\nDescrici\u00f3n.\nEstes arbustos ou arbori\u00f1as, medran na s\u00faa maior\u00eda at\u00e9 os 5\u201315 m de alto. Pos\u00faen froitos mi\u00fados en forma de pomo e (normalmente) te\u00f1en p\u00f3las espi\u00f1entas. O tipo m\u00e1is habitual ten a casca cinsenta nos exemplares novos, desenvolvendo fendas lonxitudinais con cristas estreiti\u00f1as nas \u00e1rbores m\u00e1is idosas.\nAs espi\u00f1as son poli\u00f1as mi\u00fadas apuntadas que se alzan quer doutras p\u00f3las, quer dende o toro, e te\u00f1en tipicamente 1\u20133\u00a0cm de longo (t\u00e9\u00f1ense documentdo de at\u00e9 11,5\u00a0cm nun caso.page 97) As follas medran en espiral dispostas en longas p\u00f3las, e en acios nos gomos con espi\u00f1as ou rami\u00f1as. As follas da meirande parte das especies te\u00f1en bordos lobulados ou serrados e son dunha forma algo vari\u00e1bel. O froito ten forma de baga, mais estruturalmente \u00e9 un pomo que cont\u00e9n de 1 a 5 sementes que se asemellan \u00e1 carabu\u00f1a das ameixas, pexegos etc. que son froitos drup\u00e1ceos na mesma subfamilia.\nEcolox\u00eda.\nOs estripos fornecen alimento e acubillo a moitas especies de aves e mam\u00edferos. As flores son importantes para moitos insectos que se alimentan do n\u00e9ctar. Os espi\u00f1eiros tam\u00e9n son alimento de larvas dun gran n\u00famero de lepid\u00f3pteros, sendo moi importantes para a vida silvestre no inverno, particularmente t\u00fardidos e bombic\u00edlidos; estes paxaros comen dos estripeiro e espallan as sementes coas s\u00faas deposici\u00f3ns.\nMoitas especies e h\u00edbridos \u00fasanse coma ornamentais. O estripeiro com\u00fan europeo, com\u00fan en Galiza, \u00fasase amplamente en Europa como sebe. En Galiza este uso non \u00e9 com\u00fan, empreg\u00e1ndose tradicionalmente a \u00e1rbore coma patr\u00f3n para enxertar froiteiras. T\u00e9\u00f1ense seleccionado varios cultivares da especie \"Crataegus laevigata\" polas s\u00faas flores rosas ou vermellas.\nTaxonom\u00eda.\nO n\u00famero de especies no x\u00e9nero depende da interpretaci\u00f3n taxon\u00f3mica. Alg\u00fans bot\u00e1nicos noutrora reco\u00f1eceron milleiros de especies, moitas das cales son, realmente, microespecies apom\u00edcticas. Calc\u00falase que un n\u00famero razo\u00e1bel ser\u00edan 200 especies, por\u00e9n non queda claro cantas c\u00f3mpre reco\u00f1ecer, por mor a que \"unha grande anaco da sinonimia, especialmente nos \"Crataegus\" de Am\u00e9rica do Norte, a\u00ednda non se arranxou.\""}
{"id": "242386", "revid": "56817", "url": "https://gl.wikipedia.org/wiki?curid=242386", "title": "Especies de Crataegus", "text": "O x\u00e9nero \"Crataegus\" incl\u00fae as especies a seguir:"}
{"id": "242387", "revid": "18868", "url": "https://gl.wikipedia.org/wiki?curid=242387", "title": "Lista de especies de Malus", "text": ""}
{"id": "242388", "revid": "75439", "url": "https://gl.wikipedia.org/wiki?curid=242388", "title": "Pyracantha coccinea", "text": "Pyracantha coccinea \u00e9 unha especie bot\u00e1nica da familia das Ros\u00e1ceas, chamada en galego espi\u00f1o coraleiro (e, na zona oriental, esp\u00edn coraleiro). Al\u00e9n deste nome, recibe tam\u00e9n o de piracanto, cultismo usado para as plantas do x\u00e9nero Pyracantha. \u00c9 end\u00e9mico do sueste de Europa, e da China centromeridional. O seu uso en Galiza \u00e9 ornamental e res\u00e9rvase \u00e1 xardinaxe privada, para crear cerramentos e valados espi\u00f1entos, ou coma sebe nas autoestradas.\nDescrici\u00f3n.\nTen un aspecto moi semellante ao x\u00e9nero \"Cotoneaster\", co que se pode chegar a confundir, mais a maior diferenza \u00e9 que no x\u00e9nero \"Pyracantha\" as follas son dentadas e ademais son espi\u00f1entos.\nArbusto perenne ou semiperenne, resistente, de 1,5 a 2 m de altura, a\u00ednda que pode pasar dos 3 m. Toro de cor parda cinsenta, p\u00f3las espi\u00f1entas e intricadas. Follas cori\u00e1ceas, pecioladas, dentadas, lanceoladas, alternas, brillantes pola face.\nFlorea na primavera; as flores son moi abundantes, abrancazadas ou amarelas claras mi\u00fadas e en acios, con cinco p\u00e9talos arredondados. Os froitos maduran dende a fin do ver\u00e1n at\u00e9 o outono; son mi\u00fados e asem\u00e9llanse \u00e1s maz\u00e1s bravas ou peros, avermellados, alaranxados ou amarelos; ficando nas p\u00f3las durante o outono e mais no inverno. Ten propiedades adstrinxentes e \u00e9 alimento de numerosos paxaros; para o ser humano non \u00e9 velenosa mais si algo agre, por\u00e9n, pode ser coci\u00f1ada para facer xeleas e marmeladas.\nAbrangue dende o sur de Europa at\u00e9 Asia occidental. Cult\u00edvase en Am\u00e9rica do Norte e Europa occidental (inclu\u00edndo Galiza) como planta ornamental.\nTaxonom\u00eda.\n\"Mespilus\" foi descrito por Max Joseph Roemer e publicado en \"Familiarum Naturalium Regni Vegetabilis Monographicae 3: 219\u2013220. 1847."}
{"id": "242389", "revid": "18868", "url": "https://gl.wikipedia.org/wiki?curid=242389", "title": "Espi\u00f1o de fogo", "text": ""}
{"id": "242406", "revid": "23204", "url": "https://gl.wikipedia.org/wiki?curid=242406", "title": "Lingua cherokee", "text": "O cherokee (en \"Tsalagi Gawonihisdi\") \u00e9 unha lingua americana da familia iroquesa, falada polo pobo cherokee. \u00c9 a \u00fanica lingua da familia iroquesa do sur e difire significativamente das outras linguas iroquesas. O cherokee \u00e9 unha lingua polisint\u00e9tica e emprega un sistema de escritura \u00fanico, o silabario cherokee.\nHoxe en d\u00eda, o cherokee \u00e9 unha das linguas ind\u00edxenas de Norte Am\u00e9rica con maior sa\u00fade, cunha abondosa documentaci\u00f3n da lingua, sendo a lingua nativa americana con maior literatura publicada. Entre estas publicaci\u00f3ns est\u00e1n un dicionario e unha gram\u00e1tica as\u00ed como partes traducidas do Novo Testamento da Biblia entre 1850\u20131951, e o \"Cherokee Phoenix\" (\u13e3\u13b3\u13a9 \u13e7\u13b4\u13af\u13cc\u13c5\u13af, \"Tsalagi Tsulehisanvhi\"), o primeiro xornal publicado polos nativos americanos nos Estados Unidos de Am\u00e9rica e o primeiro en publicarse nunha lingua ind\u00edxena. Un significante n\u00famero de falantes de cherokee de t\u00f3dalas idades viven en Qualla Boundary en Cherokee, Carolina do Norte e en varios condados da Naci\u00f3n cherokee de Oklahoma, salientando Cherokee, Sequoyah, Mayes, Adair e Delaware. Un n\u00famero crecente de mozos cherokee est\u00e1n a renovar o interese polas tradici\u00f3ns, a historia e a lingua dos seus devanceiros.\nEst\u00e1 considerada unha das linguas m\u00e1is dif\u00edciles de aprender entre anglofalantes. Isto \u00e9 debido por mor da natureza polisint\u00e9tica da lingua, o cal implica que as verbas est\u00e1n formadas por varias partes. As palabras constr\u00faense para transmitir unha afirmaci\u00f3n, o seu contexto, e unha serie de connotaci\u00f3ns sobre o falante, a acci\u00f3n e o obxecto da acci\u00f3n. A complexidade do cherokee am\u00f3sase nos verbos, que forman o 75% do corpus da lingua, en contraste do 25% da lingua inglesa. Os verbos poden conter como m\u00ednimo cun prefixo pronominal, unha ra\u00edz verbal, un sufixo de aspecto e un sufixo modal.\nClasificaci\u00f3n.\nO cherokee \u00e9 unha lingua iroquesa, e a \u00fanica da p\u00f3la iroquesa do sur que a\u00ednda se fala. Os ling\u00fcistas cren que o pobo cherokee emigrou cara o sueste dende a rexi\u00f3n dos Grandes Lagos contra o s\u00e9culo XVIII, levando con eles a s\u00faa lingua. Malia a distancia xeogr\u00e1fica e temporal, a lingua a\u00ednda amosa algunhas semellanzas con outras linguas dos Grandes Lagos, como o mohawk, o onondaga, o seneca ou o tuscarora.\nHistoria.\nLiteratura.\nAntes do desenvolvemento do silabario cherokee na d\u00e9cada de 1820, o cherokee s\u00f3 era unha lingua falada. O silabario foi inventado por Sequoyah para escribir a lingua a finais da d\u00e9cada de 1810 e comezos da de 1820. A s\u00faa creaci\u00f3n e particularmente salientable porque previamente Sequoyah non sab\u00eda ler nin escribir. Primeiro experimentou con logogramas, pero despois o seu sistema evolucionar\u00eda nun silabario. Cada s\u00edmbolo representa unha s\u00edlaba e non un fonema; os 85 (orixinalmente 86) caracteres do silabario cherokee proporcionan unha forma axeitada de escribir cherokee. Alg\u00fans s\u00edmbolos asem\u00e9llanse a letras latinas, gregas e mesmo cir\u00edlicas, mais os sons son completamente diferentes (por examplo, o son /a/ escr\u00edbese coa letra que no alfabeto latino semella un D).\nArredor do ano 1809, Sequoyah comezou a traballar nun sistema de escritura para a lingua cherokee. \u00d3 comezo, pensou en crear un car\u00e1cter para cada palabra na s\u00faa lingua. Estivo un ano completo traballando niso, e deixando as s\u00faas leiras sen plantar, polo que os seus veci\u00f1os e amigos coidaron que perdera a cabeza. S\u00e1bese que a s\u00faa muller queimou o seu traballo inicial, xa que cr\u00eda que era cousa de meigallos. \u00d3 cabo decatouse que os seus esforzos non eran pr\u00e1cticos porque requirir\u00edan moitos debuxos que deb\u00edan ser lembrados. Despois intentou crear un s\u00edmbolo para cada idea, pero tam\u00e9n causar\u00eda moitos problemas para ser pr\u00e1ctico.\nSequoyah non tivo \u00e9xito at\u00e9 que desistiu en representar palabras enteiras e desenvolveu un s\u00edmbolo para cada s\u00edlaba na s\u00faa lingua. Ap\u00f3s aproximadamente un mes, ti\u00f1a un sistema con 86 caracteres, alg\u00fans dos cales eran letras do alfabeto latino que obtivo dun libro de deletreado. \"Na s\u00faa forma actual, moitos dos caracteres do silabario semellan letras romanas, gregas, cir\u00edlicas ou numerais \u00e1rabes\", declarou Janine Scancarelli, un estudoso da escrita cherokee, \"pero non existe relaci\u00f3n aparente entre os sons con outras linguas e o cherokee\".\nSendo incapaz de atopar adultos que quixeran aprender o seu silabario, ensinoullo \u00e1 s\u00faa filla, \"Ayokeh\" (tam\u00e9n escrito Ayoka). Langguth di que daquela a nena s\u00f3 ti\u00f1a seis anos. Tam\u00e9n viaxou at\u00e9 as reservas indias do Territorio de Arcansas onde se asentaran outros cherokees. Cando intentou convencer \u00f3s l\u00edderes tribais da utlidade do silabario, eles dubidaron del, crendo que os s\u00edmbolos eran simples recordadores. Sequoyah preguntoulles a cada un por unha verba, que despois escribiu, e chamou pola s\u00faa filla para que lese as palabras. Esta demostraci\u00f3n convenceu \u00f3s l\u00edderes, que lle permitiron ensinar o silabario a unhas cantas persoas m\u00e1is. Isto levoulle uns poucos meses, durante os cales rumore\u00e1base que estaba a usar \u00f3s estudantes para facer bruxer\u00eda. Despois de completar as lecci\u00f3ns, Sequoyah escribiu unha carta ditada para cada estudante, e despois leu unha resposta ditada. Esta proba convenceu \u00f3s cherokees occidentais de que creara un sistema de escritura pr\u00e1ctico.\nCando Sequoyah regresou \u00f3 leste, levou canda si un sobre pechado que conti\u00f1a un discurso escrito dun dos l\u00edderes cherokees de Arcansas. Lendo o seu discurso, convenceu \u00f3s cherokees occidentais para que tam\u00e9n aprendesen o sistema, despois do cal espallouse axi\u00f1a entre este pobo. En 1825, a Naci\u00f3n cherokee adoptou oficialmente o sistema de escrita. Dende 1828 a 1834, os misioneiros americanos axudaron \u00f3s cherokees a empregar o silabario de Sequoyah para desenvolver e imprimir \"Cherokee Phoenix\", o primeiro xornal da Naci\u00f3n cherokee, con texto en cherokee e ingl\u00e9s.\nEn 1826, o Consello Nacional cherokee encargoulles a George Lowrey e a David Brown que traduciran e imprimisen oito copias das leis da Naci\u00f3n cherokee usando o sistema de Sequoyah. Unha vez que Albert Gallatin viu unha copia do silabario de Sequoyah, adoptou o silabario superior \u00f3 alfabeto ingl\u00e9s. Malia que o estudante debe aprender 85 caracteres no canto de 26, \u00e9 posible ler moi axi\u00f1a. Un estudante pode conseguir nunhas poucas semanas o que os estudantes da escritura latina poden aprender en dous anos.\nEn 1824, o Consello Xeral dos cherokees do leste galardoaron a Sequoyah cunha medalla de prata na honra do seu silabario. Segundo Davis, un lado da medalla levaba a s\u00faa imaxe rodeada pola inscrici\u00f3n en ingl\u00e9s, \"Presentado a George Gist polo Consello Xeral Cherokee polo seu enxe\u00f1o na invenci\u00f3n do alfabeto Cherokee.\" O env\u00e9s amosaba d\u00faas longas pipas e a inscrici\u00f3n escrita en cherokee. Supostamente, Sequoyah levou a medalla polo resto da s\u00faa vida e foi enterrada con ela.\nNo 1825, a Biblia e numerosos himnos e panfletos, materiais educativos, documentos legais e libros foron traducidos \u00f3 cherokee. Miles de membros da tribo aprenderon a ler e escribir e a literatura cherokee no silabario e a taxa de alfabetizaci\u00f3n en silabario era meirande que a dos brancos en alfabeto ingl\u00e9s.\nMalia que o uso do silabario diminu\u00edu despois de que moitos cherokee foran recolocados no Territorio indio, actual Oklahoma, sobreviviu en correspondencia privada, representaci\u00f3ns da Biblia, e descrici\u00f3ns da medicina india e hoxe pode atoparse en libros e p\u00e1xinas de internet.\nCase douscentos anos despois, John Standingdeer Jr. descubriu que os 85 caracteres de Sequoyah pod\u00edan ser divididos en 16 sons b\u00e1sicos. Tam\u00e9n desenvolveu un software para axudar \u00e1 xente a aprender a lingua.\nFonolox\u00eda.\nO cherokee s\u00f3 ten consonante labial, \"m\"\u2013que \u00e9 relativamente nova para a lingua. O dialecto baixo perdeu este son, que foi substitu\u00eddo por \"w\" no seu canto. A lingua tam\u00e9n carece de \"p\" e \"b\". No caso de \"p\", \"qw\" \u00e9 empregado a mi\u00fado como substituto (como no caso do nome cherokee da , \"Wi\u0263iqwejdi\u0283\").\nConsoantes.\nO cherokee ten once consoantes fon\u00e9micas:\nVocais.\nO cherokee ten seis vogais fon\u00e9micas:\nDitongo.\nO cherokee pos\u00fae un \u00fanico ditongo nativo:\nComo excepci\u00f3n at\u00f3pase o uso moderno en Oklahoma da palabra \"autom\u00f3bil\", que ten os fonemas ingleses de e .\nTon.\nO cherokee \u00e9 unha lingua tonal.\nSilabario cherokee.\nO cherokee escr\u00edbese mediante un silabario inventado por Sequoyah (tam\u00e9n chamado George Guess). Neste sistema, cada s\u00edmbolo representa unha s\u00edlaba e non un fonema. Os 85 caracteres do silabario cherokee ofrecen un m\u00e9todo axeitado de escritura para a s\u00faa lingua. A\u00ednda que alg\u00fans s\u00edmbolos asem\u00e9llanse \u00e1s letras do alfabeto latino, os sons son completamente diferentes (a forma da letra cherokee que corresponde \u00f3 son da nosa \"a\" par\u00e9cese \u00e1 letra \"D\" mai\u00fascula latina, por exemplo). Sequoyah ti\u00f1a visto a lingua inglesa escrita, pero non sab\u00eda como escribila. T\u00f3dolos casos que se co\u00f1ece nos que unha persoa ideou un xeito de escritura tras ver escritura fon\u00e9tica que desco\u00f1ec\u00edan, resultaron en silabarios.\nEn computadoras.\nO cherokee repres\u00e9ntase en Unicode, nos intervalos de caracteres U+13A0-U+13F4 e U+AB70-U+ABFF. \nVocabulario.\nN\u00fameros.\nO cherokee emprega n\u00fameros ar\u00e1bigos (0\u20139), xa que o consello votou non adoptar o sistema num\u00e9rico de Sequoyah.. Sequoyah creou s\u00edmbolos individuais para 1\u201320, 30, 40, 50, 60, 70, 80, 90, 100 as\u00ed como un s\u00edmbolo de tres ceros para representar os millares e un s\u00edmbolo de seis ceros para os mill\u00f3ns."}
{"id": "242409", "revid": "23204", "url": "https://gl.wikipedia.org/wiki?curid=242409", "title": "Lingua cheroquee", "text": ""}
{"id": "242410", "revid": "23204", "url": "https://gl.wikipedia.org/wiki?curid=242410", "title": "Pobo cherokee", "text": "Os cherokees (en cherokee: \u13e3\u13b3\u13a9 \"Tsalagi\") son os nativos de Norteam\u00e9rica que habitaban o territorio actual dos estados de Alabama, Xeorxia, Kentucky, Carolina do Norte, Carolina do Sur, Tennessee e Virxinia no sueste dos Estados Unidos cando os europeos contactaron con eles no s\u00e9culo XVI. Con posterioridade, a maior\u00eda dos cherokee foron forzados a trasladarse \u00e1 Meseta Ozark (Oklahoma). Os cherokees eran un dos pobos que se agrupaban nas \"cinco tribos civilizadas\"."}
{"id": "242416", "revid": "23204", "url": "https://gl.wikipedia.org/wiki?curid=242416", "title": "Cheroqui", "text": ""}
{"id": "242417", "revid": "12452", "url": "https://gl.wikipedia.org/wiki?curid=242417", "title": "Cherokee", "text": ""}
{"id": "242418", "revid": "56817", "url": "https://gl.wikipedia.org/wiki?curid=242418", "title": "Cherokee (hom\u00f3nimos)", "text": "Os cherokees son unha tribo nativa americana.\nO termo Cherokee tam\u00e9n pode facer referencia a:"}
{"id": "242422", "revid": "54334", "url": "https://gl.wikipedia.org/wiki?curid=242422", "title": "D\u00eda Internacional da Felicidade", "text": "O D\u00eda Internacional da Felicidade cel\u00e9brase o 20 de marzo de cada ano por iniciativa da Asemblea Xeral das Naci\u00f3ns Unidas, que as\u00ed o aprobou na s\u00faa sesi\u00f3n do 28 de xu\u00f1o de 2012.\nA idea de conmemorar este d\u00eda xorde da proposta do Reino de But\u00e1n, que considera que a felicidade \u00e9 o sentimento m\u00e1is importante do Produto Interior Bruto. Segundo a revista econ\u00f3mica norteamericana \"BusinessWeek\", But\u00e1n \u00e9 o pa\u00eds m\u00e1is feliz de Asia e o oitavo do mundo. Desde 1970, But\u00e1n reco\u00f1ece a supremac\u00eda da felicidade por riba dos ingresos, e adoptou o concepto de \"\u00cdndice de Felicidade Nacional Bruta\" para substitu\u00edr o tradicional Produto Interior Bruto.\nCon este D\u00eda, as Naci\u00f3ns Unidas consideran que a felicidade e o benestar son obxectivos universais na vida dos seres humanos de todo o mundo, polo que os Estados membros deber\u00edan contemplar este principio para dese\u00f1ar e dirixir as s\u00faas pol\u00edticas p\u00fablicas. A resoluci\u00f3n aprobada engad\u00eda a necesidade de que a busca e a promoci\u00f3n do desenvolvemento sostible, a erradicaci\u00f3n da pobreza, a felicidade e o benestar de t\u00f3dolos pobos sexan criterios a aplicar nas pol\u00edticas de crecemento econ\u00f3mico, cun enfoque m\u00e1is inclu\u00ednte, equitativo e equilibrado."}
{"id": "242424", "revid": "5132", "url": "https://gl.wikipedia.org/wiki?curid=242424", "title": "Copa de baloncesto de Israel", "text": "A Copa de Israel (en hebreo: \u05d2\u05d1\u05d9\u05e2 \u05d4\u05de\u05d3\u05d9\u05e0\u05d4 \u05d1\u05db\u05d3\u05d5\u05e8\u05e1\u05dc) \u00e9 a competici\u00f3n de copa de baloncesto de Israel, que se disputa desde a temporada 1955\u221256. Organizada pola Asociaci\u00f3n de Baloncesto de Israel (IBA), competici\u00f3n realizase por un sistema de eliminatorias, quedando exentos na primeira fase tanto o campi\u00f3n do ano anterior como o ga\u00f1ador da Ligat Winner.\nFormato.\nO torneo comeza cunha sistema de eliminatoria na que os equipos se enfrontan entre si a partido \u00fanico. O ga\u00f1ador avanza \u00e1 segunda rolda, que tam\u00e9n consiste nunha eliminatoria a partido \u00fanico, onde o ga\u00f1ador desta rolda avanza \u00e1 etapa de cuartos de final. Os emparellamentos da primeira e a segunda rolda son seleccionados por medio dun sorteo. De acordo coas regras do sorteo, os campi\u00f3ns da Copa da temporada anterior e campi\u00f3ns da Ligat ha'Al (m\u00e1xima categor\u00eda de liga de Israel) non entran no bombo at\u00e9 chegar \u00e1 fase final. Se a Copa e a Liga foran ga\u00f1adas polo mesmo equipo, como sucede habitualmente, son o campi\u00f3ns e o subcampi\u00f3n da edici\u00f3n de Copa do ano anterior quen ostentan o privilexio."}
{"id": "242427", "revid": "34206", "url": "https://gl.wikipedia.org/wiki?curid=242427", "title": "Aparello excretor", "text": ""}
{"id": "242430", "revid": "98629", "url": "https://gl.wikipedia.org/wiki?curid=242430", "title": "R\u00edo Bosna", "text": "O R\u00edo Bosna \u00e9 o terceiro r\u00edo m\u00e1is longo de Bosnia e Hercegovina, e \u00e9 considerado un dos tres principais r\u00edos internos, xunto co Neretva e o Vrbas. Os outros tres grandes r\u00edos de Bosnia e Hercegovina son o Una, ao noroeste, o Sava, ao norte, e o Drina, ao leste. O r\u00edo Bosna percorre 271 km, e o seu nome non ten ningunha variaci\u00f3n en lingua estranxeira. Durante o Imperio romano \u00e1s veces foi chamado \"Bosona\", e crese que este \u00e9 probablemente a orixe il\u00edrica do nome \"Bosna\".\nCurso e afluentes.\nO r\u00edo Bosna tam\u00e9n constit\u00fae o \"val do Bosna\", o principal centro industrial do pa\u00eds e onde viven cerca dun mill\u00f3n de persoas, as\u00ed como a situaci\u00f3n de varias das principais cidades. Os seus principais afluentes son o \u017deljeznica, o Miljacka, o Fojnica, o La\u0161va, o Gostovi\u0107, o Krivaja, o Usora, e o Spre\u010da.\nA s\u00faa orixe at\u00f3pase no manancial de Vrelo Bosne, ao p\u00e9 do Monte Igman, nas aforas de Saraxevo. Esta fonte constit\u00fae un dos principais monumentos hist\u00f3ricos e naturais de Bosnia e Hercegovina. A partir de a\u00ed, o Bosna fl\u00fae cara ao norte, a trav\u00e9s do coraz\u00f3n de Bosnia, para se converter en afluente pola dereita do Sava, en Bosanski Samac.\nA pesar de non atravesar ning\u00fan outro pa\u00eds, o Bosna fl\u00fae a trav\u00e9s dunha serie de cant\u00f3ns e rexi\u00f3ns de Bosnia. Desde o seu punto de partida no cant\u00f3n de Saraxevo, tam\u00e9n fl\u00fae a trav\u00e9s do cant\u00f3n de Zenica-Doboj, a rexi\u00f3n de Doboj, e o cant\u00f3n de Posavina, nesa orde. \nNo seu cami\u00f1o ao norte o r\u00edo Bosna tam\u00e9n pasa polas cidades de Visoko, Zenica, Doboj, Modrica e Bosanski Samac.\nAproveitamento.\nNas proximidades de Zenica \u00e9 aproveitado por varias centrais hidroel\u00e9ctricas. As\u00ed mesmo durante 2006, nun programa conxunto con instituci\u00f3ns espa\u00f1olas, levouse a cabo o proxecto \"Apoio \u00e1 recuperaci\u00f3n do ecosistema do r\u00edo Bosna e os seus afluentes\", coa construci\u00f3n de d\u00faas centrais de control de calidade e cantidade de augas, en Doboj e Saraxevo, as\u00ed como a ampliaci\u00f3n de sistemas de rego en Turkovici e Orasje. Tam\u00e9n dentro deste programa desenvolveuse un importante proxecto de regad\u00edo no Val do Popovo."}
{"id": "242432", "revid": "65337", "url": "https://gl.wikipedia.org/wiki?curid=242432", "title": "Matthew Boulton", "text": "Matthew Boulton, nado en Birmingham o 3 de setembro de 1728 e finado o 18 de agosto de 1809, foi un comerciante e industrial de Birmingham, que herdou un negocio de pezas de vestir.\nTraxectoria.\nAsociouse con James Watt, inventor da m\u00e1quina de vapor, fabricando a primeira m\u00e1quina e creou as plantas Soho, cerca de Birmingham. Boulton ingresou na Royal Society o 24 de novembro de 1785. \nTam\u00e9n foi un dos piares da Sociedade Lunar, que reun\u00eda aos industriais, inventores e cient\u00edficos. Entre os que asist\u00edan m\u00e1is ou menos periodicamente \u00e1s reuni\u00f3ns figuraron Erasmus Darwin, James Keir, Joseph Priestley, Josiah Wedgwood, James Watt, John Whitehurst e William Withering."}
{"id": "242434", "revid": "624", "url": "https://gl.wikipedia.org/wiki?curid=242434", "title": "Nic\u00e9foro II Focas", "text": ""}
{"id": "242435", "revid": "624", "url": "https://gl.wikipedia.org/wiki?curid=242435", "title": "Xo\u00e1n Tzimisces", "text": ""}
{"id": "242436", "revid": "89787", "url": "https://gl.wikipedia.org/wiki?curid=242436", "title": "Atilano, presidente", "text": "Atilano, presidente \u00e9 unha pel\u00edcula dirixida por Santiago Aguilar e Lu\u00eds Guridi e estrenada no ano 1998.\nArgumento.\nAtilano Bermejo \u00e9 un oficial de servizos funerarios cunha absoluta falta de inquietudes sociais. O cal xunto a un car\u00e1cter descre\u00eddo o converte no candidato perfecto para un grupo de banqueiros que precisan unha cara p\u00fablica para presentarse \u00e1s elecci\u00f3ns. A acci\u00f3n desenv\u00f3lvese ao longo da campa\u00f1a electoral."}
{"id": "242437", "revid": "5863", "url": "https://gl.wikipedia.org/wiki?curid=242437", "title": "Xurxo Cedreno", "text": "Xurxo Cedreno (en grego \u0393\u03b5\u03ce\u03c1\u03b3\u03b9\u03bf\u03c2 \u039a\u03b5\u03b4\u03c1\u03b7\u03bd\u03cc\u03c2) foi un historiador bizantino do s\u00e9culo XI.\nTraxectoria.\nNa d\u00e9cada de 1050 recompilou \"Unha concisa historia do mundo\", que abrangue o tempo desde o relato b\u00edblico da creaci\u00f3n ata os seus d\u00edas. Cedreno \u00e9 unha das escasas fontes que fala dos x\u00e1zaros despois do saqueo de Atil en 969."}
{"id": "242440", "revid": "89787", "url": "https://gl.wikipedia.org/wiki?curid=242440", "title": "Chris Copeland", "text": "Christopher Stephen \"Chris\" Copeland, nado o 17 de marzo de 1984 en Orange, Nova Jersey, \u00e9 un xogador de baloncesto profesional estadounidense que xoga no MoraBanc Andorra da Liga ACB.\nTraxectoria.\nTras graduarse na Universidade de Colorado en 2006, Copeland asinou cos Fort Worth Flyers da NBA Development League o 29 de marzo de 2007. Despois foise a Europa para a tempada 2007-08. Al\u00ed xogou cinco tempadas, en equipos de Espa\u00f1a, Holanda, Alema\u00f1a e B\u00e9lxica.\nO 16 de xullo de 2012, Copeland asinou un contrato cos New York Knicks. Fixo o seu debut na NBA o 2 de novembro de 2012 contra os Miami Heat. O 17 de decembro de 2012, anotou 29 puntos, o m\u00e1ximo da s\u00faa carreira, na derrota dos Knicks por 109-86 contra os Houston Rockets."}
{"id": "242442", "revid": "89787", "url": "https://gl.wikipedia.org/wiki?curid=242442", "title": "DeMarcus Cousins", "text": "DeMarcus Cousins, nado o 13 de agosto de 1990 en Mobile, Alabama, \u00e9 un xogador de baloncesto profesional estadounidense.\nTraxectoria profesional.\nO 7 de abril de 2010, Cousins anunciou a s\u00faa intenci\u00f3n de presentarse \u00f3 Draft da NBA de 2010, onde foi seleccionado polos Sacramento Kings na 5\u00aa posici\u00f3n. O 7 de xullo de 2010, Cousins asinou o seu contrato de rookie cos Kings, cun valor de 7 mill\u00f3ns de d\u00f3lares os dous primeiros anos, e cunha opci\u00f3n do equipo para o terceiro e o cuarto ano. Cousins foi elixido no primeiro equipo de Rookies da NBA \u00f3 remate da tempada 2010-11.\nO 8 de febreiro de 2012, foi elixido para xogar o Rising Stars Challenge, onde xogou para o Team Chuck."}
{"id": "242447", "revid": "18868", "url": "https://gl.wikipedia.org/wiki?curid=242447", "title": "Argazo", "text": ""}
{"id": "242448", "revid": "18868", "url": "https://gl.wikipedia.org/wiki?curid=242448", "title": "Valume", "text": ""}
{"id": "242449", "revid": "56817", "url": "https://gl.wikipedia.org/wiki?curid=242449", "title": "Loto", "text": "O termo loto p\u00f3dese referir a:"}
{"id": "242451", "revid": "23204", "url": "https://gl.wikipedia.org/wiki?curid=242451", "title": "Retortillo de Soria", "text": "Retortillo de Soria \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 197 habitantes (INE 2012) e ocupa unha superficie de 172,77 km\u00b2."}
{"id": "242452", "revid": "23204", "url": "https://gl.wikipedia.org/wiki?curid=242452", "title": "Reznos", "text": "Reznos \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 33 habitantes (INE 2012) e ocupa unha superficie de 20,44 km\u00b2."}
{"id": "242453", "revid": "89787", "url": "https://gl.wikipedia.org/wiki?curid=242453", "title": "Ascaris lumbricoides", "text": "Ascaris lumbricoides \u00e9 unha especie de vermes nematodos parasitos do intestino delgado humano, moi frecuente en pa\u00edses subdesenvolvidos economicamente cun sistema de saneamento e tratamento dos alimentos e auga inadecuado, pero pode darse en todo o mundo. A enfermidade que produce denom\u00ednase ascarid\u00edase. A este animal tam\u00e9n se lle chama ascaris ou lombriga (a\u00ednda que hai outras lombrigas intestinais doutras especies e x\u00e9neros). Unha especie moi similar que parasita ao porco \u00e9 o \"Ascaris suum\".\nO animal \u00e9 cil\u00edndrico cos extremos adelgazados e sen aneis. Pos\u00fae unha gran resistencia metab\u00f3lica e unha gran capacidade de reproduci\u00f3n, o que explica a grande incidencia de casos nos que infecta aos humanos. \u00c9 o maior nematodo que parasita o ser humano e pode medir entre 15 e 35\u00a0cm. As femias de \"Ascaris\" son meirandes ca os machos. O contaxio prod\u00facese pola inxesti\u00f3n dos seus ovos, que foron expulsados coas feces, maduran no medio ambiente e son moi resistentes e duradeiros.\nEstas lombrigas nunca se adhiren \u00e1 parede intestinal (como far\u00eda unha tenia), xa que habitan na luz do intestino, onde absorben os nutrientes que o h\u00f3spede inxire. Algunhas estimaci\u00f3ns elevan a m\u00e1is de dous mil mill\u00f3ns o n\u00famero de persoas infectadas por este parasito no mundo.\nNome com\u00fan.\nEste animal recibe o nome com\u00fan de lombriga ou lombriga intestinal, pero t\u00e9\u00f1ase en conta que tam\u00e9n hai outros nematodos que parasitan o intestino (oxi\u00faros ou \"Enterobius\"), e que outro dos nomes do an\u00e9lido mi\u00f1oca \u00e9 tam\u00e9n lombriga. Outro nome que recibe o \"Ascaris\" \u00e9 coca, que se usa tam\u00e9n cun significado amplo como sin\u00f3nimo de coco ou \"verme\" das froitas, carnes etc. en xeral (xeralmente unha larva de insecto).\nCaracter\u00edsticas.\n\"Ascaris lumbricoides\" caracter\u00edzase polo seu gran tama\u00f1o. Os machos te\u00f1en 2\u20134\u00a0mm de di\u00e1metro e 15\u201331\u00a0cm de longo. As femias te\u00f1en un di\u00e1metro de 3\u20136\u00a0mm e son de 20\u201349\u00a0cm de longo. Non hai cabeza diferenciada, pero os ganglios nerviosos principais son anteriores e te\u00f1en \u00f3rganos sensoriais arredor da boca. A cut\u00edcula \u00e9 el\u00e1stica e debaixo ten c\u00e9lulas epid\u00e9rmicas sinciciais, que orixinaron a cut\u00edcula, que emiten cara o interior catro sa\u00edntes chamados cord\u00f3ns epid\u00e9rmicos. Entre os cord\u00f3ns epid\u00e9rmicos hai c\u00e9lulas musculares grandes e lonxitudinais. A boca ten tres labios e d\u00e1 paso a unha cavidade bucal, unha farinxe, un intestino revestido de c\u00e9lulas con \"microvilli\" e un recto. Carece de aparato respiratorio e de ciclo de Krebs, polo que cando est\u00e1 en tecidos profundos depende de procesos anaerobios para obter enerx\u00eda. Ascaris \u00e9 amoniot\u00e9lico (excreta amon\u00edaco) , pero libera tam\u00e9n certa cantidade de urea, que aumenta cando ten escaseza de auga. O pseudocele \u00e9 a cavidade que cont\u00e9n o tubo dixestivo e \u00f3rganos reprodutores e est\u00e1 cheo de l\u00edquido e substancia fibrosa; en \"Ascaris\" unha c\u00e9lula grande situada encima da farinxe produce unha rede de membranas que rodean ao tubo dixestivo. O l\u00edquido perivisceral de \"Ascaris\" \u00e9 complexo quimicamente cont\u00e9n sodio e cloruros, prote\u00ednas, gl\u00edcidos, amino\u00e1cidos, amon\u00edaco, urea; \u00e9 un importante medio de transporte de substancias. \"Ascaris\" carece de m\u00fasculos circulares, xa que ten s\u00f3 m\u00fasculos lonxitudinais; na locomoci\u00f3n \u00e9 importante ademais a presi\u00f3n do l\u00edquido no pseudocele e a elasticidade da cut\u00edcula.\nO extremo posterior dos machos est\u00e1 curvado ventralmente e ten d\u00faas espi\u00f1as utilizadas na copulaci\u00f3n. A vulva das femias est\u00e1 localizada no extremo anterior. O \u00fatero pode conter ata 27 mill\u00f3ns de ovos e depositan uns 200.000 ovos diariamente. Os ovos fertilizados son ovais ou redondos de 45-75 x 35-50 micr\u00f3metros cunha grosa cuberta externa. Os ovos non fertilizados miden 88-94 x 44 micr\u00f3metros e non son infectivos.\nCiclo de vida.\nPrimeira chegada ao intestino.\nO home inf\u00e9ctase polo ascaris ao inxerir os seus ovos, que se encontran en solos contaminados e poden chegar \u00e1 comida. O estadio infectante son os ovos embrionados. Unha vez inxeridos, os ovos infectantes chegan ao duodeno, onde son atacados polos zumes dixestivos, e deixan en liberdade \u00e1s larvas. Estas larvas, que pos\u00faen unha grande mobilidade, penetran na mucosa duodenal, e chegan \u00e1 circulaci\u00f3n sangu\u00ednea portal, dirix\u00edndose ao f\u00edgado, onde permanecen regularmente de 72 a 96 horas.\nNa circulaci\u00f3n sist\u00e9mica e pulm\u00f3ns.\nDesde os vasos hep\u00e1ticos pasan \u00e1 circulaci\u00f3n sangu\u00ednea xeral, chegan ao coraz\u00f3n e circulan polo corpo. Por v\u00eda sangu\u00ednea chegan aos pulm\u00f3ns, onde quedan atrapadas nos capilares pulmonares. Al\u00ed, as larvas rompen o endotelio capilar e penetran nos alv\u00e9olos, ascendendo polos bronqu\u00edolos e bronquios ata a traquea e saen pola larinxe para ser deglutidas e levadas novamente ao intestino delgado.\nSegunda chegada ao intestino.\nNo intestino as larvas desenv\u00f3lvense e conv\u00e9rtense en machos e femias adultos. Al\u00ed prod\u00facese o apareamento entre machos e femias, que deste modo quedan fecundadas e producen ovos. As femias depositan diariamente miles de ovos (entre 200.000 a 240.000 por d\u00eda), que pasan \u00e1s feces desde as cales contaminan o chan, sobre todo se este est\u00e1 h\u00famido e morno, onde poden sobrevivir mesmo en condici\u00f3ns prexudiciais (hipobiose), favorecendo as\u00ed a perduraci\u00f3n do parasito. A detecci\u00f3n de ovos nas feces serve de diagn\u00f3stico para a ascarid\u00edase. Estes ovos desenv\u00f3lvense no chan nun prazo de d\u00faas a tres semanas, dadas certas condici\u00f3ns favorables de temperatura (22 a 33\u00a0\u00b0C), presenza de ox\u00edxeno, humidade, sombra e chans arxilosos.\nOs ovos destas lombrigas intestinais son resistentes \u00e1s baixas temperaturas, desecamento, \u00e1cidos fortes, \u00e1lcalis e formol; en chans sementados persisten entre 7 e 12 anos. A cuberta lip\u00ecdica dos ovos \u00e9 moi resistente e esta resistencia dos ovos explica a gran distribuci\u00f3n do parasito no mundo. Identific\u00e1ronse ovos de \"A. lumbricoides\" en copr\u00f3litos de sitios arqueol\u00f3xicos nas d\u00faas Am\u00e9ricas, Europa, \u00c1frica, Oriente Pr\u00f3ximo, e Nova Zelandia, o m\u00e1is antigo dos cales ti\u00f1a m\u00e1is de 24.000 anos.\nCo desecamento, o po que voa coas correntes de aire transp\u00f3rtaos e son inhalados e/ou deglutidos. Nestes ambientes recuper\u00e1ronse ovos en mucus nasal, papel moeda, terra de macetas, po das casas etc.\nTranscorren s\u00f3 entre 2 e 3 meses desde a inxesti\u00f3n dos ovos infectivos ata a posta de ovos pola femia adulta. Os vermes poden vivir entre 1 e 2 anos.\nNeste ciclo de vida pode parecer raro que o verme empece e acabe o seu ciclo no intestino, pero no medio faga unha migraci\u00f3n aos pulm\u00f3ns. Unha hip\u00f3tese que intenta explicar este comportamento \u00e9 que a migraci\u00f3n supla a un antigo h\u00f3spede intermediario que antes exist\u00eda, o cal ser\u00eda necesario para que os organismos inmaturos dunha forma ancestral do verme se desenvolvesen ata a terceira etapa. Outra posibilidade \u00e9 que a migraci\u00f3n a outros tecidos facilite un crecemento m\u00e1is r\u00e1pido e a adquisici\u00f3n dun maior tama\u00f1o, o cal aumentar\u00eda a s\u00faa capacidade reprodutiva.\nAscarid\u00edase.\nA enfermidade producida pola infestaci\u00f3n por \"Ascaris lumbricoides\" denom\u00ednase ascarid\u00edase. Na fase de migraci\u00f3n da larva nos pulm\u00f3ns prod\u00facese un proceso inflamatorio con produci\u00f3n de exsudado, tose, eosinofilia, e febre, cadro que se denomina s\u00edndrome de L\u00f6ffler. Cando o parasito adulto est\u00e1 presente na cavidade intestinal segrega mol\u00e9culas inhibidoras do encima tripsina e pode producir anemia, palidez, perda de peso, s\u00edndrome diarreica e malestar xeral. Afecta especialmente aos nenos. Cando hai un gran n\u00famero destas lombrigas adultas poden producirse suboclusi\u00f3ns e oclusi\u00f3ns do intestino. Outras posibles complicaci\u00f3ns son as migraci\u00f3ns ect\u00f3picas a outros \u00f3rganos, como a ves\u00edcula biliar."}
{"id": "242455", "revid": "23204", "url": "https://gl.wikipedia.org/wiki?curid=242455", "title": "La Riba de Escalote", "text": "La Riba de Escalote \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 33 habitantes (INE 2012) e ocupa unha superficie de 20,44 km\u00b2."}
{"id": "242457", "revid": "18868", "url": "https://gl.wikipedia.org/wiki?curid=242457", "title": "Hidr\u00f3fita", "text": ""}
{"id": "242458", "revid": "83328", "url": "https://gl.wikipedia.org/wiki?curid=242458", "title": "Planta acu\u00e1tica", "text": "As plantas acu\u00e1ticas son plantas axeitadas a medrar en ambientes acu\u00e1ticos (auga salgada ou doce). Tam\u00e9n reciben os nomes de hidr\u00f3fitas ou macr\u00f3fitas acu\u00e1ticas. Estas plantas c\u00f3mpren de adaptaci\u00f3ns especiais para vivir mergulladas na auga, ou na tona da mesma- a adaptaci\u00f3n m\u00e1is com\u00fan \u00e9 a dos tecidos tipo aer\u00e9nquima (con grandes espazos intercelulares cheos de ar), por\u00e9n as follas boiantes e as follas desecadas son adaptaci\u00f3ns tam\u00e9n moi com\u00fans. As plantas acu\u00e1ticas s\u00f3 poden medrar na auga ou en solos que estean permanentemente saturados de auga. Son, polo tanto, especies com\u00fans dos lameiros, bra\u00f1as e zonas h\u00famidas en xeral. \nO principal factor que controla a distribuci\u00f3n das plantas acu\u00e1ticas \u00e9 a fondura e mais a duraci\u00f3n do asolagamento ou enchente. Mais existen outros factores que tam\u00e9n pode controlar a distribuci\u00f3n e a abundancia, coma por exemplo a cantidade de nutrientes, a perturbaci\u00f3n das ondas, a pacedura ou a salinidade.\nAs plantas vasculares acu\u00e1ticas t\u00e9\u00f1ense clasificado en diversas familias; poden ser fentos ou anxiospermas (inclu\u00edndo tanto monocotiled\u00f3neas coma dicotiled\u00f3neas).\nO argazo non est\u00e1 formado por plantas vasculares; sen\u00f3n por oucas mari\u00f1as multicelulares, e polo tanto non se adoitan considerar coma plantas acu\u00e1ticas.\nUnhas poucas plantas acu\u00e1ticas poden sobrevivir en augas salgadas e salinas. Examplos destas plantas enc\u00f3ntranse nos x\u00e9neros Thalassia e mais Zostera. A\u00ednda que a maior\u00eda das plantas acu\u00e1ticas se reproducen con floraci\u00f3n e sementes, moitas outras te\u00f1en reproduci\u00f3n asexual por medio de rizomas, turi\u00f3ns e cachos en xeral.\nUnha das plantas acu\u00e1ticas m\u00e1is grandes do mundo \u00e9 a Vitoria rexia do Amazonas (\"Victoria amazonica\"); unha das m\u00e1is mi\u00fadas \u00e9 a lentella de auga.\nMoitos animali\u00f1os acu\u00e1ticos usan as plantas acu\u00e1ticas como a lentella de auga como acubillo ou abeiro dos depredadores. Por\u00e9n as \u00e1reas m\u00e1is vizosas e con m\u00e1is vexetaci\u00f3n adoitan ter m\u00e1is depredadores. Outros exemplos de plantas acu\u00e1ticas ser\u00edan as do x\u00e9nero \u2018\u2019Nymphoides\u2019\u2019, a familia Nymphaeaceae (as tapadeiras ou ninfeas), a familia Nelumbonaceae (onde atopamos o loto (\"Nelumbo nucifera\"), e as plantas do x\u00e9nero \"Eichhornia\" (os xacintos de auga).\nAlgunhas plantas acu\u00e1ticas son comest\u00edbeis. Exemplos disto son o arroz salvaxe (x\u00e9nero \"Zizania\"), a casta\u00f1a de auga (\"Trapa natans\"), a casta\u00f1a chinesa de auga (\"Eleocharis dulcis\"), o loto sagrado (\"Nelumbo nucifera\"), \"Ipomoea aquatica\" ou o agr\u00f3n (\"Rorippa nasturtium-aquaticum\").\nClasificaci\u00f3n morfol\u00f3xica.\nHai unha morea de pos\u00edbeis clasificaci\u00f3ns das plantas acu\u00e1ticas baseadas na morfolox\u00eda. Un dos exemplos ten os seis grupos a seguir:\nGaliza.\nEn Galiza atopamos unha gran selecci\u00f3n de plantas acu\u00e1ticas pola gran cantidade de precipitaci\u00f3ns do pa\u00eds. Principalmente asociadas aos bosques de ribeira, nas marxes, as que viven flotando na corrente e aquelas que aparecen nas augas asolagadas ou flotando pero arraigadas no leito; nas lagoas, pantanos, bra\u00f1as, lameiros e lamazais.\nFlotando sobre as augas aparecen as lentellas de auga ou as tapadeiras, sen que as ra\u00edces penetren no solo. \nArraigadas no leito totalmente mergulladas na auga est\u00e1n especies como as algas do x\u00e9nero \"Chara\": coma \"Chara fragilis\" e os bri\u00f3ns do x\u00e9nero \"Fontinalis\", coma \"Fontinalis antipyretica\".\nArraigadas no leito pero coas partes verdes sobre a topa aparecen as espigas de auga, as herbas de prata e as cercodianas, todas con follas alongadas que se moven a favor da corrente. Tam\u00e9n os p\u00e9s de boi te\u00f1en unha fase somerxida con follas alongadas durante o inverno.\nNas ribeiras son com\u00fan especies de ciper\u00e1ceas e gram\u00edneas asociadas a solos lamacentos, t\u00edpicas herbas moi dif\u00edciles de distinguir se non est\u00e1n en flor. Tam\u00e9n as xunc\u00e1ceas (os xuncos) e os bu\u00f1os (\"Schoenoplectus lacustris\") son abundantes, nas zonas m\u00e1is enchoupadas.\nOs fentos e bri\u00f3fitos son habituais, pois son plantas que sobreviven con escasa luz e grande humidade. No entanto, o fento m\u00e1is caracter\u00edstico de todas as ribeiras \u00e9 o dentabr\u00fan ou fento real (\"Osmunda regalis\" L.) Outras plantas vasculares frecuentes son os p\u00e9s de boi, espadanas, lirios ou espadanas amarelas, salgueiri\u00f1os, as mentas ou os amarelles"}
{"id": "242459", "revid": "23204", "url": "https://gl.wikipedia.org/wiki?curid=242459", "title": "Rioseco de Soria", "text": "Rioseco de Soria \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 136 habitantes (INE 2012) e ocupa unha superficie de 50,02 km\u00b2."}
{"id": "242460", "revid": "23204", "url": "https://gl.wikipedia.org/wiki?curid=242460", "title": "Rollamienta", "text": "Rollamienta \u00e9 un concello espa\u00f1ol\u00a0da provincia de Soria (Castela e Le\u00f3n). A s\u00faa poboaci\u00f3n \u00e9 de 40 habitantes (INE 2012) e ocupa unha superficie de 2,15 km\u00b2."}
{"id": "242461", "revid": "26585", "url": "https://gl.wikipedia.org/wiki?curid=242461", "title": "Campionato de Galicia de Rallys", "text": ""}
{"id": "242462", "revid": "26585", "url": "https://gl.wikipedia.org/wiki?curid=242462", "title": "Tempada 2010 do Campionato de Galicia de Rallys", "text": ""}
{"id": "242463", "revid": "26585", "url": "https://gl.wikipedia.org/wiki?curid=242463", "title": "Tempada 2011 do Campionato de Galicia de Rallys", "text": ""}
{"id": "242464", "revid": "26585", "url": "https://gl.wikipedia.org/wiki?curid=242464", "title": "Tempada 2012 do Campionato de Galicia de Rallys", "text": ""}
{"id": "242465", "revid": "26585", "url": "https://gl.wikipedia.org/wiki?curid=242465", "title": "Tempada 2013 do Campionato de Galicia de Rally", "text": "A tempada 2013 foi a 35\u00aa edici\u00f3n do Campionato de Galicia de Rally. Comezou o 16 de febreiro no Rally Serra da Groba e rematou o 6 de outubro no Rally Ribeira Sacra. Inicialmente o calendario contaba con nove probas pero a \u00faltima, o Rally Botafumeiro foi finalmente anulada. O ga\u00f1ador foi Luis Vilari\u00f1o que venceu en d\u00faas probas e proclamouse campi\u00f3n de Galicia por primeira vez na s\u00faa carreira deportiva.\nCalendario.\nPuntuaci\u00f3n.\nOut\u00f3rganse puntos aos dez primeiros clasificados en cada proba. O primeiro posto obt\u00e9n 25 puntos, 20 o segundo, 15 o terceiro, 12 o cuarto, 10 o quinto, 8 o sexto, 6 o s\u00e9timo, 4 o oitavo, 2 o noveno e 1 o d\u00e9cimo clasificado. A puntuaci\u00f3n final resultar\u00e1 logo de multiplicar os puntos obtidos polo coeficiente da proba. Por exemplo: nunha proba con coeficiente oito, o primeiro clasificado obter\u00e1 200 puntos: 25 x 8 = 200."}
{"id": "242466", "revid": "26585", "url": "https://gl.wikipedia.org/wiki?curid=242466", "title": "Tempada 2008 do Campionato de Galicia de Rallys", "text": ""}
{"id": "242467", "revid": "22570", "url": "https://gl.wikipedia.org/wiki?curid=242467", "title": "Bu\u00f1o (planta)", "text": "O bu\u00f1o ou antela (Schoenoplectus lacustris) \u00e9 unha herba vivaz da familia das ciper\u00e1ceas nativa de Europa. Era anteriormente clasificada coma \"Scirpus lacustris\". Pos\u00fae espiguetas ovoides e froitos tipo aquenio.\n\u00c9 com\u00fan en \u00e1reas h\u00famidas, lameiros, bra\u00f1as, regueiros, lagoas, e pantanos de Europa, Asia e norte de \u00c1frica. Abundante en Galiza e no norte e centro de Portugal. Medra en densos macizos, cubrindo largas \u00e1reas sobre a auga. Os caules util\u00edzanse na fabricaci\u00f3n de mobles e esteiras.\nO nome \"bu\u00f1o\" aparece con frecuencia asociado \u00e1 toponimia galega e portuguesa, por exemplo Bu\u00f1o, \"Bunhal\", \"Vale de Bunho\"."}
{"id": "242471", "revid": "18868", "url": "https://gl.wikipedia.org/wiki?curid=242471", "title": "Fento real", "text": ""}
{"id": "242472", "revid": "18868", "url": "https://gl.wikipedia.org/wiki?curid=242472", "title": "Dentabr\u00fan", "text": ""}
{"id": "242475", "revid": "1505", "url": "https://gl.wikipedia.org/wiki?curid=242475", "title": "Carrizo", "text": "O termo carrizo p\u00f3dese referir a:"}
{"id": "242476", "revid": "1131", "url": "https://gl.wikipedia.org/wiki?curid=242476", "title": "Casta\u00f1o", "text": "O termo casta\u00f1o \u00e9 usado para referirse \u00e1 cor marr\u00f3n, por ser este o cor das casta\u00f1as e da madeira do casti\u00f1eiro. Amais, como top\u00f3nimo pode referirse a:"}
{"id": "242477", "revid": "56817", "url": "https://gl.wikipedia.org/wiki?curid=242477", "title": "Carriza", "text": "O termo carriza p\u00f3dese referir a:"}
{"id": "242478", "revid": "22570", "url": "https://gl.wikipedia.org/wiki?curid=242478", "title": "Bono lixo", "text": "En finanzas, un bono lixo \u00e9 un t\u00edtulo de renda fixa que ten un alto risco de falta de pagamento e que en contraprestaci\u00f3n ten que pagar uns xuros m\u00e1is altos, xeralmente emitido por unha entidade pouco co\u00f1ecida ou de mala recomendaci\u00f3n.\nSon (bono de grao non-investimento, bono de grao especulativo) bonos de baixa cualificaci\u00f3n crediticia que est\u00e1n clasificados por baixo do denominado grao de investimento. Estes bonos te\u00f1en un alto risco de suspensi\u00f3n de pagos ou outros eventos crediticios adversos, pero tipicamente pagan m\u00e1is dividendos c\u00f3s bonos de mellor calidade para facelos atractivos aos investidores.\nFluxos e niveis.\nA emisi\u00f3n a nivel mundial de bonos lixo aumentou m\u00e1is do dobre en 2003, ata acadar os 146 mil mill\u00f3ns de d\u00f3lares en instrumentos expedidos, por menos de 63 mil mill\u00f3ns en 2002, a\u00ednda que isto \u00e9 a\u00ednda menos c\u00f3 r\u00e9cord mundial de 150 mil mill\u00f3ns en 1998. A s\u00faa expedici\u00f3n est\u00e1 desproporcionadamente centrada en EUA, a\u00ednda que instituci\u00f3ns en Europa, Asia e Sur\u00e1frica recorreron a este tipo de d\u00e9beda en relaci\u00f3n ao refinanciamento e adquisici\u00f3ns. En 2006, compa\u00f1\u00edas europeas expediron m\u00e1is de 31 mil mill\u00f3ns de euros en bonos lixo.\nRisco.\nO propietario de calquera d\u00e9beda est\u00e1 suxeito a un risco de xuro, un risco de cr\u00e9dito, un risco de inflaci\u00f3n, un risco de divisa, un risco de duraci\u00f3n, un risco de convexidade, un risco de repago do principal, un risco de liquidez, un risco de madurez, un risco de reinversi\u00f3n, un risco de mercado, un risco pol\u00edtico e un risco de axuste fiscal.\nO risco de tipo de xuro ref\u00edrese a que o risco do valor de mercado dun bono cambie debido a cambios na estrutura ou no nivel das taxas de xuro ou expansi\u00f3ns de cr\u00e9dito. O risco de cr\u00e9dito dun bono lixo ref\u00edrese \u00e1 probabilidade ou a probable perda sobre un evento crediticio (p.e., as perdas do obrigante sobre pagos calendarizados ou se declara en bancarrota, ou reestruturaci\u00f3n do bono), ou un cambio na calidade do cr\u00e9dito expedido por unha axencia de clasificaci\u00f3n inclu\u00edndo a Fitch, Moody's ou Standard &amp; Poors.\nUnha axencia de clasificaci\u00f3n de cr\u00e9ditos busca describir o risco cunha clasificaci\u00f3n como AAA. En Am\u00e9rica do Norte, as cinco principais axencias son Standard &amp; Poor's, Moody's, Fitch Ratings, Dominion Bond Rating Service e A.M. Best. Os bonos noutros pa\u00edses poden ser clasificados por axencias estadounidenses ou por axencias de clasificaci\u00f3n de cr\u00e9ditos locais. As escalas de clasificaci\u00f3n cambian; a escala m\u00e1is popular usa (en orde de incremento no risco) as clasificaci\u00f3ns AAA, AA, A, BBB, BB, B, CCC, CC, C, coa clasificaci\u00f3n adicional D para d\u00e9bedas que xa presentan atrasos. Os bonos de Estado e os bonos emitidos por empresas patrocinadas polo goberno (GSE's) son usualmente considerados nunha categor\u00eda de cero-risco sobre a AAA; e categor\u00edas como AA e A algunhas veces div\u00eddense en categor\u00edas m\u00e1is espec\u00edficas como \"AA-\" ou \"AA \".\nBonos clasificados de BBB- para riba son chamados bonos de grao de investimento. Os bonos clasificados por baixo do grao de investimento na s\u00faa data de emisi\u00f3n son chamados bonos de grao especulativo, ou coloquialmente bonos lixo.\nAs d\u00e9bedas clasificadas moi baixas ofrecen mellores rendementos, facendo os bonos especulativos veh\u00edculos de investimento atractivos para alg\u00fans tipos de portafolios e estratexias financeiras. Alg\u00fans fondos de pensi\u00f3n e outros investidores (bancos, compa\u00f1\u00edas aseguradoras), con todo, polos seus estatutos te\u00f1en prohibido investir en bonos que estean clasificados por baixo dun certo nivel de risco. Como resultado, as seguridades con clasificaci\u00f3ns baixas te\u00f1en unha base de investidores diferentes c\u00f3s bonos de grao de investimento.\nO valor dos bonos especulativos \u00e9 afectado en maior medida c\u00f3s bonos de grao de investimento pola posibilidade da suspensi\u00f3n de pagos. Por exemplo, nunha recesi\u00f3n as taxas de xuro poden caer, e a ca\u00edda nas taxas de xuro tende a incrementar o valor dos bonos de grao de investimento; con todo, unha recesi\u00f3n tende a incrementar a posibilidade da suspensi\u00f3n de pagos dos bonos de grao especulativo.\nUsos.\nOs bonos de grao especulativo orixinais eran bonos que foran de grao de investimento no momento de seren emitidos, pero dos que o emisor caeu en canto \u00e1 s\u00faa clasificaci\u00f3n e a posibilidade de suspensi\u00f3n de pagos aumentou significativamente. Eses bonos son chamados \"Anxos Ca\u00eddos\".\nO banqueiro de investimentos deuse conta de que os anxos ca\u00eddos foran menos valorados do que en realidade val\u00edan. O seu tempo con bonos de grao especulativo comezou co seu investimento neles. Foi m\u00e1is tarde cando el e outros banqueiros investidores en Drexel Burnham Lambert, seguidos por aqueles de firmas competidoras, comezaron a organizar a emisi\u00f3n de bonos que estivesen en grao especulativo desde o inicio. Bonos de grao especulativo, xa que logo, volv\u00e9ronse ubicuos nos anos 1980 como un mecanismo financeiro en fusions e adquisici\u00f3ns. Nunha compra con di\u00f1eiro prestado, o adquirente emitir\u00e1 bonos de grao especulativo para axudar a pagar pola adquisici\u00f3n e logo empregar o fluxo de caixa do obxectivo para axudar a pagar a d\u00e9beda.\nNo 2005, m\u00e1is do 80% da suma principal de d\u00e9beda emitida por compa\u00f1\u00edas dos Estados Unidos foron usadas para prop\u00f3sitos corporativos en lugar de adquisici\u00f3ns e compras.\nOs bonos lixo tam\u00e9n poden ser reempaquetados en obrigaci\u00f3ns colateralizadas de d\u00e9beda, aumentando a clasificaci\u00f3n de cr\u00e9dito das partes do investimento m\u00e1is importantes sobre a clasificaci\u00f3n da d\u00e9beda orixinal. As partes m\u00e1is importantes poden cumprir os requirimentos da clasificaci\u00f3n de cr\u00e9dito dos fondos de pensi\u00f3n e doutros investidores institucionais a pesar do risco significante da d\u00e9beda orixinal.\n\u00cdndices de bonos lixo.\nOs \u00edndices dos bonos lixo existen para investidores dedicados no mercado. Os \u00edndices para o amplo mercado dos bonos lixo incl\u00faen o CSFB High Yield II Index (CSHY), o Merrill Lynch High Yield Master II (H0A0), e o Bear Stearns High Yield Index (BSIX). Alg\u00fans investidores, preferindo dedicarse a investimentos mellor clasificados e menos arriscados, usan o \u00edndice para inclu\u00edr soamente seguridades BB e B, tales como o Merrill Lynch BB/B Index. Outros investidores c\u00e9ntranse na d\u00e9beda de menor calidade, CCC, ou en seguridades xa en d\u00e9beda e protexidas pola bancarrota, usualmente definidas como as que renden 1000 puntos base sobre os bonos gobernamentais equivalentes.\nEmpresas cualificadas como bono lixo.\nAlgunhas das principais empresas mundiais cualificadas como bono lixo son (2012): Xerox, Motorola, Royal Caribbean, Time Warner, Seagate Technology.\nAlgunhas das empresas espa\u00f1olas m\u00e1is importantes cualificadas como bono lixo son (2012): OHL, Abengoa, Banco Popular, Bankinter e Banco Sabadell.\nCualificaci\u00f3n crediticia galega.\nEn outubro de 2012, a axencia de cualificaci\u00f3n Standard &amp; Poor's (S&amp;P) anunciou unha nova rebaixa da nota de Galicia e doutras seis comunidades, despois de ter recortado outros dous niveis a Espa\u00f1a ata situala a car\u00f3n do bono lixo. No caso galego esta decisi\u00f3n sup\u00f3n que pase de BBB+ a BBB-, o pen\u00faltimo chanzo. A axencia achacou a rebaixa a que as rexi\u00f3ns espa\u00f1olas de r\u00e9xime com\u00fan non poden superar a nota do pa\u00eds soberano.\nA cualificaci\u00f3n crediticia das d\u00faas principais cidades galegas, A Coru\u00f1a e Vigo, \u00e9 segundo Ficht de AA-, con perspectivas negativas cara ao futuro.\nDentro das empresas galegas, Nova Galicia Banco ten as seguintes cualificaci\u00f3ns: Fitch: BB+, Moody\u00b4s: B1, Standar &amp; Poor\u00b4s: NR."}
{"id": "242479", "revid": "89787", "url": "https://gl.wikipedia.org/wiki?curid=242479", "title": "Colecistite", "text": "A colecistite \u00e9 unha inflamaci\u00f3n bacteriana ou qu\u00edmica da ves\u00edcula biliar. Na s\u00faa presentaci\u00f3n aguda, constit\u00fae unha emerxencia m\u00e9dica, podendo evolucionar a peritonite e mesmo at\u00e9 \u00e1 morte. Nun 95% dos casos est\u00e1 asociada a lit\u00edases, isto \u00e9, a pedras ou c\u00e1lculos biliares.\nOs individuos con m\u00e1is risco de padeceren colecistite son as mulleres en per\u00edodo f\u00e9rtil, persoas obesas e individuos con idades comprendidas entre os corenta e os cincuenta anos. A dieta rica en graxas \u00e9 un factor de risco, as\u00ed como tam\u00e9n o son as perdas ou ga\u00f1os de peso r\u00e1pidas e m\u00e1is a diabetes mellitus.\nIntroduci\u00f3n.\n\"Artigo principal: Ves\u00edcula biliar\"\nAnatom\u00eda biliar.\nA ves\u00edcula biliar ten o aspecto dunha bolsa oca con forma de pera situada baixo o f\u00edgado. Mide uns 8\u00a0cm de longo nos adultos e ten un di\u00e1metro de 3\u20134\u00a0cm. Anatomicamente descr\u00edbese como dividida en tres partes: fondo, corpo e colo. Os condutos c\u00edstico e col\u00e9doco comun\u00edcana co duodeno. \nA ves\u00edcula est\u00e1 irrigada polas arterias e veas c\u00edsticas, e recibe innervaci\u00f3n do ganglio cel\u00edaco, do nervio vago .\nFisiolox\u00eda biliar.\nAo d\u00eda prod\u00facense entre 500 e 1000 ml de bile. A bile, producida no f\u00edgado, emulsiona as graxas que hai na comida parcialmente dixerida, o cal facilitar\u00e1 a acci\u00f3n dos encimas dixestivos. A produci\u00f3n de bile no f\u00edgado \u00e9 constante, pero o baleirado da ves\u00edcula \u00e9 intermitente e est\u00e1 en relaci\u00f3n coa dixesti\u00f3n. O control da contracci\u00f3n da ves\u00edcula e a conseguinte expulsi\u00f3n da bile \u00e9 principalmente end\u00f3crino, e est\u00e1 a cargo basicamente da hormona duodenal colecistoquinina, que favorece a descarga de bile cando se est\u00e1n a dixerir graxas. Outras hormonas gastrointestinais poden influ\u00edr tam\u00e9n, como a gastrina (induce o baleirado), secretina (amplifica a acci\u00f3n da colecistoquinina) e motilina (contrae a ves\u00edcula), o polip\u00e9ptido pancre\u00e1tico (inhibe a contracci\u00f3n vesicular), e o VIP (relaxa o m\u00fasculo liso da ves\u00edcula).\nDurante o almacenamento da bile na ves\u00edcula, a bile faise m\u00e1is concentrada, polo que se intensifica o seu efecto. A concentraci\u00f3n faise por absorci\u00f3n de auga e i\u00f3ns na bile almacenada, a cal pode diminu\u00edr o seu volume ata a d\u00e9cima parte.\nFisiopatolox\u00eda.\nEn m\u00e1is do 90% dos casos a colecistite v\u00e9n precedida dun c\u00e1lculo ou pedra na ves\u00edcula biliar, doenza que recibe o nome de lit\u00edase biliar. A esta entidade d\u00e1selle o nome de lit\u00edase biliar. Ao obstru\u00edr o c\u00e1lculo o paso da bile, esta queda retida nas v\u00edas biliares, producindo unha distensi\u00f3n da parede biliar e edema. Esta situaci\u00f3n cl\u00ednica favorece a inflamaci\u00f3n das v\u00edas biliares.\nEn casos leves, a inflamaci\u00f3n das v\u00edas biliares provoca un aumento de espesor da parede. A serosa pode padecer pequenos sangrados, torn\u00e1ndose dunha cor vermella.\nEste cadro non adoita evolucionar nin complicarse, xa que o c\u00e1lculo pode ser eliminado simplemente cun aumento da hidrataci\u00f3n. Por\u00e9n, en casos complicados onde o c\u00e1lculo obstr\u00fae durante moito tempo a v\u00eda biliar, p\u00f3dese producir isquemia e necrose da parede biliar, podendo dar lugar a doenzas m\u00e1is graves como a peritonite, que pode resultar mortal.\nAos episodios de colecistite que non ve\u00f1en precedidos dunha lit\u00edase co\u00f1ec\u00e9selles polo termo colecistite aliti\u00e1sica. Esta \u00e9 m\u00e1is complexa de explicar, comprender, e at\u00e9 diagnosticar. As s\u00faas causas son fundamentalmente v\u00edricas ou bacterianas, producidas por organismos coma os virus Epstein-Bar, a familia dos herpes, ou bacterias coma Salmonella, entre outras.\nEpidemiolox\u00eda.\nExiste unha maior incidencia en mulleres que en homes, chegando nalg\u00fans pa\u00edses a proporci\u00f3ns 10:1.\nNa actualidade, as idades con maior predominio son as etapas de maior auxe reprodutivo, isto \u00e9, entre os 20 e os 40 anos. Consid\u00e9ranse factores predispo\u00f1entes o feito de ser muller, por mor das hormonas estrox\u00e9nicas. Estas hormonas aumentan o colesterol, sobre todo as Lipoprote\u00ednas de Baixa Densidade (\"LDL\", do ingl\u00e9s \"Low Density Lipoprotein\") e as Lipoprote\u00ednas de Moi Baixa Densidade (\"VLDL\", do ingl\u00e9s \"Very Low Density Lipoprotein\"), mais tam\u00e9n ming\u00fcan na ves\u00edcula biliar os sales biliares e os \u00e1cidos biliares. Isto fai que sexa m\u00e1is doado que se formen pedras na ves\u00edcula.\nPolo mesmo factor hormonal, as mulleres que tiveron moitos embarazos consid\u00e9rase tam\u00e9n factor de risco. No embarazo, as hormonas estrox\u00e9nicas aumentan na muller. O sobrepeso e a obesidade, a diabetes, e outras doenzas que alteran o equilibrio lip\u00eddico, son outros factores de risco para padecer lit\u00edases e, polo tanto, son suscept\u00edbeis de sufrir colecistite."}
{"id": "242480", "revid": "56817", "url": "https://gl.wikipedia.org/wiki?curid=242480", "title": "Colecistectom\u00eda", "text": "Colecistectom\u00eda \u00e9 unha intervenci\u00f3n cl\u00ednico-cir\u00farxica consistenten na ex\u00e9resis ou extracci\u00f3n da ves\u00edcula biliar. Malia terse desenvolvido t\u00e9cnicas non cir\u00farxicas, \u00e9 a t\u00e9cnica m\u00e1is com\u00fan para tratar as distintas afecci\u00f3ns da ves\u00edcula biliar. As posibilidades cir\u00farxicas a colecistectom\u00eda por v\u00eda laparosc\u00f3pica e a cirurx\u00eda aberta. Esta \u00faltima foi a t\u00e9cnica empregada historicamente, m\u00e1is invasiva e cruenta. Na actualidade a tendencia \u00e9 a empregar a v\u00eda laparosc\u00f3pica.\nIndicaci\u00f3ns.\nAs indicaci\u00f3ns que se te\u00f1en en conta para realizar este tipo de intervenci\u00f3n, \u00e9 en doentes que pos\u00faan unha ou m\u00e1is das seguintes doenzas e/ou condici\u00f3ns da ves\u00edcula como:\nO resultado da colecistectom\u00eda \u00e9 habitualmente satisfactorio. Os s\u00edntomas desaparecen por completo no 90% dos pacientes.\nRiscos.\nOs riscos aos que se ven sometidos os doentes intervidos dunha colecistectom\u00eda son os riscos de calquera intervenci\u00f3n baixo anestesia xeral:"}
{"id": "242483", "revid": "98629", "url": "https://gl.wikipedia.org/wiki?curid=242483", "title": "Wreck-It Ralph", "text": "Wreck-It Ralph \u00e9 un filme de animaci\u00f3n estadounidense de Walt Disney Pictures dirixido por Rich Moore que se estreou no 2012.\nO primeiro t\u00edtulo da franqu\u00eda \"Wreck-It Ralph\", a s\u00faa secuela \"Ralph Breaks the Internet\", foi estreada o 21 de novembro de 2018.\nSinopse.\nDurante trinta anos, Ralph viviu \u00e1 sombra de Fix-It Felix Jr., o heroe do seu videoxogo. Canso de ser o malo da historia, Ralph decide tomar o asunto polas s\u00faas propias e xigantes mans, e l\u00e1nzase nunha viaxe a trav\u00e9s dos distintos mundos e xeraci\u00f3ns de videoxogos para demostrarlle \u00f3 mundo que el tam\u00e9n pode ser un heroe."}
{"id": "242484", "revid": "1987", "url": "https://gl.wikipedia.org/wiki?curid=242484", "title": "Laparoscopia", "text": "A laparoscopia ou laparoscop\u00eda \u00e9 unha t\u00e9cnica cir\u00farxica que permite a visi\u00f3n da cavidade pelviabdominal coa axuda duns dispositivos \u00f3pticos, introducidos a trav\u00e9s de pequenas incisi\u00f3ns na parede abdominal. A trav\u00e9s dunha pequena incisi\u00f3n, a fibra \u00f3ptica transmite luz que ilumina a cavidade, mentres que se observan as imaxes do interior cunha c\u00e1mara conectada \u00e1 mesma lente. O aparello empregado denom\u00ednase torre de laparoscopia, ou simplemente laparoscopio. \u00c9 unha t\u00e9cnica complexa que require que o cirurxi\u00e1n te\u00f1a experiencia.\nEsta t\u00e9cnica \u00e9 menos invasiva, e oferta unha vantaxe respecto da cirurx\u00eda aberta, que era a t\u00e9cnica empregada neste tipo de cirurxias antes da chegada da cirurx\u00eda laparosc\u00f3pica.\nAs\u00ed, a laparoscopia ten dous obxectivos:"}
{"id": "242485", "revid": "2520", "url": "https://gl.wikipedia.org/wiki?curid=242485", "title": "Laparoscop\u00eda", "text": ""}
{"id": "242486", "revid": "2520", "url": "https://gl.wikipedia.org/wiki?curid=242486", "title": "Cirurx\u00eda laparosc\u00f3pica", "text": ""}
{"id": "242487", "revid": "23204", "url": "https://gl.wikipedia.org/wiki?curid=242487", "title": "Colesterolose", "text": "Na patolox\u00eda cir\u00farxica, a ves\u00edcula biliar de amorodo, m\u00e1is formalmente co\u00f1ecida por colesterolose da ves\u00edcula biliar, \u00e9 unha alteraci\u00f3n da parede da ves\u00edcula biliar por mor dun exceso de colesterol. O nome \"ves\u00edcula biliar de amorodo\" v\u00e9n da aparencia t\u00edpicamente en puntos da superficie da mucosa, o que lle da un aspecto de amorodo. Non ten porque estar necesariamente ligada aos c\u00e1lculos biliares ou \u00e1 colecistite."}
{"id": "242488", "revid": "23204", "url": "https://gl.wikipedia.org/wiki?curid=242488", "title": "Inuvik", "text": "Inuvik \u00e9 unha vila dos Territorios do Noroeste do Canad\u00e1 e \u00e9 o centro administrativo da Rexi\u00f3n de Inuvik.\nA poboaci\u00f3n no censo de 2006 era de 3.484, pero os dous censos anteriores amosan grandes flutuaci\u00f3ns de poboaci\u00f3n debido \u00e1s condici\u00f3ns econ\u00f3micas: 2.894 en 2001 e 3.296 en 1996. No 2009, o Goberno dos Territorios do Noroeste reportou que a poboaci\u00f3n era de 3.586 cun crecemento anual de 0.3% dende 1996."}
{"id": "242491", "revid": "83328", "url": "https://gl.wikipedia.org/wiki?curid=242491", "title": "Canteira (hom\u00f3nimos)", "text": "A palabra canteira orix\u00ednase en canto, co significado de 'coio ou pedra', polo que derivou nos seguintes significados:"}
{"id": "242492", "revid": "197", "url": "https://gl.wikipedia.org/wiki?curid=242492", "title": "A Canteirada", "text": ""}
{"id": "242494", "revid": "98629", "url": "https://gl.wikipedia.org/wiki?curid=242494", "title": "Histona H1", "text": "A histona H1 \u00e9 unha das cinco familias de prote\u00ednas histonas principais, que compo\u00f1en a cromatina das c\u00e9lulas eucari\u00f3ticas. A\u00ednda que a s\u00faa secuencia est\u00e1 moi conservada, \u00e9 a histona m\u00e1is variable entre especies. A histona H1 denom\u00ednase histona de uni\u00f3n ou enlace ou \"linker\". Nas aves descubriuse a histona H5, que se considera unha isoforma da histona H1.\nEstrutura.\nAs prote\u00ednas H1 de metazoos presentan un dominio globular central e unha cola C-terminal longa e outra N-terminal curta. A histona H1 est\u00e1 implicada no empaquetamento das subestruturas que semellan \"doas dun colar\" da cromatina, chamadas nucleosomas, nunha estrutura de orde superior, da que non se co\u00f1ecen todos os detalles.\nFunci\u00f3n.\nAs funci\u00f3ns que se propuxeron para a H1 son: estabilizar as d\u00faas espiras do ADN que rodean o nucleosoma, participar no espazado dos nucleosomas e a formaci\u00f3n de estruturas de orde superior na cromatina, e probable implicaci\u00f3n na regulaci\u00f3n da expresi\u00f3n x\u00e9nica.\nA diferenza doutras histonas, a H1 non forma parte do n\u00facleo (\"core\") do nucleosoma, sen\u00f3n que se sit\u00faa sobre dita estrutura, mantendo no seu sitio o ADN que se envolve arredor do nucleosoma. A cantidade de histona H1 \u00e9 a metade ca a das outras histonas, de cada unha das cales hai d\u00faas mol\u00e9culas en cada nucleosoma. Ademais de unirse ao nucleosoma, a histona H1 \u00fanese ao ADN espazador (\"linker DNA\") (tramo de aproximadamente 20-80 nucle\u00f3tidos de lonxitude situado entre un nucleosoma e outro), que axuda a estabilizar a fibra cromat\u00ednica de 30\u00a0nm en zigzag. Os estudos de fibras cromat\u00ednicas purificadas deron moita informaci\u00f3n sobre as histonas H1. A extracci\u00f3n i\u00f3nica das histonas H1 da cromatina reconstitu\u00edda ou nativa promove o seu despregamento en condici\u00f3ns hipot\u00f3nicas de modo que a fibra cromat\u00ednica de 30\u00a0nm conv\u00e9rtese nunha cadea de nucleosomas de tipo \"colar de doas\" de 10\u00a0nm de grosor. Por tanto, a histona H1 dalgunha maneira interv\u00e9n na estabilizaci\u00f3n da cromatina de 30\u00a0nm.\nNon se sabe seguro se o que fai a H1 \u00e9 promover a formaci\u00f3n dunha fibra de cromatina de tipo solenoide de 30\u00a0nm, na cal se acurta o ADN espazador exposto, ou ben se simplemente promove un cambio no \u00e1ngulo entre nucleosomas adxacentes, sen afectar \u00e1 lonxitude do ADN espazador. Os experimentos de dixesti\u00f3n con nucleases e ADN \"footprinting\" suxiren que o dominio globular da histona H1 se localiza preto da d\u00edade do nucleosoma, onde protexe aproximadamente 15-30 pares de bases adicionais de ADN.\nAdemais, os experimentos en cromatina reconstitu\u00edda revelan un motivo talo caracter\u00edstico na d\u00edade en presenza da histona H1. Malia as lagoas que existen na nosa comprensi\u00f3n da estrutura, constru\u00eduse un modelo xeral no que o dominio globular da H1 pecha o nucleosoma ao enlazarse ao ADN que entra e ao que sae do nucleosoma, \u00e1 vez que o dominio da cola se une ao ADN espazador e neutraliza a carga negativa deste.\nRealiz\u00e1ronse moitos experimentos para determinar a funci\u00f3n da H1 en cromatina procesada purificada en condici\u00f3ns de baixa concentraci\u00f3n salina, pero o papel da H1 in vivo \u00e9 menos seguro. Os estudos celulares mostraron que a sobreexpresi\u00f3n de H1 pode orixinar unha morfolox\u00eda nuclear e unha estrutura da cromatina anormais, e que a H1 pode servir tanto coma regulador positivo coma negativo da transcrici\u00f3n, dependendo do xene. En extractos de ovos do anfibio \"Xenopus\", a depleci\u00f3n da histona H1 causa que a lonxitude dos cromosomas mit\u00f3ticos pase a ser o dobre do normal, mentres que a sobreexpresi\u00f3n da H1 causa que os cromosomas se hipercompacten formando unha masa inseparable. Non se conseguiu un knockout completo para a H1 in vivo en organismos multicelulares debido \u00e1 existencia de m\u00faltiples isoformas que poden estar presentes en varios \"clusters\" x\u00e9nicos, pero conseguiuse a depleci\u00f3n de varias isoformas da histona H1 en diversos graos en organismos como o protozoo \"Tetrahymena\", o verme nematodo \"Caenorhabditis elegans\", a planta \"Arabidopsis\", a mosca da froita e no rato, que orixinou varios defectos espec\u00edficos de cada organismo na morfolox\u00eda nuclear, estrutura da cromatina, metilaci\u00f3n do ADN, e expresi\u00f3n de xenes espec\u00edficos.\nDin\u00e1mica.\nUnha gran sorpresa foi o descubrimento recente feito en experimentos de fotoblanqueo (\"phtobleaching\") de que as histonas H1 son un compo\u00f1ente da cromatina moito m\u00e1is din\u00e1mico ca as histonas do n\u00facleo do nucleosoma. A histona H1 est\u00e1 constantemente separ\u00e1ndose da comatina e volv\u00e9ndose a unir a outras rexi\u00f3ns cromat\u00ednicas.\n\u00c9 dif\u00edcil comprender como unha prote\u00edna din\u00e1mica pode ser un compo\u00f1ente estrutural da cromatina, pero suxeriuse que o equilibrio de estado estacionario no n\u00facleo favorece claramente a asociaci\u00f3n entre a H1 e a cromatina, o que significa que malia a s\u00faa din\u00e1mica, a gran maior\u00eda da H1 en calquera momento dado est\u00e1 unida \u00e1 cromatina.\nParece que son precisos factores citopl\u00e1smicos para o intercambio din\u00e1mico da histona H1 na cromatina, pero non foron a\u00ednda identificados. A din\u00e1mica da H1 pode ser mediada en certa medida por O-glicosilaci\u00f3n e fosforilaci\u00f3n. A O-glicosilaci\u00f3n da H1 pode promover a condensaci\u00f3n e compactaci\u00f3n da cromatina. A fosforilaci\u00f3n durante a interfase s\u00e1bese que fai diminu\u00edr a afinidade da H1 pola cromatina e pode promover a descondensaci\u00f3n da cromatina e a transcrici\u00f3n activa. Por\u00e9n, durante a mitose a fosforilaci\u00f3n incrementa a afinidade da H1 polos cromosomas e, por tanto, promove a condensaci\u00f3n cromos\u00f3mica mit\u00f3tica (v\u00e9xase m\u00e1is abaixo condensaci\u00f3n mit\u00f3tica por CDK1).\nIsoformas.\nA familia da H1 nos animais comprende moitas isoformas da H1 que poden expresarse en tecidos diferentes ou solapados e distintos estados do desenvolvemento dun mesmo organismo. A raz\u00f3n da existencia destas m\u00faltiples isoformas non est\u00e1 a\u00ednda clara, pero tanto a s\u00faa conservaci\u00f3n evolutiva desde o ourizo de mar aos humanos coma as significativas diferenzas nas s\u00faas secuencias de amino\u00e1cidos suxiren que non son funcionalmente equivalentes. Unha isoforma \u00e9 a histona H5, que se encontra s\u00f3 nos eritrocitos de aves, os cales, a diferenza dos de mam\u00edferos, te\u00f1en n\u00facleo celular. Outra isoforma \u00e9 a H1M ovoc\u00edtica/cig\u00f3tica (tam\u00e9n chamada B4 ou H1foo), que se encontra en ourizos de mar, ras, ratos, e humanos, que \u00e9 substitu\u00edda no embri\u00f3n polas isoformas som\u00e1ticas H1A-E, e H10, a cal lembra \u00e1 H5. A H1M, a pesar de ter m\u00e1is cargas negativas ca as isoformas som\u00e1ticas, \u00fanese con alta afinidade aos cromosomas mit\u00f3ticos nos extractos de ovos de \"Xenopus\".\nFosforilaci\u00f3n mit\u00f3tica por CDK1.\nNa mitose, as isoformas som\u00e1ticas da H1 sofren fosforilaci\u00f3n en moitos sitios de consenso da quinase dependente de ciclina 1 (CDK1), que introducen na mol\u00e9cula moitas cargas negativas. A fosforilaci\u00f3n incrementa a afinidade da H1 polos cromosomas mit\u00f3ticos en extractos de ovos e embri\u00f3ns de \"Xenopus\", como se determinou por recuperaci\u00f3n por fluorescencia despois de fotoblanqueo (\"photobleaching\") de tipos salvaxes de H1 contra mutantes non fosforilables e de punto fosfomim\u00e9tico. Estes aumentos na afinidade de uni\u00f3n parec\u00edan compensar a diluci\u00f3n citoplasm\u00e1tica da H1 que se daba nas c\u00e9lulas mit\u00f3ticas despois da disgregaci\u00f3n da envoltura nuclear, ilustrando como a c\u00e9lula pode regular a H1 para adaptarse a condici\u00f3ns celulares espec\u00edficas."}
{"id": "242495", "revid": "27155", "url": "https://gl.wikipedia.org/wiki?curid=242495", "title": "Histona H5", "text": ""}
{"id": "242501", "revid": "22570", "url": "https://gl.wikipedia.org/wiki?curid=242501", "title": "Fredrikstad", "text": "Fredrikstad \u00e9 un concello e unha cidade de \u00d8stfold, Noruega. Cunha poboaci\u00f3n de 71.976 habitantes (censo de 2008), Fredrikstad \u00e9 a meirande cidade de \u00d8stfold e a sexta cidade norueguesa m\u00e1is poboada. Forma unha conurbaci\u00f3n coa veci\u00f1a cidade de Sarpsborg, co\u00f1ecida como Fredrikstad/Sarpsborg, que aglutinaba 101.698 habitantes en 2009, co que \u00e9 a quinta maior \u00e1rea metropolitana de Noruega.\nO seu centro hist\u00f3rico \u00e9 unha das cidades fortificadas mellor conservadas de Norte de Europa. A cidade, fundada en 1567 por Frederico II, tivo nos seus inicios unha importancia defensiva para Noruega, e a comezos do s\u00e9culo XX converteuse nun dos maiores centros industriais do pa\u00eds, sendo as s\u00faas principais actividades a madeira, a construci\u00f3n naval e a industria qu\u00edmica.\nHistoria.\nFredrikstad foi fundada en 1567 polo rei Frederico II como unha reconstruci\u00f3n da cidade de Sarpsborg que fora queimada polos suecos durante a Guerra N\u00f3rdica dos Sete Anos. A nova cidade localiz\u00e1base a 15 quil\u00f3metros \u00f3 sur da orixinal, na desembocadura do r\u00edo Glomma. A s\u00faa proximidade \u00f3 mar e \u00f3s terreos chans e abertos do seu redor fac\u00edan m\u00e1is efectiva a s\u00faa defensa. Nun principio foi chamada Sarpsborg, pero o seu nome mudouse polo de Fredrikstad en 1569.\nDurante a Guerra de Torstensson (1644-1645) entre Suecia e o Reino de Dinamarca e Noruega, levantouse unha fortificaci\u00f3n temporal na cidade. Na d\u00e9cada de 1660 esa fortificaci\u00f3n f\u00edxose permanente, cando iniciou a construci\u00f3n da fortaleza de Fredrikstad por Willem Coucheron. Dese xeito, a cidade cobrou importancia estrat\u00e9xica para defender Noruega polo sueste. Malia isto, a s\u00faa poboaci\u00f3n mant\u00edvose escasa en n\u00famero. En 1635, fundouse un suburbio na ribeira occidental do Glomma, \"Vestsiden\", cuxa poboaci\u00f3n medrou m\u00e1is axi\u00f1a que a parte vella e en pouco tempo converteuse no centro de gravidade demogr\u00e1fico. A maior\u00eda dos edificios da cidade vella foron destru\u00eddos por un incendio en 1764.\nDurante a fase norueguesa da Gran Guerra do Norte, o almirante Peder Tordenskjold mantivo a s\u00faa frota en Fredrikstad para enfrontar \u00f3s suecos. Na Guerra Sueco-Noruega de 1814, a cidade foi atacada e a s\u00faa fortaleza capitulou o 4 de agosto dese mesmo ano.\nEn 1860 abol\u00edronse os privilexios de serradoiro, unha medida instaurada no s\u00e9culo XVII polo goberno absolutista que limitaba e controlaba estritamente a explotaci\u00f3n de madeira. Coa abolici\u00f3n iniciouse un importante crecemento para Fredrikstad, que se especializou na industria da madeira, o que lle valeu o alcume de \"a cidade das t\u00e1boas\". A comezos do s\u00e9culo XX decaeu a exportaci\u00f3n de madeira, e a econom\u00eda da cidade diversificouse cara outras industrias, como a de ladrillos, de materiais p\u00e9treos e a construci\u00f3n naval, grazas \u00f3 seu gran estaleiro. Nun tempo relativamente curto, Fredrikstad transformouse dunha pequena cidade comercial a un dos maiores centros industriais de Noruega."}
{"id": "242505", "revid": "2074", "url": "https://gl.wikipedia.org/wiki?curid=242505", "title": "Fonte de informaci\u00f3n", "text": ""}
{"id": "242507", "revid": "5863", "url": "https://gl.wikipedia.org/wiki?curid=242507", "title": "Invasi\u00f3n musulm\u00e1 da Pen\u00ednsula Ib\u00e9rica", "text": "Co\u00f1\u00e9cese como etapa musulm\u00e1 da Pen\u00ednsula Ib\u00e9rica ou conquista \u00e1rabe/musulm\u00e1 de Hispania ao complexo proceso pol\u00edtico e militar que ao longo do s\u00e9culo VIII explica a formaci\u00f3n e consolidaci\u00f3n de Al-\u00c1ndalus musulm\u00e1, as\u00ed como a x\u00e9nese dos principais reinos cristi\u00e1ns medievais peninsulares.\nA conquista do reino visigodo por dirixentes \u00e1rabes da Dinast\u00eda Omeia foi un proceso que durou quince anos, do 711 ao 726, no que se chegou a tomar todo o actual territorio de Espa\u00f1a e Portugal e parte do sur de Francia, se ben o que era o territorio peninsular do reino estaba completamente conquistado no 720, tras dez anos do inicio da conquista.\nA\u00ednda que o proceso en total ocupou todo ese tempo, a cronolox\u00eda non \u00e9 exacta en canto aos anos e as datas, sen\u00f3n s\u00f3 aproximada, pois as fontes difiren entre si. Ademais destes anos de conquista, hai que sumar os anos anteriores que os \u00e1rabes e b\u00e9rberes musulm\u00e1ns levaban dese\u00f1\u00e1ndoa, reco\u00f1ecendo o terreo e preparando, ao parecer, futuras alianzas. Debe sinalarse que unha boa parte do groso de musulm\u00e1ns chegados \u00e1 pen\u00ednsula non eran etnicamente \u00e1rabes, sen\u00f3n b\u00e9rberes.\nFontes.\nOs textos \u00e1rabes son m\u00e1is ben serodios. As fontes m\u00e1is antigas datadas con certeza e que falan da conquista da pen\u00ednsula no seu conxunto son o \"Ta\u00b4rij\" (Historia) do andalus\u00ed Ibn Habib (morto cara o ano 853) e o \"Futuh Misr\" (Conquista de Exipto) do exipcio Ibn Abd al-Hakam (morto en 871). Tr\u00e1tase, por tanto, de obras redactadas un s\u00e9culo e medio despois da conquista. No seu conxunto, os textos latinos son moito m\u00e1is escasos, pero m\u00e1is pr\u00f3ximos aos acontecementos. O m\u00e1is importante e co\u00f1ecido \u00e9 a Cr\u00f3nica moz\u00e1rabe de 754; escrita por un cristi\u00e1n que viv\u00eda baixo a dominaci\u00f3n dos gobernadores musulm\u00e1ns de C\u00f3rdoba.\nContexto xeral.\nUn repaso \u00e1 historia das primeiras conquistas musulm\u00e1s fainos ver que s\u00f3 a conquista do actual Magreb foi m\u00e1is custosa (trinta anos), pois noutros puntos a acci\u00f3n dos conquistadores \u00e1rabes foi m\u00e1is r\u00e1pida que na pen\u00ednsula: seis anos para dominar toda a pen\u00ednsula ar\u00e1biga (628 ao 634); catro anos Siria (634 ao 638); cinco anos Exipto (638 ao 643); un ano Tripolitania e Cirenaica, Libia (644); seis Mesopotamia (636 a 642) e oito anos Persia (642 ao 650).\nA extensi\u00f3n deste longo proceso de conquista do reino visigodo, que requiriu numerosas campa\u00f1as, constantes reforzos militares e pactos con n\u00facleos resistentes, d\u00e9bese a varios motivos: a escaseza das forzas musulm\u00e1s que os conquistaron, as constantes loitas e levantamentos dos seus aliados entre os visigodos, a orograf\u00eda do territorio e a forte base de asentamento social do anterior reino visigodo.\nPor\u00e9n, a gran centralizaci\u00f3n pol\u00edtica do reino, a inseguridade causada por bandas de escravos fuxitivos, o empobrecemento da facenda real (especialmente durante o reinado de Vitiza) e a perda de poder do rei fronte os nobres, foron elementos que facilitaron a acci\u00f3n dos conquistadores.\nPero o factor quizais m\u00e1is importante para a ca\u00edda visigoda foi a grave crise demogr\u00e1fica do reino, que nos \u00faltimos vinte e cinco anos perdeu m\u00e1is dun terzo da s\u00faa poboaci\u00f3n. Isto foi debido \u00e1s epidemias de peste e aos anos de seca e fame de finais do s\u00e9culo VII, especialmente durante o reinado de Ervixio; e que se repetiron tam\u00e9n con gran dureza baixo o de Vitiza, o antecesor de Rodrigo.\nAdemais, exist\u00eda unha fractura pol\u00edtica importante entre dous grandes clans pol\u00edtico-familiares godos na s\u00faa loita polo trono, e que levaba varios decenios dividindo politicamente o reino e xerando constantes problemas. Dunha parte estaba o clan xentilicio de Vamba-\u00c9xica, ao que pertenceu ou ao que estaba vinculado Vitiza, e doutra o clan de Chindasvinto-Recesvinto, ao que pertenc\u00eda Rodrigo. Esta situaci\u00f3n dividiu o estamento aristocr\u00e1tico-militar en d\u00faas facci\u00f3ns cada vez m\u00e1is irreconciliables; ata o punto de considerar algunha historiograf\u00eda aos vitizanos como instigadores e mesmo aliados, expl\u00edcitos ou oportunistas, dos musulm\u00e1ns.\nOs conquistadores \u00e1rabes tam\u00e9n contaron co apoio de parte da poboaci\u00f3n xud\u00eda, moi numerosa na B\u00e9tica, na Gallia Narbonnensis, e en toda a conca mediterr\u00e1nea. Estaba presente principalmente nos centros urbanos, salientando, entre outras, as comunidades de Narbona, Tarragona, Sagunt, Elx, Lucena, Elvira, C\u00f3rdoba, M\u00e9rida, Zaragoza, Sevilla, M\u00e1laga e da capital, Toledo.\nA axuda que os xudeus prestaron aos conquistadores debeuse a que aqueles, na s\u00faa maior\u00eda conversos forzados pero finxidos, eran reiteradamente fustrigados pola lexislaci\u00f3n visigoda (con algunhas excepci\u00f3ns, como cos reis Viterico e Suintila, e contra o criterio de bispos como Santo Isidoro, que os defend\u00eda). E sab\u00edan, polo que ocorrera no Norte de \u00c1frica, que mellorar\u00eda a s\u00faa situaci\u00f3n ao recibir dos gobernantes \u00e1rabes o mesmo status que a poboaci\u00f3n cristi\u00e1.\nHai que ter en conta que a maior\u00eda dos xudeus foran escravizados baixo o reinado de \u00c9xica (excepto os da Gallia Narbonnensis, coa escusa de que a provincia a\u00ednda non se recuperara da \u00faltima epidemia de peste), baixo a acusaci\u00f3n de que conspiraban contra o rei cos \u00e1rabes do Norte de \u00c1frica. Estes xa realizaran algunhas incursi\u00f3ns na pen\u00ednsula, polo que suscitaba medo unha pos\u00edbel colaboraci\u00f3n con eles para unha futura conquista.\nEsta idea part\u00eda dos informes dos cristi\u00e1ns do norte de \u00c1frica que fuxiran daquela zona, e que informaron do apoio dado aos \u00e1rabes por parte dos xudeus de al\u00e1; o cal era l\u00f3xico dado que a s\u00faa situaci\u00f3n al\u00ed era tam\u00e9n de acoso polo poder bizantino.\nPero ademais dos xudeus etnicamente puros da di\u00e1spora, no norte de \u00c1frica hab\u00eda b\u00e9rberes que profesaban o xuda\u00edsmo por proselitismo e mestizaxe, moitos dos cales deron apoio aos \u00e1rabes na s\u00faa conquista, e un\u00edronse a eles (como moitos b\u00e9rberes cristi\u00e1ns) por lazos de clientela. Verdade ou pretexto, esta acusaci\u00f3n de traiz\u00f3n foi a utilizada contra eles.\nFinalmente, as divisi\u00f3ns din\u00e1sticas internas entre os nobres visigodos sobre a sucesi\u00f3n de Vitiza facilitaron a\u00ednda m\u00e1is o desenvolvemento da conquista.\nUnha \u00faltima precisi\u00f3n, previa ao relato dos acontecementos, \u00e9 que o reino visigodo tan s\u00f3 cubr\u00eda o territorio peninsular e a Septimania no sur de Francia. As Baleares estaban baixo soberan\u00eda bizantina, e quedaron exclu\u00eddas do proceso \u00e1rabe de conquista. Seguiron baixo control bizantino alg\u00fans anos m\u00e1is, para pasar despois a depender, polo menos nominalmente, do reino franco (798), por propia petici\u00f3n, para que os defendese dos ataques \u00e1rabes. Estes ataques continuaron e houbo varios tratados de paz, pouco respectados, e certa submisi\u00f3n pol\u00edtica, ata a conquista polo Emirato de C\u00f3rdoba entre os anos 902 (Eivisa e Mallorca) e 903 (Menorca).\nAntecedentes.\nConquistas musulm\u00e1s no norte de \u00c1frica.\nOs \u00e1rabes ti\u00f1an plans de conquista para Hispania dende hab\u00eda tempo, tras a inicial conquista do actual Marrocos por Uqba ibn Naf\u00ed ao final da d\u00e9cada de 670. De feito, consta que no ano 687, baixo o reinado de Ervixio, os \u00e1rabes realizaron unha primeira incursi\u00f3n contra as costas levantinas.\nO propio Uqba comezara no ano 669 a conquista dos territorios bizantinos no norte de \u00c1frica cuxa culminaci\u00f3n posterior foi o resultado de m\u00e1is de 30 anos de guerra, nos que os \u00e1rabes foron ocupando pouco a pouco a totalidade de \u00c1frica do norte, inclu\u00edndo os reinos cristi\u00e1n-b\u00e9rberes.\nTras os primeiros \u00e9xitos dos \u00e1rabes, a rebeli\u00f3n b\u00e9rber contra os conquistadores expulsounos de novo ata Libia, chegando os b\u00e9rberes a tomar a nova capital \u00e1rabe de Ifriqiya, Qairu\u00e1n. Os \u00e1rabes, en sucesivas campa\u00f1as, conquistaron de novo estas terras, e mesmo os portos con cidades amuralladas que permaneceran sendo bizantinos; como Cartago, que arrasaron, a pesar de contar coa axuda dunha frota bizantina, a finais do ano 697. E a\u00ednda tardaron outros oito anos en volver a someter o resto do norte de \u00c1frica, que culminou no ano 705 coa conquista de T\u00e1nxer. Todo isto obrigou a pospo\u00f1er os plans de conquista de Hispania, ata acabar coa devandita rebeli\u00f3n.\nCon anterioridade conquistaron Ceuta (710), fortaleza que fora obxecto de constante loita entre visigodos e bizantinos. A devandita cidade volvera a mans visigodas uns vinte anos antes, aproveitando a ca\u00edda da \u00c1frica bizantina. Segundo unha lenda moi improbable, o Conde Xuli\u00e1n, gobernador visigodo de Ceuta, cuxa filla, a Caba, fora violada por Rodrigo, proporcionar\u00eda axuda lox\u00edstica ao ex\u00e9rcito musulm\u00e1n. Os \u00e1rabes tam\u00e9n estiveran reco\u00f1ecendo o terreo, tenteando as costas espa\u00f1olas con breves ataques e saqueando varias cidades: o primeiro, xa citado, baixo o reinado de Ervixio, e o \u00faltimo en xullo de 710, tras a conquista de Ceuta, co desembarco de Tarif ben Malluk na illa de Tarifa.\nAo parecer, tam\u00e9n entraran en tratos cos nobres opostos ao rei Rodrigo. Non est\u00e1 claro se os nobres leais aos herdeiros de Vitiza (pode que mesmo o propio rei Akhila II, ao que logo nomearemos) pediron o apoio \u00e1rabe (como fixo Atanaxildo cos bizantinos, a quen deu en troques unha parte do territorio) pero, en todo caso, a divisi\u00f3n existente beneficiou aos \u00e1rabes. Estes, por\u00e9n, se tal acordo existiu, non o respectaron.\nConflito interno do reino visigodo.\nA finais do ano 710, \"Hro\u00feareiks\" ou \"Rodericus\" (co\u00f1ecido posteriormente como Don Rodrigo) \"dux\" da B\u00e9tica e, ao parecer, neto de Chindasvinto, foi elixido e proclamado rei en Toledo polo \"Senatus\" da aristocracia visigoda, tras a morte de Vitiza. Non se sabe con certeza se se sublevara previamente contra ese rei, venc\u00e9ndoo, pero si que conseguiu a maior\u00eda dos apoios na asemblea electoral dos nobres. Era, por tanto, o rei lex\u00edtimo, segundo o dereito visigodo.\nPor\u00e9n, un sector da nobreza apoiou a outro rei, Akhila II, que era \"dux\" da Tarraconense. Akhila II gobernou no nordeste (no sur de Francia, na actual Catalu\u00f1a e no val do Ebro, \u00e9 dicir, as provincias visigodas de Iberia e Septimania, en parte equivalentes \u00e1s antigas provincias romanas de Narbonense e Tarraconense) e mesmo acu\u00f1ou moedas propias. Pode que incluso fose, desde 708, rei asociado a Vitiza, a cuxo clan parece que pertenc\u00eda (algunhas fontes c\u00edtano como fillo seu, a\u00ednda que \u00e9 pouco probable).\nO reino, pois, estaba nunha situaci\u00f3n de conflito civil ou, polo menos, dividido con algunha clase de acordo de repartici\u00f3n e asociaci\u00f3n, como xa ocorrera no pasado. E aos poucos meses de subir Rodrigo ao trono, nunha situaci\u00f3n non un\u00e1nime e vulnerable. Os partidarios de Akhila II enviaron legaci\u00f3ns ao norte de \u00c1frica para buscar o apoio militar dos \u00e1rabes e b\u00e9rberes do norte de \u00c1frica. A entrada dos efectivos militares \u00e1rabes comezou a principios do ano 711.\nFases da conquista.\nConquista militar do sur da pen\u00ednsula.\nNon se co\u00f1ecen os detalles de con quen negociaron os partidarios de Akhila II o env\u00edo de efectivos en favor da s\u00faa facci\u00f3n \u00e1 Pen\u00ednsula Ib\u00e9rica. Segundo algunhas fontes, Musa ibn Nusayr, gobernador de Ifriqiya, dependente do wal\u00ed de Exipto, ordenou ao seu lugartenente, Tariq ibn Ziyad, que iniciase a conquista. Tariq era b\u00e9rber, ligado por unha relaci\u00f3n de clientela cunha tribo \u00e1rabe, e liberto do gobernador de Ifriqiya, Musa ibn Nusayr. Por\u00e9n, outras fontes conxecturan que Musa non co\u00f1ec\u00eda os plans de Tariq e que s\u00f3 veu no seu apoio tras co\u00f1ecer a s\u00faa vitoria.\nSexa cumprindo ordes ou por propia iniciativa, Tariq ibn Ziyad desembarcou a principios do ano 711, co inicio da primavera, na ba\u00eda de Alxeciras (chamada ent\u00f3n \"Iulia Transducta\"), cun ex\u00e9rcito duns 7000 homes fundamentalmente b\u00e9rberes (s\u00f3 recentemente sometidos), e tam\u00e9n cristi\u00e1ns do norte de \u00c1frica. As fontes \u00e1rabes contradinse e falan de entre 1 700 e 12 000 homes, polo que optamos por unha cifra intermedia e bastante repetida na historiograf\u00eda. Tariq asentouse na actual cidade de Xibraltar (nome que deriva deste conquistador, \"\u0176ebl at-Tariq\", 'Monta\u00f1a de Tariq'), ben protexida pola s\u00faa altura, mentres \u00eda recibindo todo o seu ex\u00e9rcito en sucesivos desembarcos. Dende al\u00ed comezou a saquear zonas e cidades da baixa Andaluc\u00eda.\nTariq aproveitou militarmente o feito de que o conde da B\u00e9tica estaba con Rodrigo nunha campa\u00f1a no norte, ao parecer contra os vasc\u00f3ns, xa que cando o rei realizaba unha campa\u00f1a militar adoitaba levar os condes do reino con el. Isto era por unha dobre raz\u00f3n: porque necesitaba dos seus recursos humanos para reunir un ex\u00e9rcito e para evitar a s\u00faa sublevaci\u00f3n mentres el realizaba unha campa\u00f1a militar por outras terras. En anos anteriores houbo varias incursi\u00f3ns militares \u00e1rabes contra algunhas cidades do sur que foran rexeitadas ou que se retiraran ao pouco tempo despois de obter suficiente bot\u00edn. Por iso, esta incursi\u00f3n de Tariq non espertou inicialmente unha gran preocupaci\u00f3n.\nAdemais, de acordo coas leis para tempo de guerra promulgadas por Vamba e retocadas polo seu sucesor Ervixio, todos os s\u00fabditos residentes nun per\u00edmetro de cen millas arredor da zona onde xurdise o perigo ti\u00f1an a obriga de tomar as armas, sen necesidade de especial convocatoria, ante a soa nova da existencia do mesmo. Isto, a pesar das duras sanci\u00f3ns previstas, non sempre se cumpr\u00eda. Pero est\u00e1 claro que os nobres terratenentes da zona ter\u00edan interese en defender as s\u00faas propiedades e colleitas, e que o conde de cada territorio ti\u00f1a como unha das s\u00faas funci\u00f3ns a defensa do mesmo.\nBatalla de Guadalete.\nAs\u00ed, s\u00f3 tras ver que as forzas locais do sur da pen\u00ednsula non pod\u00edan con Tariq, e que este non se retiraba como ocorrera en anteriores ataques \u00e1rabes, Rodrigo acudiu contra el. Rodrigo tam\u00e9n atrasou a s\u00faa reacci\u00f3n porque se encontraba en plena loita polas terras do norte. Nese momento estaba asediando a cidade de Pamplona, cuxas murallas foran restauradas non hab\u00eda moito polo rei visigodo Vamba. Esta cidade ou ben caera en poder dos vasc\u00f3ns ou ben estaba en mans de nobres vitizanos leais a Akhila II. Rodrigo, en todo caso, partiu a Toledo sen recuperala. Cando as tropas comandadas por Rodrigo entraron en contacto coas de Tariq xa pasaran varios meses dende a s\u00faa chegada ao sur. Durante ese tempo Tariq ibn Ziyad obtivera o reforzo de 5000 b\u00e9rberes m\u00e1is.\nOutro aspecto a ter en conta \u00e9 o de que organizar un ex\u00e9rcito non era doado nos \u00faltimos tempos do reino visigodo. Isto deb\u00edase a que a perda de propiedades do Patrimonio da Coroa, de onde se obti\u00f1a o recrutamento dos servos que atend\u00edan tales propiedades, fixo que o rei tivese un ex\u00e9rcito propio moi minguado e dependese en gran medida dos efectivos achegados polos nobres. A\u00ednda que hab\u00eda leis que penaban e multaban fortemente a quen non acud\u00eda a apoiar o rei, moitos nobres prefer\u00edan manter os labores agr\u00edcolas, fonte dos seus ingresos. Se a isto unimos o problema de Akhila II no nordeste e a divisi\u00f3n nobiliaria no seu propio bando, o resultado foi que, ademais de tarde, o ex\u00e9rcito de Rodrigo non deb\u00eda de ser moi numeroso. Este ex\u00e9rcito ademais de reducido estaba dividido, e xurdiron desacordos que motivaron loitas internas e deserci\u00f3ns. Parece moi probable que, mesmo, Tariq recibise no transcurso da batalla apoio de nobres vitizanos que acompa\u00f1aban o rei.\nA consecuencia de todo iso foi que Rodrigo resultou derrotado na batalla do r\u00edo Guadalete (a\u00ednda que alg\u00fans historiadores a sit\u00faan m\u00e1is ao sur, nos r\u00edos Salado ou Barbate, ou xunto ao lago de \"La Janda\", ou incluso xunto ao r\u00edo Guadarranque). Sexa onde for, a batalla tivo lugar a finais de xullo de 711, precedida de diversos tenteos e incursi\u00f3ns durante varios d\u00edas, morrendo nela ou inmediatamente despois o propio rei Rodrigo. Os nobres que permaneceron co rei e os seus opositores vitizanos morreron tam\u00e9n na s\u00faa maior\u00eda.\nTariq f\u00edxose cun gran bot\u00edn, pois Rodrigo viaxaba cun gran luxo, dado o fasto e o rico do enxoval que utilizaban os reis visigodos dende Leovixildo, imitando a pompa e riqueza da corte dos emperadores bizantinos.\nMorte de Rodrigo.\n\u00c1 morte de Rodrigo, un sector da nobreza elixiu a Oppa, fillo do rei \u00c9xica e irm\u00e1n de Vitiza, se ben nunca foi aceptado maioritariamente nin, ao parecer, coroado como tal. Houbo enfrontamentos entre os propios visigodos cos leais a Akhila II e con outros nobres non vitizanos que se negaban a aceptar o novo rei. Oppa puido contar inicialmente co apoio das forzas \u00e1rabes, pero en todo caso acabou por enfrontarse a eles.\nTras asentar Tariq unha pequena cabeza de ponte no sur, Musa ben Nusayr, gobernador de Ifriqiya, chegou a Hispania nese mesmo ano. Desembarcou con outro ex\u00e9rcito, duns 18 000 homes, na cidade de C\u00e1diz, xa baixo control \u00e1rabe.\nAs forzas \u00e1rabes, as\u00ed reforzadas, conquistaron facilmente, case sen resistencia, Medina Sidonia e Carmona. Despois dirix\u00edronse a po\u00f1er sitio Sevilla, pero esta \u00faltima s\u00f3 caeu tras un mes largo de asedio. Sevilla era importante, pois esta cidade era a capital da provincia visigoda de Hispalis e desta forma evit\u00e1base unha acci\u00f3n coordinada dende esa zona. As\u00ed queda completada a acci\u00f3n inicial da conquista, asentando un territorio propio m\u00ednimo dende o que poder iniciar un proceso m\u00e1is amplo.\nConquista do terzo meridional.\nUnha vez conquistada Sevilla, esta converteuse na base das operaci\u00f3ns militares. Dende esta cidade sa\u00edron dous ex\u00e9rcitos, que empezaron a operar por separado na pen\u00ednsula: un dirixiuse a C\u00f3rdoba, capital da provincia visigoda da B\u00e9tica, e outro a M\u00e9rida, capital da provincia de Lusitania. Trat\u00e1base de render canto antes os centros de poder administrativo e militar visigodos (xa se explicou antes a forza militar que organizaba cada provincia), de forma que non puidese haber unha resposta coordinada e contundente destes.\nAdemais, Musa, moi ben informado e aconsellado, pretend\u00eda chegar canto antes a Toledo, capital do fortemente centralizado reino visigodo. Era importante eliminar pronto os obst\u00e1culos e dirixirse a Toledo o m\u00e1is rapidamente pos\u00edbel. Para iso, utilizaron o trazado das calzadas romanas, o que facilitaba seu traslado e a submisi\u00f3n, pola forza ou por rendici\u00f3n, das cidades que se encontraban no seu traxecto.\nConquista do centro peninsular.\nToledo foi conquistada por Musa, case sen resistencia, antes de acabar o ano 711; facendo fuxir ao novo rei, Oppa, que quizais morreu pronto ou, canto menos, xa non volveu a exercer como tal, e executando a cantos nobres hab\u00eda na cidade; a\u00ednda que moitos deles, como o propio arcebispo, fuxiron antes de que fose sitiada. Abandonada de antem\u00e1n por quen pod\u00edan defendela, a t\u00edmida resistencia que puido opo\u00f1er a cidade foi rapidamente vencida.\nA ca\u00edda de Toledo buscaba un efecto psicol\u00f3xico, que sen d\u00fabida tivo, e un efecto pol\u00edtico, pois a gran centralizaci\u00f3n do reino visigodo impediu unha resposta coordinada fronte \u00e1s forzas musulm\u00e1s. Salvo o nordeste, baixo o control do rei visigodo Akhila II, o resto das zonas s\u00f3 puideron opo\u00f1er unha resistencia illada, sen coordinaci\u00f3n entre si, dirixida pola aristocracia local de cada territorio. Ademais, conseguir Toledo permitiu aos conquistadores facerse co groso do riqu\u00edsimo Tesouro Real visigodo (froito, entre outros, do saqueo de Roma e da conquista do reino suevo), que era o m\u00e1is importante dos tesouros reais do Occidente barb\u00e1rico. Isto ti\u00f1a \u00e1 vez un efecto de restar poder econ\u00f3mico \u00e1 resistencia e de golpe psicol\u00f3xico \u00e1 mesma, pois era a primeira vez que dito tesouro resultaba capturado.\nOs nobres que lograron escapar, con todas as riquezas que puideron reunir, fuxiron ao norte. Uns reforzaron ao rei Akhila II, no nordeste (como o propio arcebispo de Toledo, Sinderedo), e outros dirix\u00edronse \u00e1s prazas fortes pr\u00f3ximas \u00e1 zona galega.\nMusa decidiu acabar en Toledo o inverno. Coa chegada da primavera, o ex\u00e9rcito \u00e1rabe avanzou pola calzada romana que un\u00eda Toledo coas cidades de Alcal\u00e1 de Henares, Guadalaxara, Sig\u00fcenza e Medinaceli, ocup\u00e1ndoas, e volveron a dividirse a partir desta \u00faltima cidade.\nConquista do norte.\nMusa atacou o noroeste, menos organizado que a zona controlada polo rei visigodo Akhila II. Na campa\u00f1a ocupou os centros administrativos e prazas fortes de Clunia, Amaia (que non puido tomar e tivo que ser reducida pola fame), Le\u00f3n e Astorga, onde estableceu guarnici\u00f3ns militares. Al\u00ed fixo miles de prisioneiros, entre eles bastantes nobres, apoder\u00e1ndose tam\u00e9n das riquezas que levaban consigo.\nTariq, mentres, dirixiuse ao nordeste, pasando por Calatayud e chegando a Zaragoza, cidade que incendiou en parte, matando incluso os nenos e crucificando os homes por non se renderen, mentres as mulleres eran escravizadas. Este masacre tivo un efecto psicol\u00f3xico importante no resto da pen\u00ednsula, como logo veremos. Desde al\u00ed, Tariq avanzou ao oeste, seguindo a v\u00eda romana de Zaragoza a Astorga, e sometendo o curso medio e alto do r\u00edo Ebro. Nesa zona aceptou un pacto de submisi\u00f3n co conde da familia Casius (Casio), de nome Fort\u00fan, na zona de Tarazona, pode que similar ao subscrito despois co conde Teodomiro no sueste. Este Fort\u00fan era o herdeiro dunha rica familia hispano-romana, os Casio, terratenentes dende hab\u00eda s\u00e9culos na ribeira media do Ebro. El e a s\u00faa familia islamiz\u00e1ronse, como ocorreu con outras familias nobres, e chegou a formar a dinast\u00eda dos Banu-Qasi (literalmente, os fillos de Casio), que varios s\u00e9culos m\u00e1is tarde foron reis da taifa daquela zona.\nContinuando o seu traxecto, Tariq chegou \u2013pasando por Amaia\u2013 ata Astorga, capital da provincia visigoda Asturiensis ou Autrigonia, onde de novo uniu as s\u00faas forzas con Musa, e chegaron xuntos ata Lugo, capital da provincia de Gallaecia ou Galecia, cidade fortemente amurallada que tam\u00e9n foi sometida. Naquela zona recibiu pacto de submisi\u00f3n de diversas cidades de ambas as provincias visigodas, entre as que cabe destacar Xix\u00f3n (cidade fundada polos romanos), na mesma costa de Asturias.\nCoa toma de Lugo, os \u00e1rabes apoder\u00e1banse xa non s\u00f3 da capital do reino visigodo, sen\u00f3n tam\u00e9n da cabeza administrativa de m\u00e1is da metade das provincias visigodas, excepto as cidades de Tarragona e Narbona, e a a\u00ednda asediada M\u00e9rida.\nAntes de chegar a Lugo, Musa recibira unha orde do califa para ir a Damasco. Dende Lugo, Musa dirixiuse outra vez a Toledo, pero esta vez por Salamanca, sometendo igualmente as poboaci\u00f3ns ao seu paso.\nNon obstante, moitas rexi\u00f3ns e cidades a\u00ednda non reco\u00f1ec\u00edan o seu dominio, estando baixo o control de nobres ou doutras autoridades locais que capitaneaban a resistencia. Entre elas destacaba M\u00e9rida, a segunda cidade, por ent\u00f3n, do pa\u00eds por poboaci\u00f3n e riqueza. M\u00e9rida levaba moitos meses resistindo (case un ano), abastecida polo seu porto fluvial e protexida por unha forte muralla, restaurada polos visigodos e que causou admiraci\u00f3n aos conquistadores \u00e1rabes.\nFoi Abd-el-Aziz, fillo de Musa, quen, a\u00ednda baixo o goberno de seu pai, acabou o asedio desta cidade, que se rendeu o 30 de xu\u00f1o de 712. O convenio de capitulaci\u00f3n (chamado polos \u00e1rabes \"sulh\") respectaba a vida e bens dos emeritenses, permit\u00edndolles celebrar os seus cultos, mentres que os \u00e1rabes se apropiaban dos bens de todas as igrexas (que serv\u00edan para manter hospitais, escolas e vi\u00favas, e ao propio clero) e de quen fuxira.\nCapitulaci\u00f3ns de cidades mediante pactos.\nTras os feitos sanguentos de Zaragoza, anteriormente citados, e aterrorizadas por ese exemplo ao tempo que desmoralizadas pola falta dun poder central, a maior\u00eda das cidades e rexi\u00f3ns rend\u00e9ronse aos \u00e1rabes por capitulaci\u00f3n (\"sulh\"), como ocorrer\u00e1 en xeral nos seguintes anos da conquista.\nEstes pactos foron moi diversos, dependendo das circunstancias, pois alg\u00fans inclu\u00edan o respecto do goberno local, a conservaci\u00f3n dalg\u00fans bens e un m\u00ednimo grado de tolerancia relixiosa (tipo \"\u2019ahd\", como logo veremos alg\u00fan exemplo) e outros eran m\u00e1is similares ao modelo de M\u00e9rida, con submisi\u00f3n seguida pola entrega de bens. Estes acordos estend\u00e9ronse tam\u00e9n aos magnates que, a\u00ednda sen o t\u00edtulo de conde, gobernaban de feito sobre extensos territorios nos que non hab\u00eda ningunha cidade importante, mant\u00e9ndoos nas s\u00faas propiedades a cambio da s\u00faa lealdade.\nPero as cidades que resist\u00edan eran destru\u00eddas e queimadas, as s\u00faas igrexas derru\u00eddas, e a s\u00faa poboaci\u00f3n morta ou escravizada, co fin de dar un escarmento e un aviso a outras cidades. Os homes mat\u00e1banos, normalmente crucificados, e as mulleres e nenos eran escravizados, sendo estes \u00faltimos islamizados \u00e1 forza. Nalg\u00fans casos, os homes e mozos que se libraban da morte traballaban como escravos nas s\u00faas antigas terras, cultivadas agora en proveito dos seus novos se\u00f1ores.\nOs conquistadores tam\u00e9n se reforzaron ofrecendo a liberdade aos escravos que se converteran ao islam. Estes, por\u00e9n, deb\u00edan xurar fidelidade ao clan tribal do xefe militar que os liberaba, e integrarse no seu ex\u00e9rcito. Musa non estableceu ningunha modificaci\u00f3n nos impostos, os cales seguir\u00edan recad\u00e1ndose en igual forma que ata ent\u00f3n, pero o seu importe recib\u00edao o wali \u00e1rabe de Hispania (este era o t\u00edtulo que utilizaba Musa). Con Musa, a lexislaci\u00f3n anti-xud\u00eda desapareceu, o que tam\u00e9n lle granxeou o apoio desa comunidade.\nRegreso de Musa a Damasco.\nMusa estivo uns quince meses en Espa\u00f1a, ata que partiu a Damasco, a finais de 712, chamado polo califa Walid para render contas. Antes, e tras a ca\u00edda de M\u00e9rida, a\u00ednda tivo que mandar ao seu fillo Abd-el-Aziz a tomar por segunda vez Sevilla, cidade que se sublevara, o que mostra o feble da posici\u00f3n dos conquistadores.\nMusa viaxou con boa parte do riqu\u00edsimo Tesouro Real visigodo e outro bot\u00edn, as\u00ed como con alg\u00fans nobres visigodos, e levou consigo tam\u00e9n ao seu liberto Tariq. En Damasco caeu en desgraza co seguinte califa, Sulayman, pola forma en que repartiu o bot\u00edn, e foi condenado a morte mediante crucifixi\u00f3n por un delito de malversaci\u00f3n de fondos -delito no que era reincidente-. Dita pena conmut\u00f3uselle polo pago dunha forte multa. Musa morreu asasinado nunha mesquita de Damasco no ano 716. Tariq morreu na miseria.\nConsolidaci\u00f3n da conquista.\nMusa deixou \u00e1 fronte do ex\u00e9rcito en Espa\u00f1a o seu fillo Abd el-Aziz ibn Musa (Abdelaziz), quen permaneceu en Sevilla, primeira capital de Al-\u00c1ndalus, como wali. Con el quedou o groso do bot\u00edn. A\u00ednda que unha parte estaba destinada a cubrir os gastos da administraci\u00f3n e da guerra, a maior\u00eda gard\u00e1base para a s\u00faa repartici\u00f3n entre as tropas cando se licenciasen ao final da campa\u00f1a, con reserva dun quinto (chamado \"jums\") para o califa. Este repartimento, a causa do lento da conquista, a\u00ednda tardou varios anos.\nMentres, o rei visigodo Akhila II, tras resistir a forte acometida de Tariq, manti\u00f1a o control da actual Catalu\u00f1a, m\u00e1is algunhas zonas adxacentes e a provincia goda de Septimania. O propio arcebispo de Toledo, Sinderedo, que como xa dixemos abandonou a capital, uniuse a el para reforzar a s\u00faa autoridade, polo sentido simb\u00f3lico e lexitimador que a s\u00faa presenza e apoio ti\u00f1a para a monarqu\u00eda visigoda.\nAkhila II exerc\u00eda o seu dominio nunha zona moi compacta xeograficamente e de reducido tama\u00f1o, o que facilitaba a s\u00faa defensa. Ademais, eran d\u00faas provincias visigodas (parte de Iberia e Septimania) cunha urbanizaci\u00f3n e cunha demograf\u00eda superiores \u00e1 media do territorio visigodo; demograf\u00eda que se viu reforzada coa emigraci\u00f3n de quen fux\u00edan das acci\u00f3ns guerreiras procedentes doutras zonas da pen\u00ednsula.\nAbd el-Aziz, co fin de dotarse de maiores medios econ\u00f3micos para continuar as campa\u00f1as, estableceu un sistema de impostos por capitaci\u00f3n (\"gizya\"), ou pago fixo anual por persoa, aplicable s\u00f3 aos non musulm\u00e1ns, que era utilizado en todos os pa\u00edses conquistados polos \u00e1rabes. Desta maneira, ademais de forzar as conversi\u00f3ns de cristi\u00e1ns ao islam, pretend\u00eda obter unha capacidade financeira propia para continuar a conquista sen necesidade de recorrer ao bot\u00edn e \u00e1 pillaxe.\nAbd el-Aziz tam\u00e9n se dedicou a eliminar os focos de resistencia existentes no centro e sur da pen\u00ednsula, tanto en centros urbanos como nas zonas monta\u00f1osas, co fin de asentar o seu control no extenso territorio que xa conquistara, e evitar situaci\u00f3ns de perigo na s\u00faa retagarda. As\u00ed, durante o ano 713 avanzou pola B\u00e9tica oriental, sometendo de novo M\u00e1laga e Granada, e seguindo por Guadix ata chegar a Lorca e Orihuela, no sueste peninsular.\nPara estender o control \u00e1rabe na pen\u00ednsula, e dado o limitado das s\u00faas forzas militares, Abd el-Aziz, ademais do recurso da forza, estableceu tam\u00e9n acordos e alianzas en determinadas rexi\u00f3ns cos nobres visigodos. A\u00ednda que estes acordos, en xeral, non se respectaron polos \u00e1rabes moito tempo, serviron para posibilitar e facilitar a conquista, que doutro modo ser\u00eda a\u00ednda m\u00e1is larga e custosa.\nAs\u00ed, por exemplo, o 5 de abril de 713, firmou un acordo co conde Teodomiro, gobernador de Orihuela e dunha extensa demarcaci\u00f3n ao seu redor. O tratado subscrito foi do tipo que os \u00e1rabes chaman \"\u2018ahd\", que non s\u00f3 respectaba os bens (como o xa citado de tipo \"sulh\"), sen\u00f3n que outorgaba unha m\u00e1is ou menos extensa autonom\u00eda de goberno. Este Teodomiro era un nobre con fama de culto e con prestixio de bo guerreiro, que rexeitara un intento de invasi\u00f3n bizantina (quizais a frota que fuxiu de Cartago tras a s\u00faa conquista polos \u00e1rabes) nas costas de Cartaxena en tempos do rei Exica, anterior a Vitiza.\nNo acordo antes citado, sete cidades, das cales hoxe s\u00f3 son reco\u00f1ecibles polo seu nome Orihuela, Alacant, Elx, Mula, Hell\u00edn e Lorca, manti\u00f1an os seus propios se\u00f1ores e goberno, non ser\u00edan molestados no exercicio da s\u00faa relixi\u00f3n (non esquezamos que o islam prohibe as pr\u00e1cticas relixiosas externas doutras relixi\u00f3ns) e non ser\u00edan destru\u00eddas as s\u00faas igrexas, algo que adoitaba ocorrer durante a conquista. Non obstante, o islam acordaba un trato diferente ao cristianismo e ao xuda\u00edsmo, por seren relixi\u00f3ns das Sagradas Escrituras, non as\u00ed aos polite\u00edstas. En C\u00f3rdoba a igrexa principal, Igrexa de San Vicente, foi repartida, a metade para pr\u00e1cticas do rito cristi\u00e1n e a outra metade para o musulm\u00e1n. Esta medida foi revogada en tempos de Abderram\u00e1n 50 anos despois, cando se comezou a erixir sobre ela a gran mesquita.\nA cambio, os vencidos somet\u00edanse ao dominio do califa, xurando ser fieis e sinceros co wal\u00ed, e compromet\u00edanse a non dar apoio aos rebeldes contra dita ocupaci\u00f3n, as\u00ed como a pagar un tributo anual fixo por cada persoa, libre ou escrava, non musulm\u00e1 (a \"gizya\" antes citada). Este tributo era parte en especie (trigo, cebada, mosto, vinagre, mel e aceite) e outra parte en met\u00e1lico, consistente nun \"dinar\" (moeda de ouro \u00e1rabe equivalente ao \u00absoldo\u00bb visigodo) por persoa libre. Por cada escravo estipul\u00e1base medio pago.\nEn Orihuela estableceuse unha gornici\u00f3n musulm\u00e1 e envi\u00e1ronse destacamentos a diversas cidades da antiga provincia. Cartaxena non formaba parte do enclave, sen\u00f3n que foi ocupada directamente polos \u00e1rabes, dada a grande importancia estrat\u00e9xica do seu porto. Este enclave continuou o seu autogoberno con Teodomiro ata o ano 743; e foi sucedido polo seu fillo Atanagildo, de cuxa riqueza se ten noticia antes de 754. Non obstante, p\u00f3dese presumir que o status de autonom\u00eda de que gozaron as s\u00faas terras fora suprimido antes de 780 baixo Abderram\u00e1n I.\nDende esta zona do sueste, Abd el-Aziz dirixiuse pola costa para controlar todo o Levante, sometendo Valencia e Sagunt. Polo outro extremo, e partindo tam\u00e9n dende Sevilla, na campa\u00f1a do ano 714, o propio Abd el-Aziz someteu Huelva, Faro, Bexa, \u00c9vora, Santarem e Lisboa; e alcanzou un acordo de tipo \"\u2018ahd\" nunha ampla zona ao norte de Co\u00edmbra. As\u00ed, consolidouse tam\u00e9n o dominio en Galicia, moi d\u00e9bil ata esa data. Nese mesmo ano morreu o rei visigodo Akhila II, que foi sucedido por Ardo; se ben alg\u00fans historiadores sit\u00faan a s\u00faa morte no ano 713 (pode que coincidindo coa campa\u00f1a \u00e1rabe de Levante, antes citada).\nAbd el-Aziz instalou a sede do goberno omeia en Sevilla (tras a s\u00faa segunda conquista). Isto romp\u00eda a pol\u00edtica tradicional dos \u00e1rabes, que consist\u00eda, como ocorreu en Persia, Exipto ou \u00c1frica do Norte, en degradar os anteriores centros de goberno e gobernar dende un novo centro. Non obstante, o escaso n\u00famero dos \u00e1rabes en Espa\u00f1a e a continuidade das acci\u00f3ns guerreiras de conquista impediron que, como neses outros pa\u00edses, se puidese constru\u00edr unha nova cidade para o goberno.\nPor iso, como alternativa a Toledo optouse por Sevilla, cidade que fora capital de varias provincias visigodas, e que incluso foi capital do reino godo por alg\u00fan tempo no pasado. Isto cadraba m\u00e1is coa pol\u00edtica pactista de Abd el-Aziz. Pero hab\u00eda tam\u00e9n raz\u00f3ns estrat\u00e9xicas, propias dun tempo de conquista: Sevilla \u00e9 unha cidade pr\u00f3xima ao mar e ao estreito e, por tanto, dende onde poder recibir reforzos m\u00e1is rapidamente.\nCon estes acordos e o traballo de desenvolver unha administraci\u00f3n estable, 715 foi un ano sen campa\u00f1as, no que Abd el-Aziz se dedicou a asentar o poder dos conquistadores, sen arrebatar novas terras ao rei visigodo Ardo. Ademais, tras catro anos de guerra era necesario recompo\u00f1er o ex\u00e9rcito e as finanzas, recoller todas as colleitas e permitir que se recuperaran tanto o pa\u00eds como as tropas do Califato Omeia. Non sa\u00edron ex\u00e9rcitos en primavera para realizar novas conquistas, e Abd el-Aziz organizou outros plans igualmente efectivos.\nDentro da s\u00faa pol\u00edtica de asentar o conquistado mediante alianzas e acordos, Abd el-Aziz contraeu matrimonio con Exilo (tam\u00e9n citada nalgunas fontes como Exilona), vi\u00fava do rei Rodrigo, con quen tivo un fillo, chamado Asim. Convertida ao islam (a\u00ednda que segundo os seus cr\u00edticos \u00e1rabes, s\u00f3 en aparencia), cambiou o seu nome polo de Umm \u2018Asim (nai de Asim).\nIsto acercou a outros nobres visigodos, que abandonaron as\u00ed a resistencia. Alg\u00fans deles incluso se converteron ao islam, para non ter que pagar impostos polas propiedades que lograran conservar (de feito, os nobres de ascendencia goda estaban tam\u00e9n exentos de tributos na \u00e9poca visigoda), e para manter o seu status e influencia mediante novas relaci\u00f3ns de clientela pol\u00edtica cos xefes dos conquistadores.\nPero a voda antes citada de Abd el-Aziz, xunto ao apoio que daban estes nobres visigodos ao gobernador, e as acci\u00f3ns deste para reforzar o seu poder fronte aos demais cargos dos conquistadores (como a asunci\u00f3n de varios cerimoniais e pompas rexios), as\u00ed como a s\u00faa crecente autonom\u00eda na toma de decisi\u00f3ns fronte ao goberno de Damasco, interpret\u00e1ronse como un intento de rebeli\u00f3n contra o califa.\nPor esa causa, o xefe do ex\u00e9rcito, Ziyad ben N\u00e0bigha (casado el tam\u00e9n cunha nobre visigoda), encabezou, xunto ao cu\u00f1ado de Abd el Aziz, Ayyub, unha conxura contra o gobernador, acus\u00e1ndoo de facerse secretamente cristi\u00e1n. Froito dela, e seguindo ordes directas do califa Sulayman, Abd el Aziz foi asasinado no ver\u00e1n de 715 na mesquita de Sevilla (anteriormente, igrexa de Santa Rufina, expropiada polos musulm\u00e1ns), mentres estaba rezando, e a s\u00faa cabeza foi enviada ao califa.\n\u00c9 notable que en toda a extensi\u00f3n das conquistas musulm\u00e1s, dende o Punjab ata os Pireneos, s\u00f3 en Espa\u00f1a enc\u00f3ntrase tal situaci\u00f3n de rebeld\u00eda dun gobernador \u00e1rabe contra o califa. Quizais a influencia visigoda, co seu arraigo social e cultural e a s\u00faa fortaleza ideol\u00f3xica, influ\u00edra, dadas as estreitas relaci\u00f3ns coa antiga aristocracia visigoda antes citadas. A\u00ednda que tam\u00e9n axudaba a separaci\u00f3n xeogr\u00e1fica. De feito, s\u00f3 uns poucos anos m\u00e1is tarde, Espa\u00f1a foi a primeira rexi\u00f3n do \u00abimperio \u00e1rabe\u00bb en romper totalmente coa autoridade dos califas, form\u00e1ndose un emirato independente.\nTras os feitos antes citados, Ayyub quedou como gobernante interino durante seis meses, ata a chegada do novo gobernador nomeado polo wal\u00ed de Ifriquiyya, irm\u00e1n m\u00e1is vello do asasinado. Durante os seis meses nos que Ayyub dirixiu as forzas do Califato Omeia non realizou ningunha nova campa\u00f1a. O novo gobernador foi Al-Hurr (716\u201319), que chegou \u00e1 pen\u00ednsula cun ex\u00e9rcito \u00e1rabe de reforzo.\nAl-Hurr era consciente de que a dominaci\u00f3n \u00e1rabe era claramente precaria, pois os \u00e1rabes e os seus mercenarios b\u00e9rberes eran unha porcentaxe moi pequena da poboaci\u00f3n de Espa\u00f1a, e a pacificaci\u00f3n do territorio era a\u00ednda superficial. De feito, o rei visigodo Ardo manti\u00f1a o seu poder no nordeste peninsular. Por iso, antes de reiniciar o proceso de conquista dos territorios peninsulares, procedeu a xeneralizar a instalaci\u00f3n de guarnici\u00f3ns militares nas cidades xa tomadas, excepto as sometidas mediante acordo.\nAl-Hurr, para romper co seu antecesor e estar m\u00e1is centrado na pen\u00ednsula, trasladou a sede do seu goberno a C\u00f3rdoba no ano 716, e estableceuse un novo imposto especial para os non musulm\u00e1ns, aplicado tam\u00e9n noutros pa\u00edses polos \u00e1rabes: o \"harag\". Consist\u00eda nun imposto territorial, que obrigaba a pagar unha porcentaxe do obtido por traballar a terra.\nIsto uniuse coa devoluci\u00f3n ou asignaci\u00f3n das terras xa pacificadas a nobres visigodos que eran leais, pode que algunhas pertencentes ao antigo patrimonio da coroa. A moitos nobres, na s\u00faa maior\u00eda vitizanos, reco\u00f1ec\u00e9ronselles os seus patrimonios, \u00e1s veces incrementados con parte dos seus antigos opo\u00f1entes. As\u00ed, incluso nobres como Olmundo e Ardabasto, fillos ao parecer de Vitiza, retir\u00e1ronse \u00e1s s\u00faas novas posesi\u00f3ns, leais agora aos novos ocupantes da pen\u00ednsula, cun certo acordo de autonom\u00eda. Olmundo na zona entre Sevilla e M\u00e9rida, e Ardabasto entre o norte de C\u00f3rdoba e Xa\u00e9n.\nIsto f\u00edxose non s\u00f3 para asegurar o seu apoio e a s\u00faa colaboraci\u00f3n no control e a pacificaci\u00f3n do reino visigodo, sen\u00f3n tam\u00e9n co fin de conseguir maiores ingresos para o fisco, tras a introduci\u00f3n do \"harag\". Con este forte aumento da presi\u00f3n fiscal obtivo novos fondos para financiar as campa\u00f1as militares e a administraci\u00f3n dos conquistadores, ademais de reforzar a presi\u00f3n econ\u00f3mica para conseguir m\u00e1is conversi\u00f3ns de cristi\u00e1ns ao islam.\nFroito destas medidas foi a acu\u00f1ado dunha nova moeda, de ouro como as visigodas, en \u00e1rabe e lat\u00edn, a fin de facilitar a vida econ\u00f3mica despois de tantos anos de loitas e falta de goberno centralizado, ademais dos serios problemas que carreara o intenso atesouramento, normal en per\u00edodos de guerra.\nMentres tanto, como xa dixemos, o rei visigodo Ardo sucedera a Akhila II no goberno de Septimania e a actual Catalu\u00f1a, reinando sete anos, dende o ano 714 ao 720. Probablemente contar\u00eda co apoio de nobres de Aquitania, vinculados familiarmente nalg\u00fans casos con nobres godos ou galo-romanos da Septimania, ou quizais temerosos dos novos invasores, e con mercenarios francos e sax\u00f3ns; como xa ocorrera outras veces no pasado, cando aquela zona do reino visigodo se rebelara contra o poder real.\nPero o novo gobernador \u00e1rabe, Al-Hurr ibn Abd ar-Rahman al-Thaqafi, reforzado coas medidas antes citadas, realizou sucesivas campa\u00f1as, dende o outono de 716 e nos dous anos seguintes, contra este reduto visigodo. Dende Zaragoza atacou e someteu as cidades de Huesca, Barbastro, Lleida, Tarragona, Barcelona e, finalmente, Xirona. A resistencia de Tarragona debeu ser tenaz pois, tras s\u00faa conquista, os \u00e1rabes deron morte a toda a poboaci\u00f3n que sobrevivira ao asedio, e destru\u00edron a cidade, inclu\u00eddas as s\u00faas igrexas e numerosos monumentos.\nAl-Hurr realizou tam\u00e9n unha campa\u00f1a no norte, despois dunha incursi\u00f3n dos vasc\u00f3ns \u00e1 zona de Tudela, para ter a retagarda ben cuberta na s\u00faa guerra co rei visigodo Ardo. Sobre o ano 716 (ou probablemente antes) os \u00e1rabes conseguiron un acordo de capitulaci\u00f3n con Pamplona, cidade que se rendeu a cambio de manter a s\u00faa autoridade local e certa tolerancia relixiosa. S\u00f3 lles durou ata o ano 732, en que Al-Gafiqi a someteu totalmente antes de partir cara Poitiers.\nIgualmente nese ano 717 o gobernador Al-Hurr nomeou un gobernador na Astura Transalpina (actual Asturias), residente en Xix\u00f3n, cidade amurallada e comunicada tam\u00e9n por mar.\nFinal do proceso de conquista.\nO califa Omar II, en 718, un ano despois do inicio de seu reinado, estudou o abandono das conquistas en Espa\u00f1a. A\u00ednda que se desco\u00f1ecen os motivos exactos, estas d\u00fabidas parece que ti\u00f1an que ver coa continuidade das acci\u00f3ns b\u00e9licas, que proporcionaban escasos ingresos, pois os com\u00eda o gasto de soster un numeroso ex\u00e9rcito; polo afastado das operaci\u00f3ns, con comunicaci\u00f3ns dif\u00edciles; e pola fraxilidade a\u00ednda existente da conquista.\nUn feito importante para estas d\u00fabidas do califa foron tam\u00e9n os primeiros enfrontamentos na pen\u00ednsula entre os b\u00e9rberes do norte de \u00c1frica, acabados de islamizar, e os \u00e1rabes. Os segundos v\u00edan os primeiros como musulm\u00e1ns de segunda, e estes recibiran unha parte moi pequena do bot\u00edn. Os aproximadamente 35.000 soldados b\u00e9rberes non se sent\u00edan ben pagados, e entre 716 e 718 houbo d\u00faas novas migraci\u00f3ns de b\u00e9rberes cara a pen\u00ednsula, o que aumentou gravemente a tensi\u00f3n entre os dous pobos. Finalmente, Omar II optou por continuar en Espa\u00f1a e nomear un novo gobernador, al-Samh ben Malik (718\u2013721).\nO primeiro que fixo este foi unha especie de catastro ou rexistro de ingresos impo\u00f1ibles, para clarificar as fontes e capacidades do fisco e aumentar as\u00ed o seu rendemento. A continuaci\u00f3n fixo unha distribuci\u00f3n do bot\u00edn, que a\u00ednda estaba pendente de dividir. Este repartimento do bot\u00edn ti\u00f1a un efecto pol\u00edtico e psicol\u00f3xico, pois mostraba \u00e1s claras que a decisi\u00f3n tomada por Omar II de permanecer na pen\u00ednsula era definitiva.\nCoa repartici\u00f3n asign\u00e1ronse propiedades e bens \u00e1 facenda p\u00fablica, e distribu\u00edronse outras terras entre os conquistadores, a fin de calmar os seus enfrontamentos. Incluso parte dos terreos correspondentes ao califa por \"jums\" foron entregados en usufruto, por decisi\u00f3n de Omar II, a cambio dun pacto feudal. Con todo iso, conseguiuse reducir a tensi\u00f3n entre os conquistadores. Pero tam\u00e9n nisto se notou o diferente trato cara os b\u00e9rberes, que foron asentados nas ladeiras dos sistemas cant\u00e1brico e central, e nas monta\u00f1as andaluzas, mentres que os terreos m\u00e1is f\u00e9rtiles do sur foron para continxentes procedentes de Siria e Exipto.\nNada m\u00e1is feito isto, continuou as acci\u00f3ns militares e chegou ata Septimania na primavera de 719. No ano 720, Perpi\u00f1\u00e1n e Narbona foron capturadas, matando todos os homes e escravizando mulleres e nenos; e establecendo unha gornici\u00f3n permanente nesta \u00faltima cidade. Nese mesmo ano morreu o \u00faltimo rei visigodo, Ardo.\nAl-Samh continuou as s\u00faas conquistas no sur da Galia, contra as poucas cidades da Septimania a\u00ednda libres, atacando incluso cidades doutros reinos que apoiaban aos visigodos, como Tolosa en 721. Al\u00ed foi derrotado e morto polo duque Eudo (ou Eudes), de Aquitania, que foi socorrer dita poboaci\u00f3n.\nO ex\u00e9rcito \u00e1rabe elixiu al\u00ed mesmo como gobernador a Al-Gafiqi (721\u2013722), que levou como puido os restos do ex\u00e9rcito ata Narbona, evitando o acoso dende a fortaleza de Carcasona, a\u00ednda sen conquistar. O wal\u00ed de Ifriqiya, Bishr Ubn Safwan, ratificouno provisionalmente, pero s\u00f3 ocupou o seu posto durante un ano, durante o que intentou recuperarse da derrota, reorganizando o ex\u00e9rcito e consolidando a administraci\u00f3n de tan enorme territorio. Al-Gafiqi, non obstante, volveu ser nomeado gobernador anos m\u00e1is tarde, no 730.\nNo ano 722 o wal\u00ed de Ifriqiya nomeou finalmente un novo gobernador, Anbasa ibn Suhaym al-Kalbi, que non continuou as acci\u00f3ns militares ata reforzarse internamente. Durante tres anos s\u00f3 se realizaron incursi\u00f3ns a pequena escala baixo o mando dos seus subordinados militares. Como anteriormente, o obxectivo inicial foi aumentar os ingresos. O califato levaba xa moitos anos gastando di\u00f1eiro, e reclamaba que estas campa\u00f1as non s\u00f3 se autofinanciasen, sen\u00f3n que reportasen novas sumas \u00e1 facenda califal.\nPara iso, Anbasa subiu de forma importante os impostos sobre a poboaci\u00f3n non musulm\u00e1 (as cr\u00f3nicas falan incluso de que os duplicou). Tam\u00e9n reforzou o seu poder mediante un control m\u00e1is directo das zonas que chegaran a acordos con Abd el-Aziz: algunhas viron desaparecer a s\u00faa autonom\u00eda, e todas aumentaron de forma importante os seus pagos fiscais \u00e1 facenda \u00e1rabe.\nCon todo isto, no ano 724 organizou un forte ex\u00e9rcito. A\u00ednda quedaban sen conquistar algunhas cidades do reino visigodo, agora dirixidas pola aristocracia local. Todas caeron nesta campa\u00f1a: comezou con Carcasona, en 724, e acabou en Nimes, punto extremo do dominio visigodo na Galia, en 725. Con iso acab\u00e1base a conquista do reino visigodo.\nPero xa antes (nunha data incerta entre 718 e 722, a\u00ednda que m\u00e1is probable esta \u00faltima) estalara a revolta en Asturias contra os conquistadores, capitaneada polo nobre visigodo Paio, que obtivo unha vitoria na denominada batalla de Covadonga. O m\u00e1is probable \u00e9 que houbese escaramuzas e pequenas batallas neses anos, e a constante conflitividade interna de Al-\u00c1ndalus propiciou a consolidaci\u00f3n dun movemento insurreccional na costa do Cant\u00e1brico. Ata que no 722, baixo o mandato de Anbasa, conseguiron facer fuxir ao gobernador \u00e1rabe de Asturias, con sede en Xix\u00f3n, sen que volvesen a gobernar os \u00e1rabes nesa zona, m\u00e1is ou menos do tama\u00f1o e lindes da actual Asturias. Na primeira metade do s\u00e9culo foise consolidando paulatinamente o reino de Asturias, ao que seguir\u00eda m\u00e1is tarde a formaci\u00f3n doutros n\u00facleos na zona oriental.\nHerdanza cultural e ling\u00fc\u00edstica \u00e1rabe.\n\u00c9 importante destacar que o proceso de conquista non s\u00f3 tivo consecuencias pol\u00edticas e econ\u00f3micas, sen\u00f3n que existiu un forte impacto cultural e ling\u00fc\u00edstico. Diversas tecnolox\u00edas foron levadas \u00e1 pen\u00ednsula a trav\u00e9s dos \u00e1rabes, ademais parte do pensamento grego fora asimilado polos \u00e1rabes que o reintroduciron. A presenza de importantes poboaci\u00f3ns musulm\u00e1s, fixeron no terreo ling\u00fc\u00edstico a arabizaci\u00f3n de Al-\u00c1ndalus.\nAdemais da toponimia e a influencia sobre o romance moz\u00e1rabe, todas as linguas romances da pen\u00ednsula tomaron numerosos pr\u00e9stamos l\u00e9xicos do \u00e1rabe andalus\u00ed. Calc\u00falase que no espa\u00f1ol, o compo\u00f1ente l\u00e9xico \u00e1rabe \u00e9 o compo\u00f1ente m\u00e1is numeroso tras o l\u00e9xico de orixe latina, sendo unhas 4 000 as formas l\u00e9xicas de orixe \u00e1rabe usadas a\u00ednda no espa\u00f1ol moderno, moitas delas relacionadas coa agricultura (\"acequia, aljibe, algod\u00f3n, alcohol\"), a guerra (\"adarga, alfanje\"), o comercio (\"arroba, azumbre\") e as matem\u00e1ticas (\"algoritmo, \u00e1lgebra\") que te\u00f1en a s\u00faa orixe nesta etapa e que se foron consolidando a trav\u00e9s dunha evoluci\u00f3n ata os nosos d\u00edas.\nM\u00e1is notoria a\u00ednda \u00e9 a influencia \u00e1rabe na toponimia da Pen\u00ednsula Ib\u00e9rica, e incluso nos apelidos antropon\u00edmicos derivados de top\u00f3nimos \u00e1rabes (Aznar, Alc\u00e1zar, Alcolea, Alc\u00e1ntara, Bencasim, Benalmadena etc).\nDebate historiogr\u00e1fico.\nArredor da conquista musulm\u00e1 existe un certo debate historiogr\u00e1fico, no que se confrontaron diversas lecturas do proceso. Este deriva das inconsistencias xeradas por informaci\u00f3n procedente das principais fontes dispo\u00f1ibles, entre as cales temos:\nAs interpretaci\u00f3ns m\u00e1is fieis a estes relatos foron criticadas por alg\u00fans historiadores como Thomas F. Glick, quen no seu traballo \u00abCristi\u00e1ns e musulm\u00e1ns na Espa\u00f1a Medieval\u00bb (1991), po\u00f1\u00eda en d\u00fabida gran parte do relato. Pola s\u00faa parte, Ignacio Olag\u00fce en \u00abA revoluci\u00f3n isl\u00e1mica en Occidente\u00bb (1974) sost\u00e9n que a invasi\u00f3n do s\u00e9culo VIII foi un mito, tese compartida por Emilio Gonz\u00e1lez Ferr\u00edn, da Universidade de Sevilla, na s\u00faa \u00abHistoria xeral de Al-Andalus\u00bb (2007). As hip\u00f3teses de Olag\u00fce non contan con ning\u00fan apoio significativo na historiograf\u00eda actual; xa en 1974, Pierre Guichard sinalaba o paradoxo de negar a conquista \u00e1rabe e afirmar a \u00aborientalizaci\u00f3n\u00bb. A obra de Olag\u00fce foi cualificada de \u00abhistoria ficci\u00f3n\u00bb e rexeitada en c\u00edrculos acad\u00e9micos. Para o historiador Eduardo Manzano Moreno:"}
{"id": "242508", "revid": "89787", "url": "https://gl.wikipedia.org/wiki?curid=242508", "title": "Castala", "text": "Castala \u00e9 un barrio do concello de Berja (provincia de Almer\u00eda), situado ao norte da cidade a uns 6 quil\u00f3metros, na Serra de Gador. Nacido en torno \u00e1 fonte do seu nome e a outra m\u00e1is pequena, El Santo. Este barrio \u00e9 a Castela romana, lugar que alg\u00fans tratan de identificar cun n\u00facleo moz\u00e1rabe que subsistiu durante todo o per\u00edodo musulm\u00e1n. A tradici\u00f3n di que foi aqu\u00ed onde residiu San Tesif\u00f3n como bispo da diocese de Vergi. Non foi repoboada no s\u00e9culo XVI, pero mant\u00edvose unha \u00e1rea de vivendas ata revitalizarse \u00f3 final do s\u00e9culo XVIII coa explotaci\u00f3n das minas de chumbo. Conta cunha igrexa do s\u00e9culo XVIII (dedicada a San Tesif\u00f3n). Ten 68 habitantes, divididos en dous barrios, un alto e outro baixo.\n\u00c1 beira do barrio at\u00f3pase o Parque periurbano de Castala."}
{"id": "242511", "revid": "89787", "url": "https://gl.wikipedia.org/wiki?curid=242511", "title": "GLAST", "text": "GLAST, acr\u00f3nimo de \"Gamma-ray Space Telescope\" e m\u00e1is tarde bautizado como \"Fermi\" en honor \u00f3 f\u00edsico Enrico Fermi, \u00e9 un telescopio espacial de raios gamma lanzado pola NASA o 11 de xu\u00f1o de 2008 mediante un foguete Delta 7920H desde o Centro Espacial de Cabo Ca\u00f1averal.\nCaracter\u00edsticas.\nA misi\u00f3n de GLAST \u00e9 observar o ceo no rango de lonxitudes de onda dos raios gamma, con enerx\u00edas entre 10 keV e m\u00e1is de 300 GeV.\nOs obxectivos cient\u00edficos principais de GLAST son estudar os contornos m\u00e1is extremos do Universo, buscar sinais de novas leis f\u00edsicas e comprender a composici\u00f3n da materia escura, estudar a aceleraci\u00f3n ata velocidades relativistas dos chorros de materia nos buratos negros, estudar as explosi\u00f3ns de raios gamma e outros fen\u00f3menos, como erupci\u00f3ns solares, p\u00falsares e raios c\u00f3smicos.\nInstrumentos.\nGLAST leva a bordo dous instrumentos principais:"}
{"id": "242512", "revid": "4817", "url": "https://gl.wikipedia.org/wiki?curid=242512", "title": "Telescopio espacial Fermi", "text": ""}
{"id": "242513", "revid": "4817", "url": "https://gl.wikipedia.org/wiki?curid=242513", "title": "Gamma-ray Space Telescope", "text": ""}
{"id": "242515", "revid": "56817", "url": "https://gl.wikipedia.org/wiki?curid=242515", "title": "Lo Barnechea", "text": "Lo Barnechea \u00e9 un municipio e unha comuna chilena do Gran Santiago. A s\u00faa \u00e1rea \u00e9 de 1.024\u00a0km2 e en 2002, a comuna ti\u00f1a un total de 74.749 habitantes (INE 2002)."}
{"id": "242516", "revid": "89787", "url": "https://gl.wikipedia.org/wiki?curid=242516", "title": "Quinta Normal", "text": "Quinta Normal \u00e9 un municipio, comuna e cidade da conurbaci\u00f3n do Gran Santiago, Chile. A s\u00faa \u00e1rea \u00e9 de 13\u00a0km2 e segundo estimaci\u00f3ns do censo de 2002, a comuna ti\u00f1a 104.012 habitantes.\nDemograf\u00eda.\nA orixe demogr\u00e1fica de Quinta Normal \u00e9 resultado da migraci\u00f3n campo-cidade de persoas de clase media na primeira metade do s\u00e9culo XX. Segundo o censo de 2002, realizado polo Instituto Nacional de Estat\u00edsticas, conta cunha poboaci\u00f3n de 104.012 habitantes, dos cales 50.509 son homes e 53.503 son mulleres."}
{"id": "242541", "revid": "12452", "url": "https://gl.wikipedia.org/wiki?curid=242541", "title": "Gardameta", "text": ""}
{"id": "242544", "revid": "27155", "url": "https://gl.wikipedia.org/wiki?curid=242544", "title": "Dominancia (xen\u00e9tica)", "text": "En xen\u00e9tica a dominancia \u00e9 a relaci\u00f3n entre os alelos dun xene na cal un dos alelos enmascara a expresi\u00f3n (fenotipo) doutro alelo do mesmo locus. No caso m\u00e1is simple no que un xene pode existir en d\u00faas formas al\u00e9licas (designadas \"A\" e \"B\"), poden darse nas c\u00e9lulas diploides tres combinaci\u00f3ns posibles de alelos (xenotipos): \"AA\", \"AB\", e \"BB\". Se os individuos \"AA\" e \"BB\" (homocigotos) mostran \"diferentes\" formas do car\u00e1cter (fenotipo), e os individuos \"AB\" (heterocigotos) mostran o \"mesmo\" fenotipo ca os individuos \"AA\" (por exemplo), ent\u00f3n dise que o alelo \"A\" \"domina\" ou \u00e9 dominante ou \"mostra dominancia\" con respecto ao alelo \"B\", e que \"B\" \u00e9 recesivo con respecto a \"A\". Se polo contrario os individuos \"AB\" tivesen o mesmo fenotipo ca os \"BB\", o alelo dominante ser\u00eda o \"B\" con respecto ao \"A\".\nConceptos b\u00e1sicos.\nDiploide / haploide.\nA maior\u00eda dos animais e algunhas plantas te\u00f1en nas s\u00faas c\u00e9lulas pares de cromosomas, e denom\u00ednanse diploides. Un cromosoma de cada par procede de cada proxenitor: un da nai (procedente do \u00f3vulo) e outro do pai (procedente do espermatozoide), que se re\u00fanen durante a fusi\u00f3n do \u00f3vulo e espermatozoide (fecundaci\u00f3n). O \u00f3vulo e o espermatozoide te\u00f1en s\u00f3 unha copia de cada cromosoma e denom\u00ednanse c\u00e9lulas haploides. A produci\u00f3n de c\u00e9lulas haploides (gametos) a partir de diploides ten lugar por medio dun proceso chamado meiose.\nCromosomas, xenes, e alelos.\nCada cromosoma de cada par de hom\u00f3logos \u00e9 estruturalmente similar ao outro, ten o mesmo material xen\u00e9tico disposto na mesma orde e localizaci\u00f3n f\u00edsica (loci, en singular locus). O material xen\u00e9tico de cada cromosoma comprende un conxunto discreto de xenes que infl\u00faen en varios caracteres ou trazos. Deste xeito, cada xene ten o seu correspondente xene hom\u00f3logo (situado no outro cromosoma hom\u00f3logo), pero cada xene pode existir en diferentes formas variantes chamadas alelos. Os alelos do mesmo locus pode cadrar que sexan iguais (nos dous hom\u00f3logos hai o mesmo alelo) ou que sexan distintos (nun hom\u00f3logo hai un alelo e no outro outro).\nNo uso com\u00fan \"xene\" e \"alelo\" poden aparecer usados de forma intercambiable, pero isto non \u00e9 exacto nin recomendable, xa que pode producir confusi\u00f3ns. Falando con propiedade, \"xene\" ref\u00edrese a unha unidade hereditaria, normalmente situada nunha posici\u00f3n fixa do cromosoma, que infl\u00fae na expresi\u00f3n dun car\u00e1cter xen\u00e9tico determinado. Os xenes est\u00e1n formados por ADN, cunha secuencia de nucle\u00f3tidos determinada. \"Alelo\" ref\u00edrese a calquera das formas particulares dun xene (con secuencias de nucle\u00f3tidos que variar\u00e1n lixeiramente) que pode estar presente na poboaci\u00f3n de individuos dunha determinada especie, nun determinado locus. Por exemplo, \u00e9 inexacto dicir \"esta planta de ch\u00edcharos ten un par de xenes de semente rugosa\", e \u00e9 m\u00e1is exacto dicir \"esta planta de ch\u00edcharos ten dous alelos 'w' para o xene que infl\u00fae na 'superficie da semente', e producir\u00e1 ch\u00edcharos de superficie rugosa.\"\nUn xene pode ter m\u00e1is de d\u00faas variantes (alelos) na poboaci\u00f3n, a\u00ednda que cada individuo s\u00f3 poder\u00e1 levar dous deses alelos (un nun hom\u00f3logo e o outro no outro). Por exemplo o grupo sangu\u00edneo AB0 humano est\u00e1 determinado por un xene situado no brazo longo do cromosoma 9, que ten tres alelos, e cada individuo ter\u00e1 unha combinaci\u00f3n de dous deses alelos, un herdado do seu pai e outro da s\u00faa nai, o que determinar\u00e1 o seu grupo sangu\u00edneo AB0.\nHomocigoto e heterocigoto.\nSe nun individuo dous alelos dun xene son id\u00e9nticos, o organismo denom\u00ednase homocigoto para ese xene; pero se ten dous alelos distintos ser\u00e1 heterocigoto para ese xene. Como temos miles de xenes, seremos homocigotos para alg\u00fans xenes e heterocigotos para outros. A composici\u00f3n xen\u00e9tica dun organismo, xa sexa nun determinado locus que estamos a estudar ou no conxunto de todos os seus xenes, denom\u00ednase xenotipo. O xenotipo dun organismo afecta directa ou indirectamente aos seus trazos moleculares, f\u00edsicos e outros, que constit\u00faen o seu fenotipo. Nos loci xen\u00e9ticos heterocig\u00f3ticos, os dous alelos interaccionan para producir o fenotipo. A forma m\u00e1is simple de interacci\u00f3n entre alelos \u00e9 a que describiu Gregor Mendel, chamada mendeliana, na cal no heterocigoto se manifesta o fenotipo/aparencia causado por un alelo, que se denomina dominante, mentres que non se manifesta o fenotipo do outro alelo, chamado recesivo.\nNo caso m\u00e1is simple, o efecto fenot\u00edpico dun dos alelos enmascara completamente o do outro cando est\u00e1n en heterocigose; o que implica que o fenotipo producido en heterocigose \u00e9 id\u00e9ntico ao producido por un dos dous xenotipos homocigotos. O alelo que enmascara ao outro dise que \u00e9 o dominante, e o outro \u00e9 o recesivo.\n\"Para m\u00e1is informaci\u00f3n ver o artigo cigosidade.\"\nQue car\u00e1cter \u00e9 \"dominante\"?\nO termo \"dominante\" e \"recesivo\" ref\u00edrense \u00e1 interacci\u00f3n entre os alelos que produce o fenotipo dun heterocigoto. Se hai dous fenotipos alternativos, por definici\u00f3n o fenotipo que mostra o heterocigoto denom\u00ednase \"dominante\" e o fenotipo \"agochado\" que non se manifesta \u00e9 o \"recesivo\". O concepto chave da dominancia \u00e9 que o heterocigoto \u00e9 fenotipicamente id\u00e9ntico a un dos dous homocigotos. O trazo correspondente ao alelo dominante pode denominarse ent\u00f3n trazo \"dominante\". A expresi\u00f3n fenot\u00edpica do alelo dominante enmascara a expresi\u00f3n do alelo recesivo.\nA dominancia \u00e9 unha relaci\u00f3n \"xenot\u00edpica\" entre \"alelos\", que se manifesta no fenotipo. Non est\u00e1 relacionada coa natureza do fenotipo como tal, por exemplo, se este se considera un fenotipo normal ou anormal, est\u00e1ndar ou non est\u00e1ndar, saudable ou ins\u00e1n, forte ou feble, ou m\u00e1is ou menos extremo, com\u00fan na poboaci\u00f3n ou non com\u00fan. A dominancia non \u00e9 inherente ao alelo, polo que un alelo pode ser dominante sobre outro alelo, recesivo con respecto a un terceiro alelo, e codominante con respecto a un cuarto alelo. Ademais, un alelo pode ser dominante para un determinado aspecto dun fenotipo pero non para outros aspectos que tam\u00e9n est\u00e1n influ\u00eddos polo mesmo xene. Tam\u00e9n \u00e9 importante distinguir entre entre o locus dun xene, por exemplo o locus do xene \"liso\", e o alelo \"liso\" dese locus, e o fenotipo \"liso\" que produce. \u00c9 inexacto dicir que \"o xene liso domina sobre o rugoso\" ou que \"os ch\u00edcharos de sementes lisas dominan sobre os de sementes rugosas.\"\nNomenclatura.\nEn xen\u00e9tica, a convenci\u00f3n com\u00fan tradicional \u00e9 escribir os alelos dominantes con letra mai\u00fascula e os recesivos coa mesma letra pero min\u00fascula. No exemplo dos ch\u00edcharos de sementes lisas/rugosas, podemos denominar o alelo liso dominante como L, e o rugoso recesivo como l. O homocigoto dominante ser\u00e1 LL e o homocigoto recesivo ll, e o heterocicigoto ser\u00e1 Ll.\nOutra posibilidade de nomenclatura \u00e9 utilizar como letra ou s\u00edmbolo a inicial do recesivo (rugoso), que poder\u00e1 ser r ou R, segundo sexa recesivo ou dominante. Cando nos refiramos ao recesivo usaremos r (rugoso) e cando nos refiramos ao dominante (liso) usaremos R. Con este sistema os fenotipos ser\u00edan: RR (liso), Rr (liso) e rr (rugoso).\nComo se ve nos dous casos anteriores a mai\u00fascula indica dominancia, pero o significado da letra (liso ou rugoso) depende do sistema utilizado (no primeiro caso L = liso, e no segundo R = liso).\nOutro sistema de notaci\u00f3n designa o xene implicado cunha abreviatura en cursiva \u00e1 que se lle po\u00f1en super\u00edndices. Por exemplo, o xene implicado na forma da semente ser\u00eda \"Shp\", que existe en d\u00faas formas al\u00e9licas posibles, \"ShpL\" e \"Shpr\", e as relaci\u00f3ns de dominancia ve\u00f1en indicadas polo uso de mai\u00fasculas e min\u00fasculas nos super\u00edndices. Este \u00e9 o sistema est\u00e1ndar utilizado actualmente nos estudos xen\u00e9ticos coa mosca \"Drosophila\".\nOutro sistema que tam\u00e9n se utilizou moito foi po\u00f1er un signo + como super\u00edndice ao alelo com\u00fan ou salvaxe, e nada ao recesivo. Por exemplo, o alelo de \u00e1s vestixiais de \"Drosophila\" ser\u00eda \"vg\" e o alelo de \u00e1s normais ser\u00eda \"vg+\". Os xenotipos dos individuos para estes alelos ser\u00edan \"vg/vg\" (vestixial), \"vg/vg+\" (normal) e \"vg+/vg+\" (normal).\nRelaci\u00f3ns con outros conceptos xen\u00e9ticos.\nO concepto de dominancia est\u00e1 implicado en varios conceptos xen\u00e9ticos.\nAlelismo m\u00faltiple.\nA\u00ednda que un individuo dun organismo diploide leva en cada locus como m\u00e1ximo dous alelos (diferentes ou iguais), a maior\u00eda dos xenes pos\u00faen unha gran cantidade de formas al\u00e9licas, que est\u00e1n presentes no conxunto da poboaci\u00f3n. Cada individuo levar\u00e1 dous alelos tomados dese conxunto de alelos. Nalg\u00fans casos, os alelos te\u00f1en diferentes efectos sobre o fenotipo, e as s\u00faas interacci\u00f3ns de dominancia poden describirse como unha serie. Por exemplo, o grupo sangu\u00edneo humano m\u00e1is importante, o AB0, consta de tres alelos posibles no locus I, que son: IA, IB, e I0. Os dous primeiros son dominantes con respecto ao \"I0\", o que quere dicir que os xenotipos AA e A0 producen o mesmo fenotipo (grupo sangu\u00edneo A ou \"tipo A\"), e igualmente o BB e B0, producen tam\u00e9n ambos o fenotipo de grupo sangu\u00edneo B (\"tipo B\"). S\u00f3 os individuos 00 dar\u00e1n lugar a sangue do \"tipo 0\". (Para o caso dos individuos AB ver codominancia m\u00e1is abaixo).\nOutro exemplo \u00e9 a cor da pelaxe dos gatos siameses e outras razas relacionadas, que est\u00e1 determinado por unha serie de alelos no locus x\u00e9nico albino (c), que produce diferentes niveis de pigmento e, por tanto, diferentes niveis de diluci\u00f3n da cor. Catro deles son: c+, cb, cs, e ca (est\u00e1ndar, birmano, siam\u00e9s, e albino, respectivamente), nos que o primeiro alelo \u00e9 completamente dominante sobre os outros tres, e o \u00faltimo \u00e9 completamente recesivo con respecto aos outros tres.\nDominancia completa.\nA dominancia completa d\u00e1se cando o fenotipo do heterocigoto \u00e9 completamente indistinguible do que presenta o homocigoto dominante.\nDominancia incompleta e semidominancia.\nA dominancia incompleta d\u00e1se cando o fenotipo do xenotipo heterocig\u00f3tico \u00e9 diferente (e a mi\u00fado intermedio) dos fenotipos dos dous xenotipos homocigotos. Tam\u00e9n se denomina herdanza intermedia. Por exemplo, a cor da flor de plantas do x\u00e9nero \"Antirrhinum\" \u00e9 vermella nun dos homocigotos e branca no outro. Cando cruzamos este tipo de plantas de flores homocigotas vermellas con outras de flores brancas homocigotas, o resultado son plantas de flores rosas heterocigotas. A cor rosa nestas plantas orix\u00ednase porque hai dominancia incompleta. Un resultado similar prod\u00facese na especie \"Mirabilis jalapa\" cando cruzamos os homocigotos branco e vermello.\nCando as plantas da xeraci\u00f3n F1 se autopolinizan, comprobamos que as proporci\u00f3ns de fenotipos e xenotipos da xeraci\u00f3n F2 \u00e9 1:2:1 (vermellas:rosas:brancas) en ambas as xeraci\u00f3ns.\nCodominancia.\nF\u00e1lase de codominancia cando as contribuci\u00f3ns de ambos os alelos son aparentes no fenotipo. No exemplo do sistema AB0 de grupos sangu\u00edneos, os alelos IA e IB son codominantes entre si e orixinan o grupo sangu\u00edneo de fenotipo AB, no cal os eritrocitos presentan na s\u00faa superficie tanto os ant\u00edxenos A coma os B. O terceiro alelo posible, o I0, non produce mol\u00e9culas con capacidade antix\u00e9nica, polo que \u00e9 recesivo. Deste modo un cruzamento entre un pai de xenotipo A0 e unha nai de xenotipo B0 orixina catro posibles xenotipos nos fillos A0 (con fenotipo de tipo A), AB (fenotipo AB, codominante), B0 (tipo B), e 00 (tipo 0). Neste caso non son posibles fillos AA (tipo A) ou BB (tipo B), que son os dous xenotipos que faltan, que poder\u00edan enxendrar outros pais.\nOutro exemplo \u00e9 o do locus da beta-globina compo\u00f1ente da hemoglobina, na que son distinguibles por electroforese tres fenotipos moleculares: HbA/HbA, HbA/HbS e HbS/HbS. Desde un punto de vista molecular este exemplo ser\u00eda un caso de codominancia, pero desde o punto de vista dos seus efectos m\u00e9dicos \u00e9 un caso de dominancia incompleta. O heterocigoto AS presenta a condici\u00f3n m\u00e9dica denominada \"trazo falciforme\", que \u00e9 unha forma menos grave e distinguible da \"anemia falciforme\" (homocigoto SS), polo que os alelos mostran \"dominancia incompleta\". Este caso exemplifica o feito de que para a maior\u00eda dos loci x\u00e9nicos, a nivel molecular, se expresan os dous alelos codominantemente, porque ambos os dous son transcritos a ARNm.\nA codominancia, na que os produtos al\u00e9licos coexisten no fenotipo, \u00e9 diferente da dominancia incompleta ou semidominancia, na que a interacci\u00f3n cuantitativa dos produtos al\u00e9licos produce un fenotipo intermedio. Na codominancia os dous fenotipos est\u00e1n presentes sen mesturarse, e na dominancia intermedia est\u00e1n tam\u00e9n ambos os dous presentes, pero mest\u00faranse, orixinando un fenotipo intermedio. Por exemplo, na codominancia, unha flor homocigota vermella e unha flor homocigota branca producen descendencia que ten manchas vermellas e brancas (est\u00e1n presentes os fenotipos vermello e branco, pero sen mesturarse), mentes que na dominancia intermedia a flor ser\u00eda toda rosa (non est\u00e1n xa presentes os fenotipos vermello e branco, xa que mesturaron os seus efectos orixinando o fenotipo rosa). En realidade, esta terminolox\u00eda da xen\u00e9tica cl\u00e1sica non \u00e9 moi apropiada para describir o fen\u00f3meno, xa que en tales casos deber\u00eda dicirse que non mostran dominancia en absoluto.\nDominancia autos\u00f3mica e dominancia ligada ao sexo.\nNos humanos e outras especies animais, o sexo est\u00e1 determinado por dous cromosomas sexuais chamados cromosoma X e Y. Tipicamente, as mulleres son XX e os homes XY. O resto dos pares cromos\u00f3micos enc\u00f3ntranse nos dous sexos e denom\u00ednanse autosomas; os trazos xen\u00e9ticos debidos a loci situados neses cromosomas denom\u00ednanse autos\u00f3micos, e poden ser dominantes ou recesivos (tam\u00e9n pode haber dominancia incompleta ou codominancia). Os trazos xen\u00e9ticos debidos a xenes situados nas porci\u00f3ns diferenciais dos cromosomas X e Y dise que est\u00e1n ligados ao sexo, porque tenden a ser caracter\u00edsticos ou m\u00e1is com\u00fans dun dos sexos. Na pr\u00e1ctica, o termo case sempre se refire aos trazos ligados ao cromosoma X. As mulleres te\u00f1en d\u00faas copias de cada locus x\u00e9nico do cromosoma X, xa que te\u00f1en dous destes cromosomas, igual que ocorre cos autosomas, e nese caso apl\u00edcanse as mesmas relaci\u00f3ns de dominancia que para os autosomas. Os homes, polo contrario, te\u00f1en s\u00f3 unha copia de cada locus x\u00e9nico do cromosoma X (porque s\u00f3 te\u00f1en un cromosoma X), e denom\u00ednanse hemicigotos para eses xenes. O cromosoma Y \u00e9 moito m\u00e1is pequeno ca o X, e cont\u00e9n moitos menos xenes, entre eles alg\u00fans que infl\u00faen na masculinidade, como o xene \"SRY\" para o factor de determinaci\u00f3n testicular. As regras da dominancia para os loci de xenes ligados ao sexo est\u00e1n determinadas polo seu comportamento nas mulleres: como os homes te\u00f1en un s\u00f3 alelo para eses xenes, ese alelo expr\u00e9sase sempre tanto se \u00e9 dominante coma se \u00e9 recesivo. Un exemplo de ligamento ao sexo \u00e9 o xene implicado na hemofilia. Os alelos recesivos que producen enfermidades afectan menos \u00e1s mulleres, xa que nestas en heterocigose domina o outro alelo, que non causa doenzas; nesa situaci\u00f3n son portadoras dun alelo recesivo pero non se ven afectadas; polo contrario, estes alelos afectan m\u00e1is aos homes, que padecer\u00e1n a enfermidade cada vez que te\u00f1an o recesivo.\nEpistase.\nA epistase \u00e9 a interacci\u00f3n entre xenotipos en dous loci x\u00e9nicos \"diferentes\", o cal \u00e1s veces pode semellar unha relaci\u00f3n de dominancia entre dos alelos distintos dun mesmo locus. A epistase modifica as proporci\u00f3ns caracter\u00edsticas 9:3:3:1 agardadas no cruzamento dih\u00edbrido de dous xenes non epist\u00e1ticos. A maior\u00eda dos sistemas xen\u00e9ticos implican complexas interacci\u00f3ns epist\u00e1ticas entre m\u00faltiples loci x\u00e9nicos. Para dous loci, reco\u00f1\u00e9cense ata 14 clases de interacci\u00f3ns epist\u00e1ticas.\nUn exemplo \u00e9 a epistase recesiva, na que un locus x\u00e9nico pode determinar se o pigmento dunha flor \u00e9 amarelo (AA ou Aa) ou verde (aa), mentres que outro locus determina se o pigmento se produce (BB ou Bb) ou non (bb). Nunha planta bb, as flores son brancas, independentemente do xenotipo do outro locus (AA, Aa, ou aa). A combinaci\u00f3n bb non \u00e9 propiamente dominante sobre o alelo A, sen\u00f3n que m\u00e1is ben o que ocorre \u00e9 que o xene B mostra \"epistase recesiva\" sobre o xene A, porque o locus B cando est\u00e1 en homocigose para o alelo recesivo (bb) suprime a expresi\u00f3n fenot\u00edpica do locus A. Nun cruzamento dih\u00edbrido entre d\u00faas plantas AaBb, prod\u00facese unha proporci\u00f3n caracter\u00edstica de 9:3:4 (moi distinta da 9:3:3:1), \u00e9 dicir 9 amarelas : 3 verdes : 4 brancas.\nNa epistase dominante, un locus x\u00e9nico pode determinar a produci\u00f3n de pigmento amarelo ou verde como no exemplo anterior: AA e Aa son amarelos, e aa \u00e9 verde. Un segundo locus determina se se produce un pigmento precursor (dd) ou non (DD ou Dd). Aqu\u00ed, nunha planta Dx (x \u00e9 calquera dos dous alelos), as flores ser\u00e1n brancas independentemente do xenotipo que te\u00f1a o locus A, debido ao efecto epist\u00e1tico do alelo dominante D. As\u00ed, nun cruzamento entre d\u00faas plantas dih\u00edbridas AaDd, os 3/4 da descendencia ser\u00e1n de flores brancas, e os fenotipos amarelos e verdes expr\u00e9sanse s\u00f3 nas plantas dd. Isto produce unha proporci\u00f3n caracter\u00edstica de 12:3:1 (brancas : amarelas : verdes).\nA epistase suplementaria ocorre cando dous loci afectan ao mesmo fenotipo. Por exemplo, se o pigmento da cor o producen os xenotipos CC ou Cc pero non cc, e tam\u00e9n por DD ou Dd pero non por dd, ent\u00f3n o pigmento s\u00f3 se producir\u00e1 en xenotipos CxDx (x \u00e9 calquera dos dous alelos), e non en combinaci\u00f3ns xenot\u00edpicas que leven cc \"ou\" dd. \u00c9 dicir, \"ambos\" os loci deben ter polo menos un alelo dominante para producir o fenotipo. Isto produce unha proporci\u00f3n caracter\u00edstica de 9:7 de individuos pigmentados e non pigmentados.\nMecanismos moleculares.\nMendel desco\u00f1ec\u00eda as bases moleculares da herdanza. Hoxe sabemos que un locus xen\u00e9tico comprende unha longa serie de centos ou miles de nucle\u00f3tidos (ou bases) de ADN situada nun punto concreto do cromosoma. O dogma central da biolox\u00eda molecular afirma que o ADN \u00e9 transcrito para facer unha copia complementaria de ARN, e o ARN \u00e9 despois traducido para facer a prote\u00edna. Neste proceso, os diferentes alelos que se poden atopar nun locus poden ou non ser transcritos, e se o son poden ser traducidos orixinando formas lixeiramente diferentes da mesma prote\u00edna (chamadas isoformas). As prote\u00ednas a mi\u00fado funcionan como encimas que catalizan reacci\u00f3ns qu\u00edmicas na c\u00e9lula, as cales, directa ou indirectamente, van producir os fenotipos. En todos os organismos diploides, as secuencias de ADN dos dous alelos que poden estar presentes nun locus x\u00e9nico en ambos os cromosomas hom\u00f3logos poden ser id\u00e9nticos (homocigoto) ou distintos (heterocigoto). Mesmo se o locus x\u00e9nico \u00e9 heterocigoto a nivel da secuencia de ADN, as prote\u00ednas feitas por cada alelo poden ser id\u00e9nticas. En ausencia de calquera diferenza entre os produtos proteicos, ning\u00fan dos alelos se pode dicir que sexa dominante (ver \"codominancia\", m\u00e1is arriba). Mesmo se os dous produtos proteicos son lixeiramente diferentes (alocimas), \u00e9 probable que produzan o mesmo fenotipo con respecto \u00e1 acci\u00f3n encim\u00e1tica (esas lixeiras diferenzas non orixinan unha variaci\u00f3n na actividade do encima), polo que tampouco neste caso se pode dicir que haxa un alelo dominante.\nA dominancia prod\u00facese tipicamente cando un dos dous alelos non \u00e9 funcional a nivel molecular, \u00e9 dicir, non se transcribe ou non produce o produto proteico. Isto pode ser o resultado dunha mutaci\u00f3n que altera a secuencia do ADN do alelo. Un organismo homocigoto para o alelo que non \u00e9 funcional xeralmente mostrar\u00e1 un fenotipo distintivo, debido \u00e1 ausencia do produto proteico correcto. Por exemplo, nos humanos e outros organismss, a pel non pigmentada do fenotipo albino orix\u00ednase cando un individuo \u00e9 homocigoto para un alelo que impide a s\u00edntese do pigmento prote\u00ednico melanina na pel. \u00c9 importante comprender que non \u00e9 a s\u00faa falta de funcionalidade o que fai que un alelo se describa como recesivo, sen\u00f3n a interacci\u00f3n co alelo alternativo no heterocigoto. Son posibles tres tipos xerais de interacci\u00f3n entre os alelos:\nNalg\u00fans casos, a dominancia dun alelo non est\u00e1ndar deriva de que ese alelo produce unha prote\u00edna defectuosa que interfire coa funci\u00f3n correcta da prote\u00edna producida polo alelo est\u00e1ndar. A presenza da prote\u00edna defectuosa \"domina\" \u00e1 prote\u00edna est\u00e1ndar, e o fenotipo enfermo do heterocigoto \u00e9 m\u00e1is semellante ao do homocigoto con dous alelos alterados. Este fen\u00f3meno ocorre en varias doenzas que presentan un tipo de mutaci\u00f3n chamada repetici\u00f3n de trinucle\u00f3tidos, como a enfermidade de Huntington.\nEnfermidades xen\u00e9ticas humanas dominantes e recesivas.\nNos humanos moitos trazos xen\u00e9ticos ou doenzas clasif\u00edcanse simplemente como \"dominantes\" ou \"recesivos.\" Isto pode simplificar demasiado as bases moleculares subxacentes e levar a unha mala comprensi\u00f3n da natureza da dominancia, especialmente con respecto \u00e1s denominadas \"enfermidades recesivas\". Por exemplo, a doenza xen\u00e9tica fenilcetonuria (PKU) pode orixinarse por causa dun alelo calquera dos moitos (&gt;60) que ten o locus x\u00e9nico que codifica o encima fenilalanina hidroxilase (PAH). Moitos destes alelos producen pouca ou ningunha PAH, e como resultado o substrato fenilalanina e os seus subprodutos metab\u00f3licos acum\u00falanse no sistema nervioso central e poden causar graves atrasos mentais se non se tratan axeitadamente.\nNa t\u00e1boa seguinte m\u00f3stranse as consecuencias xenot\u00edpicas e fenot\u00edpicas das interacci\u00f3ns entre tres alelos:\nNas persoas non afectadas homocigotas para o alelo est\u00e1ndar funcional (AA), a actividade da PAH \u00e9 a normal (100%), e a concentraci\u00f3n de fenilalanina no sangue ou [phe] \u00e9 de arredor de 60 uM. Nas persoas non tratadas homocigotas para un dos alelos PKU (BB), a actividade da PAH \u00e9 de case cero, a concentraci\u00f3n de fenilalanina \u00e9 de 10 a 40 veces a normal, e o individuo manifesta fenilcetonuria (PKU).\nNo heterocigoto AB, a actividade da PAH \u00e9 de s\u00f3 o 30% do normal (por tanto, non o 50%), a concentraci\u00f3n de fenilalanina no sangue est\u00e1 elevada ao dobre, e a persoa non manifesta fenilcetonuria. Deste xeito, o alelo A \u00e9 dominante sobre o B con respecto \u00e1 fenilcetonuria, pero o alelo B ten unha dominancia incompleta con respecto ao A con respecto ao seu efecto molecular, a determinaci\u00f3n do nivel de actividade do encima PAH (0,3% &lt; 30% \u00ab 100%). Finalmente, o alelo A ten dominancia incompleta sobre o B con respecto \u00e1 concentraci\u00f3n sangu\u00ednea de fenilalanina (60 uM &lt; 120 uM \u00ab 600 uM). V\u00e9xase como unha vez m\u00e1is \u00e9 irrelevante para a cuesti\u00f3n da dominancia que o alelo recesivo produza un fenotipo de concentraci\u00f3n de fenilalanina m\u00e1is extremo.\nPara un terceiro alelo C, un homocigoto CC produce unha cantidade moi pequena do encima PAH, que causa un nivel algo elevado da concentraci\u00f3n de fenilalanina no sangue, unha condici\u00f3n denominada hiperfenilalaninemia, que non causa atraso mental.\nEn consecuencia, as relaci\u00f3ns de dominancia de dous alelos calquera poden variar segundo o aspecto do fenotipo que tomemos en consideraci\u00f3n. Normalmente \u00e9 m\u00e1is \u00fatil falar sobre as consecuencias fenot\u00edpicas das interacci\u00f3ns al\u00e9licas implicadas nun xenotipo que tratar de clasificalos forzadamente nas categor\u00edas de dominantes ou recesivos.\nMutaci\u00f3ns negativas dominantes.\nMoitas prote\u00ednas son normalmente activas en forma de mult\u00edmero, \u00e9 dicir, unha agregaci\u00f3n de m\u00faltiples copias da mesma prote\u00edna, tam\u00e9n co\u00f1ecidas como prote\u00ednas homomultim\u00e9ricas ou homooligom\u00e9ricas. De feito, a maior\u00eda dos 83.000 encimas duns 9.800 organismos distintos que figuran na base de datos de encimas BRENDA son homoolig\u00f3meros. Cando a forma salvaxe da prote\u00edna est\u00e1 presente xunto coa forma mutante, pode formarse un mult\u00edmero mixto. Unha mutaci\u00f3n que orixina unha prote\u00edna mutante que interrompe a actividade da prote\u00edna de tipo salvaxe no mult\u00edmero \u00e9 unha mutaci\u00f3n negativa dominante.\nUnha mutaci\u00f3n negativa dominante pode aparecer nunha c\u00e9lula humana som\u00e1tica e proporcionar unha vantaxe proliferativa \u00e1 c\u00e9lula mutante, o que leva \u00e1 s\u00faa expansi\u00f3n clonal. Por exemplo, unha mutaci\u00f3n negativa dominante nun xene necesario para o proceso normal da morte celular programada (apoptose) en resposta aos danos no ADN pode facer que a c\u00e9lula sexa resistente \u00e1 apoptose. Isto permitir\u00e1 a proliferaci\u00f3n dun clon mesmo cando hai danos excesivos ao ADN. Estas mutaci\u00f3ns negativas dominantes ocorren, por exemplo, no xene supresor de tumores \"p53\". A prote\u00edna P53 de tipo salvaxe est\u00e1 presente normalmente como un mult\u00edmero formado por catro unidades proteicas (oligotetr\u00e1meros). As mutaci\u00f3ns \"p53\" negativas dominantes aparecen en varios tipos diferentes de cancro e lesi\u00f3ns precancerosas (por exemplo, tumores de cerebro, cancro de mama, lesi\u00f3ns precancerosas orais e cancro oral).\nAs mutaci\u00f3ns negativas dominantes tam\u00e9n poden aparecer noutros xenes supresores de tumores. Por exemplo, foron identificadas d\u00faas li\u00f1as xerminais con mutaci\u00f3ns negativas dominantes no xene da ataxia telanxiectasia mutada (ATM), que incrementa a susceptibilidade do cancro de mama. As mutaci\u00f3ns negativas dominantes do factor de transcrici\u00f3n C/EBP\u03b1 pode causar leucemia mieloide aguda. As mutaci\u00f3ns negativas dominantes herdadas poden tam\u00e9n incrementar o risco doutras enfermidades distintas do cancro. As mutaci\u00f3ns negativas dominantes no receptor PPAR\u03b3 est\u00e1n asociados coa resistencia \u00e1 insulina grave, diabetes mellitus e hipertensi\u00f3n.\nAs mutaci\u00f3ns negativas dominantes foron descritas noutras especies de seres vivos. De feito, o primeiro estudo que informou dunha prote\u00edna mutante que inhib\u00eda a funci\u00f3n normal da prote\u00edna de tipo salvaxe nun mult\u00edmero mixto era sobre a prote\u00edna GP37 da fibra da cola do bacteri\u00f3fago T4. As mutaci\u00f3ns que producen unha prote\u00edna truncada en vez da prote\u00edna de lonxitude completa parecen ter o efecto negativo dominante m\u00e1is forte nos estudos de P53, ATM, C/EBP\u03b1, e bacteri\u00f3fagos T4 GP37.\nHistoria.\nO concepto de dominancia introduciuno Gregor Mendel. A\u00ednda que Mendel, \"o pai da xen\u00e9tica\", utilizou o termo por primeira vez na d\u00e9cada de 1860, este non foi amplamanete co\u00f1ecido ata principios do s\u00e9culo XX. Mendel observou que, para diversos caracteres que presentaban os ch\u00edcharos de xard\u00edn que ti\u00f1an que ver coa aparencia das sementes, va\u00ed\u00f1as do legume, flores e aspecto das plantas, hab\u00eda dous fenotipos discretos, como o aspecto liso da superficie da semente fronte ao rugoso, sementes de cotiled\u00f3n amarelo ou verde, flores p\u00farpuras, brancas ou plantas altas ou baixas etc. Cando se cruzaban por separado, as plantas sempre produc\u00edan os mesmos fenotipos, xeraci\u00f3n tras xeraci\u00f3n. Por\u00e9n, cando se cruzaban li\u00f1as con diferentes fenotipos (hibridaci\u00f3n), s\u00f3 un dos fenotipos parentais aparec\u00eda na descendencia (amarelo, liso, p\u00farpura etc.). Por\u00e9n, cando estas plantas h\u00edbridas da descendencia se cruzaban entre si, a s\u00faa descendencia mostraba os dous fenotipos orixinais nunha proporci\u00f3n caracter\u00edsitca de 3:1, e o fenotipo m\u00e1is com\u00fan era o das plantas parentais h\u00edbridas. Mendel razoou que cada proxenitor do primeiro cruzamento era un homocigoto para os diferentes alelos (un proxenitor era AA e o outro aa, por exemplo), e cada un deles contribu\u00eda cun alelo ao xenotipo da descendencia, co resultado de que todos estes descendentes h\u00edbridos eran heterocigotos (Aa), e que un dos dous alelos do cruzamento h\u00edbrido dominaba a expresi\u00f3n do outro: A enmascaraba a a. O cruzamento final entre os dous heterocigotos (Aa X Aa) produc\u00eda descendentes AA, Aa, e aa cunha proporci\u00f3n de xenotipos 1:2:1 na que as primeiras d\u00faas clases mostran o fenotipo \"A\" (do alelo dominante), e as \u00faltimas mostran o fenotipo \"a\" (do recesivo), polo que a proporci\u00f3n de fenotipos era 3:1.\nMendel non utilizou os termos xene, alelo, fenotipo, xenotipo, homocigoto, e heterocigoto, que foron todos introducidos m\u00e1is tarde. Mendel introduciu a notaci\u00f3n das letras mai\u00fasculas e min\u00fasculas para os alelos dominantes e recesivos, respectivamente, que a\u00ednda se usa hoxe."}
{"id": "242546", "revid": "27155", "url": "https://gl.wikipedia.org/wiki?curid=242546", "title": "Recesividade", "text": ""}
{"id": "242547", "revid": "27155", "url": "https://gl.wikipedia.org/wiki?curid=242547", "title": "Recesivo", "text": ""}
{"id": "242549", "revid": "42738", "url": "https://gl.wikipedia.org/wiki?curid=242549", "title": "Richard Nikolaus de Coudenhove-Kalergi", "text": ""}
{"id": "242550", "revid": "89787", "url": "https://gl.wikipedia.org/wiki?curid=242550", "title": "Xuda\u00edsmo ortodoxo", "text": "O xuda\u00edsmo ortodoxo \u00e9 unha das grandes p\u00f3las da relixi\u00f3n xud\u00eda na actualidade, xunto co xuda\u00edsmo conservador ou \"masort\u00ed\" e o xuda\u00edsmo reformista. Dist\u00ednguese delas pola s\u00faa adhesi\u00f3n rigorosa \u00e1 \"Halaj\u00e1\". Carece dunha autoridade doutrinal central permitindo certa variaci\u00f3n na pr\u00e1ctica.\nSegundo a s\u00faa actitude cara a cultura contempor\u00e1nea, o xuda\u00edsmo ortodoxo div\u00eddese informalmente en xuda\u00edsmo ortodoxo moderno, que busca adecuar ata alg\u00fan punto as s\u00faas pr\u00e1cticas e estudos \u00e1 situaci\u00f3n social contempor\u00e1nea, e o xuda\u00edsmo \"hared\u00ed\", que rexeita toda innovaci\u00f3n que os seus l\u00edderes consideren contraria \u00f3 esp\u00edrito da Tor\u00e1.\nAs divisi\u00f3ns doutrinais neste senso non se fixaron ata arredor do s\u00e9culo XVIII, no que baixo o influxo da Ilustraci\u00f3n, certos sectores da comunidade xud\u00eda rexeitaron a segregaci\u00f3n imposta polas pr\u00e1cticas relixiosas convencionais e buscaron integrarse \u2014malia o daquela dominante antisemitismo\u2014 nas comunidades nacionais. O rexeitamento a este movemento definiu a ortodoxia.\nA ortodoxia \u00e9 un movemento creado no s\u00e9culo XIX en contra dos rabinos e dirixentes que ensaiaban xeitos de combinar xuda\u00edsmo e modernidade.\nCrenzas.\nO xuda\u00edsmo ortodoxo basea as s\u00faas crenzas nos \"Trece principios de fe\" de Maim\u00f3nides:"}
{"id": "242551", "revid": "15490", "url": "https://gl.wikipedia.org/wiki?curid=242551", "title": "Le\u00f3n o Di\u00e1cono", "text": "Le\u00f3n o Di\u00e1cono (en grego \u039b\u03b5\u03ce\u03bd) foi un historiador bizantino do s\u00e9culo X de cuxa vida persoal se co\u00f1ece moi pouco.\nTraxectoria.\nNaceu en Caloe, ao p\u00e9 de Monte Tmolo, preto das fontes do r\u00edo Caistro. Seu pai cham\u00e1base Basilio. Foi a Constantinopla, onde seguiu os seus estudos (966), e f\u00edxose partidario de Nic\u00e9foro II Focas, e el mesmo descr\u00edbese como un mozo neste tempo (nacer\u00eda sobre o 950). Estaba en Asia cando foi deposto o patriarca Basilio I de Constantinopla e foi elixido o seu sucesor Antonio III (973 ou 974) e explica que neste tempo viu dous xemelgos duns trinta anos unidos polo costado.\nFoi ordenado di\u00e1cono e como tal acompa\u00f1ou a Basilio II na s\u00faa desgraciada campa\u00f1a contra os b\u00falgaros o 981; despois do asedio de Tralitza (antiga S\u00e1rdica) escapou por pouco da catividade e fuxiu a terras seguras. M\u00e1is tarde xa non se sabe nada, pero a s\u00faa historia escribiuse despois do 989 posto que menciona a revolta e morte de Focas Bardas que ocorreu este ano.\nViviu probabelmente ata polo menos o 993, posto que di que o emperador Basilio II restaurou en seis anos a c\u00fapula de Santa Sof\u00eda, destru\u00edda por un terremoto en 987.\nObras.\nAs s\u00faas obras son:\nDas d\u00faas \u00faltimas cons\u00e9rvase un exemplar. A \"Historia\" incl\u00fae un relato da expedici\u00f3n a Creta de Nic\u00e9foro Focas so Romano II (959), a morte de Xo\u00e1n I Tzimisces (975), as vitorias do emperador Nic\u00e9foro I Tzimisces sobre os musulm\u00e1ns en Cilicia e Siria e a reconquista destas terras ou de gran parte delas e as guerras contra b\u00falgaros e rusos."}
{"id": "242553", "revid": "98629", "url": "https://gl.wikipedia.org/wiki?curid=242553", "title": "Heiner M\u00fcller", "text": "Heiner M\u00fcller, nado Eppendorf (Saxonia) o 9 de xaneiro de 1929 e finado en Berl\u00edn o 30 de decembro de 1995, foi un dramaturgo e escritor alem\u00e1n.\nTraxectoria.\nAfiliouse ao Partido Socialista Unificado de Alema\u00f1a (\"Sozialistische Einheitspartei Deutschlands\", SED) en 1947 e serviu \u00e1 Asociaci\u00f3n de Escritores Alem\u00e1ns (\"Deutscher Schriftsteller-Verband\", DSV) desde 1954. Na d\u00e9cada dos anos cincuenta, converteuse nun dos dramaturgos m\u00e1is importantes da Rep\u00fablica Democr\u00e1tica Alem\u00e1 e ga\u00f1ou o Premio Heinrich Mann en 1959.\nPor\u00e9n, as s\u00faas relaci\u00f3ns co r\u00e9xime xermano-oriental comezaron a deteriorarse a ra\u00edz da estrea do seu drama \"Die Umsiedlerin\" (\"A colona\"), que foi censurado en 1961 logo dunha \u00fanica representaci\u00f3n. M\u00fcller foi expulsado da Asociaci\u00f3n de Escritores ese ano. O goberno xermano oriental mantivo as obras de M\u00fcller baixo cautela durante os anos seguintes, impedindo a estrea de \"Der Bau\" (\"Obra de construci\u00f3n\") en 1965 e censurando \"Mauser\" a comezos dos setenta. M\u00fcller comezou a traballar con grupos e compa\u00f1\u00edas de teatro de Alema\u00f1a Occidental durante os anos setenta e oitenta, dirixindo a estrea dalg\u00fans dos seus traballos m\u00e1is co\u00f1ecidos en M\u00fanic (\"Germania Tod in Berlin\" (\"Germania, Morte en Berl\u00edn\"), 1978), Essen (\"Die Hamletmaschine\" (\"M\u00e1quina Hamlet\"), 1979) e Bochum (\"Der Auftrag\" (\"A misi\u00f3n\"), 1982).\nA s\u00faa fama permitiu a M\u00fcller obter outra vez unha aceptaci\u00f3n m\u00e1is extensa en Alema\u00f1a Oriental. Foi admitido na Academia das Artes da RDA en 1984 \u2014dous anos despois de ser membro da Academia das Artes de Berl\u00edn Oeste. A pesar destas honras, non foi readmitido na Asociaci\u00f3n de Escritores de Alema\u00f1a Oriental ata 1988, pouco antes da desaparici\u00f3n da RDA. Logo da ca\u00edda do Muro de Berl\u00edn, M\u00fcller a\u00ednda mantivo a presidencia da Academia das Artes da RDA durante un breve per\u00edodo en 1990.\nOs \u00faltimos cinco anos da s\u00faa vida continuou vivindo en Berl\u00edn e traballou por toda Alema\u00f1a e Europa, particularmente na produci\u00f3n de representaci\u00f3ns das s\u00faas propias obras. Escribiu alg\u00fans textos dram\u00e1ticos novos, e escribiu moita poes\u00eda.\nEn 1990 foi convocado para dirixir Trist\u00e1n e Isolda de Wagner no Festival de Bayreuth. A s\u00faa \u00fanica produci\u00f3n para o x\u00e9nero l\u00edrico \u00e9 un testamento da s\u00faa recia est\u00e9tica. Foi dirixida por Daniel Barenboim coa participaci\u00f3n de Waltraud Meier e Siegfried Jerusalem.\nM\u00fcller faleceu en Berl\u00edn Este en 1995, despois de ter obtido o reco\u00f1ecemento como un dos maiores autores alem\u00e1ns e o dramaturgo alem\u00e1n m\u00e1is importante desde Bertolt Brecht.\nEntre as s\u00faas obras m\u00e1is co\u00f1ecidas, ademais das xa citadas, est\u00e1n \"Der Lohndr\u00fccker\" (\"A costra\"), \"Wolokolamsker Chaussee\" (\"O cami\u00f1o a Wolokolamsk\") Partes I-V, \"Verkommenes Ufer Medeamaterial Landschaft mit Argonauten\" (\"Ribeira espoliada Medea-material paisaxe con argonautas\"), \"Philoktet\" (\"Filoctetes\"), \"Zement\" (\"Cemento\"), \"Bildbeschreibung\" (\"Descrici\u00f3n dun cadro\") e \"Quartett\" (\"Cuarteto\")."}
{"id": "242554", "revid": "89787", "url": "https://gl.wikipedia.org/wiki?curid=242554", "title": "Tempada 1998-99 da NBA", "text": "A tempada 1998-99 da NBA foi a 53\u00aa da historia da National Basketball Association. Debido a un lockout, a tempada non comezou ata o 5 de febreiro de 1999, despois de que a NBA e a Asociaci\u00f3n de Xogadores chegaran a un novo acordo colectivo. A tempada rematou cos San Antonio Spurs ga\u00f1ando o primeiro campionato da s\u00faa historia tras derrotar \u00f3s New York Knicks por 4-1.\nTempada regular.\nA tempada regular comezou o 5 de febreiro de 1999, e rematou o 5 de maio de 1999. Os San Antonio Spurs acadaron a mellor porcentaxe de vitorias da tempada regular, con 37 partidos ga\u00f1ados de 50 disputados.\nPlayoffs.\nOs campi\u00f3ns da edici\u00f3n 1998-1999 da NBA foron os San Antonio Spurs."}
{"id": "242556", "revid": "23204", "url": "https://gl.wikipedia.org/wiki?curid=242556", "title": "Ruatoria", "text": "Ruatoria, tam\u00e9n escrito Ruat\u014dria, \u00e9 unha vila de Waiapu Valley da Rexi\u00f3n de Gisborne no recanto nordeste da Illa Norte de Nova Zelandia. A vila foi orixinalmente co\u00f1ecida como Cross Roads, pero foi renomeada como Ruat\u014drea en 1913, do maor\u00ed \"Rua-a-T\u014drea\" (o pozo de almacenamento de T\u014drea). En 1925 o nome foi alterado cara a s\u00faa escrita actual, malia que alg\u00fans textos conservaron a vella forma.\nNo censo de 2006, foi a terceira maior poboaci\u00f3n da s\u00faa rexi\u00f3n (de baixa densidade), e ti\u00f1a unha poboaci\u00f3n de s\u00f3 756 (75 menos que a segunda maior vila da rexi\u00f3n, Tolaga Bay). Isto supuxo un decrecemento do 9.7% (81 persoas) dende o censo de 2001. \u00c9 o centro de poboaci\u00f3n de Waiapu Valley. O 94,8% dos seus habitantes son do pobo maor\u00ed, e o 46% fala te reo M\u0101ori \u2014 ambos datos son significativamente superiores \u00e1 media rexional ou nacional."}
{"id": "242557", "revid": "23204", "url": "https://gl.wikipedia.org/wiki?curid=242557", "title": "Ruat\u014dria", "text": ""}
{"id": "242558", "revid": "23204", "url": "https://gl.wikipedia.org/wiki?curid=242558", "title": "Ruat\u014drea", "text": ""}
{"id": "242559", "revid": "35560", "url": "https://gl.wikipedia.org/wiki?curid=242559", "title": "Wikidata", "text": "O Wikidata \u00e9 unha base de datos editada de forma colaborativa, parte da Fundaci\u00f3n Wikimedia, co obxectivo de proporcionar unha fonte com\u00fan para certos tipos de datos, como datas de nacemento, que poden utilizar proxectos da Wikimedia como a Wikipedia. Isto \u00e9 semellante \u00e1 forma na que a Wikimedia Commons proporciona almacenamento para ficheiros multimedia e acceso a estes ficheiros en t\u00f3dolos proxectos da Wikimedia.\nHistoria do desenvolvemento.\nWikidata lanzouse o 30 de outubro de 2012 e foi o primeiro novo proxecto da Fundaci\u00f3n Wikimedia dende 2006.\nA creaci\u00f3n do proxecto foi financiada por doaz\u00f3ns do Instituto Allen para a Intelixencia Artificial, a Fundaci\u00f3n Gordon e Betty Moore e Google Inc., sumando en total 1,3 mill\u00f3ns de euros. O desenvolvemento inicial do proxecto est\u00e1 a ser supervisado por Wikimedia Deutschland e dividiuse en tres fases:\nA primeira fase lanzouse o 30 de outubro de 2012. Isto permitiu que se creasen elementos e que puidesen encherse con informaci\u00f3n b\u00e1sica; unha etiqueta (un nome ou t\u00edtulo), un pseud\u00f3nimo (un nome alternativo \u00e1 etiqueta), unha descrici\u00f3n e as ligaz\u00f3ns interling\u00fc\u00edsticas cara aos artigos da Wikipedia. Cada elemento ten un identificador \u00fanico precedido da letra Q, por exemplo \u00e9 o elemento para pol\u00edtica. Isto permite que a etiqueta, o pseud\u00f3nimo e a descrici\u00f3n poidan ser traducidos sen favorecer a ningunha lingua en particular.\nO 14 de xaneiro de 2013, a Wikipedia en h\u00fangaro foi a primeira Wikipedia en utilizar as ligaz\u00f3ns interling\u00fc\u00edsticas do Wikidata. Esta funcionalidade foi despois estendida \u00e1s versi\u00f3ns hebrea e italiana o 30 de xaneiro e \u00e1 versi\u00f3n inglesa o 11 de febreiro. O cambio afectou ao resto de wikipedias dende o d\u00eda 6 de marzo de 2013.\nOs primeiros aspectos da segunda fase pux\u00e9ronse en marcha o 4 de febreiro de 2013, introducindo pares de claves e valores (co\u00f1ecidos como afirmaci\u00f3ns) en diferentes entradas do Wikidata. Inicialmente, os valores estaban limitados a dous tipos de datos (elementos e imaxes da Wikimedia Commons), aos que seguiron outros tipos de datos como coordenadas e datas. O 6 de marzo de 2013 introduciuse un novo tipo de datos: as cadeas de caracteres. A posibilidade de acceder a estes datos dende a Wikipedia como parte da fase 2 hase implantar progresivamente en varias edici\u00f3ns da Wikipedia. As primeiras once wikipedias en inclu\u00edr estas caracter\u00edsticas t\u00e9\u00f1enas activas dende o 27 de marzo de 2013."}
{"id": "242561", "revid": "121631", "url": "https://gl.wikipedia.org/wiki?curid=242561", "title": "Gran Premio do Reino Unido de 1968", "text": "O Gran Premio do Reino Unido de 1968 foi unha carreira de automobilismo de F\u00f3rmula Un, celebrada o 20 de xullo de 1968 no Circu\u00edto de Brands Hatch, Kent, Inglaterra. Foi a s\u00e9tima carreira do Campionato do Mundo da tempada de . A carreira, disputada sobre 80 voltas, foi ga\u00f1ada por Jo Siffert, foi a s\u00faa primeira vitoria na F\u00f3rmula Un, e a primeira vitoria dun piloto su\u00edzo."}
{"id": "242562", "revid": "25871", "url": "https://gl.wikipedia.org/wiki?curid=242562", "title": "Gran Premio de Alema\u00f1a de 1968", "text": "O Gran Premio de Alema\u00f1a de F\u00f3rmula 1 de (formalmente o XXX Gro\u00dfer Preis von Deutschland) foi unha carreira de F\u00f3rmula 1 que se celebrou en N\u00fcrburgring o 4 de agosto de 1968. A carreira, disputada sobre 14 voltas, foi a oitava rolda da tempada de F\u00f3rmula Un de 1968.\nA carreira levouse a cabo en condici\u00f3ns extremadamente h\u00famidas e con n\u00e9boa, o piloto brit\u00e1nico Jackie Stewart, competindo cunha fractura na boneca, ga\u00f1ou a carreira cunha vantaxe de catro minutos.\nA carreira tam\u00e9n destaca porque Dan Gurney usou un casco integral, convert\u00e9ndose no primeiro piloto en facelo nun Gran Premio."}
{"id": "242563", "revid": "98629", "url": "https://gl.wikipedia.org/wiki?curid=242563", "title": "Gran Premio de Italia de 1968", "text": "O Gran Premio de Italia de 1968 foi unha carreira de F\u00f3rmula 1 celebrada no Autodromo Nazionale Monza o 8 de setembro de 1968. Foi a novena proba da tempada de ."}
{"id": "242564", "revid": "1131", "url": "https://gl.wikipedia.org/wiki?curid=242564", "title": "Editorial Monterrey", "text": "Editorial Monterrey foi unha editorial galega fundada en Vigo en 1950 por Lu\u00eds Vi\u00f1as Cortegoso e Xos\u00e9 Mar\u00eda \u00c1lvarez Bl\u00e1zquez.\nHistoria e caracter\u00edsticas.\nMonterrey creouse para fomentar a edici\u00f3n de textos hist\u00f3ricos en galego ou relacionados con Galicia e a publicaci\u00f3n de nova creaci\u00f3n literaria en lingua galega. Nos dez anos en que estivo activa (1950-1960), a editora lanzou tres colecci\u00f3ns distintas e un total de dezaoito t\u00edtulos.\nAs colecci\u00f3ns editadas foron:"}
{"id": "242566", "revid": "1576", "url": "https://gl.wikipedia.org/wiki?curid=242566", "title": "Rato (hom\u00f3nimos)", "text": ""}
{"id": "242567", "revid": "98629", "url": "https://gl.wikipedia.org/wiki?curid=242567", "title": "Aeroporto Internacional Carriel Sur", "text": "O Aeroporto Internacional Carriel Sur, con c\u00f3digo IATA: \"CCP\" e c\u00f3digo OACI: \"SCIE\", localizado a 8 quil\u00f3metros da cidade de Concepci\u00f3n. Est\u00e1 xestionado pola Sociedad Concesionaria Aerosur S.A..\nFoi constru\u00eddo e logo comezou a operar en 1968. En 2012 rexistrou un tr\u00e1nsito de 927\u00a0000 pasaxeiros, o aeroporto \u00e9 un dos aeroportos con m\u00e1is tr\u00e1nsito e m\u00e1is importantes de Chile."}
{"id": "242569", "revid": "98629", "url": "https://gl.wikipedia.org/wiki?curid=242569", "title": "FC Arge\u0219 Pite\u0219ti", "text": "O FC Arge\u0219 Pite\u0219ti \u00e9 un equipo de f\u00fatbol roman\u00e9s, da cidade de Pite\u015fti, en Arge\u0219. Actualmente xoga na segunda divisi\u00f3n romanesa.\nHistoria.\nNa rexi\u00f3n de Arge\u0219 o primeiro equipo de f\u00fatbol foi o \"Campulung Muscel\", fundado en 1915, e o primeiro na cidade de Pite\u015fti o \"Sageata\", fundado en 1921, a este segu\u00edrono o \"Macaby\" (1923), o \"Triumf\" (1923), o \"Trivale\" (1923) e o \"Victoria i Sportiv\u0103 Pite\u015fti\" (1924).\nO 15 de agosto de 1926 creouse o \"Sporting Club Pitesti\", que ser\u00eda o equipo m\u00e1is importante ata a segunda guerra mundial.\nO Arge\u0219 Pite\u015fti foi fundado en 1953 co nome de \"Dinamo Pite\u0219ti\", confirmado cunha orde do Ministerio do Interior o 6 de agosto de 1953, entrando en competici\u00f3n co outro club da cidade, o \"Sporting Pite\u015fti\". Debutou na Primeira Divisi\u00f3n Romanesa no ano 1961 e foi un dos equipos m\u00e1is importantes na d\u00e9cada de 1970, ga\u00f1ando dous campionatos nacionais\nV\u00e9xase tam\u00e9n.\nLigaz\u00f3ns externas.\nP\u00e1xina oficial"}
{"id": "242570", "revid": "29398", "url": "https://gl.wikipedia.org/wiki?curid=242570", "title": "Sigma Olomuc", "text": ""}
{"id": "242577", "revid": "29398", "url": "https://gl.wikipedia.org/wiki?curid=242577", "title": "Pedrito", "text": ""}
{"id": "242578", "revid": "2881244", "url": "https://gl.wikipedia.org/wiki?curid=242578", "title": "Ferrari 625 F1", "text": ""}
{"id": "242579", "revid": "12452", "url": "https://gl.wikipedia.org/wiki?curid=242579", "title": "Carriega", "text": ""}
{"id": "242581", "revid": "85894", "url": "https://gl.wikipedia.org/wiki?curid=242581", "title": "Wenceslao Fern\u00e1ndez de la Vega Pasar\u00edn", "text": "Wenceslao Fern\u00e1ndez de la Vega Pasar\u00edn, nado en Castroverde e finado na Veiga (Asturias) en abril de 1924, foi un m\u00e9dico galego.\nTraxectoria.\nFillo de Jos\u00e9 Fern\u00e1ndez de la Vega. M\u00e9dico dedicado \u00e1 hidrolox\u00eda, foi o fundador e primeiro director do balneario de Guitiriz. Despois foi director do balneario de Paracuellos de Jiloca (Zaragoza). Casou con Dolores Lomb\u00e1n Cotarelo e foi pai de Wenceslao, Virgilio, Elisa e Jimena Fern\u00e1ndez de la Vega."}
{"id": "242582", "revid": "1888", "url": "https://gl.wikipedia.org/wiki?curid=242582", "title": "Pierre-Simon Laplace", "text": ""}
{"id": "242584", "revid": "624", "url": "https://gl.wikipedia.org/wiki?curid=242584", "title": "Tzimisces", "text": ""}
{"id": "242585", "revid": "88215", "url": "https://gl.wikipedia.org/wiki?curid=242585", "title": "Joel Freeland", "text": "Joel Daniel Freeland, nado o 7 de febreiro de 1987 en Aldershot, Hampshire, \u00e9 un ex xogador de baloncesto profesional brit\u00e1nico.\nTraxectoria.\nTras pasar por dous equipos ingleses, Freeland chegou \u00f3 segundo equipo do CB Gran Canaria da Liga EBA. Na tempada 2005-06, Freeland fixo 14.8 puntos, 7.6 rebotes, 0.7 asistencias, 1.0 roubos e 0.8 tap\u00f3ns por partido.\nO 28 de xu\u00f1o de 2006, foi elixido polos Portland Trail Blazers na 30\u00aa posici\u00f3n do Draft da NBA de 2006. Por\u00e9n, os Blazers recomend\u00e1ronlle a s\u00faa volta a Europa para mellorar o seu xogo. En agosto de 2006, asinou un contrato por dous anos co Gran Canaria da Liga ACB.\nEn 2009, Freeland fichou polo Unicaja M\u00e1laga, asinando un contrato de 5 anos cun valor de 4.5 mill\u00f3ns de euros.\nO 13 de xullo de 2012, Freeland asinou un contrato de tres anos cos Portland Trail Blazers. O 14 de decembro de 2012, foi asignado \u00f3s Idaho Stampede da NBA D-League, e foi chamado de volta dous d\u00edas despois."}
