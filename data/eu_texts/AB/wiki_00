{"id": "127914", "revid": "336", "url": "https://eu.wikipedia.org/wiki?curid=127914", "title": "Sendabelar", "text": "Sendabelarrak sendagai gisa erabiltzen diren landareak dira, normalean gaixotasun, min edo ondoezen sintomak arintzeko erabiltzen direnak, nahiz eta batzuetan medikamentuen dosia jaisteko ere erabiltzen\u00a0diren. Sintomak arintzeko gaitasun hau landareek dituzten konposatu kimiko batzuei esker lortzen da, fitokimikoei esker, hain zuzen. Sendabelarrak, antzinako garaietatik erabili izan dira, medikamentu sintetikoak sortu baino askoz ere lehenago, eta gaur egun, medikamentu industrialak oso erabiliak diren arren, sendabelarren erabilerak luzaroan iraun du. \nFitokimikoak.\nSendabelarrak sailkatzeko hainbat metodo erabiltzen dira, hala ere, farmakologikoki erabiltzen dena fitokimikoen sailkapena da. Sendabelarretatik eskuratutako konposatu guztiek ez dute erabilera medikorik baina, fitokimikoek eragin positiboa izan dezakete organismo baten osasuna hobetzen.\nLurzoruaren tenperaturaren, hezetasunaren, landarearen adinaren eta landarearen egituraren arabera fitokimikoen kontzentrazioa desberdina izaten da eta landarearen atal desberdinetan kokatuta egongo dira.\nAlkaloideak.\nAlkaloideak, konposatu organiko nitrogenodunak dira. Alkaloideek eragin fisiologiko desberdinak dituzte gizakietan eta beste animalia batzuetan eta landare loredunetan agertu ohi dira. Landareen prozesu metabolikoen hondakinak besterik ez direla iradoki da, baina ebidentziak adierazten du funtzio biologiko espezifikoetarako balio dezaketela. Landare batzuetan, alkaloideen kontzentrazioa hazi baino lehentxeago handitzen da, eta gero desagertu egiten da hazia helduta dagoenean. \nAlkaloideek hainbat funtzio dituzte, lehenik, analgesikoa, morfinak eta kodeinak adibidez, landare jatorria daukate baina, arriskutsuak izan daitezke menpekotasuna sortu ahal baitute. Ondoren, arnas edo bihotz estimulatzailea, kinidina adibidez. Horrez gain, beste hainbat efektu izan ditzake infekzioen aurkakoa, anestesikoa, malariaren aurkakoa, minbiziaren aurkakoa edo haluzinogenoa. \nFitosterolak.\nFitosterolak ezaugarri hipokolesterolemikoak dituzten landareetan dauden konposatuak dira, isoprenoideen biosintesi bidez sortzen direnak. Landareen metabolitoak sekundarioak dira, zelulek sintetizatu eta erabiltzen dituztenak, eta funtsezkoak ez diren arren, funtsezko zeregina dute landareen biziraupenean, adibidez, mintzaren jariakortasunean, prekurtsore hormonal gisa edo seinale molekula gisa.\nGaixotasun kardiobaskularrei aurrea hartzen lagun dezakete. Kolesterol kopuru totalaren erregularizazioan lagundu egiten dute eta hazidun landareetan ohikoagoak dira.\nKonposatu sufredunak.\nKonposatu sufredunak garrantzia biologiko handiko konposatuak dira, metabolismoan berebiziko garrantzia duten metabolitoak sintetizatzeko eta homeostasirako erabiltzen direnak. Hormonak, entzimak, koentzimak, kofaktoreak, bitaminak, eta aminoazidoak sintetizatzeko erabiltzen dira.\nGizakiek ezin dute lurrean aurkitzen den sufre elementala zuzenean erabili eta ondorioz, landareetatik lortu behar dute, konposatu organiko bezala. Gehienetan hau aminoazido bidez lortzen da, metionina eta zisteinatik hain zuzen.\nPolifenolak.\nPolifenolak eraztun fenoliko bat baino gehiagoz osatutako konposatu kimikoak dira. Landare askotan metabolito sekundario gisa sintetizatzen direnak; batzuk landareen biziraupenerako ezinbestekoak dira eta beste batzuek defentsa mekanismo bezala erabiltzen dituzte estres egoeren aurrean, bereziki erradikal askeak sortzen dituzten estimuluen aurrean, adibidez, erradiazio ultramorea. Egitura kimikoaren arabera polifenolen artean hainbat sailkatzen dira; taninoak, lignanoak eta flabonoideak.\nPolifenolen artean talderik handiena flabonoideena da, hauen funtzioa antioxidatzailea da nagusiki. Hori horrela, C bitaminaren xurgapena hobetzen dute eta erradikal askeek sor ditzaketen arazoetatik babesten dute organimoa. Erradikal hauek, gorputzak etengabe sortzen ditu metabolismoaren ondorio gisa eta balantzean erradikal gehiegik minbizia, gaixotasun kardiobaskular edo gaixotasun neurodegeneratiboen garapena eragin dezake.\nHorrez gain, beste funtzio batzuk ere badituzte; basodilatatzaileak, antitronbotikoak, antiinflamatorioak, antiapoptotikoak\u2026 baina, denak daude haien ahalmen antioxidantearekin loturik.\nFlabonoideak normalean eguzkiarekin kontaktuan dauden frutetan, landare lekadunetan (soja adibidez) edo tean ager daitezke. Landareen artean gehienbat angioespermoetan ageri dira, onddo eta algetan ere ager daitezkeen arren.\nTilakoideen mintzean ageri dira beraz, landarearen egitura aereoetan ohikoagoak izan ohi dira. Landareari pigmentazioa emateaz gainera defentsarako balio dute.\nTerpenoak.\nMetabolitoen talderik handiena osatzen dute, horien artean hormonak, karotenoideak, kinonak eta esterolak daude. Hauek landarearen baitan fotosintesian, arnasketa aerobikoan eta mintzen egituraketan parte hartzen dute besteak beste.\nHauek dira landareen sapore eta usaina sortzeaz arduratzen diren konposatuak, horregatik, kosmetikan eta elikagai industrian oso erabiliak dira. Gizakian hainbat funtzio medizinal betetzen ditu hala nola, antibiotikoa, antiinflamatorioa, antidepresiboa, antifungikoa edo basodilatadorea. Funtzio hepatikoa hobetzeaz arduratzen dira eta behazunaren isuria ere.\nSortzen dituzten esentzia olioetako batzuek intsektuen aurkako babesa ematen diote gizakiari eta landareei polinizatzeko erraztasuna. Normalean kolore berdea duten landareetan, sojan edo zerealetan ageri dira. \"Amanita\" generoko onddoen pozoitzearen antidoto bezala erabiltzen dira.\nTiolak.\nTiolak karbono atomo bat sufre atomo bat edo gehiagori lotuta duten organosufre-konposatuak dira. Gehienetan sustantzia aromatikoetan ageri ohi dira. Medikuntzan garrantzi handiko sustantziak dira: penizilamina Wilsonen gaixotasunaren aurkako tratamendu gisa erabiltzen da eta, \"captopril-a\" hipertensio arteriala edo bihotz gutxiegitasun kongestiboaren aurkako tratamendu gisa.\nLandare zeluletan erredox erreakzioetan parte hartzen dute. Landarearen estres faktore ia denen erantzule dira, baita zelulen metabolismoaren erregulazioarenak ere. Gizakietan, sustantzia hauek erradikalak edo elektrofilo toxikoak murrizten dituzte, eta konplexu egonkorrak sortzen dituzte metal astunekin (artseniko edo kobrearekin, besteak beste). \nTokoferolak.\nAlfa-tokoferolak, landareen hostoetan aurkitu daitezken konposatuak dira. Kloroplastoen mintzean eta tilakoidetan daude. \nLandareetan aurkitu den E bitamina gehien duten konposatuak dira, eta antioxidatzaile funtzioa dute: fotosintesitik deribatutako oxigeno erreaktiboak inhibitzen dituzte. Hauen kontzentrazioa landarearen ingurumenarekiko erantzunen baitakoa da, landareak duen estresaren menpekoa. Azken batean, glutationa, karotenoide eta beste flabonoideekin batera fotosintesi prozesuaren babesle gisa jokatuko duten konposatuak dira.\nSendabelarren erabilera.\nFitoterapia sendabelar bidez gaixotasunak sendatzearen praktika da, sendabelarrak modu desberdinetan erabil daitezke eta kanpo eta barne erabilerak banatu dira. Gainerako sendagaien antzera landareek nahi den efektua lortzeko ondo prestatzea derrigorrezkoa da intoxikazioak ekiditeko. Sendabelarrak erabiltzeko metodoak anitzak dira baina, landareen identifikazioa, biltzea eta kontserbazioa nola egin jakin behar da. Identifikazioa egiteko bibliografia espezifikoa kontsultatzen da, deskribapen eta ilustrazioak begiratuz. Bilaketa zehatzagoa izateko Nomenklatura Botanikoaren Nazioarteko Kodea begiratu daiteke.\nBilketa berriz, landa eremuan egiten da eragin antropogeniko duten eremu kutsakorretik kanpo. Ez dira kantitate handian batzen fitokimikoen galera gerta baitaiteke eta eguraldi ona dagoenean egiten da, hodeirik ez, hezetasun handirik ez eta euririk ari ez duenean.\nLandarearen osagaiaren arabera sasoi desberdinetan egiten da bilketa. Hostoak lurretik urrun dauden landarearen guneetatik biltzen dira, fruituak ia-ia helduak daudenean. Lehorrak edo kutsatuak dauden hostoak kentzen dira, beraz, hosto fresko eta osasuntsuak batzen dira. Sustrai eta errizomen biltzea normalean udaberrian eta udazkenean egiten da eta erraboilak berriz, landarearen parte aereoa jadanik hilda dagoenean. Zuhaitzen eta zuhaixken kortexa udaberri eta udan egiten da loratzea baino lehenago betiere. Azkenik, loreak infloreszentziaren beheko zatia irekita eta goikoa ireki gabe dagoenean biltzen dira.\nBilketa egin ondoren oso sendabelar gutxi daude egoera freskoan erabiltzen direnak horregatik, lehortze prozesua egiten da. Lehen pausu bezala landareak ondo garbitu behar dira: lurra kenduz eta infloreszentziak eta adarrak banatuz. Erretiluetan, paperezko orrietan edo egur gainean lehortzen uzten dira baina, esekita sorta txikietan ere lehor daitezke gune lehor, aireztatu eta ilunetan. Salbuespen gisa errizoma, erraboil eta sustraiak eguzkitan utz daitezke lehortze hobea lortzeko.\nBehin sendabelarrak lehortuak daudela beirazko poteetan edo paperezko poltsetan gordetzen dira kutsatzea ekiditeko. Arazoak ekiditeko poteak errotulatu egiten dira espeziearen izen eta bilketa datarekin. \nTisanak.\nBelarrekin egindako infusioak dira tisanak, tradizionalki erabilienetakoa da prestatzeko daukan erraztasunaren ondorioz. Hauek lortzeko hainbat erauzketa metodo erabil daitezke; infusioa, konposatu begetalen egosketa edo beratzea.\nNormalean erabilera orala daukate baina, topikoki erabil daitezke konpresa, kolirio\u2026 bezala. Printzipio aktibo ugari dituzten landareekin erabiltzen dira tisanak. Kontuan izan behar da sendabelarren erabilera honek mikroorganismoak garatzeko medio ezin hobea sortzen duela, beraz, egin bezain laster erabiltzea gomendatzen da. \nInfusioa, normalean landarearen hostoekin, loreekin edota kimuekin erabiltzen dira. Konposatu begetalen egosketa landarearen osagai gogorretatik konposatu aktiboak ateratzeko erabiltzen da, egosten denbora gehiago utziz. Beroaren ondorioz ordea, egiturak degradatzeko arriskua dago. Horregatik, tenperaturarekiko sentikorrak diren fitokimikoak ateratzeko beratzearen metodoa erabiltzen da.\nBarne erabilerarako metodoak.\nZukuak sendabelarrak bildu bezain-laster prentsatutako edo txikitutako landare freskoekin eskuratutako likido iragaziarekin egiten dira. Tinturak prestatzeko lehortutako landare txikitua alkoholetan beratzen uzten da berotu gabe. Hauek uretan diluituz erabiltzen dira, tanta pare batzuk bakarrik botaz. \nLandare lehor eta freskoak beratuz ardo medizinalak lor daitezke. Sendabelarrak sakarosarekin nahastuz berriz jarabeak sortuko dira, sakarosa erabili beharrean eztia erabiliz gero berriz, melitoak. Nahastura hauek sendabelarrek izan ohi duten zapore txarra ezkutatzeko erabiltzen dira. \nBeratze bidez edo poro finetatik egindako iragazketa bidez lortzen dira hautsak, tradizionalki oihaletan zehar iragaziz. Ondoren medioaren ebaporazio totala gertatu behar da. Industrialki pilulak egiteko kontserbagarriak, aromatizatzaileak eta abarrekoak gehituz egiten dira.\nKanpo erabilerarako metodoak.\nOlio esentzialak landare aromatikoetatik ateratako olioak dira prentsatuz edo beratzez egin daitezkeenak. inhalazioz kontsumitzen dira hauek eta funtzio antidepresiboa, erlaxatze funtzioa edo bestelako eraginak izan ohi dituzte. \nKolutorioak ahoko mukosa hobetzen duten disoluzio alkoholdunak dira, irakuzketaz erabiltzen dira. Antzekoak diren disoluzio nasalak ere presta daitezke, arnasbideen arintzerako eta antiseptiko gisa erabiltzen dira. \nLinimentuak olio edo alkohol eta sendabelarren aterakinekin prestatutako kremak dira azalean erabiltzen direnak arazo muskularrak tratatzeko. Lozioak igurzterik behar ez duten soluzio likidoak dira azalean erabiltzen direnak. \nKanpo erabilerarako metodo solidoak ere badaude: argizaria bezalako lipido hidrofiloak badituzte pomadak deitzen dira, disolbatzaile lipidiko hidrofoboa badute ukenduak eta soluzio hidroalkoholiko bat badute gelak.\nAplikazio lokala izaten dute metodo hauek, gelek funtzio hidratagarria zan ohi dute eta zauriak edo infekzioak tratatzeko erabiltzen dira, ukenduak zaurien zikatrizazioan baliagarriak dira\u00a0 eta azkenik, pomadak normalean azal lehorra tratatzeko erabiltzen dira.\nBiodibertsitatean eragina.\nBiodibertsitatean eta ekosistemetan sortutako onurak zerbitzu ekosistemikoak dira. Sendabelarrek naturalki edo hauen kudeaketaren bitartez sortzen dituzten onurak hainbat dira. Etnobotanika bere aldetik landareen propietateen inguruan izandako ezagutza kulturala aztertzeaz arduratzen den zientzia da.\nOrokorrean sendagaien %40 landareetatik eratorriak dira, gizakiaren dietaren oinarria dira eta erregai ugari sortzeko beharrezkoak dira. Lehenik, dibertsitate begetalaren ezagutza hobetzen dute, erabilera, aplikazioak eta maneiua ezagutzeak dibertsitate biologikoaren kontzientzia hobetzen du. Dibertsitate kulturala mantentzeko erabilgarria da naturarantz eta tradiziorantz hurbilduz.\nAzkenik, ekosistemen dibertsitatea bermatzen dute eta polinizatzaileei espezie desberdinak eskuragai uzten dizkiete.\nEuskal Herriko sendabelarren historia.\nJakina da medikuntza tradizionala sendabelarretan dagoela oinarrituta.\n1571n argitaratutako \"Los XL libros d'el compendio historial de las chronicas y vniuersal Historia de todos los reynos de Espa\u00f1a\" liburuan, garaiko Gipuzkoako medikuntzaren inguruan eginiko aipamen euskaratua da ondorengoa:\nZientziaren garapena iritsi aurretik, \"sorginek\" edo herrixketako \"aztiek\" (orohar, herritar jakintsuek) egiten zuten sendaketa. Horrez gain, erritual paganoak egiten zituzten, erremedio belarkara eta herrikoien nahasketak eginez (akelarreak, besteak beste). Honen adibide da Nafarroako San Juan Xar iturria; hemengo urak azaleko gaixotasunen aurrean propietate bereziak omen ditu. \nBeste adibide bat, San Juan sua, gaur egun oraindik ere ospatzen den erritua da. Udako solstizioan ospatzen da, gizakia naturatik gertuen dagoen urteko sasoia omen delako. Egun bestelako objektuak erretzen badira ere, tradizionalki, bezperan jasotzen den belar-sorta erretzen da San Juan gauean. Sendabelar hauek deabrua eta espiritu txarrak uxatzen omen dituzte.\nSatanismoa herri-kulturan sartzen hasi zen neurrian, sendatzeko erritual horiek gorputzaren energia aldaketatzat hartzen hasi ziren. Inkisizio garaian \"sorgin\" eta \"azti\" ugari erre zituzten, deabruaren ahalmena zutenaren susmoarekin (ikus Zugarramurdiko sorginkeria prozesua).\nZientzia eta teknologiaren garapenarekin, belarren erabilera zuzena hain ohikoa ez den arren, sendabelar hauetatik lortutako esentziak eta olioak gaur egungo medikamentu askoren osagai aktiboak dira.\nEuskal Herriko sendabelarrak.\nEuskal Herrian sendabelarren dibertsitatea oso handia da, taula honetan ezagunenak bildu dira . "}
{"id": "127915", "revid": "7398", "url": "https://eu.wikipedia.org/wiki?curid=127915", "title": "Lavandula officinalis", "text": ""}
{"id": "127916", "revid": "7398", "url": "https://eu.wikipedia.org/wiki?curid=127916", "title": "Allium sativum", "text": ""}
{"id": "127917", "revid": "105290", "url": "https://eu.wikipedia.org/wiki?curid=127917", "title": "Gallurera", "text": "Gallurera (\"Gadduresu\") Sardiniako iparraldean hitz egiten den korsikera eta sardinieraren arteko trantsiziozko hizkuntza da. Hizkuntzalari batzuen ustez, sardinieraren aldaera da, baina beste batzuen iritziz, korsikeraren dialektoa da. Zehazki, gallurera korsikeratik sardinieratik baino gertuago dago, baina bigarrenaren eragina du lexikoan, fonetikan eta fonologian.\nSassarierak gallureraren hainbat ezaugarri ditu, baina sardinieratik gertuago dago. Sassarieraren eta gallureraren artean, Castelsardo inguruan, bi aldaeren arteko trantsiziozko dialektoa dago, castelsardoera (\"castellanese\").\nHedapena.\nOlbia-Tempio eta Sassari probintzietako ondorengo udalerrietan hitz egiten da: Tempio Pausania, La Maddalena, Arzachena, Calangianus, Aggius, Bortigiadas, Santa Teresa Gallura, Luogosanto, Palau, Aglientu, Trinit\u00e0 d'Agultu e Vignola, Telti, Golfo Aranci, Santa Maria Coghinas (Sassari), Badesi, Viddalba (Sassari), Sant'Antonio di Gallura, Loiri Porto San Paolo, San Teodoro eta Erula (Sassari); eta ondoko udalerrietako zati batzuetan: Valledoria (Sassari), Perfugas (Sassari), Berchidda, Monti, Oschiri, Padru eta Budoni."}
{"id": "127919", "revid": "512", "url": "https://eu.wikipedia.org/wiki?curid=127919", "title": "Quod erat demonstrandum", "text": "\"Quod erat demonstrandum\" lokuzio latindar bat da eta \"frogatu nahi zena\" esan nahi du. \"Q.E.D.\" bezala laburbiltzen da. Bere jatorria \"\u1f45\u03c0\u03b5\u03c1 \u1f14\u03b4\u03b5\u03b9 \u03b4\u03b5\u1fd6\u03be\u03b1\u03b9\" esaldi grekoan dago (\"\u039f\u0395\u0394\" laburduraz erabilia\")\", eta matematikari askok beren demostrazioen amaieran erabiltzen zuten, hipotesi edo teorema jakin bat frogatua zegoela azaltzeko. Euklidesek, adibidez, asko erabiltzen zuen lokuzio hau.\nMatematikaren arloan ez ezik, filosofoek ere erabili izan dute lokuzio hau, Spinozak, adibidez.\nGaur egun ez da hain ohikoa \"Q.E.D.\" erabiltzea demostrazioen amaieran. Gaur egun gehiago erabiltzen da karratu beltz bat (), Paul Halmos-en ereduari jarraiki. Karratu zuri bat ere erabiltzen da batzuetan (), edo bi barra (//)."}
{"id": "127920", "revid": "119347", "url": "https://eu.wikipedia.org/wiki?curid=127920", "title": "Kartografia", "text": "Kartografia (grezieratik, \"chartis\" = mapa eta \"graphein\" = idatzi) mapa geografikoak egitearen zientzia eta praktikari deritzo. Zientzia, estetika eta teknika konbinatuz, kartografiaren oinarrizko ideia da errealitatea moldatu egin daitekeela informazio espaziala modu eraginkorragoan komunikatzeko.\nKartografiak hurrengo arazoei egin behar die aurre:\nHistoria.\nEzagutzen den maparik zaharrena eztabaidagai da oraindik ere, alde batetik \"mapa\" bat zer den ez dagoelako argi eta bestetik gaur egun mapatzat hartzen diren zenbait objektu beste zerbait izan daitezkeelako.\nGaur egun oraindik existitzen den maparik zaharrena Euskal Herrian aurkitutako bat izan daiteke. Hain zuzen, Abauntzen (Arraitz, Nafarroa) K.a. 13.600 urtekoa dela datatu den mapa bat identifikatu zen Mapa hau Madeleine aldikoa litzateke eta hura aurkitu zen leizeko inguruneak irudikatzen omen ditu.\nAnatoliako etxe bateko horma batean aurkitutako margoa antzinako \u00c7atalh\u00f6y\u00fck anatoliar hiriaren irudikapen bat izan baitaiteke. Irudi hau Kristo aurreko 7. milurtekokoa omen da. Antzinako beste mapa batzuen adibide dira K.a. 1600. urteko zibilizazio minoikoko hormirudi bat, itsasertzeko herri bat erakusten duena perspektiba oblikuo batetik hartuta eta Babiloniako Nippur hiriaren mapa bat, K.a. XVI. eta XII. mende artekoa.\nAntzinako Grezian eta Erromatar Inperioan mapak sortu zituzten K.a. VI. mendetik hasita, Anaximandro izanik lehena. Kristo aurreko II. mendean Ptolomeok kartografiaren inguruko tratatu ospetsua, \"Geographia\" izenekoa, idatzi zuen. Lan honetan agertu zen Ptolomeoren munduko mapa, garai haietan ezagutzen zen mundu ezagunaren mapa alegia. Kristo ondoko 700. urtean arabiarrek geografo greziarren lanak arabierara itzultzeari ekin zioten.\nAntzinako Txinan, geografiari lotutako literatura K.a. V. mendean hasi zen. Mapa txinatar zaharrenak Qin estatuan sortutakoak dira. \"Xin Yi Xiang Fa Yao\" liburuan Su Song zientzialari txinatarrak izarren lehen mapa argitaratu zuen 1092. urtean. Hau da, hain zuzen, inprimatuta existitzen den izarren maparik zaharrena.\nIndiako kartografia-formarik goiztiarrenak legendazko margoak dira, Indiako olerkigintza epikoan, esaterako \"Ramayana\" lanean, deskribatutako kokapenen mapak.\nEuropan Erdi Aroan mappa mundi terminoa erabiltzen den munduko mapei izena emateko. Gaur egun arte 1.100 \"mappae mundi\" inguruk iraun dute.\nErdi Aroko mundu arabiarrari dagokionez, Muhammad al-Idrisi geografoak \"Tabula Rogeriana\" atlasa sortu zuen 1154. urtean. Lehen aldiz Afrika, Indiako ozeanoa eta Ekialde Urruna irudikatu zituen, ordurako arabiar merkatari eta esploratzaileek ezagutzen baitzituzten, eta geografo klasikoetatik jasotako informazioa erantsita, sasoi hartako munduko maparik zehatzena osatu zuen. Mapa hura maparik onena izan zen hiru mendez.\nEsplorazioen Aroan, XV. mendetik XVII. mendera, Europako kartografoek aurretik existitzen ziren mapak kopiatu zituzten eta beren behaketetan eta ikusketa-teknika berrietan oinarritutako mapa berriak marraztu zituzten. Ordurako iparrorratz magnetikoa, teleskopioa eta sestantea asmatu izanak zehaztasuna handitu zuen.\nJohannes Werner-ek \"Werner-en proiekzio kartografikoa\" asmatu zuen. 1507an Martin Waldseem\u00fcller-ek munduaren mapa globular bat eta 12 panelez osatutako hormako mapa bat (\"Universalis Cosmographia\") sortu zituen, lehen aldiz \"Amerika\" izena erabiliz. Diego Ribero kartografo portugaldarrak Ekuatore graduatua zuen lehen planisferioa eratu zuen.\nAldaketa teknologikoak.\nKartografian, teknologia aldatuz joan da denboran zehar mapa-egile eta mapa-erabiltzaileen belaunaldi berrien eskakizunak betetzeko. Lehen mapak eskuz egin ziren pintzelekin pergamino gainean; horren ondorioz, kalitate askotakoak ziren eta haien hedapena mugatua zen. Tresna magnetikoen sorrerak, esaterako iparrorratza, mapa zehatzagoak sortzea ahalbidetu zuen.\nTresna mekanikoetan egindako aurrerapenek, esaterako inprenta, koadrantea eta vernierra asmatu izanak, mapak modu masiboan sortzea eta erreprodukzio zehatzak egitea ahalbidetu zuten. Teknologia optikoari esker (teleskopioa, sestantea, etab.) Lurra zehaztasun handiagoz behatzeko balio izan zuten eta mapa-egileek eta nabigatzaileek beren kokapenaren latitudea errazago jakin ahal izan zuten Ipar-izarrarekiko eta Eguzkiarekiko zuten angelua neurtuz.\nTeknologia kimikoan egin diren aurrerapenen ondorioz, esaterako litografia eta argazkigintza, xehetasun gehiago dituzten eta hezetasuna eta eguraldia hobeto jasaten duten mapak sortu ahal izan dira. Mapak grabaketa bidez sortu beharra saihestu ahal izan da, eta horrela mapak egiteko behar den denbora laburtu.\nXX. mendean teknologia elektronikoan egon ziren aldaketek beste iraultza bat ekarri zuten kartografiara. Ordenagailuak eta hari lotutako hardwareak (monitoreak, plotterrak, inprimagailuak, eskanerrak) eta softwareak asko hedatu dute mapen sorrera. Kokapen espazialaren arabera aldatzen diren aldagaiak mapen gainean jartzeko ahalmenari esker, erabilera berriak eta industria berriak sortu dira potentzial hauek arakatu eta ustiatzeko.\nGaur egun kalitate handiko mapa komertzialak hiru mota hauetako softwarearekin egiten dira: geografia-informazioko sistemekin (GIS) batez ere, baina baita ordenagailuz lagundutako diseinu (CAD) motako aplikazioekin eta ilustraziorako softwarearekin ere. Informazio espaziala datu-baseetan gordetzen da. Tresna hauek mapa dinamiko eta interaktiboak sortzea ahalbidetzen dute.\nMapa motak.\nKartografia orokorra eta gaikakoa.\nOinarrizko mapak aztertzean, kartografiaren esparrua bi kategoria handitan bana daiteke: kartografia orokorra eta gaikako kartografia edo kartografia tematikoa. Kartografia orokorrak hainbat elementu biltzen ditu eta jende orok ulertu ahal izateko pentsatuak daude.\nGaikako kartografiak, berriz, gai jakinak islatzen ditu mapetan, eta ikuslego espezifikoek ikustera zuzenduta daude. Esaterako, euskalkien mapak hizkuntzalariei zuzenduta daude, edo biztanle-dentsitateen mapak ulertzeko zenbakiak eta ehunekoak mapa baten gainean nola kokatzen diren jakin behar da. Azken mendean datu geografikoen bolumena asko handitu da, eta gaikako kartografia gero eta erabiliagoa da eta beharrezko bihurtu da datu espazial, kultural eta sozialak ulertzeko.\nTopografia eta topologia.\nMapa topografiko batek toki baten topografia erakusten du, batez ere sestra-kurbak, altitude-puntuak eta itzalak.\nTopologiak, berriz, elementu geografikoen arteko erlazioak adierazten ditu: zein elementu dagoen elkarren alboan, elementuak elkarri lotuta dauden ala ez, etab. Mapa topologikoetan askotan eskala eta xehetasunak albo batera uzten dira, garrantzi handiagoa ematen baitzaio informazioa komunikatzeari. Mota honetako maparik ezagunena Londresko metroarena da: ez du eskala kontuan hartzen, bihurguneak zuzenduta ditu eta norabideak aldatuak ditu, baina informazio argia ematen du lineei buruz, geltokiei buruz eta elkarren arteko erlazioei buruz.\nMapen diseinua.\nSinbologia.\nMapa baten diseinuaren kalitateak eragin zuzena dauka irakurleak informazioa ulertzeko izango duen ahalmenean. Kartografiarako sinbologia espezifikoa garatu da mundua ahalik eta modurik zehatzenean irudikatzeko eta informazio modu egokian iristarazteko irakurleari. Legenda gehitu ohi zaio mapari bertako ikurren esanahia argitzeko. Izenburua ematen zaio, mapak dakarren edukiaren eta bere esparru geografikoaren nondik norakoak ezagutzeko. Eskala grafikoa eta zebakizko eskala ere eransten zaizkio, mapan ageri den esparruaren hedadura adierazteko. Maparen elementu bakoitzak zeregin bat dauka, eta elementu asko erabil daitezke, baina gehienetan gutxi batzuk dira derrigorrezkoak. Oro har, hurrengo elementuak erabiltzen dira: maparen edukia mugatzen duen ertz bat, batzuetan koordinatuz hornitua; haize-arrosa edota ipar-gezia; eskala grafikoa edota zenbakizkoa; mapa-proiekzioa; eta informazioaren jatorriari, zehaztasunari eta argitaratzeari buruzko informazio gehigarria.\nKolorearen erabilerak berebiziko garrantzia dauka mapa batean. Kolore batzuk edo beste batzuk erabiltzeak asko aldatzen du ikusleak nola hautematen duen informazioa. Koropleta-mapek koloreen eta haien argitasunaren bidez adierazten dituzte biztanle-dentsitatea bezalako aldagaien aldakuntzak. Duela gutxi arte, espazioan zehar etengabe aldatzen ziren aldagaiak adierazteko modu ohikoa ziren koropletak, bai eta isolineak ere, esaterako, garaiera-mapak sestra-kurba bidez marrazten ziren. Gaur egun, berriz, posible da, tresna informatikoei esker, aldagai horrek maparen puntu bakoitzean hartzen duen balioa kolore batez adieraztea, informazio osatuagoa emanez. Bestalde, sinbolo kuantitatiboek ikusizko neurria ematen dute mapak irudikatutako aldagai batek toki bakoitzean duen garrantziari/tamainari/kopuruari buruz.\nMapen orokortzea.\nMapa on batek ahalik eta informazio gehien eman behar du, baina beti informazioa irakurterraza izan dadin lortuz. Askotan beharrezkoa izaten da informazioa orokortzea, eta mapa-egileak erabaki behar du zein informazio sartu eta zein kanpoan utzi. Eskalaren arabera, mapan sartuko dena aldatu egingo da; eskala txikiagotan elementu gutxiago erakuts daitezke. Era berean, zenabaitetan garrantzitsuagoa izan daiteke mapa barruko elementuak zer diren adierazten dituzten anotazioak txertatzea eta beste elementu batzuk kanpoan uztea."}
{"id": "127921", "revid": "59723", "url": "https://eu.wikipedia.org/wiki?curid=127921", "title": "Mando", "text": "Mandoa \u2014arra, mandarra; emea, mandemea\u2014 behor bat eta astar bat nahiz zaldi bat eta asteme bat gurutzatuz sortzen den abere antzu hibridoa da. Mandoek badituzte berezko zenbait ezaugarri, baina hainbatetan amarengandik edo aitarengandik jasotako geneen araberako ezaugarri bereziak dituzte.\nOro har, mando-hezitzaileek nahiago izaten dute behorrarengandik eta astoarengandik sortutako mandoa. Izan ere, handiagoa da, errazago hazten da, eta gene-konpatibilitate handiagoa du, zaldiarengandik eta astemearengandik sortutako mandoak baino."}
{"id": "127922", "revid": "201", "url": "https://eu.wikipedia.org/wiki?curid=127922", "title": "Augustin Hiponakoa", "text": ""}
{"id": "127924", "revid": "201", "url": "https://eu.wikipedia.org/wiki?curid=127924", "title": "San Agustin", "text": ""}
{"id": "127925", "revid": "201", "url": "https://eu.wikipedia.org/wiki?curid=127925", "title": "Itsas kabra", "text": ""}
{"id": "127926", "revid": "201", "url": "https://eu.wikipedia.org/wiki?curid=127926", "title": "Aliseo", "text": ""}
{"id": "127927", "revid": "201", "url": "https://eu.wikipedia.org/wiki?curid=127927", "title": "Ekialdeko haize", "text": ""}
{"id": "127928", "revid": "201", "url": "https://eu.wikipedia.org/wiki?curid=127928", "title": "Scolopax rusticola", "text": ""}
{"id": "127929", "revid": "201", "url": "https://eu.wikipedia.org/wiki?curid=127929", "title": "Iltze-belar", "text": ""}
{"id": "127930", "revid": "14234", "url": "https://eu.wikipedia.org/wiki?curid=127930", "title": "Alpha AXP", "text": ""}
{"id": "127931", "revid": "1545", "url": "https://eu.wikipedia.org/wiki?curid=127931", "title": "Piperbeltz", "text": "Piperbeltza (\"Piper nigrum\") espezia estimatua da, \"Piper\" generoko zuhaitz baten fruitua. Fruitua drupa bat da (5mm-koa gutxi gorabehera), osorik edo hauts moduan erabil daitekeena. Piper ale hauek heltze prozesuaren arabera berdeak, beltzak edo zuriak izan daitezke.\nPiperbeltz aleak Indian \"piperbeltzaren kosta\" izenez ezagutzen den Malabar eskualdean hazten den tropikoko landare baten baiak dira.\nDeskribapena.\nPiperbeltza landare bizikor igokaria da, 4m baino gehiago hazi daitekeena euskarri baten inguruan. Erraztasunez ugaltzen da zurtoinek lurra ukitzen dutenean sustraituz. Hostoak 5-10cm ko luzera eta 3-6cm ko zabalerakoak dira.\nHeltze-mailaren araberako motak.\nSichuan edo Jamaikako piperbeltz modura ezagutzen direnak edota piper arrosa modukoak izenez antzekoak izan arren ez daukate piperbeltzarekin inongo harreman botanikorik.\nHistoria.\nPiperbeltza antzinatetik hazi izan da, jatorriz Indian. Erdi Aroan jaki ustelen zaporea arintzeko erabiltzen zelako ustea dago; baieztapen hori ez dago frogatua eta historialarien ustez ez da oso probablea, garai horietan piperbeltza luxuzko produktua baitzen, goi-klaseetako pertsonek soilik eskura zezaketena, eta horiek egoera onean zeuden jakiak ere eskuratzeko ahalmena zeukaten.\nGrezian Alexandro Handiak sartu zuen.\nArabiarrek, piperbeltzaren eta beste espezia askoren merkataritza kontrolatu zuten mendeetan zehar, eta Bizantziar Inperioaren gainbeheraren ondoren Venezia izan zen ia era esklusiboan aritu zena merkataritza horretan. Produktu arraro eta garestia izanik, moneta gisa erabili izan zen Erdi Aroan.\nZuen balio handi horregatik, portugaldarek ekialdeko espezia irlen bila bidea hasi zuten, Afrika inguratuz.\nZaporea.\nPiperbeltzak duen zapore pikantea piperina izeneko konposatu batek eragiten du, fruituaren oskolean eta hazian dagoena. Piperbeltz arruntean badagoen oskolean beste terpeno usaintsu batzuk aurki daitezke, besteak beste, pinenoa, sabinena, limonenoa, cariofilenoa eta linaloola, zapore zitriko, zurkara eta loreena ematen dituena. Aldiz, piperbeltz zuriak, oskolik ez duena, ez du halako zaporerik eta beste usain batzuk har ditzake azken heltze-fasean.\nPiperbeltzak zapore eta aroma galtzen du behin jasotakoan ondo gordetzen ez bada; horregatik, ontzi hermetikoetan gordez gero luzeago irauten du. Argitan denbora gehiegiz utziz gero ere zaporea galtzen du, piperina isochavicina bihurtuz, ia zaporerik ez duena. Ehotutakoan piperbeltzaren konposatu armoatikoak azkar lurrundu egin daitezkeenez, sukalde errezetetan aleak justu erabili aurretik ehotzea gomendatzen da. Horretarako motrailua erabili izan da, eta ehogailua ere bai Europan XIV. mendetik aurrera.\nErabilerak.\nMundu osoan ongailu gisa erabiltzen da hestebete eta haragi onduak prestatzeko, eta marinatu eta saltsa ugariren oinarrizko osagaietariko bat ere bada. Gatzarekin batera erabili ohi da.\nAntzinatean gonorrearen eta bronkitis kronikoaren tratamendurako erabili zen, eta beste zenbait gaitz sendatzeko balio zuelako ustea ere bazegoen, esaterako, idorreria, insomnioa, abzesuak, eguzki erredurak eta haginetako mina. Eztularen aurkako erremedio gisa erabiltzen da, eta duen piperminak osasunerako zenbait onura ematen ditu. Zenbait ikerketak baieztatzen du hanturaren aurkako erremedio ona dela eta baita zahartze goiztiarra saihesteko, dituen antioxidatzaileengatik.\nUste da garuneko endekapenezko gaixotasunak saihesteko eta azaleko pigmentazioa estimulatzeko garrantzia izan lezakeela, bitiligodun pertsonentzat onuragarria izan daitekeena.\nPiperinak selenioa, B12 bitamina, beta-karotenoa eta kurkuminaren xurgatzea handiagotzea lagundu lezake.\nMedikuntza tradizionalaren kasuan, piperbeltza Sama\u00f1\u00f1aphala Sutta Budistan agertzen da, 5. kapituluan, monje batek eraman ditzakeen ezpezie urrietako bat bezala.\nNutrizioa.\nPiperbeltz koilarakada batean (6 gramo) K bitamina (eguneroko kopuruaren %13), burdina (%10) eta manganesoa (%18) aurki daitezke, eta kopuru txikiagoan beste mantenugai, proteina eta zuntz dietetiko batzuk."}
{"id": "127932", "revid": "7398", "url": "https://eu.wikipedia.org/wiki?curid=127932", "title": "Piper nigrum", "text": ""}
{"id": "127933", "revid": "336", "url": "https://eu.wikipedia.org/wiki?curid=127933", "title": "Pipermin", "text": "Pipermina piper gorri mehe luzea da, oso mina. Solanaceae familiako eta \"Capsicum\" generoko zenbait kide izendatzeko erabiltzen dute izena, batez ere \"Capsicum anuum\". Ameriketan jatorria dute. baina kolondar trukaketaren ondorioz mundu osora zabaldu da."}
{"id": "127934", "revid": "336", "url": "https://eu.wikipedia.org/wiki?curid=127934", "title": "Capsicum frutescens", "text": "Capsicum frutescens solanazeoen familiako landare belarkara edo zuhaixka txikia da, piperraren antzekoa. Berez, Mexikon, Erdialdeko Amerikan, Hego Amerikan eta Indiako mendebaldean hazten da, baina beste lurralde batzuetan ere lantzen da gaur, bere fruituaz egiten den janari-ongarria, paprika izenekoa, oso aintzat hartua baita. Fruitua hori-gorria, arrosa kolorekoa edo berdea izan daiteke paprika-barietatearen arabera. Ez da mingarria izaten. Landare apaingarri gisa erabiltzen diren zenbait piper-espezie lortzeko ere erabiltzen da."}
{"id": "127935", "revid": "7398", "url": "https://eu.wikipedia.org/wiki?curid=127935", "title": "Cucurbita pepo var. oblonga", "text": ""}
{"id": "127936", "revid": "336", "url": "https://eu.wikipedia.org/wiki?curid=127936", "title": "Piperrauts", "text": "Piperrautsa piper gorri iharrak ehoz egindako hauts gorria da, janarien bizigarri gisa erabiltzen dena.\nPiper gorri deshidratatuak ehoz eginiko hautsa da, janarien ongarri, botika eta tindagai gisa erabiltzen dena. Kolore hori-gorriko hautsa, piper gorriaren mamia edo ale osoa (azal eta guzti), airean lehortu edo haritz hezearekin eginiko sutan ketu eta birrindutakoa da, eta jakiak kolorez, ahogozoz eta, batez ere, lurrinez dotoretzeko baliatzen da. Euskal Herrira Erdialdeko Amerikatik XVII. mendean ekarria, piperra Mendebaldeko Europa osoan berehala herritartu zen, hein batean edo bestean piperbeltza ordezteko. Egun, naturalak (fruta usaintsua) zein keztatutakoak merkaturatzen dira gurean piperrauts gozo, gazi-gozo eta minak, hermetikoki itxitako metalezko potoetan, lurrinik ez galtzeko.\nHerrialde tropikal gehienetan eta Asian, bereziki, biziki erabilia izateaz gain, presentzia handia du Afrika iparralde, Portugal, Serbia, Levante, Turkia eta Hungariako sukaldaritzan. Gaur egun, India eta Txina dira piperrauts esportatzaile behinenak.\nIzena.\nAmeriketatik ekarri berritan, euskaraz eta Europa hartako hizkuntza mordoxka batean, espezia min guztiei \u201cpiper\u201d esaten zitzaien: hortxe ditugu lekukoak: \u201cgatz eta piperra\u201d, \u201cpipertu\u201d, \u201cpiperrontzia\u201d... Horrela, jateko piperra (\"Capsicum\") eta piper beltza (\"Piper nigrum\") bereizteko, aspaldiko europar haiek lehenengoari \u201cchile\u201d, \u201cpimiento\u201d, \u201cpaprika\u201d... deitu zioten; ehorik, piperrauts. Luze gabe, Linneok landare horiek \"Capsicum\" izenaz bataiatu zituen. Egun, generiko horrek, berdura gisa zein espezia modura kontsumitzen diren piper klase gehienak biltzen ditu.\nErabilerak.\nJakiak prestatzean, apaintzeko edo ontzeko, piperrauts gozoa erabiltzen da batik bat, baina batzuetan piperrauts mina (izpi bat, ia deusez) piperrauts gozoari gehitu izan zaio Euskal Herriko sukaldaritza tradizionalean; egungoa, aldiz, ez da oso pikante zalea.\nElikadura naturalak edo prestaeren arinak eraginik, piperrautsa arrunt gutxiago baliatzen bada ere, hamaika prestakinetan baliatu izan da historikoki: saltsak osatzeaz gainera, marinada edo beratuetan, eskabetxetan \u00a0(muskuilu, berdel, sardinak), patatak (errioxar erara, txorizoarekin gisatuak), zopa (baratxuri zopa, indaba zopa), barazki, negualdeko lekadun eltzekari edo lapikokoak, arrozkiak, ogiz eginiko platerak (artzainaren otapurrak), hestebeteak, hala nola Baionako xingar edo Nafarroako urdaiazpikoa, txorizoa, txistorrak, solomo ondua, okela gisatuak\u2026 bizigarri edo \"bouquet\" politaz janzten ditu. Nolanahi ere, gurean kontsumitzen diren hesteki gehienek ez dute piperrautsik: odolkiak, mondejuak, saltxitxak, adibidez, egosita daudelako. Era berean, plateretik gordinik hartzen diren jakiek ere ez ohi dute piperrautsik.\nTxarkuterian haragia kontserbatzeko erabiltzen da piperrautsa, gustu ona emateaz gainera, propietate antifungiko (onddo eta lizunen kontrako) eta antiseptiko (mikrobioak suntsitzeko eta ugaltzea galarazteko baliabidea) eraginkorrak dituelako.\nLehengaia zein den, piperrautsak horrelako edo bestelako propietateak agertuko ditu: hestebeteak prestatzean, adibidez, ezinbestekoa da piperrautsa bizia \u2014kolore eta aroma emateaz gainera\u2014 kontserbagarri ere izatea, jakiaren degradazioa galarazteko. Eguneroko janariari gehitzeko, ordea, zapore leun eta aroma onekoa lehenesten du kontsumitzaileak.\nGurean, hipermerkatu, supermerkatu edo auzoko dendan ere eskura egon ohi da piperrautsa, bai mina, bai gazi-gozoa, bai gozoa. Estalki edo tapa hermetikoa duten metalezko lata karratu txikietan ohi dago salgai: horrela, erabat itxita, hezetasunik gabe eta argitasunik gabe, luze iraungo du piperrautsak, bere ezaugarri guztiekin.\nBarietateak.\nEuroparrek, Amerikan finkatu eta lurrak landu ahala, hamaika aldaki deskubritu zituzten: baziren forma aniztasuneko piperrak (borobilak, konikoak, luzeak, bihurrituak, botoi-, azenario-, udare-, tomate-erakoak, etab.), mila tamaina eta koloretakoak (ilun-ilunak, berde, laranja, eskarlata, horiak, ia zuriak) eta fruitu haien gustuak era guztietakoak ziren: hasi min-minetatik (txikienak orokorrean) eta oso gozoetaraino (handienak, askotan). Piperrautsak, hortaz, lehengai horien ezaugarrien arabera garatuko ziren.\nKoloreei dagokienez, hobekuntza genetikoari esker, laranja, zurixka eta hori kolorekoak hobetsi dira.\nZapore-usainen ikuspegitik, hiru barietate nagusi daude:\nEuskal Herrian, Ezpeletako piperrekin egindako piperrauts mina da ospetsuena. Horrekin tradizionalki zopa, eltzekari, marmitako, olagarro, txistor eta urdaitegi prestatzen dira, baina bide berriak urratzen ari dira eta gaztarekin, txokolatearekin ere hasi da erabiltzen. \nHistoria.\nPiper gozoak, piper barietate guztiek bezala, Hego eta Erdialdeko Ameriketan du jatorria\u00a0 eta bertan lantzen da K.a. 7000. urteaz geroztik. Aztekek eta maiek, indusketa arkeologiko ugarik frogatu duten modura, berdura bezala ez, baina espezia edo ongailu gisa ez ezik, sendabelar eta monetatzat ere baliatu zuten. Amerikako indiarrek hortzetako minak eta artrosiaren oinazea baretzeko, besteak beste, erabiltzen zuten.\nAmerikaren kolonizazioaren hastapenetan sartu zen piperra Europan. Ehun urteren buruan, Espainian piper laborantza izugarri hedatua zenez, Europan azkar bataiatu zuten \u201cEspainiako piper\u201d deitura. Baita izena azkar galdu ere.\nAmeriketara heldu aurretik, pikante zen edozeri \"pimienta\" zeritzon. Hainbesteko izena hartu zuenez, Ameriketan \u2013baina ez Europan eta ez, batik bat, Espainian\u2013 \"pimienta de Chile\" esaten zitzaion berariaz, piperbeltza eta piperra bereizteko. Auzi horri euskarak erdibideko konponbidea eman dio, ikusten dugun bezala.\nZientifikoek, identifikatu eta sailkatu ahala, \"Capsicum\" izen generikoarekin bataiatu zituzten denak: bai barazki, bai espezia edo ongailu gisa erabiliak izan ziren pipermin mota ugariak.\nBotaniko eta baratzezainek ikusi zuten piperrak erraz hibridatzen zirela: izan ere, pikante-maila eta zapore berriak mundu osoan ugaldu ziren, Mexikoko piper haziak beste kontinente batzuetara esportatu eta egoitza berrietan egokitu zirelako. Asian eta Afrikan biziki azkar zabaldu zirenez, urte askotan europarrek uste izan zuten piperren jatorria Ekialdean zegoela. \nPiper espezie gozo asko Euskal Herri osoan azkar zabaldu ziren. Espainian XVII. mendeko tratatu botaniko zenbaitetan honela irakur daiteke: \u201c\u2026ardura handiz lantzen dituzte... ez bakarrik lorezainek, baita etxekoandreek ere... balkoietan ipintzen dituzten loreontzietan, urte osoan erabiltzeko\u2026 urte osoan erabili ahal izateko, bai fresko, bai lehor, bai saltsan edo piperbeltzen ordez\u201d. \nEuropan zehar hedatzean, Hungarian arrakasta handia bildu zuen. XVIII. mendean Frantziako \"grand cuisine\"-ra (luxuzko hoteletako sukaldaritzara) jauzi eginik, chef frantses ospetsuen eskutik hedatu zen ahaltsuen mundura: politikari, aktore, finantzari\u2026 denak gozatu ziren espezia berri hartaz (apeta edo esnobismo hutsez) herritar xumeak (premiaz, jaki ustelaren ondorio batzuk arintzeko) baino lehenago. \nBarietateen ezaugarriak.\nAmeriketatik ekarrita, espezie gozoak (jateko piperrak) aurrenekoz Espainian landatu ziren. Lehen aipamena XV. mendearen amaierakoa da eta C\u00e1ceres probintziako Guadalupe monasterioko fraide jeronimotarrak abiatu ziren produkzio horretan aurrenak. Estremaduratik Murtziara lekualdatzean, ohitura, kultura eta guzti joan ziren fraideak: piperra landatu eta piperrautsa egiten jarraitu zuten, baina oraingo piperrautsak bestelako ezaugarriak zituen, fruitua deshidratatzeko sistema diferentea aplikatzearen ondorioz: Murtziakoa eguzkitan lehortzen zuten eta C\u00e1cereskoa, ketan.\nXX. mendearen hasieran, argindarra hedatzeari esker hein handi batean, industrializazioak sekulako bulkada bizi izan zuen eta piperrautsa industrialki ekoizten hasi zen: La Vera-ko (Estremadura) faktorietan 1.200 tona La Verako piperrauts gauzatu ziren 1920 urtean eta 8.000 tona 1939an. Elikaduran kontsumitzen zen gehien, zapore eta usain goxoagatik; bestetik, antioxidatzaile eta kontserbatzaile indartsua (antiseptiko eta antifungikoa) zelako hestebeteetan ere baliatzen zen. Hirugarren erabilerarako ere komertzializatu zen piperrautsa: ehunak tindatzeko.\nEstremaduran haritz egur heltzakaren su motel-motelean lehortzen da piperra, tradizioz, 10 - 15 egunetan. Horrek zapore berezia eta ke-lurrin bizi eta sarkor bat emango dio produktuari.\nMurtziako piperrautsa zapore bakarrekoa da: leun-leuna, inongo minik ez izatea (kapsaizina &lt; % 0,003) eta kolore gorri bizia ditu bereizgarri; ez du, noski, bestearen ke gusturik. Levante eskualdea udazken leuneko klima mediterraneo subtropikalaren onuradun denez, eguzkitan lehortzea nahikoa du piperrak. Halaz ere, bertako jatorri-deitura babestuak labe aireztatuan lehortzea baimentzen dio.\nHirugarren piperrautsa Mallorca (Herrialde Katalanak) osoan lantzen da XIX. mendeaz geroztik, baina honen produkzioa arras txikiagoa da. Hemen ere, \"tap de cort\u00ed\" motako piper autoktonoak (\"Capsicum annuum)\" eguzkitan lehortzen dira, etxe batzuetako fatxadetan gelditzen diren iltzeek adierazten duten moduan. Katalanez, \"paprika Tap de Cort\u00ed\" edo \"pebre bord de Mallorca\" deitzen zaio eta \"sobrassada\" hestebetearen funtsezko osagaia da. Zapore gozo eta leunekoa izaki, ahoan ez du mingostasun edo mintasun arrastorik harrotzen. 1970eko hamarkadan kanpoko barietate emankorragoak sartzearen ondorioz, \"tap de cort\u00ed\" ea desagertu egin zen. Hori gerta ez zedin, tokiko agintariek \u201chigadura genetikoaren arriskuan zegoen bertako barietate\u201d deklaratu zuten. Jatorri-deitura 2020 urtean erdietsi zen, azkenik."}
{"id": "127937", "revid": "6327", "url": "https://eu.wikipedia.org/wiki?curid=127937", "title": "Capsicum annuum", "text": ""}
{"id": "127938", "revid": "8926811", "url": "https://eu.wikipedia.org/wiki?curid=127938", "title": "Kardamomo", "text": "Kardamomoa (\"Elettaria cardamomum\") espezia bat da. Jengibrearen familiako belar iraunkor honetatik bere haziak besterik ez dira erabiltzen. Erabileraren lehen datuak, India hegoaldean kokatzen dute, VIII. mendean hain zuzen ere. Badirudi 1.200 inguruan ekarri zutela Europa aldera.\nIndiako oihan tropikaletan, Sri Lankan, Malaysian eta Sumatran du jatorria, baina egun Nepalen, Thailandian eta Erdialdeko Amerikan ere lantzen da, eta Guatemala da mundu osoko ekoizle handiena.\nSukaldean.\n2 zentimetro inguruko leka bateko haziak dira. Azafrai eta bainilaren ondoren espezia garestiena da.\nIndia eta Pakistanen oso preziatua, arrozez eginiko platerei zapore bizia emateko oso erabilia da. Era berean, asko erabiltzen da curryak egiteko, arroz, postre, tarta, ogi, opil edo galletetan baita kafea edo tea gozatzeko ere.\nHerri eskandinaviarretan, iltze-belar, jengibre eta kanelarekin batera opilak eta galletak egiteko oso erabilia da."}
{"id": "127939", "revid": "7398", "url": "https://eu.wikipedia.org/wiki?curid=127939", "title": "Elettaria cardamomum", "text": ""}
{"id": "127941", "revid": "119347", "url": "https://eu.wikipedia.org/wiki?curid=127941", "title": "Martorri", "text": "Martorria (\"Coriandrum sativum\") espezia bat da, \"Apiaceae\" familiako landare belarkara. Bere zurtoina 50 cm edukitzera irits daiteke. Asian du jatorria.\nMartorri landareak mihilu eta perrexilarekin duen antzekotasuna dela eta zenbait lekutan \"perrexil arabiar\" bezala ere ezaguna da.\nBere izen zientifikoa zimitz intsektua adierazten duen grezierako \"korios\" hitzetik dator, izan ere, fruituak oraindik heldu gabe daudenean askatzen duten usai bereziak intsektu honekin bai omen du antzekotasunik. Hau honela izanda ere, fruitu helduek eta hosto fresko nahiz lehorrek salbia eta laranja zapore zoragarria eskaintzen dute.\nEgun Hego Amerika osoan, Asia hegoaldean, Afrika iparraldean eta Europa erdian aurki daiteke.\nGozogile edo konfitari europarrek, inauterietan karrozetatik jendeari botatzeko gozokiak egiten omen zituzten martorri haziak azukrez estaliz. Aurrerago, gozoki hauek papertxo zatiengatik ordezkatu baziren ere bere jatorri izena mantendu zuten: \"konfeti\".\nSukaldean.\nLaranja azalaren usainarekin duen antzekotasuna dela eta haragi eta arrain marinatuei, salda ezberdinei eta barazkiei bere zapore berezia emateko erabili ohi da. Martorri hostoak, duten anis zaporeagatik, oso erabiliak dira Afrika iparraldean zopa, barazki, entsalada, arrain edo hegazti haragiak gozatzeko."}
{"id": "127942", "revid": "7398", "url": "https://eu.wikipedia.org/wiki?curid=127942", "title": "Coriandrum sativum", "text": ""}
{"id": "127943", "revid": "7398", "url": "https://eu.wikipedia.org/wiki?curid=127943", "title": "Martorria", "text": ""}
{"id": "127948", "revid": "1545", "url": "https://eu.wikipedia.org/wiki?curid=127948", "title": "Mundu Merkataritzaren Erakundea", "text": ""}
{"id": "127949", "revid": "15795", "url": "https://eu.wikipedia.org/wiki?curid=127949", "title": "Egile eskubideak", "text": ""}
{"id": "127964", "revid": "15795", "url": "https://eu.wikipedia.org/wiki?curid=127964", "title": "Errusiar inperioa", "text": ""}
{"id": "127971", "revid": "58701", "url": "https://eu.wikipedia.org/wiki?curid=127971", "title": "Estupa", "text": "Estupa (sanskritotik \u0938\u094d\u0924\u0942\u092a, \"st\u016bpa\", palitik \u0925\u0941\u092a, \"th\u016bpa\", \"piloa\") eraikuntza budista mota bati deritzo, erlikiak gordetzeko erabiltzen dena. Indiar jatorria badu ere Asiako hego-ekialdean zehar hedatua dago.\nBeste herrialdeetako hizkuntzetan izen hauekin ere ezagutzen da:"}
{"id": "127973", "revid": "1519", "url": "https://eu.wikipedia.org/wiki?curid=127973", "title": "Anuradhapura", "text": "Anuradhapura (, ), Sri Lankako antzinako hiriburuetako bat da, Lankan zibilizazioaren aztarnen egoera onarengatik ezaguna dena.\nHiria, orain UNESCO-ko Munduko Hondarea izendatua, Sri Lankako hiriburu Kolonbotik 205\u00a0km iparraldera dago, Ipar Zentroko Probintzian hain zuzen ere.\nKristo aurretiko 4. mendetik 11. mendera arte Sri Lankako hiriburua izan zen. Denbora tarte hartan, Asiako hegoaldeko zentro politiko eta hiri egonkorrenetako bat izan zen. Aintzinako hiria, budistek sakratua kontsideratzen dutena, monasterioz inguraturik dago 40 km\u00b2-ko azaleran."}
{"id": "127975", "revid": "105290", "url": "https://eu.wikipedia.org/wiki?curid=127975", "title": "Sassariera", "text": "Sassariera (\"Sassaresu\" edo \"Turritanu\") sardinieraren eta korsikeraren diasistema bat edo erromantze hizkuntza bat da. Sardiniako ipar-mendebaldean hitz egiten da. Gallurera eta sardinieraren arteko trantsizioko mintzaira da, eta korsikeraren, ligurieraren, katalanaren eta toskaneraren eragin handia du.\nSassari, Porto Torres, Sorso, Stintino eta Nurrako zati handi batean mintzatzen da; eta Castelsardon castelsardoera edo \"castellanese\" aldaera hitz egiten da."}
{"id": "127987", "revid": "119347", "url": "https://eu.wikipedia.org/wiki?curid=127987", "title": "Basket Tara", "text": "Basket Tara Espainiako emakumeen Lehen Mailan aritzen den saskibaloi talde kanariar bat da, E taldean jokatuz. Emakumezkoen kirol taldea da, hortaz, jokalari guztiak emakumeak dira.\nHasierak.\nKirol taldea 1992. urtean jaio zen Kanaria Handiko Telde herrian. Hasieran 3 talde besterik ez zituzten: infantila, kadetea eta juniorra. Gaur egun, hamaika talde dituzte infantil-aurrekoetatik hasi eta nagusien taldeetaraino.\nPabilioia.\nPartidak jokatu ahal izateko erabili ohi duten instalazioa \"Paco Artiles\" pabilioia da. Herriko kiroldegia da eta 1.200 ikusle hartzeko edukiera dauka.\nJokalari garrantzitsuak.\n2010-2011 denboraldirako Lourdes Pelaez jokalari internazionala fitxatu dute Teldeko taldearen antolatzaileek. Titulu eta sari asko jaso dituen jokalaria da eta kanarietakoa denez asko ezagutzen du kirol-talde hau.\nKanpo estekak.\nBasket Tara taldearen gaztelerazko weborria"}
{"id": "127988", "revid": "336", "url": "https://eu.wikipedia.org/wiki?curid=127988", "title": "Lourdes Pelaez", "text": ""}
{"id": "127991", "revid": "512", "url": "https://eu.wikipedia.org/wiki?curid=127991", "title": "Passeriformes", "text": "Passeriformes Aves klaseko ordena da, tartean hegazti guztien espezien erdia baino gehiago dituena. Batzuetan kota-txorien ordenaz ezaguna, ornodun ordenen artean desberdinagoa da.\nIzena \"Passer domesticus\" etxe-txolarrearen izen zientifikotik dator, latinez \"passer\" txolarrea delako.\nTaxonomia.\nHona hemen ordenaren sailkapena:"}
{"id": "127995", "revid": "1545", "url": "https://eu.wikipedia.org/wiki?curid=127995", "title": "Mikaurdin", "text": ""}
{"id": "128003", "revid": "336", "url": "https://eu.wikipedia.org/wiki?curid=128003", "title": "Castellfollit de Riubregos", "text": ""}
{"id": "128004", "revid": "4380", "url": "https://eu.wikipedia.org/wiki?curid=128004", "title": "Castellgali", "text": ""}
{"id": "128008", "revid": "1545", "url": "https://eu.wikipedia.org/wiki?curid=128008", "title": "Falkoniforme", "text": ""}
{"id": "128009", "revid": "336", "url": "https://eu.wikipedia.org/wiki?curid=128009", "title": "Cuculiformes", "text": "Cuculiformes \"Aves\" klaseko ordena da, 165 espezie dituena. Horietatik 2 baino ez dira bizi Euskal Herrian.\nTaxonomia.\nCuculiformes ordena hiru familiak osatuta dago:\n1980ko hamarkadan ADNren hibridazioan oinarritutako Sibley-Ahlquist taxonomiak musophagidae familia orden bilakatu zuen, musophagiformes izenekoa: Era berean \"opisthocomus hoazi\" izeneko espeziea oraindik sailkatzeke dago, nahiz eta berarentzako opisthocomiformes ordena proposatu.\nAditu batzuek crotophaga generoa cuculidae azpifamiliatzat jo izan dute, besteek, berriz, crotophagidae familian sailkatu dute."}
{"id": "128014", "revid": "39627", "url": "https://eu.wikipedia.org/wiki?curid=128014", "title": "Kuku mottodun", "text": "Kuku mottoduna (\"Clamator glandarius\"), cuculidae familiako hegazti espeziea da. Uda Hegoaldeko Europan edo Ekialde Hurbilean, tartean baita Euskal Herrian ere, pasa ondoren, neguan Afrikan bizi da.\nHegazti honek, ordenakidea den kukuak bezala arrautzak beste hegazti txikiagoen kabietan jartzen ditu (hala nola arabazozo edo mikak). Kuku arruntak ez bezala ez ditu kabian dauden beste espeziearen arrautzak kabitik botatzen (ezta kuku kume jaioberriak ere) Bere arrautza beste arrautzen tartean erruten du, denak batera haziak izan daitezen (kolorez eta tamainaz, hautatzen dituen espezieetakoen antzerakoak). Mika kumeak, ordea, gosez hiltzen dira maiz, nahiko janari iristen ez zaielako kuku kumearen konpetentziaren eraginez. Kuku mottodunaren arrauntza duten kabiek izaten dute,hala ere, abantaila bat kumaldi guztiarentzat: txita jaio berriak harrapakari asko uxatuko dituen usain txarra jarioten du, kumaldi guztia babestuz. Hegazti txikiek berea bezala erruten eta elikatzek dute kuku mottodun txita. Kuku mottoduna kukua baino handiagoa da, 35-39 cm luzera izanik.\nEz du azpiespezierik."}
{"id": "128023", "revid": "880", "url": "https://eu.wikipedia.org/wiki?curid=128023", "title": "Portugaleko historia", "text": ""}
{"id": "128028", "revid": "119347", "url": "https://eu.wikipedia.org/wiki?curid=128028", "title": "Jauregizarrea (Arraioz)", "text": "Jauregizarrea Nafarroako Baztan udalerrian dagoen Arraioz herriko dorretxe edo jauregia da.\nHistoria.\nXI. mendetik aipatua da jada. 1568an etxalde edo dorretxe honetako jauna Juan Ursua zen, 1641an Bartolome Ursua, eta 1723an Ana Larralde. Jauregi honetan Amaiurko gazteluaren atea dagoela uste da, 1522an gaztelarrek Nafarroako Erresumako azken kokapen independentea zen Amaiurko gaztelua hustu ostean Jauregizarreako jaun beaumontarrari laguntza emateagatik ordain gisa eman zioten.\nEraikina.\nJauregizarrea jauregia 1990eko hamarkadan zaharberritu zuten. Erdi Aroko euskal dorretxe baten adibide interesgarria da, gerora gehitutako elementuak ere badituelarik: goialdeko egurrezko oholak, Donamariako Jauregia dorretxearen antza handia ematen diote, teilatua lau aldeko usategi batean amaitzen zaiolarik."}
{"id": "128030", "revid": "880", "url": "https://eu.wikipedia.org/wiki?curid=128030", "title": "Flamenkera", "text": ""}
{"id": "128031", "revid": "1545", "url": "https://eu.wikipedia.org/wiki?curid=128031", "title": "Jan Peter Balkenende", "text": "Jan Peter Balkenende (Biezelinge, Herbehereak, 1956ko maiatzaren 7a) Herbehereetako lehen ministroa da 2002ko uztailaren 27a geroztik. Horrez gain, Europar Kontseiluko kidea da.\n2004. urtearen bigarren seihilekoan Europar Batasuneko txandakako presidentea izan zen."}
{"id": "128032", "revid": "69297", "url": "https://eu.wikipedia.org/wiki?curid=128032", "title": "Franco Ballerini", "text": "Franco Ballerini (Florentzia, Italia, 1964ko abenduaren 11 - Pistoia, Italia, 2010eko otsailaren 7a) txirrindulari profesional italiarra zen.\n2010ean hil zen rally batean parte hartzen ari zenean."}
{"id": "128035", "revid": "59723", "url": "https://eu.wikipedia.org/wiki?curid=128035", "title": "Ile", "text": "Ile edo biloa animaliek, bereziki ugaztunek, azalean izaten duten harizpi proteikoa da, dermisko folikuluetatik hazten dena eta gizakiengan bereziki buruan agertzen dena. Hala ere, emakume eta gizonengan ilearen distribuzio eredu desberdinak daude biologikoki. Beste alde batetik, banakoaren arabera, buruko ilea kizkurra nahiz leuna izan daiteke. Kolore guztiak bestela bi pigmenturen emaitza dira, horitik gorrira doanak feomelaninaren menpe daude batetik eta marroitik beltzerakoak eumelaminak eraginda. Estetikoki arrunt osagai garrantzitsua da antzinatik, eta kultura bakoitzak molde ezberdinak ezarri ditu ilea moldatu eta apaintzean.\nLotutako gaixotasunak.\nHipertrikosia edo hirtsutismoa ilearen larregizko hazkuntza da, emakumezkoengan banaketa aldaketa dakar gizonezkoen itxura emanez, eta gizonezkoengan ilea leku normaletan banatzen da baina gehiegizko kopuruan. Beste alde batetik, burusoiltasuna edo alopezia ilearen eskasia da, eta gizonei gehiago eragiten die biologikoki. Ilearen arazoez arduratzen den espezialitate medikoa dermatologia da."}
{"id": "128036", "revid": "336", "url": "https://eu.wikipedia.org/wiki?curid=128036", "title": "Izter", "text": "Izterra beheko gorputz-adarraren atala da giza anatomian, hanka eta pelbisaren artean dagoena. Goiko giltzadura, pelbisarekin lotzen duena, aldakarena da, eta behekoa, hankarekin lotzen duena, belauna da.\nHezur-muskuluak.\nIzterraren hezur bakarra femur edo izterrezurra da, eta muskulu nagusia koadrizepsa da."}
{"id": "128037", "revid": "336", "url": "https://eu.wikipedia.org/wiki?curid=128037", "title": "Sorbalda", "text": "Sorbalda, besaburua, besagaina, soingaina edo soinburua goiko gorputz-adarren zatia eta giltzadura da, besoa eta toraxa lotzen dituena.\nGiharrak.\nDeltoidea eta trapezioa muskulu nagusiak izan arren, beste asko ere sorbalda aldean lotzen dira.\nHezurrak.\nEskapulak, lepauztaiak eta humeroaren goiko muturrak besaburua osatzen dute."}
{"id": "128046", "revid": "119347", "url": "https://eu.wikipedia.org/wiki?curid=128046", "title": "I\u00f1aki Pikabea", "text": "I\u00f1aki Pikabea Buruntza, Piti (Errenteria, Gipuzkoa, 1947ko abuztuaren 5a), ETA erakunde armatuko militante ohia da. 1980 eta 1984 urte artean, Euskal legebiltzarkidea izan zen Herri Batasuna alderdiaren bitartez.\n1979ko otsailaren 19an atxilotua izan zen ETAko partaide izatea egotzita . Kartzelan zegoela, Eusko Legebiltzarrerako hautatua izan zen Herri Batasuna koalizioaren bidez. Horrela, 1980an parlamentari izendatu zuten lehen hauteskunde autonomikoetan.\n1981eko ekainean 33 urteko espetxe zigorra ezarri zioten ETAko kidea izateagatik eta 1977an, Irungo zinegotzi Julio Martinez Ezquerroren hilketan parte-hartzeagatik.\n1985eko uztailaren 7an Martuteneko espetxetik ihes egin zuen Joseba Sarrionandiarekin batera. Imanol kantariaren kontzertu bat zela aprobetxatuz, bozgorailu baten barruan ezkutatu ziren kartzelatik ihes egiteko. Gertaera haren omenez Kortatu taldeak \"Sarri, Sarri\" kanta ospetsua egin zuen.\n1987ko urrian Frantzian atxilotu zuten eta Espainiara estraditatu zuten bere zigorra bete zezan.\n2000. urteko martxoan libre geratu zen."}
{"id": "128051", "revid": "336", "url": "https://eu.wikipedia.org/wiki?curid=128051", "title": "New Orleans Saints", "text": "New Orleans Saints (euskaraz: \"New Orleansko Santuak\") National Football Leaguen jokatzen duen amerikar futboleko taldea da. Louisianako New Orleans hiriko taldea da. 1966an sortua izan zen eta Louisiana Superdome futbol-zelaian jokatzen dute. 2010ean irabazi zuten lehendabiziko aldiz Super Bowla.\nHistoria.\n2005eko Katrina urakana.\n2005eko Katrina urakanak gogor astindu zituen Louisianako eta Mississippiko estatuak hondamendi izugarri bat sortuz. Horrek, New Orleans Saints taldeari aldi baterako kokaleku berri bat bilatzera behartu zuen, New Orleans hiria txikiturik baitzegoen. Azkenean, San Antonion, Texasen, kokatu ziren nahiz eta partidu batzuk Baton Rougen, Louisianako hiriburuan, jokatu zituzten. Denboraldi horretan 3 partidu irabazi eta 13 galdu zituzten.\nTom Benson taldearen jabeak New Orlean Saints taldea Los Angelesera betirako eramateko zorian egon zen, baina NFLk galarazi zuen.\nXLIV. Super Bowla.\n2010ean Super Bowl izeneko National Football Leagueren txapelketaren finala jokatu zuten Miamin, Floridan, Indianapolis Colts taldearen aurka eta 31-17 irabazi zuten, taldearen lehenengo txapelketa lortuz.\nPalmaresa.\n- Super Bowl: 1\n- Konferentziako Txapeldunak: 5\n- Dibisioko Txapeldunak: 17"}
{"id": "128079", "revid": "512", "url": "https://eu.wikipedia.org/wiki?curid=128079", "title": "Procellariiformes", "text": "Procellariiformes \"Aves\" klaseko ordena da. Itsaso aldeko hegazti ordena honek lehen Tubinares zuen izena. Ordena honetako kiderik ezagunena albatros da.\nTaxonomia.\nGuztira munduan 125 Procellariiformes ordenako espezie daude, lau familietan banatzen direnak. Bazegoen orain galduta dagoen beste familia. Hona hemen familiak:\nBatzuen ustez, Hydrobatidaek barnean dituen bi azpifamiliek, Oceanitinae eta Hydrobatinae izenekoak, bi familia ezberdinak osatzen dituzte."}
{"id": "128080", "revid": "1545", "url": "https://eu.wikipedia.org/wiki?curid=128080", "title": "Tubinares", "text": ""}
{"id": "128092", "revid": "336", "url": "https://eu.wikipedia.org/wiki?curid=128092", "title": "Columbiformes", "text": "Columbiformes \"Aves\" klaseko ordena da. Ordenaren familiarik ezagunena usoarena da.\nTaxonomia.\nGuztira munduan 313 Procellariiformes ordenako espezie daude. Ordenak barnean familia bi ditu:\nLehen bertan sailkatuta zegoen Pteroclidae familia egun Pterocliformes edo Ciconiiformes ordenen barruan sartzen da."}
{"id": "128094", "revid": "336", "url": "https://eu.wikipedia.org/wiki?curid=128094", "title": "Kriptografia kuantiko", "text": "Kriptografia kuantikoa fotoien portaeran oinarritzen den kriptografia mota da. Beronen bidez, datuen transmisio oso seguruak lor daitezke, enkriptazio klasikoan aurkitu genitzakeenak baino seguruagoak.\nZenbait kontzeptu.\nShannonen bita edo bit \u201cklasikoa\u201d.\nShannonen bitak bi balore posibleetatik (normalean 0 eta 1 direnak) bat bakarrik har dezake, inoiz ez bi baloreak aldi berean. Bit hauek kopiatuak izan daitezke.\nQubita.\nKonputazio kuantikoan elektroiak edo fotoiak bezalako partikula elementalak erabiltzen dira, eta beraien kargak edo polarizazioak 0/1 bezala funtzionatuko dute. Partikula hauei Quantum bit edo Qubit deitzen zaie.\nShannonen bit klasikoa ez bezala, Qubita 0 eta 1 izan daiteke aldi berean, fisika kuantikoko gainezarmen printzipioaren eraginez. Gainera, Qubita ezin daiteke kopiatu, Klonazio ezaren teorema dela eta.\nQubitaren adibideak.\nQubitaren adibide bat \u00bd spineko partikula litzateke. Partikula hau 1 deitzen zaion spin-up egoeran egon daiteke, 0 deituriko spin-down egoeran, edo egoera bien gainazartzean, une berean 0 eta 1 izanez.\nQubitaren beste adibide bat fotoi baten polarizazio egoera izan daiteke. Fotoi bat polarizazio bertikaleko egoeran egon daiteke, zeini 1 balioa lotzen diogun. Polarizazio horizontalean ere egon daiteke, zeini 0 balioa lotzen diogun. Edota egoera bien gainezartzean egon daiteke, une berean 1 eta 0 dela interpretatuz.\nGainezarmen printzipioa.\nQubita eremu magnetikoan dagoen elektroi bezala irudikatuz, elektroiaren spina spin-up egoeran egon daiteke, hau da, eremuarekin alineatuta, edo spin down egoeran, eremuaren aurka alineatuta. Egoera batetik besterako aldaketa energia pultsu batekin lortzen da, laser baten bitartez adibidez. Suposatu dezagun energia unitate 1 behar dela egoeraz aldatzeko. Zer gertatuko litzateke beharrezko energiaren erdia bakarrik erabiliko balitz? Lege kuantikoak jarraituz partikula egoeren gainezarmen batean sartuko litzateke, une berean egoera bietan balego bezala portatuz.\nHeisenbergen ziurgabetasun printzipioa.\nPrintzipio honen arabera, mundu subatomikoan ezin dira partikula elemental baten bi magnitude aldi berean ezagutu; lehenengoa neurtzeak bigarrenean eragina baitu.\nKlonazio ezaren teorema.\nKlonazio ezaren teorema mekanika kuantikoaren ondorioa da, zeinek egoera arbitrario eta ezezagun baten kopia egitea debekatzen duen. Wootters, Zurek eta Dieks-ek garatu zuten 1982an, eta konputazio kuantikoan garrantzi handia du.\nKriptografia klasikoak: kriptografia simetrikoa/asimetrikoa.\nGaur egun gehien bat enkriptazio mota bi hauek erabiltzen dira. Kriptografia simetrikoan klabe bera erabiltzen da mezua enkriptatzeko eta desenkriptatzeko. Kriptografia asimetrikoan klabe ezberdinak erabiltzen dira. A klabeak enkriptatutakoa B klabeak bakarrik desenkripta dezake, ez beste ezeinek.\nFuntzionamendua.\nDatuak babesteko modu honen funtsa printzipio fisiko batean dago: sistema kuantiko bat aztertzean, bere egoeran eragiten da. Beraz, ezin izango da jakin aztertu aurretik zeukan egoera zehatza. Honek esan nahi du metodo honekin datuak transmititzen baditugu, eta baten bat \u201cespiatzen\u201d ari bada, datuen fluxua aldatuko dela, Heisenbergen ziurgabetasun printzipioak adierazten duen legez.\nKriptografia kuantikoak fotoiak erabiltzen ditu digitu bitarrak sortu eta transmititzeko. Fotoiaren polarizazioaren arabera, zero edo bat moduan interpretatuko da. Metodo honen bidez bidalitako mezua oro har erabiliko den klabea bakarrik izaten da. Behin klabea finkatuta, modu konbentzionalean gertatuko da komunikazioa. Baten batek klabea osatzen duten fotoiak bidean atzemanez gero, nahitaez euren polarizazioa aldatuko du. Beraz, hartzailean errore detektatzaile algoritmoa erabiliz, polarizazio aldaketa hauek igarriko dira. Hau gertatuz gero, erabiltzaileak klabe hau baztertu eta berri bat bidaltzeko eskatuko luke.\nKlabe banaketarako algoritmo batzuk.\nGoian aipatutako klabe banaketa hori gauzatzeko, algoritmo batzuk erabiltzen dira. Hona hemen garrantzitsuenetariko bi: BB84 eta B92\nBB84.\n1984ean argitaratu zuten Charles Bennet eta Gilles Brassardek. Protokolo honetan, fotoien polarizazioa erabiltzen da informazioa kanal kuantiko batetik zehar (adibidez zuntz optikoa) transmititzeko. Bestalde, kanal publiko bat ere egongo da."}
{"id": "128096", "revid": "119347", "url": "https://eu.wikipedia.org/wiki?curid=128096", "title": "Michael Gomez", "text": "Michael Gomez (benetako jaiotze izena Michael Armstrong, 1977ko ekainaren 21a), \"The Irish Mexican\" edo \"The Predator\" ezizenez ere ezagutzen den boxeolari irlandarra da. Irlandako Errepublikako Longfordeko konderrian dagoen Longford hiriko Ijito Irlandar edo Irish Traveller delakoen familia batean jaio zen, bere bizitzako lehen urteak Dublin hiriburuan igaro ondoren 9 urteko adinaz bere familiarekin batera Ingalaterrako Manchester hirira joan zen."}
{"id": "128098", "revid": "688", "url": "https://eu.wikipedia.org/wiki?curid=128098", "title": "Coraciiformes", "text": "Coraciiformes \"Aves\" klaseko ordena da. Barnean dituen 218 espezieak nahiko koloretsuak dira, gehienak Mundu Zaharrean bizi direnak.\nTaxonomia.\nSailkapen tradizionala.\nClementsen arabera, coraciiformes ordenaren barruan familia hauek daude:\nSailkapen berria.\nAdituek zenbait familia kendu dituzte kladotik, tartean Bucerotidae, Bucorvidae, Upupidae eta Phoeniculidae. Hauek Bucerotiformes izeneko ordena berria sortu dute. Hona hemen sailkapen berria:"}
{"id": "128105", "revid": "58701", "url": "https://eu.wikipedia.org/wiki?curid=128105", "title": "Santxotena Museoa", "text": "Santxotena Nafarroako Baztan eskualdean dagoen Arizkun herriko Bozate auzoan kokatzen den museoa da.\nSantxotena Museoa berez bi zatitan banatuta dago: Lehenbizikoa aire libreko parkea da. Bertan Bozateko semea den Xabier Santxotena artistaren artelanak aire libreko museo batean ikusteko aukera ederra eskeintzen da. Eremu honetan Euskal Mitologiak egurraren bidez protagonismoa beregantzen du. Santxotenak Euskal Mitologiako hainbat pertsonai tailatu ditu, hauek denak inguruan berde kolore tonu guztietan hedatzen den paisaia eta landarekin bat egiten dute.\nBigarren zatia Gorrienea etxeak osatzen du, Santxotenaren familiaren bizilekuan etnografia museoa dago. Atea zeharkatzean euskaldun baserriaren antzinako ohituretan nahiz mendeetan zehar Bozaten diskriminaturik bizi izan ziren agoteen talde etniko misteriotsuaren bizimoduan murgilduko gara."}
{"id": "128109", "revid": "1519", "url": "https://eu.wikipedia.org/wiki?curid=128109", "title": "Q (eleberria)", "text": "Q Luther Blissettek idatzitako eleberria da, jatorriz italieraz idatzita dagoena eta jada hainbat hizkuntzatara itzuli dena, tartean euskara. Nobela, XVI. mendeko Europan dago kokaturik eta mugimendu erreformista protestanteak ditu ardatz.\n\"Luther Blissett\" lau autore italiarrek erabilitako izengoitia da: Roberto Bui, Giovanni Cattabriga, Federico Guglielmi eta Luca di Meo, zeinak \"Luther Blissett proiektuko\" kideak ziren. Orain, Wu Ming izena erabiltzen dute idazteko.\nArgumentua.\nLiburuak anabaptista erradikal baten ibilbidea jarraitzen du Europan zehar, XVI.mendeko lehen erdian, erreforma protestanteen ondorio diren zenbait mugimendu eta matxinadarekin bat egiten duelarik. 30 urtetan zehar kontatzen du istorioa protagonistak, 'Q' izeneko espioia atzetik duen bitartean, azken honek, eliza katolikoko kardenala den Giovanni Pietro Carafarentzat egiten du lan. Izenez zenbaitetan aldatzen duen pertsonaia nagusiak, Thomas M\u00fcntzerren ondoan borrokatzen da Nekazarien gudan, ondoren M\u00fcnsterreko matxinadan eta zenbait urte geroago, Venezian.\nPertsonaia eta gertaerak.\nNekazarien Guda\nM\u00fcnsterreko matxinada\nAnberes\nVenezia"}
{"id": "128116", "revid": "132302", "url": "https://eu.wikipedia.org/wiki?curid=128116", "title": "Pibgorn", "text": "Pibgorn Galesko haizezko musikatresna bat da (aipatzeakoa da Euskal Herriko albokarekin duen antza). Izena \"pipe-horn\" (\"Adar-gaita\") hitzen itzulpen zuzena da. Historikoki \"Cornicyll\" izenez ezagutua izan da."}
{"id": "128118", "revid": "880", "url": "https://eu.wikipedia.org/wiki?curid=128118", "title": "Gallurese", "text": ""}
{"id": "128119", "revid": "880", "url": "https://eu.wikipedia.org/wiki?curid=128119", "title": "Sassarese", "text": ""}
{"id": "128124", "revid": "119347", "url": "https://eu.wikipedia.org/wiki?curid=128124", "title": "Luhanskeko oblasta", "text": "Luhanskeko oblasta (ukraineraz: \u041b\u0443\u0433\u0430\u043d\u0441\u044c\u043a\u0430 \u043e\u0431\u043b\u0430\u0441\u0442\u044c, translit. \"Luhans\u2019ka oblast\", errusieraz: \u041b\u0443\u0433\u0430\u043d\u0441\u043a\u0430\u044f \u043e\u0431\u043b\u0430\u0441\u0442\u044c), translit. \"Luganskaya oblast\") Ukrainako ekialdeko oblast bat da. Hiriburua Luhansk da. Mugakide ditu Errusiako Belgorod eta Voronezheko oblastak iparraldean, Errusiako Rostoveko oblasta eki eta hegoaldean, eta Ukrainako Kharkiv and Donetskeko oblastak mendebaldean. Donbasseko gerra zibilaren ondorioz, eskualdeak aldaketa demografiko eta ekonomiko sakonak jasan ditu.\n2014ko apirilaren 6an piztu zen Donbasseko gerra, errusiazaleen eta ukrainazaleen artean. 2014ko maiatzaren 11n errusiazaleek sustaturik egindako erreferendumaren ondorioz, Luhanskeko oblasta estatu independente bilakatu zen. Errusiazale independentistek hiriburua eta hegoaldea bereganatu zituzten; Ukrainako Gobernuak, aldiz, iparraldea bere kontrolpean mantendu zuen. 2022ko otsailaz geroztik, Errusiaren Ukrainako inbasioarekin, errusiazaleek Luhanskeko oblasta ia osorik bereganatu zuten, eta ipar-mendebaldeko zati txiki bat besterik ez da geratu Ukrainako Gobernuaren kontrolpean. 2022ko irailaren 30ean, errusiazaleen kontrolpeko eremua Errusiako Federaziora batu zen.\nHiri nagusiak.\nHauek dira Luhanskeko oblasteko hiri nagusiak (2010ean ustez izango duten populazioa)"}
{"id": "128125", "revid": "880", "url": "https://eu.wikipedia.org/wiki?curid=128125", "title": "Pennsylvaniako alemana", "text": ""}
{"id": "128128", "revid": "119347", "url": "https://eu.wikipedia.org/wiki?curid=128128", "title": "Patrick Keheille", "text": "Patrick Keheille \u2014ofizialki frantsesez Queheille\u2014 (Oloroe-Donamaria, Bearno, 1964ko azaroaren 6a) zuberotar idazlea da; zehazki, barkoxtarra da, jaiotzez baizik ez baita oloroetarra. Kanpo ezizenaz ere ezaguna da (familiaren etxearen izena da) eta pastoralak idazteagatik nabaritu da.\nBiografia.\nBarkoxeko Kanpo etxean bizi da familiarekin. Hiru alaba ditu: Otxanda, Kleina eta Margita.\nKultura ekimenak bultzatzen dituen Barkoxeko Etxahun elkarteko zein Soh\u00fctako Eperra ikastolako guraso elkarteko lehendakaria da.\nDantza munduan gaztetandik murgilduta, Zuberoako herrietako dantza eskolak koordinatzen dituen Aitzindariak elkartearen sorreran parte hartu zuen 1989an.\nLanak.\nKobla idazle trebea da Davanten arabera; 1999an \"Etxahun-Iruri\" lehiaketa irabazi zuen. \u00dcrr\u00fcstoitarrak bere antologian \"Xibero bat, bi Etxahun\" saritua biltzen du.\nPastoralak idaztea izan du lehentasuna. Bi hauek ditu idatzita, biak Barkoxe bere herriarentzat:\nOhikoa den bezala, pastorala egin aurreko urtean maskarada antolatu zuten 2009an barkoxtarrek eta bertan ere ibili zen Keheille parte hartzen.\nBetiere herri-antzerkiaren munduan, molde berriko obra bat egin zuen 2002an: \"Lau b\u00fcr\u00fc\". Hau ere Barkoxen, udan eta bi emanalditan taularatua. Euskal kulturaren historiaren bilakaera zein balizko etorkizunaren ironiazko ikuspegia ematen du.\n2006an bere beste gai kutuna den dantza jorratu zuen \"Aitzina Pika\" ikuskizunarekin. Maulen (1300 ikusle) urriaren 28an eman eta gero Arrasate, Getxo, Biarritz eta Amurrio bisitatu zituen, berez ohikoa ez den moduan."}
{"id": "128130", "revid": "201", "url": "https://eu.wikipedia.org/wiki?curid=128130", "title": "Kanpo", "text": ""}
{"id": "128132", "revid": "56334", "url": "https://eu.wikipedia.org/wiki?curid=128132", "title": "Bakoitzak berea. II", "text": "Bakoitzak Berea II. Fernando Artola \"Bordari\"-k 1982an idatzitako narrazio-liburua da. Poesiaz ornituta dagoena: Ene baitan, Olaxta, Izadi kanta, Goraintzi, Eraski\u00f1ak, Ama , Iparragirre, So!, Banatorkizue, Tori Arantzazu, Alegiak."}
{"id": "128138", "revid": "15795", "url": "https://eu.wikipedia.org/wiki?curid=128138", "title": "Gartzia Eneko", "text": ""}
{"id": "128139", "revid": "6950", "url": "https://eu.wikipedia.org/wiki?curid=128139", "title": "Ebaluazio (hezkuntza)", "text": "Hezkuntzan, ebaluazioa ikaslearen ikasketa-prozesuaren bilakaera eta maila kontrolatzeko burutzen da. Ebaluazio-metodoak aztertzen dituen arloari ebaluazio-teoria deitzen zaio.\nDefinizio bat.\nEbaluazioa hezkuntzan erabakiak hartzeko informazioen biltze eta balorazio prozesu sistematikoa da.\nEAEko \"Heziberri 2020\"k Ebaluazio prozesuala edo hezigarria aipatzen du, dagokion atalean. Hauxe dio:\nEbaluazioaren helburuak.\nEbaluazio-xedeek, hezkuntza-xedeek, hezkuntza-prozesu osoaren norabidea erakutsi eta zentzua ematen diote. Oinarrizko Hezkuntzaren xedeak edo helburuak oinarrizko konpetentziak lortuz iristen dira.\nEbaluazioak hainbat helburu izan ditzake hezkuntza arloan. Aurreikuspenerako erabil daiteke, langile bati makina baten funtzionamendua irakatsi ondoren, makina behar bezala erabiltzeko gai izango den jakiteko, adibidez. Ziurtapenerako (EGA azterketak egiten duen ebaluazioak pertsonak euskaraz maila jakin batetik gorako komunikazio gaitasuna duela adierazteko erabiltzen da) edo hautapenerako (lanpostu bat betetzeko emandako ikastaro baten barnean, lanposturako hautagai egokiena zein den erabakitzeko) ere erabiltzen da.\nHelburua neurtzea izan daiteke (gai bati buruzko ezagutza-maila bete den egiaztatzeko egiten dena edo ikaslearen gaitasunen bat norainokoa den antzemateko egiten dena edo ikaslea sailkatzeko erabiltzen dena) edota hezitzailea izan daiteke, (ikasleari bere ikasketa-prozesuan laguntzeko egiten dena).\nZeharka ebaluazio prozesuek ere askotan lortzen dute ebaluatuak izango diren pertsonen aparteko ahalegina. Ebaluazio prozesu batetik pasatze horrek batzuentzat estresa dakar, eta estres horrek onenak ematen lagundu dezake edo kalterako izan daiteke, pertsonen eta beren emozioen arabera.\nEbaluazio irizpideak.\nEbaluatzerakoan erreferente nagusiak ebaluazio irizpideak izan behar dute. Ebaluatzerakoan erreferenteak ez dira ebaluazio-tresnak izan behar (azterketak, galdetegiak, probak...) Ebaluatzerakoan erreferente nagusiak ez dira azken ekoizpenak izan behar, (idazlanak, ekoitzitako bideoak, grabatutako audioak, bete diren azterketak...). Ebaluatzen hasi baino lehenago zehaztutako ebaluazio-irizpideen arabera ebaluatu beharko genuke.\nEbaluazio prozesua hasi baino lehenago lortu nahi diren helburuak zeintzuk izango diren ondo zehaztuta egon beharko luke. Helburu horiek noraino bete diren zehazteko irizpide batzuk adostu edo zehaztu beharko lirateke.\nEbaluazio prozesuetan ebaluatzaileek fokua emaitzetan edo prozesuetan jar dezakete. Esate baterako, kalkulu ariketa batean emaitza bat zuzentzat jo daiteke, beste emaitza batzuk balekoak, erdipurdikoak, eta beste emaitza guztiak txarrak. Baina emaitza horietara ikasleak egin duen ibilbidea ere, prozesua ere, ebaluatu daiteke. Ikaslearen arrazoinamenduak, oro har, txukunak izanik, agian, ez du urrats txiki batean asmatu eta kale egin du emaitza zuzena lortzerakoan. Ebaluatzaile batzuek prozesua ere ebaluatu behar dela uste dute.\nEbaluazio-irizpideak helburuak edo xedeak zenbateraino barneratu diren aztertzeko erreferentzia nagusi dira. Arlo zein irakasgai jakin batean oinarrizko konpetentziak zenbateraino landu eta garatu diren argi eta garbi aztertzeko aukera ematen dute. Ebaluazio-irizpideen bitartez finkatzen da helburuak zenbateraino lortu eta, beraz, horiek ardatz dituzten konpetentziez jabetu diren ikasleak.\nZer ebaluatu, edukiak ala konpetentziak?\nAzken hamarkadetan, mendebaldeko hezkuntza sistemetan, ikerlariak konpetentzien ebaluazioan sakontzeko ahaleginak egiten ari dira.\nEgiten jakin behar da, ez, besterik gabe, adierazten. \"[...] prozedurazko edukiak lehenetsi behar dira \u2013\"egiten jakitea\", alegia [...]\".\nBaina oraindik ere, leku askotan, erabiltzen diren nota-boletinetan konpetentziei leku gutxi uzten zaie, edo bat ere ez.\nEdukiak ebaluatzekotan.\nBaina oraindik ere, leku askotan, erabiltzen diren nota-boletinetan konpetentziei leku gutxi uzten zaie, edo bat ere ez.\nLorpen adierazleak.\nEbaluazio irizpideak definitu, zehaztu edota adostu ondoren, irizpideak noraino bete diren kuantifikatzeko eta estandarizatzeko ahaleginak egin beharko lirateke lorpen-adierazle batzuk zerrendatuz eta definituz. Ebaluazio irizpide eta lorpen adierazleak ondo definitzeko eta zerrendatzeko ahaleginetan sortutako tresnak izaten dira, esaterako, errubrikak eta kontrol zerrendak.\nEbaluazio-adierazleek jokabide behagarri bihurtzen dituzte ebaluazio-irizpideak, eta, alde horretatik, haiek dira ebaluazioaren azken erreferenteak.\nEbaluazio tresnak.\nLortu nahi diren helburuak noraino bete diren ebaluatzeko, hezkuntza munduan hainbat ebaluazio tresna sortzen dira:\nIkaste-egunerokoak paperezkoak zein digitalak izan daitezke. Badago horrelako egunerokoak egiteko propio sortutako txantiloirik eta aplikazio librerik.\nEbaluazio estrategiak.\nEbaluazioa une jakin batean egiten den neurketa izan daiteke edo behin eta berriro errepika daiteke (etengabeko ebaluazioa, ebaluazio jarraitua). Oso ohikoak, eta hezkuntzan agian ezinbestekoak, izaten dira hasierako ebaluazioa, abiapuntuko konpetentzien maila neurtzeko eta, batez ere, prozesu baten fase baten amaierako ebaluazioak (eskola sistema tradizionalean kalifikazioak izeneko oharrekin-edo).\nAkatsak, erroreak, erratak.\nBadago ebaluazio tradizio bat ebaluazio tresna nagusitzat azterketa zuena eta ikasleen akatsen kontabilitatea egiten zen kalifikazioak ezartzerakoan... Ez da eredu hori ebaluazio prozesual edo hezitzaileak proposatu nahi duen eredua. Akatsak ohikoak dira edozein ikaste prozesutan, eta akatsetatik ere ikas daiteke. Edo esaera dioenez: \"eroriz ikasten da oinez\".\nBarneko ebaluazioa.\nErakunde batean, barruko, bertoko, helburuak, prozedurak, emaitzak neurtzeko egiten diren saioei barneko ebaluazio esaten zaio. Erakunde gehienetan egiten dira barneko ebaluazioak, hobetzeko asmoz.\nEbaluazio bertikala.\nErakunde gehienetako organigrametan nagusiek euren ardurapean daudenak ebaluatzea izaten da ohikoena. Hezkuntza sistema tradizionaletan, irakasleek ikasleak ebaluatzea.\nAutoebaluaziarekin erkatuz, ebaluazio mota honi heteroebaluazioa deitu izan zaio: ebaluazioaren erdigunean ikasleak bere buruaren gainean duen autokontzientzia eta autorregulaziorako gaitasuna garatzea badago ere, tutorearen edo irakaslearen gidatze lanak ezinbesteko izango ditu prozesuan. Irakasleek baliozkotze funtzioa izango dute prozesuan zehar, protagonismoa.\nHeteroebaluazioan erabili ohi diren jarduera eta baliabide nagusiak irakasleek prestatutako probak izaten dira: azterketak, ekoizpenak entregatzea, (testuak, grabazioak...) Irakasleek aurretik prestatutako eta ikasleekin partekatutako kontrol-zerrendak eta errubrikak erabili izan dira maiz. Ikasi/irakatsi nahi diren eduki eta konpetentzien arabera, ariketa praktikoak, sormena-ekoizpenak egiteko kontsignak, etab. erabiliko dira horrelako ebaluazioa egiteko.\nEbaluazio horizontala.\nParaleloen arteko ebaluazioaren bidez ebaluazio bertikalean behatu gabe geratzen diren hainbat kontu ebaluatu daitezke. Adibidez, ikasleen arteko ebaluazio saioak egitea.\nAurreko ebaluazio bertikala edo heteroebaluazioarekin erkatuz, ebaluazio horizontalari koebaluazioa ere deitu izan zaio: ebaluazioa ekintza sozial modura ulertzen bada, bestearen prozesuaren kontzientzia eta hausnarketa prozesuak partekatuak izango dira. Norberaren jardunak bestearenean duen eragina erregulatzea da helburua, eta alderantziz.\nProiektuetan edo lantegietan egindako lana proiektuak elkarlanean ibili direnen artean elkarri zer hobetu iradokiz egiten da.\nKoebaluazioa bideratzen irakasleek, hemen ere errubrikak, galdetegiak presta ditzakete, iruzkinak, iradokizunak edo analisi kualitatibo eta kualitatiboak bideratzeko.\nIkaskideen iradokizunak eta zuzenketak balio berezia dute pedagogo batzuen ustez. Irakasleek heteroebaluazioan \"dena zuzentzeko\" joera izaten dute, ikaskideek, ordea, inportanteena ikusten dute, eta ez dira txikikeriekin konturatzen. Bestalde, maiz adhesio emozional handiagoa sortu ohi dute kideek, eta, aldaketa sakonak lortzeko egiten den talde terapian bezala, efektu handiagoa lortzen da kide askok esaten edo iradokitzen dutenarekin, \"goitik\", \"(bertikalki)\", ustezko jakintsu bakar batek (irakasleak) esaten duenarekin baino.\nAutoebaluazioa.\nGaldera irekiekin ere bideratu daiteke. Irakasleak galdetegi edo gidoi bat presta dezake eta ikasleek autoebaluazio txosten bat idatz dezakete.\nKoebaluazioa.\nEbaluazioa ekintza sozial modura ulertzen badugu, bestearen prozesuaren kontzientzia eta hausnarketa prozesuak partekatuak izango dira. Norberaren jardunak bestearengan duen eragina erregulatzea da helburua, eta alderantziz.\nKanpoko ebaluazioa.\nBadaude ebaluazioaz arduratzen diren erakundeak. Beste erakundeen lana ebaluatzen dute eta erakundeen arteko konparazioak egiteko aukera eskaintzen dute. Bilakaeren berri ematen dute.\nEbaluazio hezigarria, hezitzailea, batutzailea, eraikitzaile.\nAzken urteotan Europan hezkuntzari buruzko dokumentuetan maiz aipatu ohi da ikasleen ebaluazioa hezigarria, hezitzailea eta azken uneren batean, batutzailea ere izan behar duela.\nHezitzailea.\nEbaluazio hezitzailea prozesu planifikatu eta jarraitua da, ez da une jakin batean edo oso gutxitan praktikatzen den ekintza isolatua, eta ikasle eta irakasle guztiek erabiltzen dute, ikaskuntzan eta irakaskuntzan zehar, ikasleen ikaskuntzaren ebidentziak lortzeko eta erabiltzeko, ikasleek lortu nahi diren diziplina-emaitzak hobeto ulertzeko eta ikasleei beren burua zuzentzen laguntzeko.\nEbaluazio prozesual edo hezigarria.\nIkasleen ebaluazio prozesual edo hezigarriak, bere aldetik, ikaskuntza-prozesu osoaren garapen eta eboluzioaren berri ematea du helburu, prozesuan aurrera egin ahala hauteman litezkeen indargune nahiz ahulguneak unean uneko premietara egokitu eta, hori guztia aintzat hartuta, erabaki egokiak hartzeko.\nBatutzailea.\nIkasleen ebaluazio batutzaile edo finala Izaera egiaztagarria du. Ikastetxea bera arduratu daiteke ebaluazio batutzaile hori egiteaz, baina, zenbaitetan, kanpo-erakunderen batek har dezake bere gain lan hori. Ebaluazio-mota horretan oinarriturik hartzen dira erabaki-mota administratiboak: maila edo etapa bat gainditzen den, promozio-kontuak, titulazioa...\nIrakasleen ebaluazioa.\nIrakasleen prestakuntza hobetzeko ahaleginetan dabiltzanak, maiz irakasleen ebaluazioaren beharra aldarrikatzen dute.\nJos\u00e9 Antonio Marinak, esate baterako, honako zazpi parametro hauetan ahaleginak egin behar direla defendatu izan du, irakasle bat ebaluatzeko:\nIrakasleen ebaluazioa gai korapilatsutzat jotzen delako edo, hezkuntza sistema batzuetan Axularrek arbuiatuko lukeen modu batean gerorako utzi izan da historikoki.\nKalifikazioak.\nEbaluazio prozesu batean, une jakin batean egiten den neurketa baten emaitza izaten dira kalifikazioak. Gure hezkuntza sistemetan osagai kuantitatiboak eta kualitatiboak izan ohi dituzte. Kalifikazio kuantitatiboek honelako itxura izaten dute: 0, 1, 2, 3, ... 7, 8, 9, 10. A, A+, B, B+, C, C+... Kualitatiboek honelako sintagmak: oso gaizki, eskas, nahiko, ongi, oso ongi, bikain... Hobetu behar du XXX horretan, aurrerapen egokia... Kontuz XXX horrekin...\nKalifikazioak, gure hezkuntza sistemetan, buletinetan komunikatzen zaizkie ikasleei eta beren familiei, eta gorago aipatutako ohiko aldagai kuantitatibo eta kualitatiboekin batera, irakasleen oharrak gehitzen dira batzuetan, ezarritako kalifikazioren bat azaltzeko edo osatzeko.\nGure hezkuntza sistemetan ikasleei bakarrik ezarri ohi zaizkie kalifikazioak, hezkuntzako beste eragileei ez, nahiz eta noiz edo noiz eskatu egin diren irakasleentzako ebaluazio-kalifikazio prozesu batzuk ezartzea, edo ebaluazio prozesua hezkuntzako testuinguru zabalago batera hedatzea.\nBibliografia.\nor., 2010.\nHizkuntzen didaktikari lotuta egiten den ebaluazioaz ikus 2001eko Hizkuntzetarako Europako Erreferentzia Esparru Bateratua eta 2018. urtean hizkuntzen ebaluazio prozesuak hobetzeko eta eguneratzeko egin zen ahalegina: \"Common European Framework of Reference for Languages: Learning, teaching, assessment: Companion Volume with New Descriptors\"; \"Cadre europ\u00e9en commun de r\u00e9f\u00e9rence pour les langues : apprendre, enseigner, \u00e9valuer : Volume compl\u00e9mentaire avec de nouveaux descripteurs\", (oraingoz euskaratu barik); Consejo de Europa &gt; Ministerio de Educaci\u00f3n (2021), \"Marco com\u00fan europeo de referencia para las lenguas: aprendizaje, ense\u00f1anza, evaluaci\u00f3n\". (Volumen complementario). Servicio de publicaciones del Consejo de Europa: Estrasburgo. \"www.coe.int/lang-cefr\". "}
{"id": "128140", "revid": "880", "url": "https://eu.wikipedia.org/wiki?curid=128140", "title": "PPN", "text": ""}
{"id": "128155", "revid": "95298", "url": "https://eu.wikipedia.org/wiki?curid=128155", "title": "Aritz beraren adarrak", "text": "Aritz Beraren Adarrak Fernando Artola \"Bordari\"k 1982an idatzitako narrazio-liburua da. Bere anaia Rafaelekin batera idatzi zuen. Oroitzapen liburu bat da eta 1977an Hondarribiko Eleberri labur Saria irabazi zuen."}
{"id": "128157", "revid": "58701", "url": "https://eu.wikipedia.org/wiki?curid=128157", "title": "Goraintzi (Giza-alargunaren eskeintza)", "text": "Goraintzi (Giza-alargunaren eskeintza) Fernando Artola \"Bordari\" -k 1968an idatzitako olerki liburua da. Bere emaztea Henriette Cornu Duclos hil zenean idatzitakoa. Hogeitalau olerkiz osaturiko liburua da."}
{"id": "128160", "revid": "336", "url": "https://eu.wikipedia.org/wiki?curid=128160", "title": "Anseriformes", "text": "Anseriformes \"Aves\" klaseko ordena da, 150 espezie baino gehiago dituena. Horietatik 36 bizi dira Euskal Herrian.\nTaxonomia.\nAnseriformes eta Galliformes hegaztien ordenarik zaharrenetarikoak dira. Sailkapena, hala ere, ez dago guztiz finkatuta. Hona hemen:\nGastornithidae familia galduta batzuetan ordenaren barruan kokatua izan da. Era berean badaude zenbait fosil hemen sailkatuak izan direnak."}
{"id": "128164", "revid": "119347", "url": "https://eu.wikipedia.org/wiki?curid=128164", "title": "Canal Extremadura Televisi\u00f3n", "text": "Canal Extremadura Televisi\u00f3n Extremadurako Corporaci\u00f3n Extreme\u00f1a de Medios Audiovisuales (CEXMA) korporazio publikoaren telebista kate nagusia da. Katea 2001eko irailean sortu zen.\nTelebista kate hau generalista da. Bere aurrekontu xumeengatik FORTAko kide ez den erkidegoko telebista kate publiko bakarra da."}
{"id": "128165", "revid": "105290", "url": "https://eu.wikipedia.org/wiki?curid=128165", "title": "Betta splendens", "text": "Borrokalaria edo \"Betta\" arraina (\"Betta splendens\") Asia hego-ekialdean jatorria duen arraina da, etxekotzat estimatua.\nOso erraza da animalia hau etxean edukitzea berarentzat espezialki egindako janariak eta iragazkiak daudelako eta oso animalia bizia delako. Ezin dira bi ar batera eduki elkar akabatzen baitute. Hala ere beste arrainekin oso ondo konpontzen da.\nJatorrizko herrialdean ura beti 25,5\u00a0\u00b0C eta 28\u00bacren artean egoten da ura eta horregatik etxean edukitzeko berogailua behar da.\nHeldua denean 5cm luze dira emeak eta arrak berriz 7cm asko jota. Txikia denez, 8-10 litroko ontzian bizi daiteke, baina hobe da 15-20 litro izatea, eta gehiago ahal bada are hobeto."}
{"id": "128172", "revid": "1545", "url": "https://eu.wikipedia.org/wiki?curid=128172", "title": "La 8", "text": "La 8 Gaztela eta Leongo Castilla y Le\u00f3n Televisi\u00f3n korporazio publikoaren bigarren telebista katea da. Katea 2009ko martxoan sortu zen, kate nahiko berria dugu.\nKate honetan deskonexioak egiten dira probintzien arabera eta programazioa probintziaren arabera egokitzen da, albistegiak tokikoak izanik. Emititzen diren saioen artean ETB 2ko \"Date el bote\" dugu."}
{"id": "128173", "revid": "512", "url": "https://eu.wikipedia.org/wiki?curid=128173", "title": "Apodiformes", "text": "Apodiformes \"Aves\" klaseko ordena da, 438 espezie dituena.\nTaxonomia.\nHona hemen ordenaren barruan dauden familiak:\nSibley-Ahlquist taxonomian Trochilidae familiarenak ez daude ordena honen barnean, aldiz, bere orden dute: Trochiliformes izenekoa. Hala ere, sailkapen hori ez da guztiok onartua."}
{"id": "128175", "revid": "105290", "url": "https://eu.wikipedia.org/wiki?curid=128175", "title": "Arag\u00f3n TV", "text": "Arag\u00f3n TV edo Aragon Televisi\u00f3n Aragoiko Corporaci\u00f3n Aragonesa de Radio y Televisi\u00f3n korporazio publikoaren telebista kate nagusia da. Katea 2006ko apirilean jarri zen martxan.\n2005eko abenduan proba-fasean hasi zen emititzen. 2006ko otsailaren 25ean bere lehen emisioa eman zuen, Real Zaragoza-FC Barcelona partidua hain zuzen. Partidua amaitzean, proba-fasera itzuli zen berriro, apirilaren 21ean ofizialki eta jarraitasunez emititzen hasi zen arte."}
{"id": "128177", "revid": "105290", "url": "https://eu.wikipedia.org/wiki?curid=128177", "title": "TPA 2", "text": "Televisi\u00f3n del Principado de Asturias 2 edo TPA 2 Asturiasko Printzerriko Radiotelevisi\u00f3n del Principado de Asturias korporazio publikoaren bigarren telebista katea da. Katea 2005eko abenduan jarri zen martxan, baina oraindik bere programazioa ez dago definituta.\nTelebista kate honek TPAren eduki berdinak emititzen ditu, baina ordu bateko atzerapenarekin. LTDaren itzalaldira arte behintzat, ez dago programaziorik zehaztuta."}
{"id": "128178", "revid": "105290", "url": "https://eu.wikipedia.org/wiki?curid=128178", "title": "Aingeruen Andre Maria monasterioa", "text": "Aingeruen Andre Maria monasterioa Baztan bailarako (Nafarroa Garaia) Arizkun herrian dagoen komentu edo lekaimetxea da. Komentu hau klaratarren ordenakoa da eta Nafarroako Ondare Historiko gisa izendatu eta sailkatua dago.\nKokalekua.\nArizkungo herriguneko Txuputo karrikan dago, San Joan Bataiatzailearen elizatik hurbil.\nHistoria.\nJuan Bautista Iturraldek, Murillo el Cuendeko markesak, eta haren emazte Manuela Munarrizek sortu zuten klaratarren komentu hau. Iturraldek 30.000 dukadu baino gehiago bidali zituen Madrildik bere jaioterrira komentuaren eraikuntza ordaintzeko. Eraikuntza lanak 1731eko ekainaren 19an hasi ziren, Fausto Manso madrildar maisuaren diseinuari jarraituz, Erriberriko Juan Aldariaga frantziskotarraren eta Burgosko Francisco de Luis G\u00f3mezen laguntzarekin. Ezkurra anaiak, sortzez Donibane Lohizunekoak, arduratu ziren lana egiteaz. Monasterioa 1737an amaitu zen.\nEraikina.\nEraikin honen elementu aipagarriena Arizkungo kaletik bertara sartzeko duen atari ikusgarria da, apainduri eta irudiz ongi horniturik dagoena."}
{"id": "128179", "revid": "119347", "url": "https://eu.wikipedia.org/wiki?curid=128179", "title": "Seber Ormaza", "text": "Seberiano Ormaza Unamuno (Bermeo, Bizkaia, 1925eko maiatzaren 11 - Bermeo, 2010eko otsailaren 9a) euskal herritar politikari eta abestigilea izan zen. 1981eko Otsailan, Estatu Golpea eta egun gutxira, EAE-ANVko VI Biltzarra burutu zen Seber Ormaza izendatuz lehendakari eta Imanol Agirre idazkari nagusi. Alderdiak bere izaera irekia, abertzalea, sozialista eta demokratikoa berretzi zuen, eta Herri Batasunaren garrantzia azpimarratu zuen abertzale eta ezkertiarren topaleku, batze eta erreferentzia bezala. 1985. urtetik aurrera Herri Batasunaren mahai nazionaleko kidea eta Bizkaiko Batzar Nagusietan batzarkidea izan zen hautatua ezker abertzaleko zerrenda ezberdinen bitartez. Beranduago Gasteizeko Legebiltzarrerako hautagai aurkeztu baitzen. 2002tik 2007ra Eusko Abertzale Ekintzako ohorezko lehendakaria eta Komite Historikoko kidea izan zen.\nBermeon Herri Batasunako zinegotzia izan zen hainbat urtetan, 2007ko udal hauteskundeetan EAE-ANVko zerrendetan ere eman zuen izena. Zerrenda hau legez kanpo utzi zuen arren Espainiako Auzitegi Nazionalak, EAE-ANV alderdiak bozketak igo zituen alderdi bakarra izan baitzen, 3 zinegotzi lortuz 1400 bozkei esker, baina PNVk eta EAk euren artean banatu zituzten zinegotziak (2 PNVk eta 1 EAk). Urte bardinean omendua izan zen herriko jaien bezperan (Irailaren 7an) herritarrengandik bere bizi guztian Euskal Herriaren alde egindako lanagatik, eta izandako ausardia eta adoreagatik.\nNahiz eta lan ugari egin izan Frankismo garaian, bere lan politiko ezagunena diktadorea hil ondoren izan zuen islada, EAE-ANVko lehendakaria zenetik aurrera. Bere mitinetan argi eta garbi uzten zituen zeintzuk ziren EAE-ANVren oinarriak, herri zapaldu baten independentzia eta langileen eskubideen aldekoa. Urtero izan da EAE-ANVko bozeramailea Albertia mendian (Legutio) 1936. urtean bertan borrokatutako eusko gudarien omenez \"atzo eta gaurko gudarien alde\" lemapean.\nSeberren mezu historikoek gaur egunean oraindik ere izugarrizko balioa dute, izan ere betidanik aldarrikatu izan du Euskal Herri bateratua, herritarrek egina, eta horretarako ezinbestekoa zela norberaren interesak alde batera ustearena eta berau lortzearena; \u00abLehenengoa aberria eta gero alderdia\u00bb. Lorpen horretarako argi eta garbi baztertzen zituen kapitalismoa, Opus Dei edota PNVren baloreak, nahiz eta garai beltzeneetan PNV bezalako alderdiarekin eta beste hainbat mota desberdinetako erakundeekin batera borrokatu izan Euskal Herriaren aldeko independentzia eta burujabetza lortzeko, bai guda zibilean eta Frankismo garaian ere.\nLanak.\nAbestiak.\nEuskal biotz iturmina,\nodolgorriagas egi\u00f1a.\nZenbatez ederrago zu,\nseme zintzoak bagi\u00f1a.\nGurutz orlegiz egi\u00f1a,\ngure lurra da bardi\u00f1a.\nBerak ernezun euskara,\ngure bizotz baren mui\u00f1a.\nGuritz zuriagas egi\u00f1a,\ngudariaren estalki\u00f1a.\nBildu gaizazu aspian,\nbiar eriotz bagi\u00f1a.\nGure herriaren adi\u00f1a,\nizan ziatez ikurri\u00f1a.\nAskatasuna zaintzeko,\nzu bai zerate egi\u00f1a."}
{"id": "128180", "revid": "9246577", "url": "https://eu.wikipedia.org/wiki?curid=128180", "title": "Axolot", "text": "Axolota (Ambystoma mexicanum), nahuatletik \"axolotl\", euskaraz \"uretako mamua\", Mexikoko Cochomilco lakuan bizi da. Urodelo mozkote eta sendoa da. 25-30 zentimetro luze da. Buruaren atzean haizemaile ematen duten hiru brankia adar ditu. Gorputzaren hegalak lautuak dekoz, baita buztana ere, baina azken hori bertilkalki, goi eta berehaldean azal-tolesdura bi ditu. Desagertzeko arrisku kritioan dago bere habitata galtzen ari delako, gainustiapenagatik, kutsaduragatik eta bere kontsumoagatik.\nTaxonomia.\n\"Ambystomaidae\" familiakoa da. Hasieran \"Gyrinus mexicanus\" generokoa zela esaten zen, baina gaur egun \"Ambystoma\" generokotzat hartzen da. Ere, hasieran, arrabio tigreen (\"Ambystoma tigrinum)\" bat zela metamorfosia egin ez zuena esaten zen. Gaur egun espezie desberdinak dira.\nDeskribapena.\n18-27 hilabetekaz 15-35cm artean neurtzen dabe, 23cm-ak normalena izaten dena eta 30cm-tik gora arraroa. Zapaburuen eta caudaten ezaugarri tipikoak dekoz: hiru zakatz kanpoaldean eta hegats bat buruko atzeko partean kloakararte doana. Gelatinaren antzekoa da, lau hanka, buztan luze bat, begi txikiak betazal gabekoak eta aho handi bat irribarre baten itxurarekin dekoz. Anfibio hau ornoduna da.\nKolore ohikoenak.\nAxolotek lau pigmentazio gen dituzte; mutatzen direnean kolore aldaketa dezberdinak eukin ahal dabez. Axolot Basatiak marroi kolorekoak izaten dira, oliba-kolore berdearekin eta urre koloreko orbanekin. Hauek dira mutazio batetik eratorritako axolotek sei kolore ohikoenak:\nBiologia.\nUgalketa.\nAnimaliaren ugalketa garaia azarotik ekainera bitartean da, urte bat dekotenean hasten da. Arrak usain berezia botatzen du kloaka-guruinetatik emea erakartzeko. Horren ostean, arrak espermatozoideak jarri eta emeak kloaka-ezpainekin batzen dituz."}
{"id": "128182", "revid": "7398", "url": "https://eu.wikipedia.org/wiki?curid=128182", "title": "Ambystoma mexicanum", "text": ""}
{"id": "128183", "revid": "336", "url": "https://eu.wikipedia.org/wiki?curid=128183", "title": "Sorbeltz arrunt", "text": "Sorbeltz arrunta (\"Apus apus\"), apodidae familiako hegazti espeziea da. Uda Hegoaldeko Europan edo Asian pasa ondoren, baita Euskal Herrian ere, neguan hegoaldeko Afrikan bizi da.\n16-17\u00a0cm luze da eta hegoek 38-40\u00a0cm luzera dute ditu. Lumak marroi-beltzaxkak ditu, kokotseko txingola zurixka izan ezik. Hegan egitean, boomerang edo igitai itxura dute. Bizkaieraz, meletxiko esaten zaio.\nBizitzaren zatirik handiena airean pasatzen dute. Hegan doazela, jan \u2014han aurkitzen dituzten intsektu kopuru handiak jaten dituzte\u2014, lo eta ugaldu egiten dira. Lurrean kumatzeko soilik kokatzen dira, arrautzak errun eta kumeak elikatzeko. Egunean zehar, anitz kilometrotako hegaldiak egin ditzakete, intsektu-hodeien bila. Habia egiteko ere materialak airean hartzen dituzte. Bizi modu hegalarira erabat egokituta daude, hanka labur-laburrekin eta hego indartsuekin; enarek baino luzeagoak. \nItxurarengatik enarekin nahasten diren arren, talde desberdinetako hegaztiak dira sorbeltzak (\"apodiformeak\"); gainera, enarek baino arinago eta ahaltsuago egiten dute hegan. \nSorbeltz arrunta, beste sorbeltzekin alderatuta (sorbeltz arrea eta malkar-sorbeltza), bere kolorearengatik ezagun da, goitik zein behetik beltz-beltza baita, eztarria argixeagoa bada ere (hegan nekez nabari daitekeena)."}
{"id": "128184", "revid": "1545", "url": "https://eu.wikipedia.org/wiki?curid=128184", "title": "Apus apus", "text": ""}
{"id": "128188", "revid": "1545", "url": "https://eu.wikipedia.org/wiki?curid=128188", "title": "Uretako zozo", "text": ""}
{"id": "128189", "revid": "105290", "url": "https://eu.wikipedia.org/wiki?curid=128189", "title": "IB3", "text": "IB3 Televisi\u00f3 Balear Uharteetako Ens P\u00fablic de Radiotelevisi\u00f3 de les Illes Balears korporazio publikoaren telebista kate nagusia da. Katea 2005eko martxoan jarri zen martxan.\nKate hau Balearrera (Katalan) hutsean emitizen da. 2009tik telebista kate hau Kataluniako lau probintzietan ere ikusgai dago Lurreko Telebista Digitalaren bitartez."}
{"id": "128192", "revid": "56983", "url": "https://eu.wikipedia.org/wiki?curid=128192", "title": "La 7 (Murtziako Eskualdea)", "text": "La 7 Murtziako Eskualdeko Radiotelevisi\u00f3n de la Regi\u00f3n de Murcia korporazio publikoaren telebista kate nagusia da. Katea 2006eko udaberrian sortu zen."}
{"id": "128194", "revid": "119347", "url": "https://eu.wikipedia.org/wiki?curid=128194", "title": "Canal Nou", "text": "Canal Nou Valentziako Erkidegoko Radiotelevisi\u00f3 Valenciana korporazio publikoaren telebista kate nagusia izan zen. Katea 1989eko urrian jarri zen martxan, Valentziako Autonomia Erkidegoko Estatutua onetsi ondoren. 2013ko azaroaren 29an emititzeari utzi zion, Valentziako Generalitateak itxi ondoren.\nFORTAra afiliatuta zegoen, kate autonomiko gehienak bezalaxe. Katea valentzieraz eta gaztelaniaz emititzen zuen, bien artean txandakatuz."}
{"id": "128195", "revid": "1340", "url": "https://eu.wikipedia.org/wiki?curid=128195", "title": "IB3 Televisi\u00f3", "text": ""}
{"id": "128196", "revid": "119347", "url": "https://eu.wikipedia.org/wiki?curid=128196", "title": "Zubiria jauregia (Arraioz)", "text": "Zubiria jauregia Nafarroako Baztan eskualdean dagoen Arraioz herriko dorretxe edo jauregia da. Arraioz herrigunean sartu eta Baztan ibaia zeharkatzen duen zubiaren aldamenean dago. Bertatik Jauregizarrea dorretxea ere ikus liteke.\nHistoria.\nErdi Aroko Nafarroako Erresumako antzinako leinu familia baten leinu-etxea da.\nEraikina.\nKubo sendo handi baten itxurako eraikina da. Lau haizetako teilatua du eta gainaldean aldamenean duen Jauregizarrea dorretxeak duen usategiaren antzekoa du. Gaur egun zaharberritua eta egoera oso onean dago.\nBaztan ibaira begira dagoen egurrezko balkoikada bat ere badu."}
{"id": "128202", "revid": "201", "url": "https://eu.wikipedia.org/wiki?curid=128202", "title": "Axolotl", "text": ""}
{"id": "128203", "revid": "201", "url": "https://eu.wikipedia.org/wiki?curid=128203", "title": "Axolote", "text": ""}
{"id": "128208", "revid": "880", "url": "https://eu.wikipedia.org/wiki?curid=128208", "title": "Garapen iraunkorra", "text": ""}
{"id": "128213", "revid": "336", "url": "https://eu.wikipedia.org/wiki?curid=128213", "title": "Tributu", "text": "Tributuak administrazio publikoak alde bakarrez eta derrigorrez ezartzen dituen diruzko prestazioak dira. Gastu publikoak sostengatzeko beharrezkoak diren diru-sarrerak dira ogasun publikoarentzat\nTributuak pertsona fisiko eta juridikoei ezartzerako orduan printzipio ezberdinak hartzen dira aintzat:\nIruzurrari buruz, eragile askoren arteko autokontrola ezinbestekoa da alor honetan, hots, zergadun bati ekintza bat aitortzea komeni ez zaionean, harremana duen besteri komenigarria izatea bihurtzea. Adibidez, etxebizitza alogera baten ordaintzean, alokatzaileari diru-sarrera aitortzea komeni ez badakioke ere, maizterrari komenigarria suerta dakioke, zerga murrizketa bat lor dezakeelako. Iruzurra ekiditea zail samarra denean, isun eta zehapen ugari definitzen dituzte arautegiek, non iruzurra egitearen ondoriozko zerga aurreztea, isuna bera baino baxuagoa izan ohi den.\nTributu motak.\nEstatuetako zerga-sistema gehienetan hiru tributu-mota bereizten dira: zergak, tasak eta kontribuzio bereziak.\nZergak.\nAdministrazio Publikoak zerbitzu bat prestatzea edo jarduera bat garatzea ez da beharrezkoa tributu bat zerga bat bezala definitzeko. Hau da, ez du inolako kontraprestaziorik edo eskubiderik ematen.Zergetako zerga egitatea, negozio, ekintza edo gertaerak zehazten du, zeinak zergadunaren kontribuzio-gaitasuna agerian uzten duen.\nTributu guztietatik garrantzitsuenak dira, izan ere, diru-bilketa publikoaren portzentaje handiena suposatzen dute. Hauen artean besteak beste, PFEZ, BEZ, Sozietate Zerga, Ondare Zerga, Dohaintza eta oinordetza zerga, Zerga bereziak (erregai, tabako eta alkoholaren gainean besteak beste)\u2026 ditugu eta hauek, aldi berean Zerga Zuzen eta Zeharkakoen artean bereizten dira.\nTasak.\nOrokorrean, hurrengo gertaerengatik gauzatzen dira tasak eta prezio publikoak:\nAdibide gisa, Hizkuntza Eskola Ofizialetako eta Administrazio Publikoetako argitalpenen prezio publikoak, edo estolderia, lizentzia eta tituluak lortzeko tasak daude.\nKontribuzio bereziak.\nObra publiko edo zerbitzu publikoak zabaltzeagatik, norbanako baten ondarearen balio handitzea edo etekina sortzen denean."}
{"id": "128214", "revid": "17", "url": "https://eu.wikipedia.org/wiki?curid=128214", "title": "Tributuak", "text": ""}
{"id": "128216", "revid": "2241", "url": "https://eu.wikipedia.org/wiki?curid=128216", "title": "Gaelera (argipena)", "text": "Gaelera terminoak hizkuntza hauei egin dieke erreferentzia:"}
{"id": "128233", "revid": "11782", "url": "https://eu.wikipedia.org/wiki?curid=128233", "title": "Patrick Queheille", "text": ""}
{"id": "128245", "revid": "11782", "url": "https://eu.wikipedia.org/wiki?curid=128245", "title": "Etxahun Barkoxe", "text": ""}
{"id": "128246", "revid": "336", "url": "https://eu.wikipedia.org/wiki?curid=128246", "title": "Charadriiformes", "text": "Charadriiformes \"Aves\" klaseko ordena da, 351 espezie dituena. Gehienak itsasotik hurbil bizi badira ere, badaude basamortu edo basoetan bizi diren espezieak.\nTaxonomia.\nHona hemen ordenaren barruan dauden azpiorden eta familiak:"}
{"id": "128247", "revid": "1545", "url": "https://eu.wikipedia.org/wiki?curid=128247", "title": "Laridae", "text": ""}
{"id": "128250", "revid": "11782", "url": "https://eu.wikipedia.org/wiki?curid=128250", "title": "Francis L\u00f3pez", "text": ""}
{"id": "128254", "revid": "336", "url": "https://eu.wikipedia.org/wiki?curid=128254", "title": "Ciconiiformes", "text": "Ciconiiformes \"Aves\" klaseko ordena da, 116 espezie dituena.\nTaxonomia.\nOrdena honen taxonomia eztabaidatsua da oso. Clementsen esanetan, familia hauek besterik ez daude:\nBesteek, berriz, orden zabalagoa dela uste dute, honako familiak barnean izanik:"}
{"id": "128262", "revid": "58701", "url": "https://eu.wikipedia.org/wiki?curid=128262", "title": "La casa de Bernarda Alba", "text": "La casa de Bernarda Alba (\"Bernarda Albaren etxea\") hiru ekitalditan banatutako antzezlana da, Federico Garc\u00eda Lorcak idatzitakoa, antza denez 1936an, eta 1945ean estreinatutakoa Buenos Airesen.\nAntzezlan honek Bernarda Albaren istorioa kontatzen du, 60 urterekin bigarren aldiz alargundu ostean hurrengo 8 urteetan goitik-behera doluz jantzita bizitzea erabakitzen duena. Pertsonaiaren ezaugarririk nabarmenena haren erlijio-fanatismoa izan daiteke. Berarekin batera bost alaba bizi dira, Angustias, Magdalena, Amelia, Martirio eta Adela. Emakumeen abizena sinbolikoa da eta sexu-garbitasuna adierazten du. Bestela, lan osoan zehar gizonezko pertsonaiarik ez da agertzen eszenatokian.\nFuntsean lan honetan bi ideologia ezberdinen arteko borroka gertatzen da: Bata, autoritarioa, Bernardaren partez egina. Bestea, askatasunarena, Adela, Martirio eta Maria Josefaren partez egina."}
{"id": "128263", "revid": "880", "url": "https://eu.wikipedia.org/wiki?curid=128263", "title": "Giza eskubideen aldarrikapen unibertsal", "text": ""}
{"id": "128269", "revid": "512", "url": "https://eu.wikipedia.org/wiki?curid=128269", "title": "Farewell to Ireland", "text": "Farewell to Ireland (euskaraz \"Agur Irlandari\") irlandar doinu edo reel herrikoi zaharra da. Ohikoena tin whistle (\"letoizko txistua\") jotzea da, halere bertsio ugari dituenez hainbat musika tresnekin jotzea ere ohiko bilakatu da: biolina, gaita, banjoa... Doinu hau musika talde ugarik jo ohi dute, bai Irlandakoak nahiz zeltiar musika jo ohi duten musika talde atzerritarrek ere."}
{"id": "128271", "revid": "336", "url": "https://eu.wikipedia.org/wiki?curid=128271", "title": "Hit the Road Jack", "text": "Hit the Road Jack (euskaraz literalki \"Hartzak errepidea Jack\", halere benetako esanahia gutxi gorabehera \"Gal Hadi Jack\" edo \"Joan Hadi Hortik Jack\") Ray Charles musikariaren abesti itsaskor eta ezaguna da. Musika talde ugarik jo izan dute, Hollywoodeko filma askotako soinu bandetan ere agertu izan ohi delarik.\nBehin eta berriz errepikatzen den bere ingelesezko lelo nagusiak honela dio: \"Hit the road Jack/and don't you come back no more/no more/no more\" (euskaraz \"Gal hadi Jack/eta ez hadi itzuli inoiz gehiago/inoiz gehiago/inoiz gehiago)."}
{"id": "128272", "revid": "646", "url": "https://eu.wikipedia.org/wiki?curid=128272", "title": "Omega-3", "text": "Omega 3 gantz-azido mota da, kate luzekoa, eta asegabea (insaturatua). Omega 3 izenarekin hainbat gantz-azido daude (esaterako, azido alfa-linolenikoa -18 karbono dituena- edo azido eikopentaenoikoa -20 karbono dituena-). Mota honetako gantz-azidoak poliasegabeak dira. \nOmega 3 taldeko gantz azidoei esentzialak deritze, gure gorputza ez baita gai sintetizatzeko, eta dietaren bitartez hartu behar direkako (aminoazido esentzialen antzera) . Omega 3 asko duten janarien artean honako hauek aipa daitezke: arrain urdinak (izokina, hegaluzea, antxoak, sardinak...), intxaurrak, lihoa eta Salvia hispanica landareen garauak eta soja.\nOmega 3 gantz azidoek funtsezko zeregina dute zelula mintzaren sortze prozesuan. Horretaz gain, iturri energetikoa dira eta immunitate-sistema zein nerbio-sistemaren funtzionamendu zuzenerako ezinbestekoak dira.\nOsasun-onurak.\nUgariak dira: "}
{"id": "128273", "revid": "7398", "url": "https://eu.wikipedia.org/wiki?curid=128273", "title": "Omega 3", "text": ""}
{"id": "128279", "revid": "56334", "url": "https://eu.wikipedia.org/wiki?curid=128279", "title": "Dominika Rekalt", "text": "Dominika Rekalt (Altzabeheti, Zuberoa 1959 - ) idazle eta kazetari zuberotarra da. Ttittika izenez ere ezaguna da.\nBiografia.\nAltzabehetikoa, Jean-Pierra Rekalt pastoral errejentaren anaia da.\nLanbidez irrati esataria da Xiberoko Botzan eta hor ahoz ere duen hizkuntza-aberastasuna erakusten du.\nAntzezle lanetan ere ikusi ahal izan dugu, \"Isiltasunarekin solasean\" eta beste obra batzuetan \"Tokia\" antzerki-taldeko kide gisa. Zinemarako, \"Gartxot\" film laburra eta \"Xora\" film luzea egin ditu.\nLanak.\nHerri-antzerkian kokatzen diren bi lanen egilea da momentuz:\nDavantek bere erreferentziazko antologian lehen bi lanetako zati batzuk jaso zituen."}
{"id": "128281", "revid": "201", "url": "https://eu.wikipedia.org/wiki?curid=128281", "title": "Krzysztof Kieslowski", "text": ""}
{"id": "128282", "revid": "336", "url": "https://eu.wikipedia.org/wiki?curid=128282", "title": "John Dalton", "text": "John Dalton (1766ko irailaren 6a \u2013 1844ko uztailaren 27a) Ingalaterrako kimikaria, fisikaria eta meteorologoa izan zen. Manchesterko unibertsitatean fisika eta kimika irakatsi zuen urte askotan. Ikusmenean bazuen akats bat, diskromatopsia edo koloreak bereiz ezina. Berak deskribatu eta aztertu zuen \"daltonismo\" izen arruntez ezagunago den arazo hori. Fisikan gasei buruzko ikerketak sakondu zituen, meteorologiatik abiatuz. Bere izena daraman legea finkatu zuen. \"New System of Chemical Philosophy\" (1808) liburuan atomoaren teoriaren oinarriak finkatu zituen, gaur egun ezagutzen diren bezala.\nBizitza.\nEhule apal baten semea, Cumberlanden jaio zen, Ingalaterran. Bere herrixkako eskolan hasi zen eta hainbeste aurreratu zuen denbora gutxian, ezen, hamabi urterako eskolako maisu bihurtu baitzen. Handik zazpi urtera eskolako zuzendari egin zuten. 1793an, Manchesterrera joan zen bizitzera eta han bizi izan du zen geroztik. Matematika, fisika eta kimika irakasten zituen ikastetxe batean. Hala ere, obligazio horiek bere azterketa zientifikoak egiteko eragozpen zirela iritzi zionean, postua bertan behera utzi eta ikasleei matematika eta kimika irakasten hasi zen klase pribatuen bitartez bere gastuei aurre egin ahal izateko.\nEz zen ezkondu eta modu xume eta apalean bizi izan du zen beti, baita ospea izan zuenean ere. Lehen azterketa zientifikoak meteorologiaren alorrean garatu zituen eta bizi guztian izan zuen zaletasun hori: egunero jasotzen zituen tenperatura, presio barometriko edo plubiometria datuak. John Dalton izan zen koloreetarako itsutasuna deskribatu zuen lehenengoa, berak ere jasan baitzuen. Kuakero konbentzitua, Daltonek beti arropa xume eta ilunak janzten zituen. Horregatik, bere lagunak harriturik geratu ziren, 1832an, Gilen IV.a aurkeztu behar ziotela eta, janzkera eskarlataz azaldu zenean. Daltoni, ordea, gris iluna iruditu zitzaion eta kezka handirik gabe joan zen erregea ikustera.\nEkarpen nagusiak.\nDaltonen legea.\nGas nahasketa batek eragiten duen presioa eta gas horietako bakoitzak bere aldetik, nahasketaren bolumen bera harturik, eragingo lukeen presioen batuketa berdinak direla dioen kimikako legea da. Beraz, gas nahasketa batean presio bateratua eta osagai bakoitzaren banakako presioen batuketa berdinak dira.\nAtomoen teoria.\n1803an formulatu zuen Daltonek atomoen teoria. Esan zuen, gai osatuak, elementu desberdinen atomoen konbinazioz eratzen direla, zenbaki txiki osoek definitutako proportzioetan, baina ez zuen metodo fidagarririk atomoen konbinazio erlazioak zehaztu ahal izateko. Egoera horretan, uste izan zuen, bi elementuz \u2013A eta B\u2013 osatutako konposatu batean, gai osatuaren formulak ahalik eta bakunena izan behar zuela: AB. Horretan oinarriturik, eta euren artean konbinatzen ziren zenbait elementuren masa atomikoak kontuan hartuta, lehenengo masa atomiko erlatiboak kalkulatzeko gai izan zen. Hala ere, gai osatuen formulei buruzko haren usteak ez ziren beti zuzenak izan. Adibidez, uste zuen uraren formula HO zela eta beraz, bere taulako zenbait masa atomiko gaizki kalkulatuak zeuden."}
{"id": "128283", "revid": "119347", "url": "https://eu.wikipedia.org/wiki?curid=128283", "title": "Edmond Halley", "text": "Edmond Halley (Londres, Ingalaterra, 1656ko azaroaren 8a \u2013 1742ko urtarrilaren 14a) astronomoa, geofisikaria, matematikaria, meteorologoa eta fisikaria izan zen.\nGaztetik izan zuen interesa astronomiaren gainean. Santa Helena uhartera joan zen hego hemisferioko zerua aztertzera. Lan horren ondorioak \"Catalogus stellarun australium\" argitaratu zuen Londresen 1679an.\nIsaac Newtonen laguna, Halley berak bultzatu zuen \"Principia Mathematica\" idaztera, eta probak zuzentzeko ardura hartu zuen.\nRoyal Society delakoan sartu zen Santa Helenatik itzulita. Newtonen grabitazioaren teorian oinarrituta, kometa baten orbita kalkulatu zuen lehen aldiz (1682), eta iragarri zuen 1758an berriro zela itzultzekoa. Haren omenez \"Halley\" izena jarri zitzaion kometari.\n1720an Greenwicheko Errege Behatokiko buru izendatu zuten."}
{"id": "128285", "revid": "201", "url": "https://eu.wikipedia.org/wiki?curid=128285", "title": "Cu", "text": ""}
{"id": "128286", "revid": "95142", "url": "https://eu.wikipedia.org/wiki?curid=128286", "title": "Pb", "text": "Pb siglekin gauza ezberdinak ezagutzen dira:\nEta PB siglekin:"}
{"id": "128290", "revid": "105290", "url": "https://eu.wikipedia.org/wiki?curid=128290", "title": "Motor", "text": "Motorra (latinetik \"m\u014dtor\", \"eragilea\"/\"mugitzailea\") energia ez-mekanikoa (adibidez eolikoa, kimikoa, elektrikoa, termikoa) energia mekaniko bihurtzen duen gailua da.\nMotak.\nHainbat mota daude, ohikoenak:\nHistoria.\nLehenengo motorrak.\nTeknologiaren historian, gizakiak hainbat modu izan ditu energia iturriak sortzeko. Gai hau garatzen joan zen heinean, erabiltzen ziren moduak gero eta hobeak izan ziren. Honela, lepoko obalatua zuen arnesetik, motorretaraino heldu ahal izan zen.\nLehenengo iturria, zalantza barik, norberaren gorputza izan zen. Inguruko animaliei begiratuz, haien indarra erabili zitekeela konturatu ziren, eta gurdi-abereak erabili zituzten.\nAbereak gurdiei nahiz beste edozein kargari lotu ahal izateko, lepoko obalatua zuen arnesa erabiltzen hasi ziren VIII. mendeko amaieran. Honen bidez, animalien indarra lau aldiz handiagotzen zen. Antzinatean bi lepoko bereizten ziren:\nNekazaritzarako, produktuak ureztatzea oso garrantzitsua zen eta izugarrizko lana izaten zen txanbilak banan banan betetzea eta ureztatzen ibiltzea. Lan hori aurrezteko, gurpil handia izenekoa eraiki zen (berorren zati bat uretan sartuta zegoen), eta kanpoaldean txanbilak lotu zitzaizkion.\nGizaki edo animalien indarraz baliatuz biratzen zuen eta txanbilak urez betetzen joaten ziren. Modu honen bidez, nekazaritzak aurrerapen ikaragarria izan zuen.\nEnergia gisa ura baliatzea ez zen Erdi Aro arte hedatu. Hala eta guztiz ere, badira testigantza arkeologikoak eta idazkiak ura indar eragile gisa Antzinarotik erabiltzen zela erakusten dutenak. Jadanik K.a 25. urtean, Vitrubiok gurpil bertikaldun errota bat deskribatzen zuen sistematikoki. Hasiera batean, ura goititzeko egina zen tramankulua, laster mugimendua energia bilakarazteko gai izan zen. Aitzindari teknologiko hori benetako iraultza izan zen gizakiarentzat, geroago lurrunarekin, elektrizitatearekin edo energia atomikoarekin gertatuko zen bezalaxe.\nUr-errota hedatzea Behe Inperio Erromatarraren eskulan eskasiarengatik izan zitekeen, eta VIII. eta IX. mendeen inguruan errotu zen, bereziki Iberiar penintsulan; musulmanek egokitu eta hobetu zituzten emaitza ezin hobeekin. Nafarroako errota hidraulikoei buruzko lehenbiziko idatzizko erreferentzia 841-842. urteetakoa da; izan ere, orduan gaur egungo Erribera aldeko zenbait errota borroka musulmanetan suntsitu zituztela azaltzen baita.\nAsmakizun horietako oinarrizko elementu teknikoa gurpil hidraulikoa edo \"machinaria molae aquariae\" da. Leku-espazio batean edo bestean kokatua egoteak funtsean bi motako errotak bereizten ditu, eta honako desberdintasun hauek daude:\n1826.urtean, B\u00e9niot Fourneyron izeneko ingeniari frantses gazteak (1802-1867) diseinu lehiaketa irabazi zuen lehenengo turbinarekin, eta 6.000 libera irabazi zituen. Ordutik hona izugarrizko garapena izan da eta energia lortzeko modu bikaina denez gero, gaur egun energia elektrikoa sortzeko erabiltzen da batez ere; zentral hidroelektrikoetan hain zuzen ere.\nNabigazioan haizea erabiltzea, agian, energia aprobetxatzeko lehenengo moduetakoa izango zen. Ondoren, errotak mugitzeko VII. mendean hasi ziren haizea erabiltzen. Europan, berriz, horri buruzko lehenengo aipamenak XII. mendekoak dira.\nGaur egun, haize-energiaren erabilera nagusia elektrizitatea sortzea da. Sorgailu eoliko edo haize-errotek, haizearen energia zinetikoa erabiliz, sorgailu elektriko baten ardatza birarazten dute palak birarazita.\nAerosorgailuak norberaren erabilerarako izan daitezke, edo sare elektriko orokorrera konektatuta egon daitezke.\n70eko hamarkadako petrolio-krisiaren eraginez hasi ziren haize-energiaren ustiapenaren inguruko ikerketa sakonak. Eta azken urteotan izugarrizko garapena izan du. Gaur egun, energia berriztagarrien % 33 energia eolikotik dator.\nEnergia mota hau ekoizteko dauden parke eolikoen kokapenaren arabera, bi motatakoak desberdindu ahal ditugu:\nZientzia eta teknologia.\nGalileoren eta Newtonen (1642-1727) lanetan oinarrituz, Zientziarekin azalpenak lortzen saiatzen hasi ziren. Horren ondorioz, Teknologia sortu zen; Teknologian, Zientziaren ikuspegitik ikertu eta babesten ziren ekintza tekniko guztiak.\nEkintza teknologiko hau honetan oinarritzen da: zientzia esperimentaletan izandako arrakasta nahiz porrot teknikoen azalpenak bilatzean (zientzia esperimentalak filosofia natural izenarekin ezagutzen ziren orduan); ekintza teknikoaren bidez, gainera, azalpen horiek berrikuntza teknikoak proposatzeko aplikatu ziren. Horri guztiari esker, Zientziak eta Teknikak aurrerakada itzela izan zuten, eta makinen garapena ere izugarria izan zen.\nGaur egun, motorren erabilera guztiz ohikoa da teknologiaren edozein arlotan: automobilismoan, motoziklismoan, informatikan, etxetresna elektrikoetan..."}
{"id": "128291", "revid": "201", "url": "https://eu.wikipedia.org/wiki?curid=128291", "title": "Motorra", "text": ""}
{"id": "128297", "revid": "11782", "url": "https://eu.wikipedia.org/wiki?curid=128297", "title": "Ttittika Rekalt", "text": ""}
{"id": "128298", "revid": "11782", "url": "https://eu.wikipedia.org/wiki?curid=128298", "title": "Dominika Recalt", "text": ""}
{"id": "128299", "revid": "11782", "url": "https://eu.wikipedia.org/wiki?curid=128299", "title": "Titika Rekalt", "text": ""}
{"id": "128300", "revid": "11782", "url": "https://eu.wikipedia.org/wiki?curid=128300", "title": "Dominique Recalt", "text": ""}
{"id": "128301", "revid": "56334", "url": "https://eu.wikipedia.org/wiki?curid=128301", "title": "Motor termiko", "text": ""}
{"id": "128302", "revid": "11782", "url": "https://eu.wikipedia.org/wiki?curid=128302", "title": "Rudy Hirigoyen", "text": ""}
{"id": "128303", "revid": "512", "url": "https://eu.wikipedia.org/wiki?curid=128303", "title": "Terry Woods", "text": "Terry Woods (Dublin, 1947ko abenduaren 4a) irlandar folk musikaria da, mandolina eta zitara jotzen nabarmendu izan da. Folk-rock talde ezagunen ohiko kide izan da: The Pogues, Steeleye Span, Sweeney's Men eta, denbora gutxiagoz, Dr. Strangely Strange. Steeleye Span taldeko kide sortzailea, Gay bere emaztearekin batera musikari bikote gisa bezala ere jardun dute. Gaur egun bere berezko taldea ere badu, The Woods Band.\nWoods musikaria The Pogues taldearekin batera beren berragerpen emanaldietan jo izan du."}
{"id": "128305", "revid": "512", "url": "https://eu.wikipedia.org/wiki?curid=128305", "title": "Viva la Quinta Brigada (abestia)", "text": "Viva la Quinta Brigada (euskaraz \"Gora Bosgarren Brigada\") Christy Moore abeslari irlandarrak sortutako abestia da. Bere gaia 1936ko Espainiako Gerra Zibilean parte hartu zuten irlandarren nondik-norakoak dira: bai Espainiako Bigarren Errepublikaren alde (Frank Ryan eta Irlandar Bosgarren Brigada) nahiz Francisco Franco diktadorearen alde (Eoin O'Duffy eta Ator Urdinak) borrokatu ziren irlandarrak aipatzen dira, nahiz eta abestia bera Errepublikarren aldekoa zen Irlandar Bosgarren Brigadaren aldeko gorazarre garbia den. Abestia bera Espainiar Gerra Zibilean zehar Connolly Column gudarostean parte hartu zuen Michael O'Riordan beteranoaren bizipenetan oinarrituta dago.\nAbestian zehar errepikatzen den lelo nagusiak honela dio:"}
{"id": "128306", "revid": "119347", "url": "https://eu.wikipedia.org/wiki?curid=128306", "title": "Rudy Hirigoien", "text": "Rudy Hirigoien edo Hirigoyen (Lekorne 1919ko abuztuaren 29a - Lyon 2000ko urriaren 24a) Lapurdin jaiotako abeslari lirikoa zen.\nBiografia.\nHastapenak.\nLekornen 1919an jaio zen baina gurasoek Parisera emigratu zuten 1927an. Diotenez betidanik izan zituen gogoan herri lapurtarreko umetako pilota partidak eta dantzak. Ama, bestalde, bretoia zuen.\nAita sukaldaria zenez semea ostalaritza mundutik abiatzea nahi zuen eta bere lehen lanbidea \"Georges V\" hotelean topatu zuen. Lau urtez ile-apaintzaile ere aritu zen.\nMusikan ikasketarik izan gabe baina txikitatik izugarrizko zaletasuna izanik, 1938an irratietan burututako bi kantu lehiaketa irabazi zituen eta 1939an lehen geratu zen Operaren eta Op\u00e9ra-Comique Antzokiaren lehiaketan; Pucciniren \"La Boh\u00e8meren\" doinu bat (\"Que cette main est froide\") kantatuz ehun lehiakide atzean utzi zituen.\nBeraz, asmorik izan gabe bere dohainengatik abeslari karrera profesionala egingo zuela aurreikusten hasi zen.\nIbilbide profesionala.\n1939an Bigarren Mundu Gerrarako mobilizatuta, preso hartu eta 1941ean askatu zuten.\n\"Ch\u00e2telet\" antzokian korista, berehala bere bakarlari lanagatik ezagun egin zen. 1944an heldu zitzaikion lehen arrakastak (\"Ma belle au bois dormant\", \"Au jardin de mon c\u0153ur\", \"Pastourelle \u00e0 Nina\"). Ordurako Luis Mariano delako hasiberri bat ospea hartzen zebilen. 1947an Hirigoienek Mariano bera ordezkatu zuen Francis Lopezen \"La Belle de Cadix\" operetan, lehen Parisko \"Casino-Montparnassen\" eta gero probintzietan eta horrek bultzatu zuen bere karrera. Urte berean egon zen seguru asko bere gailur pertsonalean \"Ga\u00eet\u00e9-Lyrique\" antzokian Franz Leh\u00e1rren \"le Pays du sourire\" operetaren frantsesezko lehen bertsioa interpretatu zuenean.\nLuis Marianok arrakastatsu bihurtutako obren kantaria, \"Andalousie\", \"le Chanteur de Mexico\" edo \"le Secret de Marco-Polo\" lanekin protagonismo zabala izan zuen. Garai haietan \"marianistak\" eta \"hirigoienzaleak\" ika-mikan aritzen ziren.\n\"Le Brigand d\u2019amour\" eta \"Les Caprices de Vichnou\" (biak 1951n) obretan kantatu zuen \"\u00c9toile\" antzokian eta beranduago \"M\u00e9diterran\u00e9e\" (1964) \"Ch\u00e2teleten\". Lehenagotik ezagunak ziren obra horietan kantatzeaz gain sorkuntza lana ere burutu zuen: \"Pour toi\" (Georges Dherainen musika), \"Maria-Flora\" (Henri Bettiren musika, 1957) \"Ch\u00e2telet\" antzokian eta batez ere \"Viva Napoli\" (Francis Lopezen musika, 1970) \"Mogadoren\", zeinetan Napoleonen papera egin zuen; Lopezek Hirigoienentzat propio egindako lehen obra izan zen.\n1987 arte Europan zehar ibili zen Francis Lopezen obrak (\"La Toison d\u2019Or\", \"La Route fleurie\", \"Le Prince de Madrid\", \"Gipsy\") interpretatzen. Bere azken sorkuntza ere Lopezen beste opereta bat izan zen, \"Fandango\", 1987an \"\u00c9lys\u00e9e-Montmartren\" aurkeztua.\n1080ko hamarkadan, bestalde, Parisko 18. barrutian dagoen Ordener kaleko \"Cit\u00e9 des Artistes\" delakoan kantu irakasle aritu zen. Eskuzabal eta aholkulari ona bazen ere, behar den pedagogia prestakuntza falta zitzaion.\n2000ko urriaren 24an hil zen bizitzaren azken urteak pasatu zituen Lyonen; hiri hau maite zuen eta bertako \"Th\u00e9atre de l'Op\u00e9rette\" izenekoaren ohorezko presidentea zen. Hiru aldiz ezkondua, alaba bat izan zuen: Val\u00e9rie.\nKokapena.\nRudy Hirigoieni Luis Mariano, Georges Gu\u00e9tary edo Andr\u00e9 Dassaryk lortu zuten ospea erdiesteko falta izan zitzaion bakarra benetako kanta oso arrakastatsu bat ez izana da. Abesti eder asko interpretatu zuen baina ez zuen bakar batean ere lehen mailako fama hori lortu.\n57 urteko karrera luzea burutu zuen lekondarrak. Qu\u00e9becen ere aipatzeko moduko ospea lortu zuen eta kantari bisitatu zituen herrialdeen artean Belgika, Suitza eta Aljeria daude.\nDiskografia.\nBerak interpretatutako obra ia guztiak grabatuta daude; disko ugari horien artean hauexek nabarmendu daitezke:\nZineman.\nZenbait film musikaletan ere parte hartu zuen:"}
{"id": "128308", "revid": "105290", "url": "https://eu.wikipedia.org/wiki?curid=128308", "title": "Galliformes", "text": "Galliformes \"Aves\" klaseko ordena da, 283 espezie dituena.\nTaxonomia.\nClementsen sailkapenaren arabera hona hemen ordenaren taxonomia:\nFilogenia.\nHona hemen ordenaren kladograma"}
{"id": "128309", "revid": "1645832", "url": "https://eu.wikipedia.org/wiki?curid=128309", "title": "Punt 2", "text": ""}
{"id": "128311", "revid": "1645835", "url": "https://eu.wikipedia.org/wiki?curid=128311", "title": "24/9", "text": ""}
{"id": "128317", "revid": "336", "url": "https://eu.wikipedia.org/wiki?curid=128317", "title": "Gaviiformes", "text": "Gaviiformes \"Aves\" klaseko ordena da, 5 espezie dituena.\nTaxonomia.\nEgun, barruan Gaviidae familia bakarra baino ez du (eta honen barruan Gavia generoa besterik ez). Izen arrunta aliota dute. Filogenetikoki, lau espezieek osatutakoa da:\nAliota artikoak Ozeano Barean azpiespezie bat du: \"Gavia arctica pacifica\". Batzuen ustez \"gavia pacifica\" besterik ez da eta beste espeziea osatzen du.\nHiru aliota espezie Euskal Herrian bizi dira."}
{"id": "128318", "revid": "1545", "url": "https://eu.wikipedia.org/wiki?curid=128318", "title": "Gaviidae", "text": ""}
{"id": "128320", "revid": "1545", "url": "https://eu.wikipedia.org/wiki?curid=128320", "title": "Gavia", "text": ""}
{"id": "128323", "revid": "336", "url": "https://eu.wikipedia.org/wiki?curid=128323", "title": "Gruiformes", "text": "Gruiformes \"Aves\" klaseko ordena da."}
{"id": "128325", "revid": "58701", "url": "https://eu.wikipedia.org/wiki?curid=128325", "title": "Berrioz\u00e1bal", "text": "Berrioz\u00e1bal Mexikoko Chiapas estatuan dagoen hiria da. Izen bereko udalerriko herriburua da, Tuxtla Guti\u00e9rrez, San Fernando, Ocozocuautla eta Jiquipilas udalerriekin muga egiten duena. Chiapasko hiriburua den Tuxtla Guti\u00e9rrezetik 10 minutu eskasera dago."}
{"id": "128330", "revid": "119347", "url": "https://eu.wikipedia.org/wiki?curid=128330", "title": "Monoiko", "text": " Monoikoa (botanikan) oin berean lore unisexual ar eta emeak dituen landarea da."}
{"id": "128333", "revid": "105290", "url": "https://eu.wikipedia.org/wiki?curid=128333", "title": "Dioiko", "text": "Dioikoa (botanikan), lore arrak eta emeak oin desberdinetan banaturik dituen landarea da. Dioiko (\"di\" \"oikos\") hitzak grezieraz \"bi etxe\" esan nahi du."}
{"id": "128334", "revid": "119347", "url": "https://eu.wikipedia.org/wiki?curid=128334", "title": "Donostiako Aquariuma", "text": "Donostiako Aquariuma Gipuzkoako Donostia hiriburuan dagoen akuarioa da. 1928an eraiki zuten, eta 1998an zaharberritu eta handitu."}
{"id": "128352", "revid": "56334", "url": "https://eu.wikipedia.org/wiki?curid=128352", "title": "Ander Mirambell", "text": "Ander Mirambell Vi\u00f1as (Bartzelona, 1983ko otsailaren 17a) skeleton lasterkari kataluniarra da.\nMirambellek hainbat alditan hartu du parte FIBT Munduko Txapelketan eta bere markarik onena gizonezkoen kategorian 27. postuan amaitzea izan da, 2008an eta 2009an lortu zuela.\nVancouverren ospatuko den 2010eko Neguko Olinpiar Jokoetan hartuko du parte sailkatu ondoren.\nBizitza.\nAnder Mirambell Vi\u00f1as skeleton izeneko kirolean aritzen den profesionala da. Espainiar gazteak 37 urte ditu orain, 1983ko otsailaren 17an jaio zen Bartzelonan eta 2005etik aritu da lehian skeletonean. Bere debuta neguko Olinpiar Jokoetan egin zuen 27 urte bete berri zituela eta skeleton modalitatean Espainia ordezkatu zuen lehen kirolaria izan zen.\nAnder kirolaria izateko jaio dela argi dago. Futbolari gisa hasi zen txikitatik eta RCD Espanyoleko jubenilen B taldera iritsi zen. Futbola alde batera utzi ondoren, atletismoan hasi zen. Atletismoan hainbat sari iribazi zituen, esate baterako, 2005eko Kataluniako txapelketako Heptatloi proban lehen eta bigarren postuak, eta 2001 eta 2002ko Europako klub juniorren txapelketetan 2. postuak. Rennes eta Moskuko kluben Europako bi kopatan ere parte hartu zuen. Horretaz gain, gaur egun, bere aisialdiaren zati handi bat ere kirolak hartzen du. Haren hobby nagusia kirol-ekitaldietara joatea da, batez ere, RCD Espanyol taldearen partidetara. Jokatzen duten lekuan jokatzen dutela Anderrek beti aurkituko du tarte libre bat haientzat.\nBartzelonarrak historia egin du kirol olinpiko hori gure herrialdera inportatzean, zeren, lehenago aipatu bezala, modalitate horretan aritzen den lehen espainiarra da. Mirambell zirkuituko gazteenen artean dago, baina oraindik kilometro asko ditu leraren gainean hobetzeko, kirolean heldutasuna ez baita 34 urte arte lortzen. Anderrek 2010, 2014 eta 2018ko neguko Joko Olinpikoetan parte hartu zuen, ezinezkoa posible dela erakutsiz. Horretaz gain, haren garaipenik handiena Amerikako kopa izan zen (2016an) eta aurten, 2020an, berriz ere lehenengo postuan geratzea lortu du. Garaipen harekin batera, Europan garaipen hura bi aldiz irabazi duen bakarra da.\nOraindik hainbat kirol-amets lortzeko dituela aitortu du Anderrek, baina bidaia honen hasieratik argi izan du bere leloa: \u201cErortzeko baimena badago, NAHITAEZ altxatu behar da\u201d."}
{"id": "128353", "revid": "6327", "url": "https://eu.wikipedia.org/wiki?curid=128353", "title": "Jean Baptiste Arxu", "text": ""}
{"id": "128354", "revid": "6327", "url": "https://eu.wikipedia.org/wiki?curid=128354", "title": "Jean-Baptiste Archu", "text": ""}
{"id": "128355", "revid": "6327", "url": "https://eu.wikipedia.org/wiki?curid=128355", "title": "Jean Baptiste Archu", "text": ""}
{"id": "128363", "revid": "26081", "url": "https://eu.wikipedia.org/wiki?curid=128363", "title": "Lupulu", "text": "Lupulua (\"Humulus lupulus\") Cannabaceae familiako landare belarkara, igokari, bizikor eta dioikoa da. Hosto aurkako, lobulatu eta horzdunak ditu, lore arrak panikulatan daude eta emeak kono oboidetan biltzen dira. Bere zurtoina zazpi metro edukitzera irits daiteke. XV. mendetik erabiltzen da garagardoari usain emateko.\nKanpo estekak.\nLupulua Euskal Herrian. Argia astekariko artikulua.."}
{"id": "128364", "revid": "7398", "url": "https://eu.wikipedia.org/wiki?curid=128364", "title": "Humulus lupulus", "text": ""}
{"id": "128365", "revid": "77002", "url": "https://eu.wikipedia.org/wiki?curid=128365", "title": "Zuntz", "text": "Zuntz hitzak esanahi ugari izan ditzake:"}
{"id": "128367", "revid": "336", "url": "https://eu.wikipedia.org/wiki?curid=128367", "title": "Pelecaniformes", "text": "Pelecaniformes \"Aves\" klaseko ordena da.\nTaxonomia.\nHona hemen egun dauden familiak"}
{"id": "128372", "revid": "105290", "url": "https://eu.wikipedia.org/wiki?curid=128372", "title": "Piciformes", "text": "Piziforme (Piciformes) hegaztien klaseko izen bereko ordenako txoriez esaten da. Sei familia biltzen dira piziformen baitan: galbulidoak, bukonidoak, kapitonidoak, indikatoridoak, ranfastidoak eta pizidoak. 370 hegazti mota sartzen dira ordena honen baitan. Ezagunenak okila eta Ameriketako tropiko aldeko lurraldeetan bizi diren jakamarak eta tukanak dira. Madagaskar-en eta Ozeaniako uharte gehienetan izan ezik, munduko lurralde bero eta epel guztietan daude hedatuak piziformeak. Badira piziformeetan elkarren antz handirik ez duten familiak; galbulidoen familiako txori txiki moko-zorrotzak eta ranfastidoetako hegazti handi moko eskergakoak esate baterako, baina zangoetako giharrak eta atzaparrak egitura berekoak dituzte denek: hegazti igokariak dira, eta zuhaitz enborretan ibiltzeko eta haiei erpeak oratzean indar gehiago egiteko egokituak dituzte gihar horiek; hanketako behatzak erdiko biak aurrera zuzenduak eta alboetako beste biak atzera itzuliak dituzte. Ez dute migratzen. Elikatzeko eraz fruitujaleak edo intsektujaleak dira. Laboreetan kalte handia egiten duten intsektuak jaten dituztenez, hegazti onuragarriak dira laborantzarako."}
{"id": "128374", "revid": "1340", "url": "https://eu.wikipedia.org/wiki?curid=128374", "title": "Elazig probintzia", "text": ""}
{"id": "128375", "revid": "512", "url": "https://eu.wikipedia.org/wiki?curid=128375", "title": "Podicipediformes", "text": "Podicipediformes \"Aves\" klaseko ordena da.\nTaxonomia.\nOrdenak familia bakarra (Podicipedidae izenekoa), sei genero eta 20 espezie ditu. Hona hemen:"}
{"id": "128376", "revid": "1545", "url": "https://eu.wikipedia.org/wiki?curid=128376", "title": "Podicipedidae", "text": ""}
{"id": "128378", "revid": "1340", "url": "https://eu.wikipedia.org/wiki?curid=128378", "title": "Austriako Joan", "text": ""}
{"id": "128380", "revid": "1340", "url": "https://eu.wikipedia.org/wiki?curid=128380", "title": "Galdar", "text": ""}
{"id": "128381", "revid": "336", "url": "https://eu.wikipedia.org/wiki?curid=128381", "title": "Santa Brigida", "text": "Santa Brigida bi udalerri ezberdinen izena da:"}
{"id": "128383", "revid": "1340", "url": "https://eu.wikipedia.org/wiki?curid=128383", "title": "Mogan", "text": ""}
{"id": "128385", "revid": "14234", "url": "https://eu.wikipedia.org/wiki?curid=128385", "title": "Zozo arrunta", "text": ""}
{"id": "128387", "revid": "1545", "url": "https://eu.wikipedia.org/wiki?curid=128387", "title": "Zuntz dietetiko", "text": "Zuntz dietetikoa bide gastrointestinalaren entzimen hidrolisiarekiko iraunkorrak diren landare jatorriko polisakarido osoak dira, lignina barne.\nMugimendu gastrointestinalak erregulatzen ditu eta hesteetako bakterioen hazkuntza ahalbidetzen du. Aldiz, ezin dugu liseritu ezta metabolizatu ere, eta ez du funtzio erregulatzaile ez egituratzailerik gure organismoan, beraz, nutrientea kontsideratzea edo ez zalantzan dago.\nSailkapena.\nZuntz dietetikoaren sailkapena disolbagarritasunaren arabera egin daiteke:\nSalbuespenak daude: zenbait zuntz disolbaezin hartzitu egiten dira eta zenbait zuntz disolbagarrik ez dute glukosa eta gantzaren absortzioan eragiten."}
{"id": "128388", "revid": "6327", "url": "https://eu.wikipedia.org/wiki?curid=128388", "title": "Janari zuntza", "text": ""}
{"id": "128390", "revid": "1310", "url": "https://eu.wikipedia.org/wiki?curid=128390", "title": "Donaixti Ibarre", "text": ""}
{"id": "128391", "revid": "56334", "url": "https://eu.wikipedia.org/wiki?curid=128391", "title": "Zuntz begetala", "text": ""}
{"id": "128392", "revid": "201", "url": "https://eu.wikipedia.org/wiki?curid=128392", "title": "Zesta-punta", "text": ""}
{"id": "128393", "revid": "119347", "url": "https://eu.wikipedia.org/wiki?curid=128393", "title": "Donets", "text": "Donets (; ) Ekialdeko Europako ordokiko ibaia da, Don ibaiaren adar nagusia, hego-mendebaldeko Errusia eta ekialdeko Ukraina zeharkatzen dituena. 1.053\u00a0km luze da.\nGeografia.\nErrusiako erdialdeko goi-ordokian du iturria, Belgorod oblastean. Ukrainan barneratu eta Kharkiv, Luhansk eta Donetskeko oblastak zeharkatzen ditu. Berriz ere Errusian sarturik, Konstantinovsken ondoan (Rostov oblasta) Don ibaira isurtzen da.\nBehe ibilguan Ekialdeko Europako mea eta metalurgia gune handienetakoa den Donbass arroa inguratzen du.\nIbaiadarrak.\nIbaiadar nagusiak hauek dira:\nHiriak.\nDonets ondoko hiri hauetatik igarotzen da:\nHidrometria.\nDonetsen emaria Belaia-Kalitvan (Rostov oblasta, Errusia), Don ibaira isuri baino 100\u00a0km lehenago, 47 urtez (1933-1985) neurtua izan da. Gune horretan, drainatutako eremuak 80.900\u00a0km\u00b2 ditu, arro osoaren %\u00a082a. Emari handiena martxo-apirilean izaten da eta txikiena abuztu-irailean. Abendu hasieratik martxo amaiera arte izozturik egoten da.\n \nDonetsen batez besteko emariak (m\u00b3/s) Belaia-Kalitvan (Errusia) neurtuakDatuak: 1933 eta 1985 artean"}
{"id": "128395", "revid": "11782", "url": "https://eu.wikipedia.org/wiki?curid=128395", "title": "Lassarrade", "text": ""}
{"id": "128396", "revid": "1712", "url": "https://eu.wikipedia.org/wiki?curid=128396", "title": "Geografia-informazioko sistema", "text": ""}
{"id": "128398", "revid": "7398", "url": "https://eu.wikipedia.org/wiki?curid=128398", "title": "Asparagus officinalis", "text": ""}
{"id": "128403", "revid": "119347", "url": "https://eu.wikipedia.org/wiki?curid=128403", "title": "Brassicaceae", "text": "Brassicaceae, lehen Kruziferoak deituak, landare loredunen familia bat da.\nEzaugarriak.\nLandare belarkara urteroko edo bizikorrez dira. Hauen ezaugarri nagusia loreek lau petalo, lau sepalo eta sei estamine (hauetako bi beste lauak baino txikiagoak) edukitzea da. Hostoak txandakatuak eta estipuladunak dira eta fruitua silikua-motakoa da. Bere baitan arbia, aza, etab.\nBrassicaceae barazkiak.\nHautespen artifizial hedatuak barazki kultibar ugari sortu ditu, batez ere \"Brassica\" generoan."}
{"id": "128404", "revid": "7398", "url": "https://eu.wikipedia.org/wiki?curid=128404", "title": "Kruziferoak", "text": ""}
{"id": "128405", "revid": "7398", "url": "https://eu.wikipedia.org/wiki?curid=128405", "title": "Kruzifero", "text": ""}
{"id": "128407", "revid": "119347", "url": "https://eu.wikipedia.org/wiki?curid=128407", "title": "Solanaceae", "text": "Solanazeo (Solanaceae) landare loredunen familia bat da. 2.300 espezie dira.\nEzaugarriak.\nLandare belarkara eta zuhaixkaz dira. Hosto txandakatu eta sarritan osoak, bost lobulu dituzten lore tubular aktinomorfikoak eta baia edo kapsula-motako fruituak dituzte. Bere baitan piperra, tomatea, tabako-belarra, urriloa, etab daude.\nAditu batzuek polemonialeen ordenan sartzen dituzte. Mota gehienak belar landareak dira; gutxik dute zuhaitz egitura eta are gutxiagok zuhaixkarena. Hostoa handia edo txikia, osoa edo gingilduna izan dezakete, baina ez estipuladuna; mota gehienek txandaka antolatuak izaten dituzte. Lorea sexu bikoa izaten dute; 5 sepalo eta 5 hosto oinean elkarri erantsitakoz osatua izaten da. Fruitua baia edo kusku itxurakoa dute, hazi askokoa. Oso eskualde hotzetan eta Saharako erdian izan ezik, mundu guztian hazten dira.\nGeneroak.\n\"Acnistus\"\n\"Atropa\"\n\"Browallia\"\n\"Brugmansia\"\n\"Calibrachoa\"\n\"Capsicum\" (Piperrak)\n\"Cestrum\"\n\"Chamaesaracha\"\n\"Combera\"\n\"Crenidium\"\n\"Cuatresia\"\n\"Cyphanthera\"\n\"Cyphomandra\"\n\"Datura\"\n\"Hyoscyamus\"\n\"Iochroma\"\n\"Juanulloa\"\n\"Lycium\"\n\"Mandragora\"\n\"Nicandra\"\n\"Nicotiana\" (tabako)\n\"Nierembergia\"\n\"Nolana\"\n\"Petunia\"\n\"Physalis\"\n\"Scopolia\"\n\"Solandra\"\n\"Solanum\" (tomate, patata, alberjinia)\n\"Streptosolen\"\n\"Withania\""}
{"id": "128412", "revid": "4380", "url": "https://eu.wikipedia.org/wiki?curid=128412", "title": "Cruilles, Monells i Sant Sadurn\u00ed de l'Heura", "text": ""}
{"id": "128420", "revid": "119347", "url": "https://eu.wikipedia.org/wiki?curid=128420", "title": "Andre Mariaren Jasokundearen eliza (Arraioz)", "text": "Andre Mariaren Jasokundearen eliza Arraiozko eliza da, Nafarroa Garaiko Baztan udalerrian dagoena.\nKokalekua.\nHerrigunearen goialdean dago, Urrutia kalean, eta Biku\u00f1a jauregitik oso hurbil.\nEraikina.\nEraikin barrokoa da. Barnealdean, erretaula neoklasikoa du, eta hilobi-harlauzak atari arkupetuan. Lorategian elementu bitxiak ikus daitezke: disko-formako hilarriak. Aldamenean laxoa pilota jokoan jokatu ohi den pilotalekua dago."}
{"id": "128424", "revid": "17", "url": "https://eu.wikipedia.org/wiki?curid=128424", "title": "Dokumentazio", "text": ""}
{"id": "128426", "revid": "17", "url": "https://eu.wikipedia.org/wiki?curid=128426", "title": "Informazio-zientzia", "text": ""}
{"id": "128430", "revid": "336", "url": "https://eu.wikipedia.org/wiki?curid=128430", "title": "Ferdinand T\u00f6nnies", "text": "Ferdinand T\u00f6nnies (Oldenswort (Schleswig-Holstein), Alemania, 1855ko uztailaren 26a - Kiel, 1936ko apirilaren 9a) soziologo eta filosofo alemaniarra izan zen.\nAlemaniako soziologi elkarteko fundatzailea izan zen.\nOspetsua egin zen \u201cKomunitate eta gizarte\u201d (Gemeinschaft und Gesellschaft, 1887) obran aurreko terminoen arteko bereizketa egiteagatik. Hau da, bere ustez ezberditansunak ematen dira eraikitako harremanetan, herrialde bateko populazioan eta lan banaketaren konplexutasunaren arabera. Landa guneetan eraikitzen diren harremanak, pertsonalak eta afektiboak dira, eliza eta familian oinarritzen direnak, hiri handietan ez bezala. Azken hauetan lantegia da giza-instituzio eredua. Ondorioz, lan banaketa konplexuagoa den heinean, lehiakorragoak eta indibidualagoak bihurtzen dira harreman pertsonalak.\nBizitza.\nT\u00f6nniesek 900 lan baino gehiago argitaratu zituen eta soziologia eta filosofiako hainbat arlotan parte hartu zuen. Bere lehendabiziko obretan egin zituen kritiken ondorioz, naziek herbesteratu egin zuten. Egindako lan asko (\u201cKomunitate eta gizarte\u201d barne) soziologia modernoaren aitzindariak izan ziren.\nBoluntarismoaren kontzeptua sortu zuen. Gizarte aldaketan parte hartu zuen bereziki iritzi publikoan, ohitura eta teknologia, hilketa eta suizidio eremuetan. Metodologian interes haundia zeukan, estadistikan gehien bat.\nHobbes eta Marx-en jarraitzailetariko bat da eta Nietzsche-ren ideien kritikoa daukagu hau.\nT\u00f6nniesek gutxiengo etnikoen lotura komunitarioak aztertzeaz arduratu zen, positibistek eta marxistek izaera hau alde batera utzi zutelako.\nSoziologian egin zuen ekarpen nabarmenena giza-antolaketaren analisia eta azalpena izan zen, bi antolaketa mota identifikatuz; giza antolaketa naturala (organizista) eta giza antolaketa artifiziala (mekanizista) eta hauen arteko kontrajarrera T\u00f6nniesen soziologiaren oinarritzat har daiteke.\nV. Pareto eta M. Weber, besteak beste, giza ekintzaren nozioa (razionala eta indibiduala) erabiltzen hasi ziren, ondoren T\u00f6nnies, Durkheim edo Freudek kontra egin zietelarik."}
{"id": "128432", "revid": "119347", "url": "https://eu.wikipedia.org/wiki?curid=128432", "title": "Nodar Kumaritashvili", "text": "Nodar Kumaritashvili (georgieraz: \u10dc\u10dd\u10d3\u10d0\u10e0 \u10e5\u10e3\u10db\u10d0\u10e0\u10d8\u10e2\u10d0\u10e8\u10d5\u10d8\u10da\u10d8), (Borjomi, Georgia, 1988ko azaroaren 25a - Whistler, Kanada, 2010eko otsailaren 12a), luge kirolari georgiarra izan zen.\n2010eko otsailaren 12an hil zen, Vancouverren ospatu behar ziren 2010eko Neguko Olinpiar Jokoen aurretiko entrenamenduan."}
{"id": "128433", "revid": "336", "url": "https://eu.wikipedia.org/wiki?curid=128433", "title": "Alliaceae", "text": "Alliaceaea edo Liliazeoa landare loredunen familia bat da.\nEzugarriak.\nGehienetan belarkarak dira eta sarritan erraboila, errizoma edo sustrai tuberkuludunak dituzte. Hostoak osoak eta bertizilatu edo txandakatuak dira, eta loreak aktinomorfikoak dira eta 6 estamine, 3 karpelo eta estilo 1 edo 3 dituzte. Fruitua baia- edo kapsula-motakoa da. Bere baitan tipula, porrua, baratxuria, etab."}
{"id": "128434", "revid": "7398", "url": "https://eu.wikipedia.org/wiki?curid=128434", "title": "Liliazeo", "text": ""}
{"id": "128437", "revid": "6950", "url": "https://eu.wikipedia.org/wiki?curid=128437", "title": "Dokumentu", "text": "Informazioaren zientzian, dokumentua edo agiria informazioa agertzen duen unitate bat da, gorde eta ondoren komunikaziorako berreskuratu egin daitekeena. Hainbat euskarri motatan ager daiteke (papera, euskarri digitala, ...) eta idatzizko edo bestelako informazio sinbolikoa zein ikus-entzunezkoa azal ditzake. Dokumentuak dira, besteak beste, aldizkarietako artikuluak, liburuak, arte-lanak eta argazkiak. Informazioaren kudeaketarako oinarrizko unitate bilakatu da, askotan informazio-bilaketa baten emaitza dokumentu-mailan bukatzen baita. Liburutegi, artxibo eta bestelako dokumentazio-zentroetan ere dokumentu zerrendaz daude osaturik euren katalogoak.\nDokumentu motak.\nDokumentuak irizpide jakin batzuei jarraituz sailka daitezke. Euskarriari buruz, paperean eta euskarri digitalean (DVD, disko gogor,internet zerbitzari, ...) bereizten dira, historian zehar bestelako euskarriak izan badira ere (harria, egurra, pergaminoa, ...).\nDokumentuko informazioaren kode-motari buruz honela sailka daitezke: dokumentu idatziak, grafikoak (mapak, planoak, diagramak), ikonografikoak (argazkiak), audioa, ikus-entzunezkoak, plastikoak (eskulturak, margolanak), informatikoak, multimedia (aurreko kode-mota zenbait batera biltzen dutenean).\nZabalkundeari buruz, dokumentu argitaratuak eta argitaratu gabeak izan daitezke. Dokumentu erreserbatuak, kopuru mugatuan zabaldutakoak alegia, ere bereizten dira.\nJatorriari buruz, iturriak (jatorrizko dokumentuak) edo dokumentu bibliografikoak izan daitezke (jatorriko dokumentuetatik eratorriak).\nDokumentuak jaso dituen aldaketei buruz, lehen mailako dokumentuak izan daitezke (liburua, artikulua) eta bigarren mailakoak (katalogoak, laburpenak, kritikak).\nMaiztasunari buruz, monografikoa (une jakin batekoa) edo aldizkakoa izan daiteke (aldiro agertzen dena).\nGaiaren arabera, SHU (Sailkapen Hamartar Unibertsala) erabiliz sailka daitezke. Helburuari begiratuta, dibulgaziozkoak, zientifikoak edo teknikoak izan daitezke."}
{"id": "128438", "revid": "512", "url": "https://eu.wikipedia.org/wiki?curid=128438", "title": "The Mighty Clansmen", "text": "The Mighty Clansmen (euskaraz \"Klangizon Ahaltsuak\") antzinako irlandar eta Eskoziako reel edo doinu herrikoia da. Bere bertsiorik ezagunena Ipar Irlandako D\u00e9anta taldeak moldatu eta jotakoa da."}
{"id": "128439", "revid": "4380", "url": "https://eu.wikipedia.org/wiki?curid=128439", "title": "Mollo", "text": ""}
{"id": "128440", "revid": "7398", "url": "https://eu.wikipedia.org/wiki?curid=128440", "title": "Olibondo basati", "text": ""}
{"id": "128441", "revid": "7398", "url": "https://eu.wikipedia.org/wiki?curid=128441", "title": "Olibondo basatia", "text": ""}
{"id": "128443", "revid": "7398", "url": "https://eu.wikipedia.org/wiki?curid=128443", "title": "Olea europeaea ssp oleaster", "text": ""}
{"id": "128445", "revid": "11782", "url": "https://eu.wikipedia.org/wiki?curid=128445", "title": "Karlos Barrentsoro", "text": ""}
{"id": "128446", "revid": "11782", "url": "https://eu.wikipedia.org/wiki?curid=128446", "title": "Karlox Barrentsoro", "text": ""}
{"id": "128448", "revid": "119347", "url": "https://eu.wikipedia.org/wiki?curid=128448", "title": "Camille de Faucompret", "text": "Camille de Faucompret (Beskoitze, Lapurdi, 1985eko abenduaren 12a -) euskal snowboardlaria da.\n2010eko Neguko Olinpiar Jokoetan parte hartu zuen."}
{"id": "128449", "revid": "4380", "url": "https://eu.wikipedia.org/wiki?curid=128449", "title": "Camille Faucompret", "text": ""}
{"id": "128450", "revid": "1545", "url": "https://eu.wikipedia.org/wiki?curid=128450", "title": "Charles Bonaparte", "text": ""}
{"id": "128451", "revid": "512", "url": "https://eu.wikipedia.org/wiki?curid=128451", "title": "82. Oscar Sariak", "text": "82. Oscar Sarien ekitaldia 2010eko martxoaren 7an Hollywoodeko Kodak Antzokian egin zuten 2009. urtean zinemagintzan egindako lanik onenak saritzeko. Aurkezleak Alec Baldwin eta Steve Martin izan ziren eta Estatu Batuetan ABC telebistak eman zuen.\nIzendapen eta Sariak.\nGaraileak letra lodian agertuko dira."}
{"id": "128452", "revid": "11782", "url": "https://eu.wikipedia.org/wiki?curid=128452", "title": "Juseff Eguiateguy", "text": ""}
{"id": "128453", "revid": "880", "url": "https://eu.wikipedia.org/wiki?curid=128453", "title": "Hizkuntza komunitate", "text": ""}
{"id": "128454", "revid": "1340", "url": "https://eu.wikipedia.org/wiki?curid=128454", "title": "Aiacciu", "text": ""}
{"id": "128455", "revid": "1340", "url": "https://eu.wikipedia.org/wiki?curid=128455", "title": "Algarve", "text": ""}
{"id": "128457", "revid": "58701", "url": "https://eu.wikipedia.org/wiki?curid=128457", "title": "San Migel eliza (Aldaba)", "text": "San Migel eliza Gipuzkoako Tolosa udalerriko Aldaba auzoan dagoen eliza da. Haren ezaugarria bat da paisaiak erretaularen funtzioa betetzen duela.\nKokapena.\nBerez eta nahiz eta Tolosako lursailean egon, Tolosako erdigunetik 12 kilometrotara dago. Bertaratzeko Alegia eta Ikaztegieta arteko bidean trenbide azpiko tuneletik desbideratzen den herri bidea hartu eta mendian gorantz abiatu behar da, Aldaba auzora ailegatu arte.\nHistoria.\nHasiera batean baseliza izan zen, baina 1881ean eliza bihurtu zuten. Urte askotan batere aldatu gabe egon ondoren.\nEraikina.\n1962. urtean aldare nagusiaren atzean, Aralar mendilerroa eta batez ere Txindoki mendia ikusteko aukera eskaintzen duten leiate handi bat jarri zuten. Aldarearen gainaldean honako esaldi hau irakur daiteke: \"Zeru lu\u0155ak zure dirdaiez beterik daude\". Kanpoaldean berriz bere hormetako batean esaldi hau du: \"Nor Jainkoa ai\u00f1a\"."}
{"id": "128459", "revid": "1340", "url": "https://eu.wikipedia.org/wiki?curid=128459", "title": "Aargau", "text": ""}
{"id": "128460", "revid": "6327", "url": "https://eu.wikipedia.org/wiki?curid=128460", "title": "Fribourg Kantoia", "text": ""}
{"id": "128461", "revid": "1340", "url": "https://eu.wikipedia.org/wiki?curid=128461", "title": "Friesland", "text": ""}
{"id": "128462", "revid": "1340", "url": "https://eu.wikipedia.org/wiki?curid=128462", "title": "Zeeland", "text": ""}
{"id": "128463", "revid": "336", "url": "https://eu.wikipedia.org/wiki?curid=128463", "title": "Leuzemia", "text": "Leuzemia hezur-muinaren gaixotasun larria da, leukozito kopuruaren gehiegizko igoera eragiten duena. Hitza grezieratik dator (\"leuko\" = \u03bb\u03b5\u03c5\u03ba\u03cc\u03c2, \"zuri\"; eta \"emia\", \u03b1\u1f37\u03bc\u03b1 = \"odol\"). \"Odoleko minbizia\"-ren izenarekin ere ezagutzen da.\nHaurtzaroan agertzen den minbizirik ohikoena da: minbizia duten haurren artean %30 baino gehiagok leuzemia dauka.\nGaitzaren funtsa.\nOdoleko zelula guztiak hezur-muinean sortzen dira (eritrozitoak, leukozitoak eta plaketak). Zelula horiek zelula aitzindari edo zelula amengandik sortzen dira, blasto izeneko zelulengandik. Leukozito mota bakoitza blasto batetik dator (linfozitoak linfoblastoetatik, mielozitoak mieloblastoetatik, etab). Leuzemia dagoenean blasto edo leukozitoen zelula aitzindari horiek etengabe ugaltzen dira hezur-muinean, odolera pasatuz gero. Esan liteke, beraz, leuzemia heldugabeko leukozitoen gehiegizko ugalketan datzala.\nZelula horien kopuru-igoera handiak ehun linfoide batzuen (barea, gongoil linfatikoak eta hezur-muinaren) hipertrofia eragiten du.\nLeuzemia-motak.\nLeuzemien sailkapena zenbait irizpideren arabera egiten da.\nAurreratze-erritmoaren arabera bi leuzemia mota daude: akutuak eta kronikoak. Akutuek progresio azkarra dute (tratatu ezean, 3 hilabeteetan heriotza eragiten dute), eta kronikoek motela.\nGaitzak jotako leukozito-moten arabera leuzemiak linfoideak dira (linfozitoak sortzen dituzten zelula aitzindarien -linfoblastoen- kopurua kontrolik gabe igotzen denean) edo mieloideak (granulozito batzuen zelula aitzindariak -mieloblastoak- etengabe ugaltzen direnean).\nLeuzemiak egoki tratatzeko garrantzi handikoa da kaltetutako leukozito-mota zehazki ezagutzea. Hezur-muinaren analisiaren bitartez jakiten da hori.\nAurrekoa kontuan hartuta, lau dira leuzemia-mota ohikoenak:\nSintoma klinikoak.\nOrokorrean, leuzemia akutuak azkar garatzen dira, eta sintoma oso nabariak dituzte. Leuzemia kronikoen agerpena motelagoa da, eta zenbait kasutan asintomatikoak dira diagnostikatzen direnean.\nLeuzemia gehienek sintoma hauek eragiten dituzte:\nLeuzemia guztietan zelula gaiztoen etengabeko ugalketak beste odoleko zelulen ekoizpena galarazten du (eritrozitoak, plaketak...). Ondorioz, eritrozito gutxi dago odolean (anemia ekartzen duena) eta plaketa urriak ere (odol-jarioak eta hematomak errazten dituena). Horretaz gain, leukozitoen zelula aitzindarien gehiegizko ugalketak leukozito heldu gutxiren ekoizpena eragiten du. Leukozito helduen urritasun horrek azaltzen du leuzemiadunek infekzioak erraz harrapatzeko duten joera (leukozitoak baitira immunitate-sistemaren bizkarrezurra).\nDiagnostikoa.\nBi dira diagnostikorako gehien erabiltzen diren probak:\nTratamendua eta pronostikoa.\nLeuzemia akutuak kimioterapiaren bitartez tratatzen dira, linfoblasto eta mieloblasto gaiztoak akabatzeko. Odol-transfusioak ere ezartzen dira, batez ere gaitzaren lehenengo fasetan.\nLeuzemia kronikoetan, kimioterapiaz gain, erradioterapia ere erabiltzen da.\nHezur-muinaren transplantea zenbait leuzemia sendatzeko baliagarria da. Egin aurretik hezur-muin bateragarria aurkitu behar da, sarritan oso korapilatsua dena.\nLeuzemiaren pronostikoa leuzemia-motarekin eta gaixoaren adina eta egoera orokorrarekin dago lotua. Hala ere, azken urteotan gaixoen bizi-iraupena nabarmen hobetu da. Leuzemia linfoide akutua duten umeen %80a, esaterako, sendatu egiten da.\nLeuzemiaren kausak.\nEzezagunak dira. Osagai genetiko bat gaitzaren atzean dagoela susmatzen da, zeharkako probak baitaude. Minbizi guztiekin gertatzen den moduan, immunitate-sistemaren akatsek ere gaitzaren agerpena erraz lezakete.\nFrogatua da, bestalde, erradiazio ionizatzaileek leuzemia eragiten dutela. Hiroshimako leherketa atomikoaren ondoren, esaterako, leuzemia kasu asko agertu ziren.\nSagu eta laborategiko beste animaliengan birus batzuek leuzemiak sortzen dituztela egiaztatu da. Gizakiaren kasuan jakina da ere birus batek (Epstein-Barr birusak, mononukleosi infekziosoaren eragileak) leuzemiarekin antza handia duen linfoma bat sorrarazten duela (Burkitten linfoma)."}
{"id": "128465", "revid": "201", "url": "https://eu.wikipedia.org/wiki?curid=128465", "title": "Leukemia", "text": ""}
{"id": "128466", "revid": "119347", "url": "https://eu.wikipedia.org/wiki?curid=128466", "title": "Castilla-La Mancha TV", "text": "Castilla-La Mancha Televisi\u00f3n edo CMT Gaztela-Mantxago Radio Televisi\u00f3n de Castilla y Le\u00f3n korporazio publikoaren telebista kate nagusia da. Katea 2001eko abenduan sortu zen, errege dekretu baten bidez.\nBere lehen emisioa Gaztela-Mantxari buruzko dokumental bat izan zen eta ondoren \"CMT Noticias\" kateko lehen albistea eman zuten. Hasierako emisioetan ikuslegoa %57koa izan zen. Laister FORTAko kide egin zen."}
{"id": "128467", "revid": "119347", "url": "https://eu.wikipedia.org/wiki?curid=128467", "title": "Castilla-La Mancha TV 2", "text": "Castilla-La Mancha Televisi\u00f3n 2 edo CMT 2 Gaztela-Mantxako Radiotelevisi\u00f3n de Castilla-La Mancha korporazio publikoaren bigarren telebista katea da. Katea 2009ko otsailean sortu zen, kate nahiko berria dugu.\nKate hau gehienbat umeentzako eta gazteentzako programak emititzen ditu, baita ere kirolak. Horien artean ACB Ligako partiduak eta futboleko bigarren mailakoak.\n2011ko abenduaren 2an Gaztela-Mantxako Juntak katea ezabatzea erabaki zuen, 1.3 milioi euro aurrezteko."}
{"id": "128468", "revid": "512", "url": "https://eu.wikipedia.org/wiki?curid=128468", "title": "The dog among the bushes", "text": "The Dogs Among The Bushes (euskaraz \"Zakurra Sastraka artean\") antzinako irlandar reel edo doinua da. The Chieftains talde ezagunak bere 1978ko The Chieftains 8 diskoaren barnean kaleratu zuen. Bere ezaugarria nagusia gaita doinu geldoaz hasi eta apika-apika biolina eta bodrham danborra sartuaz batera amaieran erritmo azkarrean bikatzean datza."}
{"id": "128471", "revid": "105290", "url": "https://eu.wikipedia.org/wiki?curid=128471", "title": "The Chieftains 1", "text": "The Chieftains 1 1963an izen bereko Irlandako The Chieftains folk talde ospetsuak gauzatutako lehenbiziko diskoa izan zen. Bere izenburu ofiziala \"The Chieftains\" zen, ordurarte ez baitzuten beste diskorik grabatu ahal izan, gerora eta disko ugari grabatzearen ondorioz diskoei zenbakiak gehitu zitzaizkien, honek oraingo \"The Chieftains 1\" izendapena jaso zuelarik.\nAbestiak.\nDisko hau osatzen duten abesti guztiak herrikoiak dira:"}
{"id": "128473", "revid": "512", "url": "https://eu.wikipedia.org/wiki?curid=128473", "title": "Boil the breakfast early", "text": "Boil the Breakfast Early (euskaraz \"Irakin Gosaria Goizean-Goiz\") antzinako irlandar abesti herrikoia da. The Chieftains talde ezagunak 1979an argitaratutako The Chieftains 9 diskoaren barnean kaleratu zuen."}
{"id": "128474", "revid": "1545", "url": "https://eu.wikipedia.org/wiki?curid=128474", "title": "The Ragle Tagle Gypsy", "text": "The Ragle Tagle Gipsy (), beste aldaera batzuetan The Gypsy Laddie (\"Andere Ijitua\"), The Raggle Taggle Gypsies (\"Ijitu Arlote Zarpailak\") edota Black Jack Davy bezala ere ezaguna da, antzinako irlandar abesti herrikoia da. Bertsio kontaezin asko ditu eta talde askok bere bertsio ugari moldatu dituzte, Irlandatik kanpo ere mundu anglosaxoi guztian hedatu da.\nAbestiaren gaia emaztea ijito arlote batekin ihes egiten dion senar baten galdeketa eta kexua da."}
{"id": "128477", "revid": "1659", "url": "https://eu.wikipedia.org/wiki?curid=128477", "title": "Irish Travellers", "text": "Irish Travellers edo Pavees () izendapenaz usadioz irlandar jatorria duten jende talde nomada bati deritzo, hauek nagusiki Irlanda, Britainia Handia eta Ameriketako Estatu Batuetan bizi dira. Eurak euren buruei \"Pavees\" deitzen diete. Irlandan oso ohikoa da herri honetako kideak hiri nahiz udalerrietako kale edo bide bazterretan kanpaleku, roulotte edo gurdietan ikustea.\nSarritan euretakoak ez diren gainontzeko biztanleek gutxietsi edo mespretxatu asmoz ezizen edo izendapen ugariz deitu izan dituzte: 'tinkers', 'pikeys', 'knackers', 'gypsys' eta 'gypos'. Betidanik irlanderaz, Pavees edo Travellers jendea \"Lucht Si\u00fail\" (literalki, \"jende ibiltaria\") izendapenaz deitu izan da. Travellers taldekoa ez den jende askok euretaz mintzatzeko ingeleraz 'Itinerants' (\"Ibiltariak\") hitza \"lekuz leku doan jendea\" esanahiarekin edota 'tinkers' (\"letoilariak\") izendapena erabiltzen dituzte, azken izendapen horren jatorria \"tinsmiths\" hitza delarik; edonola ere, gerora izendapen hori mespretxagarritzat jo zen.\nMaiz Irish Travellers talde hau era okerrean \"Irish Gypsies\" bezala izendatua da (\"Irlandar Ijitoak\") Europa eta mundu osoan zehar hedatuak dauden ijitoekin nahastu izan dira, bi herri hauek antzeko bizimodu nomada eta askea baitute, baina nahiz eta Travellers taldeak ijitoen bizimoduarekin antza handia eduki, etnikoki edo itxura fisikoz ez dira bizi modu arrunta edo ez-ibiltaria daramaten gainontzeko irlandarrengandik ezberdintzen.\nHizkuntza eta ohiturak.\nIrish Travellers herria edo taldeak euren berezko hizkuntza du, hau Shelta zeltiar hizkuntza da, eta bi dialektoetan banatuta dago: Gammon (edo Gamin) eta Cant. XVIII. menderako bazelako testigantzak eta erregistroak badaude, baina ziurrenik antzinakotasun handiagoa izan lezake.\nTraveller edo Pavee herriak txakur hezitzaileen ospe bikaina du, batez ere ingeles erbi-txakur eta lurcher arrazako txakurrak heztean. lurchers. Horretaz gain aspalditik zaldi salerosketan edo tratularitzan jarduteko joera handia dute, zaldiak dauden edozein merkatu edo azoketan ikus daitezke, adibidez urtero Irlandako Ballinasloe udalerriko azokan edota Erresuma Batuko Appleby udalerriko azokan ere bai.\nPavee herriak duen beste joera bat betidanik boxeo kirolean borrokalari ugariren sehaska izatea da. Horren adibide adierazgarriak 1990eko Jim Sheridan irlandar zinema zuzendariaren \"The Field\" eta 2000ko Guy Ritchie ingeles zinema zuzendariaren \"Snatch\" filmetan ikus daitezke. Zoritxarrez, antzina eta gaur egun ere liskarzale, buru arin eta jende arazotsuen ospea ere badute."}
{"id": "128478", "revid": "7162", "url": "https://eu.wikipedia.org/wiki?curid=128478", "title": "Pavee", "text": ""}
{"id": "128479", "revid": "7162", "url": "https://eu.wikipedia.org/wiki?curid=128479", "title": "Tinker", "text": ""}
{"id": "128480", "revid": "7162", "url": "https://eu.wikipedia.org/wiki?curid=128480", "title": "Tinkers", "text": ""}
{"id": "128481", "revid": "7162", "url": "https://eu.wikipedia.org/wiki?curid=128481", "title": "Pavees", "text": ""}
{"id": "128483", "revid": "336", "url": "https://eu.wikipedia.org/wiki?curid=128483", "title": "Sestante", "text": "Sestantea objektu astronomikoak zeruertzaren gainetik zein garaieran dauden neurtzeko erabiltzen den tresna bat da. Neurtutako angelua eta neurketa noiz egin zen batuta, behatzailearen kokapena kalkula daiteke karta nautiko batean. Sestantearen ohiko erabilera bat Eguzkia eguerdian non dagoen behatzea da, behatzailearen latitudea ezagutzeko. Horizontalean erabiliz gero, sestantea bi objekturen arteko angelua neurtzeko erabil daiteke, esaterako bi itsasargiren artekoa, eta horrela mapa baten gainean norberaren kokapena kalkula daiteke.\nSestantearen eskalak zirkulu osoaren seirena dauka (alegia, 60\u00b0); hortik dator, hain zuzen, sestantearen izena (\"sext\u0101ns, -antis\" \"seirena\" hitzaren latinezko ordaina da, \"\u03b5\u03be\u03ac\u03bd\u03c4\u03b1\u03c2\" grezieraz). Oktantea antzeko tresna da, baina eskala laburragoa da, zirkuluaren zortzirena (45\u00b0); badaude koadranteak eta kintanteak ere.\nSestanteak astrolabioa alboratu zuen zehaztapen gehiago zuelako. Instrumentu hau oso garrantzitsua izan zen itsas nabigazioan eta aire nabigazioan, XX. mendearen amaierara arte, sistema berriek alboratu egin zuten arte. Sistema hauen artean satelite bidezko nabigazio sistemak daude..\nHistoria.\nSir Isaac Newtonek (1643-1727) nabigatzeko instrumentu bat asmatu egin zuen, baina inoiz ez zen publikatu. Beranduago, bi gizon Oktantea garatu egin zuten, bakoitzak indibidualki, hau da, bata independentea bestearekiko. Instrumentu hau 1730. urtean inguru garatu egin zuten, eta hauek izan ziren asmatzaileak: John Hadley (1682-1744) ingeles matematikarra eta Thomas Godfrey (1704-1749) optikoa, Filadelfian jaioa. Oktantea, eta beranduago, sestantea izango zena, Davis-en koadrantea alboratu egin zuen nabigazio instrumentu nagusi modura.\nFuntzionamendua.\nBi puntuen arteko angelua determinatzeko, adibidez ortzemugaren eta astro baten angelua, lehendabizi filtro desberdinak erabili behar dira, bereziki behatu behar dugun astroa eguzkia bada (oso garrantzitsuak dira ze ondorio bisualak utzi ditzake eguzkiari filtrorik gabe begiratzea). Bestetik, beharrezkoa da kronometro bat edukitzea (ongi zehaztua egon behar dena), ordua ondo determinatu ahal izateko, eta horrela gerora egin behar diren kalkuluak egin ahal izateko.\nNeurketa hauek aurrera eraman ahal izateko sestanteak honako elementuak ditu:\nAstro bateko garaiera neurtzeko sestantea perpendikularki jartzen da, eta instrumentua ortzemugarantz orientatzen da. Ondoren, astroa bilatzen da mira teleskopikoaren bitartez, ispilu mugikorrarekin astroa aurkitu arte. Aurkitu eta gero, ortzemugaren islarekin kointziditu behar du. Isla hori ispiluaren erdian ikusi dezakegu. Horrela irudi zatitu bat edukiko dugu, bat ortzemugan eta bestea astroan.\nGero sestantea mugitzen da, baina oso gutxi (eskumuturra mugituz zehazki) eta horrela zehazten ditugu datuak. Linboaren angulua zehaztuko du \u00a8garaiera instrumentala\u00a8. Gero egin beharreko zuzenketa batzuen bitartez \u00a8benetako garaiera\u00a8 zehazten da, hobeto esanda, astroaren benetako garaiera.\nAbantailak.\nDaviseko koadrantean bezala, (\u00a8backstaff\u00a8ere deitua), sestanteak ahalbidetzen digu objektu zelesteak neurtzea ortzemugarekiko (lehen ortzemuga erabili ordez, instrumentua erabiltzen zen). Honek zehaztapen handia ematen digu. Sestantea ere gauez erabili daiteke, izarrak behatu ahal izateko, aldiz, Daviseko koadrantearekin oso zaila zen hori egitea. Eguzkia erabili nahi izanez gero erreferentzi modura, sestanteak filtro batzuk ditu begiak babesteko.\nInstrumentu honekin neurriak atera daitezke, aldiz, hemendik ateratako neurriak mugatuak daude instrumentuaren zehaztapen angularraren ondorioz eta ez sinuaren errorearen ondorioz, lotura zeukana lokarriaren luzerarekin. Azkenengo arazo hau agertzen zen astrolabioetan eta antzerako instrumentuetan.\nSestanteak ez du objektibo mugiezin baten beharrik, angelu erlatibo bat neurtzen duelako. Adibidez, sestantea erabiltzen denean itsasontzi batean (itsasontzia mugitzen ari da), ortzemuga eta objektu zelesteak ere mugitzen dira. Aldiz, bi irudien posizio erlatiboa mantenduko da. Behatzaileak zehaztu egiten baldin badu objektu zelestea ortzemuga ukitzen duela, neurketaren zehaztapena egokia izango da.\nSestanteak ez du elektrizitatearen beharrik, gaur egungo nabigatzeko instrumentuak ez bezala (satelite GPS-ak esaterako). Arrazoi hauengatik kontsideratzen da instrumentu hau oso praktikoa dela, eta itsasontziek, gaur egun, eduki behar dutela.\nSestantearen anatomia.\nBeso indizea ispilu indizea mugitzen du. Indikatzailea seinalatzen du arkuan neurria. Gorputzak dena baterat egotea ahalbidetzen du.\nBi sestante mota existitzen dira. Biek emaitza onak eman dezakete, eta bien arteko aukeraketa pertsonala da.\nHonek ahalbidetzen du erraz ikustea objektu zelestea, noiz ukitzen duen ortzemuga. Bietan, ispiluek ikuspegi zabala ematen dute, eta horrela, errazago aurkitu daiteke objektu zelesteak. Gaur egungo sestanteek 5 zm-ko ispiluak dituzte (batzuetan gehiago). Aldiz, XIX. mendean ispiluek 2,5 zm-ko tamaina zuten (hazbete bat). Aldaketaren arrazoia da izan zen gutxiago kostatzen duela.\nOrtzemuga artifizial bat erabilgarria izan daiteke ortzemuga naturala ezin denean ikusi. Hau ematen da lanbroa dagoenean, gau lasai baina ilargi gabekoa, leiho batetik egiten den neurketa baterako, edo leku batean non zuhaitz anitz edo eraikin anitz dauden tokietan. Sestante profesionalek ortzemuga artifizial bat eraiki dezakete. Ortzimuga artifiziala izaten da ispilu bat eta honekin batera, zilindro bat likidoz batez betea, ponpa batekin likido honen barruan.\nSestante gehienek filtro batzuk dituzte eguzkitik babesteko eta lanbroaren desabantailak minimizatzeko.\nSestante gehienek monokulu bat eraikitzen dute, 1 edo 3 artekoa ongi ikusteko. Behatzaile askok nahiago dute behaketa egiteko zilindro sinple bat, ikuspegi zabalagoa daukana, argiagoa begibistarako eta errazagoa gauez erabiltzeko. Nabigatzaile batzuek monokulu bat eraikitzen dute argia anplifikatzen duena, eta honek ahalbidetezen du gauez eraibiltzea, bereziki ilargia ez dagoenean. Beste batzuk nahiago dute ortzemuga artifiziala.\nSestante artifizialek neurri bat erabiltzen dute minututan neurtzen duena, 1/60 gradu. Sestante gehienek nonio bat daukate torlojuaren dialean, ahalbidetzen duena 0,2 minutuak jakitea. Minutu bateko anguluko akatsa mila nautiko bat suposatzen du. Nabigazio astronomikoan, prezisio gehiena 0,1 mila nautiko bat suposatzen du (200 metro).\nKualifikatu eta esperientzia handiko nabigatzaile batek determinatu egin dezake posizio bat 0,25 mila nautikokoa (460 metrokoa).\nTenperaturan aldaketak egoteak arkua deformatu egin dezake, zehaztasun falta bat sorraraziz neurketan. Eguraldi txarra egiten duen kasuetan, nabigatzaile askok sestantea kolokatzen dute kabinatik kanpo oreka bat lortzeko kanpoko tenperaturarekin. Sestantearen diseinuaren gorputza orekatzen du tenperatura aldaketek sorrarazten duten errore angularrak. Mangoa arkutik eta gorputzetik banatuta dago, horrela giza gorputzaren beroa ez du instrumentuaren geometria deformatzen. Erabilpen tropokalerako sestanteak askotan txuriz marraztuta daude eguzkiaren argia kanporatzeko, eta horrela ekiditzen da instrumentua berotzea. Prezisio handiko sestanteek inbar bat daukate (aleazio berezi bat zabalpen termiko gutxi daukana), instrumentuaren gorputzean eta arkuan. Sestante batzuk eraikitzen dira zeramika edo kuartzo bitartez, zabalpen termiko gutxi daukatena. Sestante komertzial askok brontze edo aluminio bidez eginda daude, zabalpen gutxi daukatenak. Latoia zabalpen termiko gutxiago dauka aluminioarekin konparatuz, baina aluminiozko sestanteak pisu gutxiago daukate eta ondorioz, errazagoak dira erabiltzeko. Honek eragiten du zehatzagoak izatea, behatzailearen eskuak gutxiago mugitzen direlako.\nHegazkinentzako sestanteak ez dira jada produzitzen, baina ezaugarri espezifikoak zituzten. Gehienek ortzemuga artifizialak zituzten ahalbidetzen zutenak neurriak hartzea lehio baten bitartez. Batzuk, batezbesteko mekanikoak zituzten irakurketak lortzeko hainbat neurrien bitartez, konpentsatuz zorizko azelerazioek ortzemuga artifizialeko likidoan sorrarazten zituzten aldaketak. Antzinako hegazkinen sestanteek bi eratakoak ziren: estandarra, eta bigarren tipo bat, diseinatua zegoena hezgazkin batzuentzak, kabina ireki batez osatuta zeudenak, Honek ahalbidetzen zuen ikuspegi zuzen bat sestantearekiko, pilotoaren magalean jarrita zegoena. Hegazkinen sestante modernoek perikospio baten antza zeukaten, proiekzio txiki batekin fuselajearen gainean. Behin angulu bisuala edukita eta momentuko neurketa edukita, posizioa gutxitu daiteke, jarraituz hainbat prozesu matematiko. Minimizatze hori datza zirkulu bat marraztea objektu zelestearen elebazio berdinarekin. zirkulu honen intersekzioa ahalbidetzen du kokapen zehatzago bat edukitzea.\nSestantearen atalak.\nSestantea zirkunferentziaren seiren bateko sektore zirkular formako armadura duen tresna da (hortik sestante izena). Armadura trinkoa izan beharrean arinagoa da, gutxiago pisatzeko eta errazago erabiltzeko. Sestantea heldulekutik hartu behar da, piezak ez desdoitzeko. Armaduran oin batzuk izaten dituzte gainazal baten gainean jarri ahal izateko kalterik eragin gabe.\nArmadura horren zati garrantzitsuena arkuaren sektorea da, linboa, 70\u00ba edo 80\u00ba-ko irekiera duena. Sestantea oinarritzen den printzipio optikoaren arabera graduatuta dago linbo hau, sektorearen irekieraren bikoitzera. Ezkerretik eskumara graduatzen da -5\u00ba-tik +125\u00ba-ra.\nBeste alde batetik, beso mugikor bat du, alidada izenekoa eta bira-zentroa sektorearen erdian duena. Alidadak irekigune bat du linboaren zonaldean graduazioa irakurri ahal izateko, eta aldi berean, torloju mikrometriko baten bidez engranatuta doa kremailera izeneko linboaren atzean dagoen arku horzdunarekin batera. Angelu handi bat mugitzeko, engranajea askatzen duen pintza bat sakatu behar da, erraz mugitzen uzten diguna. Horrela, neurtu beharreko angelura hurbiltzen da eta, ondoren, torloju hori mugitzen duen danbor mikrometrikoa erabiltzen da zehaztasun handiagoz doitzeko. Danbor mikrometrikoaren buelta bakoitzak linboaren gradu bat mugitzen du; gainera, danbor honen markei esker, sestanteak minutua eta minutu-zatiketak zehazteko aukera ematen digu.\nSestanteak bi ispilu ditu, bat handia edo erakuslea eta bestea txikia edo horizontekoa. Alidadaren goiko muturrean muntatua, honekin bat eginda biratuz, ispilu handia edo erakuslea dago, honen planoa linboaren elkartzuta delarik. Ispiluaren euskarriak doitze-torloju bat dauka, behar izanez gero haren perpendikulartasuna zuzentzeko.\nArmaduraren sektorea ezkerretik mugatzen duen erradioaren gainean dago ispilu txikia edo horizonte-ispilua, linboaren planoarekiko elkartzuta. Tradizionalki erdi gardena, erdi azogatua zen baina egungo sestanteetan, ispilu hori ordezkatzen ari dira kristal bereziak, bi funtzioak bere azalera osoan betetzen dituztenak.\nArmaduraren gainean, eskuinaldean, ispilu txikiaren parean, betaurrekoa dago. Betaurrekoak linboaren planoarekiko paraleloa izan behar du. Bere helburua behatutako astroa handitzea da altuera neurtzea errazteko. Antzina, betaurrekoaren eta linboaren arteko paralelismoa doigarria zen baina horrek zekartzan arazoen ondorioz, egungoetan ez da egiten eta fabrikatzaileak bakarrik doitu dezake.\nBi ispiluek, aldi berean, intentsitate ezberdineko iragazkiak dituzte, bi ispiluen aurrean jarrita daudenak. Iragazki horiek bira egiten dute ispiluaren aurrean jar ditzagun edo ez, zeharkatzea nahi dugun argi-kantitatearen arabera. Ispilu handikoak eguzki- eta ilargi-behaketetarako erabiltzen dira; eta txikikoak, ostertzaren gainean islatutako eguzkiaren argiaren distira murrizteko.\nAzkenik, sestantea maneiatzeko, armadurak helduleku bat du atzealdean. Barruan lanpararen pila jarri ohi da, linboaren graduazioa argitzeko (gauez behaketak egiteko).\nBisual bat hartzen.\nBisual bat hartzeko (edo neurria) eguzkiaren, izar baten edo planeta baten angulua hartzeko ortzemugarekiko, \u00a8teleskopio astronomikoa\u00a8 sestantean instalatuta egon behar du, eta ortzemuga ikusi egin behar da. Itsasontzietan hau, normlaean, ez da problema bat izaten. Lanbroa dauden egunetan, bisual bat hartzea uraren gainetik ortzemugaren irudi zehatzago bat eman dezake. Sestantea bere kutxatik ateratzen da eta eskumako eskuarekin sostengatzen da, behatzak arkua ukitu gabe.\nEguzkiaren behaketa bat egiteko asmoa badago,\nSestantearen filtroak eguzkia behatzea ahalbidetzen du. Erabiltzeko modu bat da filtroak erabiltzea bai ispilu indizean eta ortzemugaren ispiluan, horrela eguzkia disku zurrun bat bezala ikusten da, eta ez digu kalterik egiten begietan. Barra, zeroan jarriz, eguzkia ikusi daiteke teleskopioaren bitartez. Barraren askapena indizetik (bai torloju bat kentzeagatik, edo, instrumentu modernoetan askapen azkarreko botoiari sakatuz), eguzkiaren irudia txikitu egin daiteke ortzemugara iritsi arte. Beharrezkoa da ispiluaren filtroa atzerantza botatzea ortzemuga ikusi ahal izateko, eta gero torlojua jarri barraren muturrean eguzkia ortzemuga ikutu arte. Sestantea egonda teleskopioaren ejean, zihurtatzen dugu irakurketa egiten ari garela instrumentua posizio bertikalean.\nBisualaren arkua angulua irakurriko da arkuaren eskalaren bidez, erabilii betiz mikrometroa edota nonioa. Bisualaren ordu zehatza ere kontuan hartu behar da, eta begien altuera erregistratu behar da. Hauek itsasoaren gainetik egon behar dira.\nBeste metodo bat dago, eta honetan oinarritzen da. Eguzkiaren momentuko garaiera ezarri behar da (angulua) nabigazio tablen bitartez, indizeko barra ezartzea beharrezko anguluarekin, eta instrumentua ortzemugarantz zuzendu. Bi aldeetara mugitu eguzkiaren izpiak teleskopian ikusi harte. Ondoren, hainbat zuzenketetan ajuste egin behardira, aurreko kasuan bezala. Litekeena da metodo hau arrakasta gutxiago edukitzea izarren eta planeten behaketan.\nIzarren eta planeten bisualak egunsetian edo ilunbarrean hartuko dira, gorputz zelesteak eta ortzemuga bisibleak diren bitartean. Ez da beharrezkoa filtroak erabiltzea behatutako astroaren muturrak ikusteko, gorputza puntu bat bezala agertzen delako teleskopioan. Ilargia behatua izan daiteke, baina iruditu dezake azkar mugitzen dela. Tamaina diferenteak eduki ditzake momentu desberdinetan, eta batzutan muturrak desberdindu daitezke ilargiaren faseen arabera.\nSestanteak ere erabili daitezke bestelako anguluak neurtzeko prezisio handiz, adibidez gorputz zeleste bat beste batekiko, edo lurraren puntu erreferentzialak. Horizontalki erabailiz, sestantea bi eraikinen arteko angulua neurtu dezake plano batean agertzen baldin badira, edo faro bat, elizaren dorrea, adibidez. Hauek erabili daitezke jakiteko zenbateko distantzia dagoen itsasoarekiko edo zenbateko distantzia dagoen itsasoraino. Bertikalki erabiliz, faro bateko fokuaren eta itsasoaren maila erabiliz, distantzia kalkulatu daiteke.\nZainketa.\nSestantea instrumentu delikatua da. Erortzen bada, arkua tolestu daiteke, eta hori geratuko balitz, bere prezisioa kaltetu egingo zen. Lortutako neurriak baieztatu daitezke bestelako instrumentu topografikoak erabiliz edota zehaztapen instrumentu optikoen bitartez, baina arku bateko konponketa oso zaila da. Nabigatzaile askok ez dute beraien sestantea konpartitu nahi, instrumentua ongi mantentzeko. Sestante gehienek lepoko kordoi batekin datoz, baina merkeenak estutxe batean datoz. Prebentzio neurri bat da kordoia lepoan jartzea sestantea estutxetik atera baino lehen, eta gordetzea leku batean non beti ikusi dezakezun. Estutxe gabeko sestanteek, probabilitate gehiago dituzte kalteak jasateko.\nDoitzea.\nInstrumentua oso delikatua denez, ispiluak erraz atera daitezke ajustetik kolpe baten ondorioz. Hori dela eta, sestantea askotan errebisatu egin behar da arazoak detektatzeko eta hauetara egokitu ahal izateko.\nLau errore mota existitzen dira, eta orden honen arabera nabigatzaileak akats hoiek zuzendu behar ditu:\nPerpendikularitatearen errorea.\nHori gertatu ohi da ispilu indizea ez denean perpendikularra sestantearen gorputzarekiko. Hori konprobatzeko, indizearen besoa jarri behar da arkuarekiko 60 graduetara eta sestantea mantendu egin behar da horizontalki arkuarekiko, gutxi gorabeherea, bi beso luzatuen distantziara, eta begirada jarrita ispilu indizean. Sestantearen arkua sentsazio bat eman behar digu, hau da, badirudiela jarraitzen duela, ispilua oztopo bat izan gabe. Akatsen bat egotekotan, bi irudiek (erreala eta islarena) haustura bat agertuko dute. Ispilua ajustatu egin behar da irudi erreala eta isla jarraipen bat izan arte.\nAlidada linboaren graduazioaren erdian jarriko dugu (ikusmena oztopatu gabe), eta islatutako irudia eta irudi zuzena maila berean dauden egiaztatuko dugu.\nMaila berean ez baleude, ispilu handiko torlojuarekin doitu beharko litzateke. Torlojua zer norabiderantz biratu behar den jakiteko, proba-errore metodoa erabiltzen dugu; noranzko baterantz biratzen badugu eta irudia are gehiago desegokitzen bada, kontrako aldera egingo dugu, irudiak luzapenean egon arte. Baliteke, hala ere, nahi dugun perpendikulartasuna ez lortzea. Kasu horretan, ispilua bera desmuntatzea (eusten dioten pintzak kentzea baino ez da) eta berriro muntatzea komeni da. Akats hau gertatu da pintzak lasaitu direlako eta ispilua posizio egokian ez zegoelako.\nAkatsa alineazio lateralean.\nHori gertatzen da ispilu horizontala ez denean perpendikularra instrumentuaren planoarekiko. Hori konprobatzeko, lehendabizi indizearen besoa zeroan jarri behar da, eta gero izar bat behatu sestantearen bidez. Ondoren, torlojua biratu egin behar da joan eta etorri mugimenduen bitartez, irudia mugitzeko gorantz eta beherantz. Islatutako irudia, irudi errealetik pasatzen baldin bada, orduan ez da inolako akatsik existitzen alineazio lateralean. Behatzaileak sestantea erabili dezake ortzemuga behatzeko eta horrela konprobatzeko. Bi ortzemuga agertzen badira, orduan akats bat dago alineazio lateralean, eta ondorioz, ispilua ajustatu egin behar da bi izarrak irudi bakar batean agertu arte edo bi ortzimugek bat izateari pasa arte.\nErakusle-errorea.\nBi ispiluen arteko paralelismoa kasu honetan agertzen da: horizontea begiratzen dugunean, bi irudiek bat egiten dutenean eta alidadak zero-zero markatzen duenean . Hau da paralelismo perfektuaren puntu teorikoa.\nKasu gehienetan, ordea, paralelismo perfektu hori ezinezkoa da sestantearen beraren akatsen baten ondorioz. Hurbileko beste puntu bat markatzen du; alde hori erakusle-errore gisa ezagutzen da. Errore hori kontuan hartuko da behatutako altuera aurkitzerakoan, baina ez da 4 minututik gorakoa izango.\nAzkenik, erakusle-errorea aldakorra izan ohi denez, behaketa bakoitza egin baino lehen zehaztu beharko da.\nKolimazio akatsa.\nBetaurrekoaren ardatz optikoaren eta linboaren planoaren arteko paralelismoa egiaztatzeko, egokia ez dela susmatzen bada, betaurrekoa kendu eta behaketa egingo dugu betaurrekoa txertatzen den lepokoaren erdigunea erabiliz.\nMetodo horren bidez egiaztatzen badugu ardatz optikoa tolestuta dagoela edo ez dela paraleloa, aditu bati eraman beharko diogu sestantea, errore hori konpontzea oso zaila baita. Horregatik, sestante moderno gehienek ez digute uzten ezta ardatz optikoa kentzen ere."}
{"id": "128486", "revid": "56334", "url": "https://eu.wikipedia.org/wiki?curid=128486", "title": "Entsalada", "text": "Entsalada edo gatzozpindua oro har hotzik jaten diren jaki gordin edo prestatuak da, gehienetan oinarrian barazki hostoak dituena ; hala ere, barazkiez gain bestelako osagaiak ere izan ditzake ( fruituak, haragiak, arrainak, itsaskiak...).\nOngarriren batez apailatzen dira entsaladak: koiperen bat, gatza eta azidoaren bat (ozpina, limoi-zukua eta abar.)\nEntsalada-motak.\nSinpleak: Elementu bakar batek edo bik osatuak. Ohikoenak, uraza, tomatea, iturri-belarrak, azenarioak eta abar.\nNahasia edo konposatuak: Batzuek izen propioa dute (\"Waldorf\", \"Ni\u00e7oise\", \"Escalivada\")\nEntsaladillak: Prestakin hauen oinarri elementu irindunen bat izaten da (patata, azenarioa...). Kontserbako arrainak edo itsaskiak ere nahas dakizkieke.\nEpelak: Prestaturiko osagaien edo salteatu prestatutakoen nahasketaz egiten da, nahiz eta ongarritzat entsaladetako osagai arruntak izan.\nBarazki kozinatuak dituzten entsaladak: Barazki denak edo ugari egosita edo erreta dituztenak. Errusiar Eskalibada entsalada.\nLekaleen entsalada hotzak: Egositako lekaleen salda kendu, ozpin-olioa eta beste osagai batzuen laguntzaz prestatzen diren entsaladak.\nFruituen entsaladak:Osagaien artean fruitu mota desberdinak dituztenak: laranjak, sagarrak, melokotoiak, anana mangoa, eta fruituen zukua duten ozpin olioekin ondutakoak. Waldorf entsalada, Indiana entsalada, Alicia entsalada\nBarazkien desinfekziorako pausoak.\nBarazkiak gordinik eginiko entsaladetan komertzializatzeko edo saltzeko ezinbestean, desinfektatu egin beharko dira; etxean prestatuz gero ere hori egitea komeniko litzateke. \nEntsaladak ontzeko saltsak.\nEntsaladen barazki gordinak platerean jarri aurretik, ondu, gozatu, maneatu, gatzozpindu egin behar izaten dira. Honetarako saltsa desberdinak burutu daitezke. Olioa, ozpina, jogurta, esne gain garratzak, ziapea, gatza, piper beltza... dira osagai nagusi batzuk\nEntsaladak ontzeko erabil daitezken beste osagaiak:.\nZiapea, Olioa, Ozpina, Soja saltsa, Chutneys saltsak."}
{"id": "128488", "revid": "336", "url": "https://eu.wikipedia.org/wiki?curid=128488", "title": "Isolinea", "text": "Isolinea edo isopleta aldagai baterako balio bera duten puntuak lotzen dituen linea geografikoa da. Mapetan irudikatzen diren isolineak zuzenak edo bihurgunetsuak izan daitezke. Azalera erreal edo hipotetiko baten eta plano horizontal baten edo askoren arteko ebaketa adierazteko erabiltzen dira. Linea hauen konfigurazioak aldagaiaren gradiente erlatiboa ezagutzea eta puntu jakin batean aldagaiak duen balioa ondorioztatzea ahalbidetzen du.\nFuntzioaren gradientea isolinearekiko elkartzuta da. Lineak oso hurbil daudenean gradientearen aldakuntzaren balioa handiagoa da.\nIsolineak kartografian eta meteorologian erabiltzen dira gehien, baina mapa baten gainean erakuts daitekeen edozein aldagaitarako erabil daiteke. Isolineen bidez irudikatzen den aldagaiaren arabera, izena ezberdina da. Hona hemen adibide batzuk:"}
{"id": "128491", "revid": "201", "url": "https://eu.wikipedia.org/wiki?curid=128491", "title": "Gatzozpindu", "text": ""}
{"id": "128495", "revid": "1340", "url": "https://eu.wikipedia.org/wiki?curid=128495", "title": "Espainiako Inperioa", "text": ""}
{"id": "128497", "revid": "58701", "url": "https://eu.wikipedia.org/wiki?curid=128497", "title": "Informazio-konpetentzia", "text": "Informazio-konpetentzia edo informazio-alfabetatzea informazioa noiz eta zertarako behar den, non aurkitu eta modu egokian nola erabili behar den jakiteko konpetentzia da \n. Funtsean, informazioa bi motako dokumentuetan aurki daiteke: erreferentzia-lanak eta dokumentu berezituak."}
{"id": "128499", "revid": "880", "url": "https://eu.wikipedia.org/wiki?curid=128499", "title": "Ezkutu portugaldar", "text": ""}
{"id": "128501", "revid": "119347", "url": "https://eu.wikipedia.org/wiki?curid=128501", "title": "Erreferentzia-lan", "text": "Erreferentzia-lanak kontsultarako soilik eginda dauden dokumentuak dira, hasieratik amaierara irakurtzeko eginda ez daudenak alegia. Gai eta informazio-mota berezituak eman ditzakete (atlasak, esaterako, informazio geografikoa ematen du). Esparru geografiko eta euskarri ezberdinak ere izan ditzakete. Zehatzago, ezaugarri hauek dituzte:\nErreferentzia-lan mota bi daude: lehen mailako erreferentziak eta bigarren mailako erreferentziak ematen dituzten lanak. Lehen mailako erreferentziak ematen dituzten lanetan, bilatzen den informazioa zuzenean jasotzen da (entziklopediak). Bigarren mailakoetan, berriz, informazioa zein dokumentutan aurki daitekeen zehazten da (liburu-katalogoak, adibidez).\nLehen mailako erreferentzia-lanak.\nHiztegiek terminoen esanahia eta definizioa zehazten dute. Zuzentasun ortografikoa egiaztatzeko erabil daitezke eta etimologia sinonimo eta antonimoak eta beste hizkuntza batzuetako baliokideak ere ematen dituzte.\nEntziklopediak jakintzaren hainbat esparrutako ezagutza kopuru handia biltzen dute kontzeptuak azaltzeko asmoz, gaika edo alfabetikoki antolaturik.\nGida eta direktorioek pertsona zein era guztietako erakundeen izen, zeregin, helbide eta bestelako oinarrizko informazioak ematen dituzte.\nBilduma biografikoek pertsonaia ezagunei buruzko datu biografikoak biltzen dituzte.\nAtlasek datu geografikoak ematen dituzte. Informazio historikoa ematen duten atlas historikoak ere badaude. Estatistika-erakunde ofizialek (EUSTAT, EUROSTAT, ...) argitaratutako urtekari estatistiko edo antzekoetan urteko datu garrantzitsuenak biltzen dira.\nKronologiek eta urtekariek jazotako gertaerarik nabarmenenak jasotzen dituzte, normalean ordena kronologikoari jarraiki.\nLege-bildumak zuzenbide arloko legeak eta sententziak biltzen dituzte.\nBigarren mailako erreferentzia-lanak.\nInformaziorako lotura soilik eskaintzen duten lan hauetan bibliografia ofizialak, lurralde bateko produkzio bibliografikoaren erreferentzia guztiak biltzen dituztenak, daude. Adibidez:\nEuskal Herrian, lege-gordailuaren erregistroa kontsulta daiteke edo Joan Mari Torrealdai edo Jon Bilbaoren \"Eusko bibliographia\".\nISBN bildumak ere munduan argitaratzen diren liburu gehienen zerrenda ematen du.\nBibliografia komertzialak ere badaude, Amazon adibidez.\nJakintza-arlo ezberdinetarako artikuluak eta euren laburpenak ematen dituzten katalogoak ere badaude."}
{"id": "128502", "revid": "63274", "url": "https://eu.wikipedia.org/wiki?curid=128502", "title": "International Standard Bibliographic Description", "text": "Oro har, deskribapen bibliografikoa liburu, disko, mapa eta bestelako dokumentu bibliografikoen ageriko datuak (egilea, izenburua, urtea, ...) era normalizatu batean zehaztu egiten dituen teknika da, dokumentu bakoitza era berezi batez deskribatuz, gerora dokumentua identifikatu, kokatu eta liburutegiko katalogo batean sartu ahal izateko. Liburutegi eta artxiboetan dokumentu bakoitzarekin burutu beharreko oinarrizko eragiketa da, katalogoa osatzeko prozesuaren barnean. Egun, deskribapen bibliografikoa nola egin zehazten duen arau estandarra ISBD edo International Standard Bibliographic Description da. ISBD mota ezberdin daude, dokumentu-mota zein den, hala nola, ISBD(M) monografientzat, ISBD(S) aldizkako argitalpenentzat, ISBD(CM) mapentzat, eta abar.\nISBD deskribapenak barne hartzen dituen eremuak hauek dira:\n2000. urtean ISBD arauen berrikuspen sakon bat hasi zen eta ISBD mota batzuen izenak aldatu ziren. Aldizkako argitalpenentzat zegoen ISBD(S) arautegia errebisatu eta publikatu zen, eta aurreko ISBD(S) izenburua aldatu eta ISBD(CR) izenarekin, (CR, Serials and Other Continuing Resources esapidearen akronimoa da)."}
{"id": "128509", "revid": "512", "url": "https://eu.wikipedia.org/wiki?curid=128509", "title": "The Chieftains 2", "text": "The Chieftains 2 1969an The Chieftains musika talde irlandarrak kaleratutako bigarren diskoa da, lehenbizikoa 1963ko \"The Chieftains 1\" izan zelarik.\nOharra.\nSe\u00e1n \u00d3 Riada musikariak 1969an Ceoltoiri Chualann taldea banandu zuenean, talde honetako musikari batzuk garai hartan aitzindari zen soinuarekin jarraitzeko asmoa agertu zuten. Ondorioz \"The Chieftains\" taldea osatu zuten. Aurretik elkarrekin \"The Foxhunt\" (\"Azari Ehiza\") gaita doinua joa zuten, baina disko honetan funtsezko talde oso baten gisa martxan jartzen dira, horren ondorioz grabaketa hau burutzen dutelarik."}
{"id": "128511", "revid": "17", "url": "https://eu.wikipedia.org/wiki?curid=128511", "title": "Informazio-iturri", "text": ""}
{"id": "128513", "revid": "105290", "url": "https://eu.wikipedia.org/wiki?curid=128513", "title": "The Chieftains 3", "text": "The Chieftains 3 1971an The Chieftains irlandar taldeak kaleratutako diskoa da, lehenbizikoa 1963ko The Chieftains 1 izan zen, bigarrena berriz 1969ko \"The Chieftains 2\"."}
{"id": "128514", "revid": "105290", "url": "https://eu.wikipedia.org/wiki?curid=128514", "title": "Reel", "text": "Reel delakoa dantza doinu batez lagundurik doan dantza da. Irlanda eta Eskoziako musika herrokoiaren oinarrietako bat da, eta bapateko musika saio edo emanaldietan zehar (sessions) joenetako da, honez gain eta jada distantzia handira gigak, hornpipe, polka eta hainen maiz jotzen ez diren musika egiturak jarraitzen diote.\nReelak erritmo bizia dute eta abiadura arinean jo ohi dira. Lautar egitura eta orokorrean laueko konpasa dute, eta A eta B zatiez osatuta daude, bakoitzak zortzina konpas dituztelarik. Bi zati hauek reel bikoitzetan (AABB) errepikatu edota (ABAB) arruntetan beste abesti ezberdinez jarraiturik jo ohi dira. Konpasaren zati pare ahulak azentuatu edo nabarmenduarazi egiten dira, bere ezaugarri bilakatzen duen \"swing\" bat sortzen delarik. Eskualde edota musikarien araberako moldaketa eta jotzeko era ugari daude, apaindura gutxi edo askorekin, noten arteko lotura handiago edo txikiagoekin, \"swing\" delakoaren nabarmentze handiagoarekin, etab."}
{"id": "128515", "revid": "336", "url": "https://eu.wikipedia.org/wiki?curid=128515", "title": "Baba", "text": "Baba (\"Vicia faba\") Fabaceae familiako landare belarkara jangarria da.\nDeskribapena.\nBaba-landarea 30\u2013120\u00a0cm arteko altueraraino hazten da eta belarkara eta urterokoa da., haziak luma-formako hosto dauzka zurtoinaren albo bietan. Haziak babarrunaren antzekoak, baina handiagoak eta zapalak ditu. Lore zuri baina orban beltz bat dute. Klima epeletan hazten da ondoen, 600\u00a0mm baino gehiagoko prezipitazioak dituzten eskualdeetan.\nSukaldean.\nAdibidez, baba eta leken salteatua."}
{"id": "128516", "revid": "7398", "url": "https://eu.wikipedia.org/wiki?curid=128516", "title": "Vicia fava", "text": ""}
{"id": "128519", "revid": "11782", "url": "https://eu.wikipedia.org/wiki?curid=128519", "title": "Martin Maizter", "text": ""}
{"id": "128520", "revid": "105290", "url": "https://eu.wikipedia.org/wiki?curid=128520", "title": "Maitasunaren zuzen", "text": "Maitasunaren zuzena (gaztelaniaz: \"Recta del amor\"), Bizkaiko Trapagaran udalerriko industrialdeetako gune bat izendatzeko erabilitako izena da. Euskal Herrian putetxe gehien toki txikienean biltzen dituen gunea da.\nGunearen izena hainbeste putetxe biltzeagatik jarri zioten."}
{"id": "128521", "revid": "109565", "url": "https://eu.wikipedia.org/wiki?curid=128521", "title": "La Vall de Bo\u00edko eliza erromanikoak", "text": "La Vall de Bo\u00edko eliza erromanikoak udalerriak biltzen duen eliza erromaniko multzo famatua da eta UNESCOk Gizateriaren Ondare izendatu zituen 2000. urtean. Ta\u00fcll udalerriaren lursailetan daude."}
{"id": "128522", "revid": "4380", "url": "https://eu.wikipedia.org/wiki?curid=128522", "title": "Vall de Bo\u00edko eliza erromanikoak", "text": ""}
{"id": "128523", "revid": "9391763", "url": "https://eu.wikipedia.org/wiki?curid=128523", "title": "Daniel Libeskind", "text": "Daniel Libeskind (\u0141\u00f3d\u017a, Polonia, 1946ko maiatzaren 12a) arkitekto, artista eta diseinatzaile estatubatuarra da. Bere familia judu poloniarra da. 1989an, Nina emaztearekin, \"Studio Daniel Libeskind\" sortu zuen.\nBesteak beste, bere eraikinen artean daude Berlingo Museo Judua, Alemanian, Denverreko arte museoa, Estatu Batuetan, Imperial War Museum North Salford Quaysen, Ingalaterran, Royal Ontario Museum, Canadan, Felix Nussbaum Haus Osnabr\u00fccken, Alemanian, Danimarkako Museo Judua, Kopenhagen eta Wohl Centre Ramat-Ganen, Israelen.\nBere lanen artean zenbait etxebizitza proiektu daude. Libeskinden lana mundu osoko erakusketa geletan agertu izan da, haien artean New Yorkeko Arte Moderno Museoan, Bauhaus artxiboan, Chicagoko Arte Institutoan eta Pariseko Pompidou Museoan.\n2003ko, Otsailaren, 27an, Libeskindek, New Yorkeko World Trade Center berreraiketaren arkitektura txapelketa irabazi zuen.\nBiografia.\n\u0141\u00f3d\u017aen, Polonian jaio zen 1946an, Libeskind, Dora eta Nachman Libeskinden bigarren semea zen. Bere familia judu poloniarra zen eta nazien jazarpena pairatu bazuen ere Holokaustotik bizirik atera zen.\nUmea zenean, Libeskindek akordeoia jotzen ikasi zuen eta birtuoso bihurtu zen erraz, Poloniako telebistan ere agertu zen, 1953an. Geroago 1959an \"Amerika-Israel\" kulturako hastapen diru laguntza jaso zuen eta Itzhak Perlmanekin jo zuen. Urte berean, New Yorkera aldatu zen etorkinen ontzi batean.\nNew Yorken, Libeskindek bere ikasketak jarraitu zituen, bere aitak inprenta bat ireki zuen bitartean, Manhattanen. Libeskind AEBko hiritar bihurtu zen 1965ean.\n1972an \"Cooper Union\" arkitektura eskolan graduatu zen. Beste arkitekto batzuekin elkarlanean aritu zen, besteak beste, Richard Meierekin eta Peter Eisenmanekin.\nNina Lewisekin ezkondu zen, bere eztei bidaian Frank Lloyd Wright arkitektoaren eraikinak bisitatzera joan ziren Estatu Batuetan zehar.\nMomentu horretatik beste leku batzuetan bizi zen, Los Angelesen, Michiganen, Italian, Alemanian eta New Yorken, eta unibertsitate batzuetan irakasle aritu da (Yale Unibertsitatea, Pennsyvania unibertsitatea, L\u00fcneburg unibertsitatea, Kentucky unibertsitatea).\nHiru seme-alaba ditu, Lev, Noam eta Rachel.\nLana.\nBerlineko Museo Judua, 1999an amaitua, bere lehen arrakasta internazionala izan zen. Gaur egun Museoa Alemanian bisita gehien jasotzen ditue museoetko bat da.\nLibeskind, are famatuagoa da, New Yorkeko World Trade Center zenaren berreraiketaren arkitektura txapelketa irabazlea izateagatik. Arkitektoak berak bere lanari \"Memory Foundations\" (oroipen zimenduak) izenburua eman zion.\nDaniel Libeskinden estudioa World Trade Centerretik hegoalderantz kokatuta dago, New Yorken. Estudioaren azkeneko lanen artean San Franciscoko Museo Judua eta Torontoko Royal Ontario Museum delakoa ditugu. Arkitektura lanaz aparte Libeskindek opera obrak sortzen ditu, adibidez Noruegako Antzerki nazionalerako \"The architect\" lana egin zuen 1998an, edo Saarl\u00e4ndisches Staatstheaterrako \"Tristan und Isolde\" 2001ean. Gainera, berak jantziak ere diseinatzen ditu eta sarritan poesia ere idazten du (\"Fishing from the pavement\" liburuan bezala).\nEztabaida.\nLibeskindek arkitekturaren alde kreatiboa eta artistikoa aldarrikatzen du, eta era berean, bere alde irrazionala. Haren eraikinek eta egitura ezinezkoek grabitatearen legeei erronka botatzen die. Berak pentsatzen du eraikinek, praktikoak izan ez ezik, zirikatzaileak ere izan behar dutela. Arkitektura konbentzionala aspergarria eta monotonoa denez bere ustez, abentura eta mugimenduaren aldekoa dela erakusten saiatzen da bere proiektuetan.\nBestalde, kritikoek maiz deskribatzen dituzte bere lanak dekonstruktiboak direla esanez."}
{"id": "128524", "revid": "201", "url": "https://eu.wikipedia.org/wiki?curid=128524", "title": "Daniel libeskind", "text": ""}
{"id": "128525", "revid": "96586", "url": "https://eu.wikipedia.org/wiki?curid=128525", "title": "Walter Frederick Morrison", "text": "Walter Fredrick \"Fred\" Morrison (Richfield, Utah, 1920ko urtarrilaren 23 \u2013 Monroe, Utah, 2010eko otsailaren 9a) asmatzaile estatubatuarra zen, frisbeearen asmatzailea izateagatik ezaguna zena.\nMorrisonek zioen disko hegalariaren ideia 1937. urtean bururatu zitzaiola, bere neskalaguna Lurekin krispeta ontzi baten estalkia airera bota zuenean. Estalkia berehala mailatu zen eta horren ondorioz tarta-moldeek hobeto hegan egiten dutela ikusi zuen. Morrison eta Lu Kaliforniako Santa Monica hiriko hondartzetan \"Tarta-molde Hegalariak\" saltzeari ekin zioten.\nBigarren Mundu Gerran zehar, Morrisonek aeronautikari buruzko kontzeptu batzuk ikasi zituen. Fredek P-47 Thunderbolt hegazkina gidatu zuen Italian. Bere hegazkina lurrera bota zuten eta 48 egunez egon zen preso.\n1946an Whirlo-Way izeneko munduko lehen disko hegalariaren diseinuaren zirriborroa egin zuen. 1948an, Warren Franscioni inbestitzaileak diseinua plastikoz egin ahal izateko inbestitu zuen eta Platertxo Hegalari izena jarri zioten. 1954an Fredek platertxo gehiago erosi zituen herriko azoketan saltzeko, baina platertxoak merkeagoak ekoizteko beste modu merkeago bat aurkitu zuen. 1955ean Luk eta biek Pluton Platerra, gaur egungo disko hegalarien arketipoa diseinatu zuten. 1957ko urtarrilaren 23an Pluton Platerren eskubideak Wham-O jostailu konpainiari saldu zizkioten. Hasiera batean Wham-O konpainiak Pluton Platerrak (\"Pluto Platter\") izenarekin merkaturatu zituen baina 1958an, \"Frisbee\" izena jarri zioten, Frisbie Tarta Konpainiaren izena moldatuz.\nMorrisonek eta bere emazteak, Lu Nay Morrisonek, hiru seme-alaba eduki zituzten, Lu 1987an hil zen. Fred Morrison 2010eko otsailaren 9an hil zen bere etxean."}
{"id": "128534", "revid": "1340", "url": "https://eu.wikipedia.org/wiki?curid=128534", "title": "Hegazkina", "text": ""}
{"id": "128535", "revid": "6327", "url": "https://eu.wikipedia.org/wiki?curid=128535", "title": "Mediterranear Itsaso", "text": ""}
{"id": "128539", "revid": "119347", "url": "https://eu.wikipedia.org/wiki?curid=128539", "title": "Hizkuntzaren sorrera", "text": "Hizkuntzaren sorrera, hizkuntzalaritzaren barrenean glotogonia bezala ere ezaguna, gizakiaren bilakaeran hizkuntza erabiltzeko gaitasuna garatzea da. Terminoak berak dakar berarekin hitz egiteko gaitasunik ez zuen arbaso batetik eratorri zela \"Homo sapiens\"a.\nEboluzioa eta sena.\nHizkuntzaren sorrera jorratzea, \"Homo sapiens\"en ezaugarri biologikorik onuragarrienetakoa eta gainerako espezietatik bereizten duen nabarmenetakoa izanik, zaila da oso, idatzitako hizkuntzetan ez bezala, ahozkoan ez baita hizkuntza nolakoa zen edo sikiera bazen froga zehatzik geratzen, eta, horrenbestez, zeharkako metodoak erabiltzeko beharra dago. Aztergaia hain garrantzitsua eta zaila izanda, arreta eta polemika ekarri ditu Charles Darwinek XIX. mendearen bukaeran espezieen eboluzioa lehen aldiz proposatu zuenetik.\nHizkuntzalariak bat datoz egun hizkuntza primitiborik ez dagoela eta gizaki guztiek konplexutasun pareko hizkuntzak dituztela esaterakoan. Hau da, hizkuntzen eboluzioaren eta eraldaketaren froga argiak daude, baina hizkuntzen konplexutasunean edo hizkuntza-gaitasunean eboluzionatu dugunik ez dago aztarnarik garai historikoetan, eta aurreko garaietan ere, jakina, gaitasun mentalak ez dira fosildu eta ez dugu horren frogarik.\nEgungo hizkuntza guztiek komunikatzeko beharrezko gramatika eta sintaxia dauzkate, eta, haien hiztegien esparrua desberdina izan daitekeen arren, hitzak asmatu, itzuli edo mailegatzen ahal dituzte hiztunen kontzeptuen gama osoa adierazteko. Ume guztiak hizkuntza bereganatzeko ahalmena edukita jaiotzen dira, eta bakar batek ere ez dauka hizkuntza mota bat hobesten duen joera biologikorik.\nGizakien hizkuntza modernoen bilakaeran beharrezkoak izan ziren bai hitz egiteko aparatu anatomikoa garatzea bai burmuinetako aldaketa neurologikoak gertatzea. Baina beste espezie batzuek gaitasun horietako batzuk badituzte ere, mintzatzeko ahalmena ez dute guztiz garatu. Hizkuntza erabiltzea lotuta dago bilakaera horiek guztiz bereganatzearekin. Ikuspegi honi, biohizkuintzalaritza esan zaio, 1950tik aurrera garatu izan den joera bat, era ikuspegi horren arabera, hizkuntza ez da ekoizten dugun esapideen taldea, baizik eta esapide horiek sortzeko dugun gaitasuna.\nHizkuntza sortzearen inguruan eztabaidagai dago egun ere ea hizkuntza emeki-emeki garatu zen bilakaera horiek bereganatu ahala, edota bat-batean sortu zen bilakaera horiek guztiak agertuta."}
{"id": "128540", "revid": "1150", "url": "https://eu.wikipedia.org/wiki?curid=128540", "title": "Espezieen eboluzioa", "text": ""}
{"id": "128541", "revid": "336", "url": "https://eu.wikipedia.org/wiki?curid=128541", "title": "Dieta mediterraneo", "text": "Dieta mediterraneoa elikatzeko era bat da, mediterranear eremuko herrialdeetako dieta-ereduan oinarriturik dagoena, Grezia, hegoaldeko Italia eta Espainiakoan bereziki. Bereziki barazki, zereal, fruta, oliba olioa eta arrainaren kontsumo altuan oinarritzen den dieta da. \u00a0\nDieta mediterraneoa, pauta nutrizional on eta osasungarrien multzoa izateaz gain, herentzia kultural baliotsua da. Errezetak, sukaldatzeko erak, ospakizunak, ohiturak, produktu tipikoak eta bestelako aktibitateak jasotzen dituen bizimodua da. \u00a0Unesco-k gizartearen ondare inmaterial bezala aitortu du. Beraz, esan daiteke dieta mediterraneoa bizimodu orekatua dela.\nPiramidea.\nPiramide berria sortu da dieta mediterraneoa barneratzeko. Piramide berriak, aurreko piramidearen arauak jarraitzen ditu: oinarrian dietak eusten dituzten elikagaiak daude eta gainontzeko mailetan neurriz hartu behar diren elikagaiak daude. Baina ez dute bakarrik elikagaien kontsumoa adierazten, hauen sukaldatzeko modua ere adierazten du. Elikagaien konposizioa eta zenbat ano jan behar dira isladatzen da piramidean.\nBat edo bi ano janari bakoitzean: pasta, arroza\u2026 Integralak izan behar dira gehienbat, nutriente batzuk eta zuntza gehiago dutelako. Barazkiak egon beharko ziren bai bazkaltzeko bai afaltzeko eta bi anoa bakoitzeko eta hauetako batek gutxienez gordina izan behar da.\nUra oso garrantzitsua da, 1,5 eta 2 litro ur edan behar dira egunero, dieta orekatu bat jarraitzeko. Baina ur kantitatea aldatzen da jarduera fisikoaren arabera.\nPiramidea eskuragarri dago ondorengo webgunean: https://dietamediterranea.com/nutricion-saludable-ejercicio-fisico/\nDekalogoa.\nPertsona batek dieta mediterraneoa jarraitu nahiko balu, honakoak izango lirateke jarraitu beharko lituzkeen jarraibideak:\nDieta mediterraneoaren inguruan egindako ikerketak.\nPredimed.\nDieta mediterraneoaren inguruan egindako kohorte ikerketa bat da, honek arrisku kardiobaskularren aurrean dauzkan onurak aztertzeko.\nBi dieta mediterraneoen eraginkortasuna aztertu da (bat oliba olio birgin-extrarekin hornitua; eta intxaurrekin), kontrol dieta batekin konparatuz (gantz gutxiko dieta) arazo kardiobaskularraren prebentzioan.\nIkus gehiago.\nhttp://www.predimed.es/"}
{"id": "128542", "revid": "6327", "url": "https://eu.wikipedia.org/wiki?curid=128542", "title": "Dieta mediterranearra", "text": ""}
{"id": "128543", "revid": "201", "url": "https://eu.wikipedia.org/wiki?curid=128543", "title": "Denver (Kolorado)", "text": ""}
{"id": "128544", "revid": "201", "url": "https://eu.wikipedia.org/wiki?curid=128544", "title": "Glotogonia", "text": ""}
{"id": "128545", "revid": "58701", "url": "https://eu.wikipedia.org/wiki?curid=128545", "title": "Cochinos badiako inbasioa", "text": "Cochinos badiako inbasioa (Kuban Gir\u00f3ngo gudua izenaz ezaguna; ) Kuba inbaditzeko arrakastarik gabeko saioa izan zen, 1961eko apirilean, Fidel Castroren gobernua erorarazteko. Inbaditzaileak CIAk entrenaturiko erbesteratu kubatarrek osatzen zituzten, AEBetako armada lagun. Kubako armadak inbaditzaileak hiru egunean garaitu zituen.\nAurrekariak.\n1959an boterea hartu ondoren, kubatar iraultzaileek azalera handiko lur-jabetzak bereganatzeari ekin zioten, batik bat kanpoko jabeenak. Halaber, Sobiet Batasunarekin lerrokatu zen Castroren gobernua, AEBen kontrako Gerra Hotzean bete-betean sartuta. 1960an AEBek sal-erosketen blokeoa ezarri zuen Kubarekin, eta 1961eko urtarrilean Dwight Eisenhowerren gobernuak harreman diplomatikoa eten egin zuen.\n1961eko apirilaren 15ean, hegazkin estatubatuarrek Kubako aireportuak bonbardatu zituzten. Horren ondorioz, kubatar hegazkin ugari, zibilak zein militarrak, suntsitu zituzten, baina ez denak, uhartean zehar sakabanatuta baitzeuden. CIAren asmoa zen 1.400 mertzenarioko armada, berak errekrutatua eta entrenatua, lehorreratzea.\nLehorreratzea.\n1961eko apirilaren 15an, Kuban Playa Gir\u00f3ngo inbasio saiakera egin zuten Castroren aurka AEBetako CIA agentziak antolatuta. \nApirilaren 17an, goizeko 1:15 inguruan, 2506 brigada \"Playa Larga\" eta \"Playa Gir\u00f3n\" hondartzetan lehorreratu zen, Cochinos badiako ekialdean, Habanatik 202 kilometrora.\nHasiera batean erresistentzia handirik topatu ez bazuten ere, aurreko eguneko bonbardaketatik suntsitu ez ziren kubatarren bederatzi hegazkinek \"Houston\" eta \"R\u00edo Escondido\" itsasontziak baliogabetu zituzten, eta horrela, inbaditzaileek lehorreko indarrendako arma hornidura galdu zuten.\nEmeki-emeki, Kubako tropa erregularrak, zenbait miliziekin batera, bertaratu ziren, erasoari buru egiteko. Apirilaren 18an inbaditzaileek atzera egin behar izan zuten, eta biharamunean, errenditu. Munizio eskasiak eta kubatarren nagusitasunak airean markatu zuten inbasioaren patua.\nUharte txiki batek munduko inperio militarrik handienari irabazi zion. 1.500 inguru kubatar emigrante Kubako Iraultza deuseztatzen saiatu ziren. Ehun bat inbasore hil ziren eta ia 1.200 atzeman zituzten. Beren presoen truk, medikamentuz beteriko itsasontzia bidali behar izan zuten AEBek.\nOndorioak.\nGaraipenak Fidel Castroren eta iraultza sozialistaren irudia goratu zituen. AEBentzat, ordea, porrota beheramendu lotsagarria izan zen. Inbasioaren nondik norakoa aztertu ondoren, Kennedy presidenteak Robert F. Kennedy anaia jarri zuen \"Mangosta\" Operazioaren buru. Asmoa zen sabotaiak eta terrorismoa egitea, irlaren barrenetik altxamendua sor zedin. Bigarren inbasioa beharrezkoa izanez gero, AEBek ez zuten zuzenean parte hartu behar.\nInbasioaren ostean, Kuba areago hurbildu zen SESBera. Horren ondorioz, uhartean misil nuklearrak paratzen hasi ziren 1962an. AEBak ohartutakoan, Misilen Krisia deritzon kinka larria sortu zen."}
{"id": "128546", "revid": "1491", "url": "https://eu.wikipedia.org/wiki?curid=128546", "title": "Fruitu lehor", "text": "Fruitu lehorra perikarpo mamigabea, lehorra eta gogorra dituen fruitua da. Haien ur-kantitatea %\u00a050 baino txikiagoa da. Elikagai hauek koipe, proteina eta oligoelementu asko daukate.\nFruitu lehorrak eta osasuna.\nFruitu lehorrak dieta mediterranearraren osagai garrantzitsuak dira. Hainbat substantzia osasungarri dituzte, esaterako fitoesterolak eta substantzia antioxidatzaileak, eta gaixotasun koronarioaren prebentzioan eragin babeslea dutela erakusten duten datu epidemiologikoak badira. Intxaurrek adibidez, azido a-linoleniko kopuru bereziki handia dutenez, eragin antiaterogenikoa omen dute."}
{"id": "128547", "revid": "7398", "url": "https://eu.wikipedia.org/wiki?curid=128547", "title": "Fruitu lehorra", "text": ""}
{"id": "128548", "revid": "7398", "url": "https://eu.wikipedia.org/wiki?curid=128548", "title": "Fruitu lehorrak", "text": ""}
{"id": "128549", "revid": "3405", "url": "https://eu.wikipedia.org/wiki?curid=128549", "title": "Miehet Soumi-sarja", "text": ""}
{"id": "128551", "revid": "119347", "url": "https://eu.wikipedia.org/wiki?curid=128551", "title": "Euskararen Interpretazio Zentroa", "text": "Euskararen Interpretazio Zentroa Bilboko San Inazio auzoan dagoen Euskararen Etxean dago. Euskararen Interpretazio Zentroarem asmoa, modu atsegin eta zuzenean euskarari buruzko oinarri batzuk publikoari erakustea da.\nAzkue Fundazioak kudeatzen du Euskararen Etxearen eraikina. Euskararen Etxea Bizkaiko Foru Aldundiaren, Bilboko Udalaren eta Eusko Jaurlaritzaren arteko lankidetzari esker sortu zen. Euskarari buruzko gune espezializatu bat izatea da Euskararen Etxearen helburua.\nBestalde, Euskararen Interpretazio Zentroa, euskararen historian eta euskal hizkuntzan interesa duen ororentzako da aproposa. Bisitak lau hizkuntzetan egiteko aukera dago: euskara, gaztelania, ingelesa eta frantsesa, hain zuzen. Euskararen Interpretazio Zentroak etxe horretako bi solairu ditu hartuak. Lehenengoan, \"Euskararen Bidaia\" erakusketa elkarreragilea dago. Gune horretan euskarak denboran zehar egin duen bidaia islatu da, euskararen historia eta bilakaera azalduz. Bigarren solairuan, berriz, Euskara Mediategia eta Euskarazko Unibertsitate Liburuen Gordailua daude. Mediategian euskaraz ekoitzi diren multimedia produktuak daude ikusgai, hainbat formatutan.\nZentroaren helburuak.\nEuskararen Interpretazio Zentroaren proiektuan bi ikuspegi batzen dira:\nGainera, zenbait balio sustatu eta transmititu nahi dira:\nHori dela eta, euskararen bidaia denboran zehar islatu nahi izan da hizkuntzaren historia eta bilakaera azalduz. Horretarako, teknologia berriak oso presente daude esperientzia honetan.\nEuskararen bidaia erakusketa.\nErakusketak hiru gune nagusi ditu:"}
{"id": "128552", "revid": "119550", "url": "https://eu.wikipedia.org/wiki?curid=128552", "title": "Joan Baez", "text": "Joan Chandos B\u00e1ez (Staten Island, New York, 1941eko urtarrilaren 9a), Joan Baez izenaz ezaguna, Ameriketako Estatu Batuetako folk abeslaria da.\nProtesta-kantaren erregina deitua izan da. Bere ama literatura irakaslea zen eta aita, Albert Baez, mexikar-estatubatuarra, fisikari ezaguna.\nNewporteko jaialdian parte hartu zuen 1959an. Woodstock-eko jaialdi famatuan ere kantatu zuen 1969an.\nBakearen aldeko ekintzaile nekaezina izan da. Estatu batuek Vietnamgo gerran izan zuten parte hartzearen kontra agertu zen. Era berean, Chileko diktaduraren kontra kantatu zuen.\nBob Dylanen laguna; berarekin kantatu zuen hainbat aldiz. Biak folk musikaren idoloak izan ziren 1960 eta 1970eko hamarkadetan."}
{"id": "128554", "revid": "6327", "url": "https://eu.wikipedia.org/wiki?curid=128554", "title": "Victoria Island", "text": ""}
{"id": "128555", "revid": "63274", "url": "https://eu.wikipedia.org/wiki?curid=128555", "title": "Bergarako Errege Mintegia", "text": "Bergarako Errege Mintegia Euskalerriaren Adiskideen Elkarteak sortu zuen 1776an, \"Real Seminario Patri\u00f3tico Bascongado de Bergara\" izenarekin eta jesuiten ikastetxea izandako eraikuntza berean kokatu zuten. Gaur egungo Plaza Nagusian kokatua dago, Jauregi etxearen eta Izagirre Moiua jauregiaren artean, eta Bergarako udaletxearen aurrean, Bergarako Alde Zaharran.\nHezkuntza eta ikerketa zientifikoaren esparruan ikastegi garrantzitsua izan zen Europa mailan. Frantzisko Xabier Munibe, Pe\u00f1afloridako X. kondea, izan zuen zuzendari, eta horregatik, hain zuzen, Munibe Bergaran bizitzera joan zen. Mintegiko kimika-laborategian Elhuyar anaiek wolframa bakartu zuten 1783an. Ilustrazioak Euskal Herrian izan zuen eraginaren erakusgarri garbia da, Euskalerriaren Adiskideen Elkartearekin batera.\nSeminarioaren egoitza izandakoa, San Martin Plazan dagoen XIX. mendeko fatxada duen eraikin zabala da. Gaur egun UNEDen eta Aranzadi ikastolaren egoitza da.\nIzena.\nBergarako herrian \"Seminarixoa\" izena ematen zaio, baina ofizialki hainbat izen izan ditu: \"Real seminario de Vergara\", \"Real seminario patri\u00f3tico de Vergara\" eta geroago, \"Seminario de Nobles de Vergara\".\nSeminarioko hezkuntza eta zientzia bilduma.\nMintegiak XVIII. eta XIX. mendeetako zientzia eta teknika instrumentu asko gorde zituen. Bilduma hori herrian bertan dagoen Laboratorium Bergara museoan gordetzen eta erakusten da gaur egun.\nHezkuntzarekin eta zientziarekin lotutako erakundea.\nBergarako Errege Seminarioa edo Mintegia, Gipuzkoak eta Euskal Herriak historian zehar izan duen hezkuntza eta Zientzia-erakunde garrantzitsuenetakoa da. XVI. mendearen bukaeratik gaur egun arte beti izan da goi mailako hezkuntza-erakundea eta, bere ibilbide luzean zehar, baita lehen mailako Zientzia ikerketa gunea ere. Horretaz gain, Gipuzkoako lehenengo lorategi botanikoa Seminariokoa izan zen; Gipuzkoako lehenengo behatoki meteorologikoa Bergarako\u00a0Mintegian antolatu zuten; ingeniariak formatzeko Euskal Herriko lehenengo eskola industriala Bergarakoa izan zen; eta helburu zientifikoekin osatu ziren lehenengo herbarioak, naturalizatutako animalia- eta mineral-bildumak Seminarioan egin ziren.\nHistoria.\nSorrera.\n1593. urtean jesuiten eskola-etxea sortu zen. eta bertan egon ziren Jesusen konpainiakoak Espainiatik erbesteratu zituzten arte .\n1776. urtean Euskalerriaren Adiskideen Elkarteak Bergaran sortu zuen irakaskuntza eta ikerketarako erakunde moduan. Frantzisko Xabier Munibe Idiakez Pe\u00f1afloridako Kondea eta Euskal Herriko Adiskideen Elkarteko lehendakaria izan zen erakunde horren bultzatzaile nagusia.\nEsan bezala, 1767. urtean egotzi zituzten jesuitak Espainiako koroatik, eta euren egoitzak uztera behartu zituzten. Bi urte geroago, 1769. urtean Karlos III.a Espainiako erregeak ordura arte jesuitena zen eraikuntza eman zion Euskal Herriko Adiskideen Elkarteari. Jesusen Lagundikoek 1593. urtetik zeuden hor, O\u00f1atitik etorri zirenetik. Urte batzuen ostean, 1775ean, Euskal Herriko Adiskideek egoitza nagusia Bergaran ezartzea erabaki zuten. Asmo handinahi haien arabera, gai klasikoez gainera (Latina, Erlijioa, Hizkuntzak, Matematika, Filosofia), Kimika, Mineralogia, Fisika, Natur Zientziak, Metalurgia, Marrazkia eta Musika ere irakasten hasi ziren Mintegian eta, horrela, Bergarakoa lehen mailako ikasketa eta ikerketa zentro bihurtu zen Espainiako Estatuan. Atzerriko irakasle eta ikerlari ospetsuak ekarri zituzten eta fisika eta kimika arloak landu ziren bereziki, Euskal Herriko burdin eta altzairugintza eraberritu asmoz.\nIlustratuen zientzia-aurkikuntza garrantzitsuak.\n1776-1777. urteetan, eta urte askotako lanen ostean, \"Real Seminario Patri\u00f3tico Bascongado\" delakoa ireki zuten \"Real Sociedad Bascongada de los Amigos del Pa\u00eds\" (RSBAP) erakundekoek.\nSeminarioan irakasle eta ikertzaile bikainak zeuden, XVIII. mendean izandako Kimika, Mineralogia eta Metalurgia katedrei (katedra esperimentalak) lotuta. Louis Joseph Proust frantsesa izan zen lehen Kimika katedratikoa. Bergaran egin zuen lan aipagarriena Laboratorium Chemicum delakoa muntatzea izan zen, Europako onenetarikoa.\nPierre Fran\u00e7ois Chabaneau izan zen Kimikako katedratikoa ondoren, eta bere lorpen handiena platinoa purifikatu eta xaflakor bihurtzeko metodoa aurkitzea izan zen, Bergarako mintegian egin zuena eta Kimikaren historian lekua egin diona. . Ordura arte ez zitzaion funtzionalitate handirik ikusten platinoari. Chabenauk, ordea, aurreikusi zituen platinoak izan zitzakeen askotariko aplikazioak eta horren ondorioz metal horren garrantziak gora egin zuen. Bere aurkikuntza, ordea, sekretupean gordetzea agindu zuen Erregeak eta horrek bere zabalkuntza mugatu zuen.\n1783. irailaren 28an, Fausto Elhuyar eta Juan Jos\u00e9 Elhuyar, Elhuyar anaiek, wolframa bakartu zuten bertan Seminarioko laborategian. Orduan Fausto Elhuyar Mineralogia eta Metalurgia katedratikoa zen, 1781-85 urteetan zehazki. Aurkitutako elementu kimiko berriaren izenaren berri Euskal Herriko Adiskideen Elkarteko Batzar Orokorrean eman zuten han aurkeztu zuten lanean.\nMundu mailan sona handiko aurkikuntza izan zen, eta gainera, Seminarioak sustatzen zuen irakaskuntza eta ikerketa lanen garaipen gisa har daiteke, Wolframa baita, Euskal Herrian eta Estatu Espainolean aurkitu den elementu kimiko bakarra.\nN. Thunborg suediarra izan zen, 1788-1794 urte bitartean, Mineralogia eta Metalurgia katedratikoa. Honek, sekretua zen eta Chabaneauk urte batzuk lehenago lortua zuen platinoa purifikatu eta xaflakor bihurtzeko metodoa berraurkitu zuen.\nKanpotik ekarritako teknologia berriak eta bertan eginiko saio baliotsuek ez zioten, ordea, nekazaritzari halako berrikuntzarik ekarri. Natur Zientzietako eta Hezkuntzako ikusmolde berriek lehen lekuan ezarri zuten Bergarako Mintegia Espainiako Estatuko Irakaskuntzan. Mintegia Gipuzkoako aitonen-semeen ikastegia izan zen batez ere.\nKonbentzio gerla ostean.\n1794an frantses gudarosteak Gipuzkoan sartu ondoren Mintegia Gasteiza eraman zuten baina, handik gutxira, 1798an, berriz ere Bergaran egokitu zen. Gainbeheraren abiada izan zen hura. 1804. urtean Estatuak hartu zuen Erret Mintegiaren gidaritza eta \"Real Seminario de Nobles\" izena eman zion. 1822an Bigarren Irakaskuntzako Unibertsitate bihurtu zuten eta hurrengo urtean, Fernando VII.a Espainiakoa errege zela, \"Real Seminario de Nobles\" egin zuten berriro ere. XIX. mendean Mintegiak ez zuen hasierako garrantzi hura eskuratzerik izan: Gipuzkoako Bigarren Irakaskuntzako Goi Mailako Institutua izan zen (1845). 1851-1860 urte bitartean \"Real Seminario Cient\u00edfico Industrial\" izena eman zioten eta, Espainiako Estatuko lehen industria eskola bilakatu zen. Ingeniarien eskola hau bakarra zen Euskal Herrian. Estatu mailan soilik lau zeuden 1850 urtean: Madrilen, Bartzelonan, Sevillan eta Bergaran. Bilboko \"Escuela de Ingenieros Industrialesen\" (1897an sortua) iturburuan dago Bergarako Eskola Industriala.\n1880an domingotarrek zuzendutako Lanbide Eskola bihurtu zen. 1938 eta 1944aren artean apaiz seminarioa izan zen eta 1975etik aurrera Urruneko Unibertsitatearen (\"UNED \"espainieraz) egoitza da.\nUNEDeko Gipuzkoako ikastetxe elkartuak bere egoitza dauka mintegian gaur egun. Tenpluan, berriz, ikus-entzunezko Seminarixoa aretoa dago, 2017. uretan inauguratu zena .\nEgoitzaren arkitektura.\nJesusen lagundiak, apurka eraiki zituzten erakinaren zati garrantzitsuenak. Konpainiak \"Gela berria\" izena eman zioten eraikuntza jaso zuten 1604 eta 1630 urteen artean. Gaur egun, Seminarioaren elizaren atzean dago kokatua. Ondoren tenplua erantzi zioten 1628 eta 1677 urteetan, eta azkenik, \"Ikasketen etxea\", 1979. urtean bukatu zutena. Elizaren ondoan zegoen eta bien artean Bergarako plaza nagusiaren mugatu zuten mendebaldetik.\nMultzoaren lehenengo fatxada barrokoa zen baina egungoa 1867koa da, M.J. Laskurainek, azken arkitekto neoklasiko handietako batek, egina.\nMintegiari lotutako pertsonaiak.\nZientzialari eta ilustratu askok izan zuen erlazioa erakunde honekin, zuzena zein zeharkakoa; bestek beste: Joseph Louis Proust, Tobern Olof Bergman, Juan jos\u00e9 Elhuyar, Fausto Elhuyar, Antoine Laurent Lavoiser, Carlos Uriarte Furira, Mariano de la Paz Graells, Juan Gonz\u00e1lez Arintero, Richard Bowdler Sharpe."}
{"id": "128557", "revid": "201", "url": "https://eu.wikipedia.org/wiki?curid=128557", "title": "Arbendola", "text": ""}
{"id": "128560", "revid": "105290", "url": "https://eu.wikipedia.org/wiki?curid=128560", "title": "Errima", "text": "Errima baliabide erritmikoa da, poema bateko bi neurtitz edo bertso lerroren edo gehiagoren amaierako silaba bat edo gehiagoko fonemen arteko hoskidetasunari esaten zaio. Errima beti lerroaren bukaeran aurkitzen da. Hizkuntza askotan, bestalde, lerroaren amaieran doan hitza ren azentutik aurrerakoa izaten den hoskidetasuna da errima, esaterako, frantsesez eta espainieraz. Askorentzat errimak osatzen du bertsoaren alderdi teknikoen ardatza. Errimatuz ari bagara (nahiz eta errima guztiz aberatsa izan ez), bertsoa osatzen ari gara.\nBalio literarioa.\nErrima, arestian aipatu dugun bezala, beti da sail berekoa eta errima-hitzen arteko kontsonantziari balio handia ematen zaio. Adibide bat jarriz, \"burua\" eta \"ordua\" hitzek errimatu egiten dute. Baina bien arteko hoskidetasuna ez da handiegia. Bi azken bokalek baino ez dute errimatzen eta ondorioz errima pobrea litzateke bi hitz horien artean osatzen dena. \"Eliza\"n eta \"geriza\"n hitzekin ere egin genezake errima. Baina kasu honetan elkarren arteko hoskidetasuna askoz ere beteagoa da. Atzizkian dira errima kide (an), baina baita aurreko kontsonantean (z), honen aurreko bokalean (i) eta hasierako bokalean ere (e). Gure artean, hoskidetasun maila izan da sarri errima txarra eta ona bereizteko irizpide bakarra. Adibidetzat hartu ditugun errimen kasuan, honelatsu:\nErrima motak.\nEuskaltzaindiaren Literatura Hiztegian mota hauek aipatzen dira:\nErrima bertsolaritzan.\nEuskal bertsogintzan, hitz bera esanahi berarekin errepikatu (poto) gabe, zenbat eta hoskidetasun handiagoa izan, orduan eta aberatsagoa da errima.\nKanpo estekak.\n[[Kategoria:Metrika]]"}
{"id": "128563", "revid": "201", "url": "https://eu.wikipedia.org/wiki?curid=128563", "title": "Bertsoaren errima", "text": ""}
{"id": "128564", "revid": "11782", "url": "https://eu.wikipedia.org/wiki?curid=128564", "title": "Cabinda", "text": ""}
{"id": "128565", "revid": "56334", "url": "https://eu.wikipedia.org/wiki?curid=128565", "title": "Testosterona", "text": "Testosterona testikuluek sortzen duten hormona sexuala da. Androgenoa izan arren (hots, gizonezkoen hormona) kopuru txikian dago emakumezkoengan ere.\nEgitura eta biosintesia.\nTestosterona hormona esteroidea da, hots, talde ziklopentanoperhidrofenantreno du egitura nagusitzat (17+2 C). Liposolugarria da eta kolesteroletik abiatuta sintetizatzen da. Hipofisiaren hormona gonadotropetako batek (LH hormonak) parte hartzen du testosteronaren ekoizpenean, hipotalamo-hipofisi-barrabilen ardatzaren garrantzia agerian utziz.\nOrgano sexualek (testikuluek eta obarioak) gametoak (espermatozoideak eta obulua) ez ezik, baita hormona sexualak ere ekoizten dituzte, guruin endokrinoen moduan jarduten baitute. Testosterona, hain zuzen, testikuluetan dauden Leydig zeluletan sortu eta hortik odolera igarotzen da. Kopuru txikiagoan giltzurrungaineko azalak eta obarioek testosterona ere ekoizten dute.\nGarrantzi biologikoa.\nTestosteronak espermatogenesia (espermatozoideen ekoizpena, alegia) eta organo genitalen garapena kontrolatzen du. Horretaz gain, gaztaroan bigarren mailako karaktere sexualak agertarazten ditu (ilea, ahots-aldaketak, gihar-masaren handitzea, etab.). Sexu-sena edo libidoa pizten du eta metabolismoan ere eragina nabarmena du (proteinen sintesia eta gantzen katabolismoa areagotzen du, besteak beste).\nGizaki edo animalien zikiratzeak testosterona maila jaisten du odolean (giltzurrungaineko azalak sintetizatzen duen apurra besterik ez baitago). Ondorioz, bigarren mailako karaktere sexualak feminizatu, sexu-sena itzali, indarra eta kemena apaldu eta gizentasuna agertzen da (gantzak eta koipeak pilatzen baitira, haien katabolismoa gutxituta dagoelako)."}
{"id": "128567", "revid": "119347", "url": "https://eu.wikipedia.org/wiki?curid=128567", "title": "Alga erregai", "text": "Alga erregaia algetatik eratorritako bioerregaia da. Alga erregaiak \"hirugarren generazioko\" erregaiak dira, \"lehenengo generazioko\" bioerregai polemikoak (lehorreko landareen oliotik eratorriak) ordezkatzeko gai izango omen direnak.\nPetrolioaren erreserbak gutxitzen doazen heinean, haien ordezko erregaien beharra areagotzen ari da. Erregai horien artean, algetatik eratorritakoa urte gutxi batzuetan errealitate bihur daiteke. Mundo osoko hainbat enpresa eta ikerlari talde lanean ari dira algetatik hidrogenoa edo biodieselerako olioa ateratzen duten sistema esperimentaletan. Alga horiek, gainera, zentral termikoetan emitituriko CO2 gasa deuseztatzen dute. Helburu nagusia da alga erregaia erregai fosilekin lehiakor izatea.\nAlgen hidrogeno eta biodiesela.\nAlgak erregai moduan erabiltzea ez da gaur egungo ideia berri bat, 1978an Estatu Batuetan \u201cUr Espezien Programa\u201d sortu zen petrolioaren krisiaren ondorioz. Proiektu honi 1996an amaitu zen lortutako emaitza eskasengatik eta 17 milioi euro inbertitu ostean. Hala ere, azken aldi honetan petrolioaren prezioaren igoerak eta honen eskasiak eta energia berriztagarriei eman nahi zaien bultzadak algen erabileraren interesa berpiztu du.\nEnergia berriztagarri guztien artetik zeinek izango duen etorkizunean garrantzi gehien esatea zaila da eta hori jakin arte ikerlariek aukera guztietan lan egin beharko dute, algak barne. Craig Venter eta Robert Metcalfe bezalako enpresaburuek hainbat milioi inbertitu dituzte horrelako proiektuetan kasu batzuetan emaitza ikaragarriak lortu direlarik.\nAlgen energian pentsatu duen enpresa baten adibidea Philadelphiako 20/2 Collaborative diseinu taldea izan zen. Honek Reykjavikeko Vatnsmyri auzo berri baten garapenerako sistema berri bat proposatu zuen. Sistema honek algez beteriko igerilekuak egitea proposatzen zuen. Igerileku hauek hidrogenoa sortzeko erabiliko ziren. Gaur egun erregai zeluletan erabilitako hidrogenoa lortzeko energia iturriak behar dira eta gainera hidrogenoaren garraioa beste kostu energetiko gehigarri bat da. Guzti hau igerileku hauekin zati handi batan murriztu ahalko zen.\nEstatu Batuar diseinatzaileak Berkeleyko unibertsitatean eginiko esperimentuetan oinarritu dira. Hauek \"Chlamydomonas reinhardtii\" algarekin lan egin dute, eta honen ezaugarri nagusia oxigeno nahiko ez duenean hidrogenoa askatzen duela da, CO2-a askatu beharrean. Ondorioz alga hauen biltegi handiak eratu beharko lirateke, bizirik mantentzeko bezalako kondizioetan eta gero produzituriko leku berean erabil ahalko zen hidrogenoa eratuz. Ikerketa hauen arduradunek diotenez behin prozesu honen optimizazio lorturik hamar metro diametroko igerileku batek sortuko zuen hidrogenoarekin dozena bat autoren aste bateko kontsumoa bete ahalko zen.\nHala ere ikerketa gehienak ondoren bioerregaietan erabil ahalko den olioa sortzeko algen propietateetan zentratzen dira. Algen produktibitatea olioari dagokionez gaur egun bioerregaiak sortzeko beste elementu begetalena baino handiagoa da. Algen espezie eta sistemaren arabera alga hektarea batek soja hektarea bat baino 30 eta 250 aldiz gehiago produzitu dezake.\nBestalde, algak orokorrean ez dira elikagai bezala erabiltzen eta gainera ur gazian edo edateko ur txarrarekin eta nekazaritzarako balio ez duten terrenoetan hasi daitezke. Horren ondorioz algen produkzio masiboak ez luke inongo arazorik sortuko elikagai produkzioarekin, hainbat bioerregaietan gertatzen den moduan. Gainera algetatik eratorritako biodiesela ez da toxikoa eta oso biodegradagarria da.\nAzkenik esan beharra dago algetatik eratorritako produktuek beste hainbat aplikazio izan ditzaketela, industria plastiko, farmazeutiko eta elikagaietakoan. Beste kasu batzuetan, karbohidrato eta olio gutxi produzitzen duten algak etanola sortzeko erabil daitezke.\nEkoizpena CO2 erabiliz.\nHainbat proiektutan lehen aipaturiko biodieselerako algen produkzioa zentral elektrikoek eratutako berotegi efektuko gasen bidez egitea proposatzen da. Ideia hau hainbat enpresek aurrera eraman nahi dute, hauen adibide GreenFuel Technologies edota Solix Biofuels enpresa iparamerikarrak dira. Enpresa hauen arduradunak olio dentsitate handiko eta hazkunde arineko alga mota ezberdinak aztertzen ari dira. Alemanian ere Bremeneko Unibertsitate Politeknikoko ikerlariek, itsas ikerkuntzako Alfred Wegener Institutuak eta E.On konpainia Elektrikoak proiektu komun batean lan egiten ari dira: \"Berotegi Efektuen Gasen murriztapena\".\nBestalde, UOP enpresako adituen talde bat JP-8 sortzeko proiektu baten lan egiten ari dira. JP-8 OTAN-en hegazkinek erabiltzen duten erregai militarra da, erregai hau materia prima ordezkagarrietatik lortzen delarik. Honetarako ikertzen ari diren aukeren artean algak agertzen ari dira. Hauen ebaluazioa Arizonako Unibertsitate Estatala egiten ari da eta lau milioi eta erdi euroko diru laguntza jaso du DARPA (Agencia de Proyectos de Investigacion Avanzada del departamento de Defensa de EEUU) agentziatik. Proiektuaren helburuak 2008.urtearen amaierako bukatzea espero da eta gainera lortutako emaitzak hegazkin komertzialetarako ere baliotzea espero da.\nAlgak erregai moduan erabiltzeko proiektuak mundu guztian zabaldu dira. Honen adibidea ondorengo enpresa hauek dira:\nBestalde, Tokioko Zientzia eta Itsas Teknologia Unibertsitateak etanolaren produkzio masibo bat egiteko proiektu baten ari dira lanean \"Sargasso\" izeneko makro-algak erabiliz.\nEta azkenik, Espainian BioFuel Systems (BFS) enpresak aktibitate industrialen CO2-a absorbatzen duten mikro-algetan oinarrituriko biopetrolio batean ikertzen ari da. Proiektu honen arduradunek diotenez Valentziako Erkidegoaren azaleraren bikoitzarekin petrolioaren eguneroko produkzioa berdindu ahalko litzateke. Honetaz gain, Espainian dagoen eguzki argia algen hazkuntzarako ezin hobea da eta ondorioz mota honetako bioerregaien produkziorako.\nEragozpen eta hobetu beharrekoak.\nAurretik aipaturiko enpresa eta ikerkuntza taldeek gasolindegietan denbora gutxi barru egon daitezkeen alga bioerregaiak dituzte, baina hauen merkaturako sarrera zaila izango da eta petrolioarekin lehiatzeko urte batzuk pasatu beharko dira.\nHonen ondorioz ikerlariek hainbat eragozpen gainditzea dute helburu. Hartara, dentsitate handiagoko olioak eta hazkunde bizkorragoko algen bila dabiltza. Bestalde, Global Watch britainiar gobernuko agentziak egin zuen informe baten arabera algekin lan egiteak daukan zailtasun handi bat algek duten ur kantitate handia da, honek manipulazio, erabilgarria denaren erauzpena eta garraioan arazoak eragiten baititu.\nBeste eragozpen garrantzitsu bat algen hazketarako toki egokiaren bilaketa da. Algak biosfera txiki batzuen moduan portatzen dira eta bertako elementu bat aldatu ezkero bere hasierako baldintzak aldatzen dira. Organismo ezezagun baten sarrerak ere aldaketa larriak eragin ditzake eta kultiboaren galera ere.\nIkerlariek ez dute akordiorik algen hazte metodo egokienean: urtegi irekiak edo urtegi itxiak. Urtegi irekietan eguzki argi zuzena dago eta gainera merkeagoa da. Baina elementu ezezagunen sarreren arriskua du. Urtegi itxiak ostera ez dute elementu hauen sarrera baimentzen baina garestiagoak dira."}
{"id": "128568", "revid": "512", "url": "https://eu.wikipedia.org/wiki?curid=128568", "title": "The Chieftains 4", "text": "Chieftains 4 edo \"The Chieftains 4\" 1973an The Chieftains irlandar folk musika taldeak kaleratutako diskoa. Honetan lehenbiziko aldiz Derek Bell harpajotzaileak parte hartu zuen, ordutik aurrera eta bere heriotza arte ezinbesteko taldekidea bilakatu zelarik. Disko honetan The Chieftains soinu modernoa hasiko da."}
{"id": "128569", "revid": "6327", "url": "https://eu.wikipedia.org/wiki?curid=128569", "title": "Trikuharria", "text": ""}
{"id": "128570", "revid": "512", "url": "https://eu.wikipedia.org/wiki?curid=128570", "title": "Rufus Wainwright", "text": "Rufus Wainwright (Rhinebeck, New York, 1973eko uztailaren 22a) Ameriketako Estatu Batuetako abeslaria da."}
{"id": "128571", "revid": "12788", "url": "https://eu.wikipedia.org/wiki?curid=128571", "title": "Zohikatz", "text": "Zohikatza gai arre iluna, harroa eta karbonoan aberatsa da, landareen deskonposizio partzialaren ondorioz sortzen dena. Landare mota ugarik osa dezakete eta, horren arabera, ezaugarri fisiko eta kimiko desberdinak izanen ditu. Ohikoena \"Sphagnum\" familiako goroldioez osatutakoa da. Erregai eta ongarri organikoen ekoizpenean erabili ohi da, nahiz eta berez kalitate txikiko erregaia izan.\nBanaketa geografikoa.\nMunduko 175 herrialdetan aurkitzen dira zohikaztegiak, tropikoetatik poloetaraino. 4 milioi km\u00b2ko azalera hartzen dute (515.000\u00a0km\u00b2 Europan), hots, munduko lur-azaleraren %3. Munduko zohikatz-hobi zabalenak Ipar Amerika, Iparraldeko Asia, Ipar eta Erdialdeko Europa eta Indonesian daude. \nBestalde, Amerikako hegoaldeko muturrean, bereziki Suaren Lurraldeko Uharte Handian, Txilen eta Argentinan, zohikatz-eremu handiak daude. Suaren Lurraldeko erakundeen azterketa geologiko eta hidrikoen arabera, uhartearen azaleraren % 65 landaredi horrek estaltzen du, eta, oxigenazio-propietateengatik, leku geografiko hori planetako aire garbiena izango litzateke.\nZohikatzaren eraketa.\nZohikatzaren eraketa landare-jatorriko materia hila harrikatz bihurtzeko prozesuaren lehen urratsa da. Zohikatz geruza trinkotu eta tenperatura handitzen bada, lignito bilakatuz joaten da. Denbora luzeago eta tenperatura handiagoetan, lignito ikatz azpibituminoso eta ikatz bituminoso bihurtzen da eta, zenbait baldintzaren pean, antrazita.\nProzesu hau ur ugaria eta oxigenazio urria duten hezeguneetan gertatzen da. Lurzoruaren hezetasunak, pHak eta tenperaturak eragin zuzena dute zohikatzaren sorreran. Zohikaztegietan, uraren azidotasuna, tenperatura hotza eta oxigeno kontzentrazio txikia direla eta, mikrobioen jarduera oso murritza da, eta landare materialaren deskonposizioa oso geldoa. Urteak igaro hala, hainbat metrotako lodiera izan dezakeen metatze bat agertuz doa. Zenbait kalkuluren arabera, zohikatz geruza 0,5\u20131\u00a0mm loditzen da urtean.\nZohikaztegiak jatorri glaziarreko aintzira arroak dira, erabat deskonposatu gabeko landare materialez beteak. Klima hotzetan landare materiala oso geldiro usteltzen denez, zohikatza pilatu egiten da. Honi ur gezako zohikatza deitzen zaio. Hala, histosol motako lurzorua sortzen da.\nMotak.\nZohikatzaren konposizio fisiko-kimikoa hainbat faktoreren mende dago, hala nola, landaredi mota, klima, lurzoruaren azidotasuna eta diagenesi maila. Zohikatz landugabea gai harroa, haritsua eta arina da. Kolorea, berriz, aldakorra du, marroi argitik beltzera, adina eta karbono edukiaren arabera. Zenbat eta gazteagoa izan, orduan eta argiagoa da zohikatza, eta karbono edukiera txikiagoa. Eskuarki hiru mota nagusi bereizten dira:\nErabilerak.\nZohikatz gordina %98ko hezetasuna ere izan dezake. Behin idortuz gero, argindarra ekoizteko, etxeetako berokuntzan eta industrian, erregai gisa erabil daiteke. Munduan 17 milioi tona zohikatz kontsumitzen dira urtean energia ekoizteko. Ekoizle (eta kontsumitzaile) handienak Irlanda, Finlandia, Bielorrusia, Errusia, Suedia eta Ukraina dira.\nZohikatza lorategietan ere erabili ohi da, lurren ur-atxikipen ahalmena hobetzeko. Gizakien azal tratamenduetan ere erabiltzen da. Eskoziako zenbait eskualdetan whiskyaren osagarrien idortze prozesuan erabili ohi da. Irlandan, berriz, betidanik etxola eta baserriak berotzeko erregai nagusia izan da.\nEuskal Herriko zohikaztegiak.\nEz dira asko Euskal Herrian dauden zohikaztegiak. Izan ere, lurralde gehienean erliebea aldapatsua da eta zaila da habitat hauek sortzeko beharrezkoak diren baldintza guztiak eremu berean biltzea. Dena dela, egon badira zohikaztegi batzuk, besteak beste, Saldropokoa, Barazar haranean (Zeanurin); Zalamakoa, Karrantza eta Mena haranen artean; Usabelartzakoa, Adarra mendian (Urnietan); Belate, Atxuri; eta Gesaleta eta Baltsagorrietakoak, Nafarroa Garaian.\nIngurumen eta ekologia arazoak.\nZohikaztegietako ezaugarri ekologiko bereizgarriak habitat bat dira fauna eta flora bereizgarrientzat. Adibidez, amerikar kurriloa AEBetako zohikaztegietan ibiltzen dira, eta kurrilo zuriak, berriz, Siberiako mendebaldeko zohikaztegietan. Habitat horiek ere basoko orkideak eta landare haragijaleak dituzte. Mendeak behar ditu perturbazio batetik errekuperatzeko.\nMunduko zohikatz handiena Siberiako mendebaldean dago. Frantzia eta Alemania elkartuta daude. Berriki egindako ikerketen arabera, 11.000 urtean desizozten ari da lehenbizikoz. Permafrosta urtu ahala, milaka milioi tona metano aska ditzake atmosferan. Uste da munduko zohikaztegiek 180 eta 455 mila tona tona karbono bahitu dituztela, eta urtean 20 eta 45 bitarte askatzen direla atmosferara (22-50 labur; 20-44 milioi tona luze). Eztabaida handia izan da zohikaztegiek atmosferako gas horien epe luzeko fluktuazioei egiten dieten ekarpenari buruz.\nZohikatzaren ezaugarrietako bat zohikatzean maiz kontzentratutako metalen biometaketa da. Metatutako merkurioa ingurumen-arazo garrantzitsua da.\nBabesa.\n2002ko ekainean, Nazio Batuen Garapenerako Programak zingira eta zingira tropikaletako basoak birgaitzeko proiektua jarri zuen abian. Proiektu honek bost urte iraun zuen eta gobernuz kanpoko hainbat erakunderen ahaleginak biltzen ditu.\n2002ko azaroan, International Carretland Society (IPS) eta International Mire Conservation Group (IMCG) taldeek \"Mirak eta zohikaztegiak zentzuz erabiltzea: aurrekariak eta printzipioak, erabakiak hartzeko esparrua barne\" gaiari buruzko jarraibideak argitaratu zituzten. Argitalpen honen helburua zohikaztegien mundu-ondareari buruzko gatazka-eskaerak orekatzeko mekanismoak garatzea da, gizateriaren beharrak asetzeko zentzuz erabiliko direla ziurtatzeko.\n2008ko ekainean, EIPk Carretlands and Climate Change liburua argitaratu zuen, gai horri buruz gaur egun eskura dauden ezagutzak laburtuz. 2010ean, IPS enpresak \"Zohikaztegien kudeaketa arduratsurako estrategia\" aurkeztu zuen, mundu osoan aplika daitekeena erabakiak hartzeko."}
{"id": "128573", "revid": "94258", "url": "https://eu.wikipedia.org/wiki?curid=128573", "title": "M\u00fcnsterreko matxinada", "text": "M\u00fcnsterreko matxinada 1534 eta 1535. urteetan izen bereko hiri alemaniarrean anabaptista erradikalek teokrazia komunal bat ezartzeko saiakera izan zen. Hiria, esku anabaptistetan egon zen 18 hilabetez, 1534ko otsailean udaletxea hartu eta Bernhard Knipperdolling alkate izendatu zenetik, 1535. urtean setio-indarrak hirian sartu ziren arte.\nMatxinada.\nAlemaniar nekazarien gerraren (1524-25) ostean, teokrazia bat ezartzeko bigarren ahalegin sendoagoa egin zuten anabaptistek M\u00fcnsterren. Hirian indar handia lortu zuten, Bernhard Rothmann, apaiz luteranoa atxiki baitzen kausa anabaptistara, zenbait hiritar garrantzitsurekin eta buruek, Jan Matthys Haarlemeko okin batek eta Jan Bockelsonek, Leidengo jostuna ez zuten zailtasun handiegirik izan hiria hartzen. Matthys, Melchior Hoffmann-en jarratzailea izan zen eta, Estrasburgon jazotako azken honen espetxeratzearekin, sona handia eta jarraitzaile irabazi zuen Holandan, tartean Bockelson. Bockelson eta Gerard Boekbinderrek M\u00fcnster aurretik bisitatu zuten eta Bernhard Rothman antzeko dotrinak irakasten ari zela zioen txosten batekin bueltatu ziren.\nMatthys-ek M\u00fcnster \"Jerusalem Berria\" bezala identifikatu zuen eta 1534ko urtarrilaren 5ean, bere jarraitzaile batzuk hirian sartu eta helduak bataiatzen hasi ziren. Rothmann-ek bir-bataioak onartu zituen eta laster 1000 ziren bataiaturiko helduak. Prestaketa sutsuak egin ziren, ez bakarrik irabazitakoari eusteko, baizik eta M\u00fcnsterretik inguruko lurren konkistan abiatzeko. Hiria Franz von Waldeck gotzain-printzearen indarrek setiatzen zuten, zeina matxinadaren ostean hiritik bota zuten. 1534ko Pazko Igandean, Matthys, zeinak Jainkoaren justizia egun horretan etorriko zela uste baitzuen, irteera egin zuen 30 gizonekin bakarrik. Erahila izan zen, bere burua masta batean jarri zuten, hiritik ondo ikusteko eta bere genitalak hiriko ateetara iltzatu zituzten. Matthys buruaren heriotzaren ostean, Bockelson, ezagunagoa Leidengo Jan izenaz, M\u00fcnsterreko errege bihurtu zen.\nDabiden ondorengoa zela aldarrikatuz, \"Sion berrian\" ohore errealak eta botere absolutua aldarrikatu zituen. Bere ekintzak, zerutik jasotako bisioen autoritatean justifikatzen zituen. Poligamia legalizatu zuen eta berak hamasei emazte hartu zituen, gainera, ezkongabe zegoen emakume orori ezkontza eskaintza egiten zion lehen gizonaren ezkontza-proposamena onartzera behartu zuen. Ondasunen jabego komunala ere ezarri zuen. Erresistentzia sutsuaren ostean, setio-indarrek hiria 1535eko ekainaren 24ean hartu zuten eta 1536ko urtarrilean, Bockelson eta bere jarraitzaile hurbilenak merkatu plazan exekutatu zituzten, torturatu ostean. Euren gorpuak kaioletan egon ziren ikusgai, San Lanberto elizako hormatik zintzilik; kaiolak oraindik daude bertan, nahiz eta hezurrak beranduago kendu zituzten bertatik."}
{"id": "128578", "revid": "23317", "url": "https://eu.wikipedia.org/wiki?curid=128578", "title": "Ostruka", "text": "Ostruka (\"Struthio camelus\") gaur egungo hegaztirik handiena da, bi metro eta erdi garaierara iristen da. Afrikako basamortu eta sabana eremuak kolonizatu ditu. Hiru azpiespezie ditu eta Struthio generoaren barnean existitzen diren bi ostruka espezieen artean ugariena da. Bestea ostruka somaliarra (\"Struthio molybdophanes\") da.\nOstrukak Ratiteen ondorengoak dira. Ratiteak Kretazeoan edo Tertziarioaren hasieran agertu ziren. Gaur egun Ozeanian aurkitzen dira talde horretako kideak. Ostruka 70 km/h-ko abiaduraz lasterka egiteko gauza da.\nHedapena eta habitata.\nAfrikako sabana lehor eta sasi lehorretan bizi da, beren habitateko tenperatura aldaketa bortitzei eusteko gai baitira: hain zuzen ere, gauean -15\u00b0C izaten da inoiz, eta goizean, 45\u00b0C. Aurrez Arabiar penintsulan eta Ekialde Hurbilean ere izan ziren ostrukak baina XX. mendearen erdialdera iraungi ziren gehiegizko ehizaren erruz.\nPopulazioen % 90 Hego hemisferioan bizi da; aintzina, Afrikan ez ezik Ekialde Hurbilean ere hedatuta zeuden, ordea. Ekuatoreko lerrotik iparraldera ostruka azpiespezie bakarra bizi da (populazio osoaren % 10) eta galtzeko arriskuan dagoen azpiespezie bakarra da, Ekuatoretik hegoaldera bizi diren gainontzeko azpiespezieak kezka txikiko egoeran baitaude.\nGaur egun mundu zabaleko rantxoetan ere hazten dira ostrukak, bereziki Australian. Herrialde honetan hainbatek ihes egin zuten eta gaur egun ostruka basati multzoak dabiltza hara eta hona Australiako eremu lehorretan.\nDeskribapena.\nTamaina.\nOstruka munduko hegazti handiena da. Ar helduak 3 metroko garaierara irits daitezke (batez bestekoa 2,75 m da) eta 63 eta 145 kg arteko pisua izan ohi dute. Masai ostruka azpiespeziea ohiko ostruka baino zerbait handiagoa izan ohi da. Aurkitu den ostruka handienak 156,8 kg pisatu zituen. Arrak emeak baino handiagoak dira.\nBurua.\nOstrukek buru txikia dute gorputzeko gainontzekoarekin konparatuz gero. Begiak oso handiak dira, 50 mm-ko diametroa dute, lurreko ornodunen artean begihandienak dira. Urrutitik harrapariak ikusteko balio diete. Gainaldean estalki bat dute eguzki izpietatik babeten dituena. Buruak 12-14,3 cm baino ez ditu mokoa ere kontutan hartuta. Mokoa zapala eta zabala da eta ertz borobiltsua du. Lepo luze eta fin bat dute. Sexu bietan biluzia da, luma txikien geruza fin bat baino ez duena. Emeen kasuan arrosa kolore argia izaten du eta arren kasuan grisa edo arrosa, azpiespeziearen arabera.\nGorputza.\nOstruka arren gorputza luma beltzez estalita dago. Hegoetako luma primarioak zuriak dira eta isatseko lumak ere bai. Ostruka emeek eta ar gazteek luma marroi-grisak dituzte. Hego-zabalera 2 metrotakoa izan daiteke. Bularrezura laua da ordea, eta hegaztiek gihar hegalariak txertatzen diren gila hezurra falta du. Horregatik ezin du hegan egin.\nHankak.\nOstruken hankak luzeak eta sendoak dira. Hegazti gehienek hanka bakoitzean hiru behatz dituzte, baina ostrukek bi baino ez. Behatz luneenean kako itxurako erpe bat dute. Hanka gihartsu horiek korrika egiteko egokituta daude, baita harrapariengandik defendatzeko ere, ostiko gogorrak eman baititzakete. Hegaztien arteko tartso (hankaren azken segmentua) handiena dute, 39-53 cm luzerakoa. Tartso hau ezkatez estaita daukate, ezkata gorriak arren kasuan eta beltzak emearen kasuan.\nElikadura.\nBelarjalea da, baina ez erabat: izan ere, aditu batzuek orojale gisa sailkatzearen alde agertu dira. Belarrak, fruituak eta sustraiak ez ezik, karraskari txikiak, narrasti eta hegazti txikiak zein sarraskiak ere jaten ditu. Hori bai, haien elikaduraren ehuneko urrian, oinarrizko jakiak belarrak, sustraiak eta zenbait fruitu dira.\nOstrukak, hegazti guztiek bezalaxe, ez dauka hortzik eta mihia mugimendu urrikoa da. Horrela, jakia bere mokoarekin eztarriraino mugiarazten du, osoa irensteko. 210 ml inguruko boloa sortzen du eta lepoan zehar arandoira iristen da. Bertan harri txintxarren eta hondar aleen laguntzaz janaria txikitzen du.\nHainbat egun biziraun ditzake urik edan gabe, elikagaietan eskuratutakoa, ur metabolikoa eta aireko hezetasunaz baliatzen da horretarako. Deshidratazioz gorputzaren pisuaren %25a galtzea ere onar dezake.\nUgalketa.\nArrek sexu heldutasuna 2-4 urte artean lortzen dute; emeek, 6 hilabete lehenago.\nAraldia maiatzean izaten da, eta garai horretan arren lepo luzea gorrixka jartzen ohi da, testosterona kontuengatik. Garai horretan arrak emeak gorteiatzen saiatzen dira dantza eta mugimendu eder zein arretatsuekin. Ar bat 3-5 emerekin ugaltzeko gai da ugalketa garaian. Arra kabia egiteaz arduratzen da, eta egin ostean, eme nagusiak (3-5 emeetatik nagusi bat hautatzeaz arduratzen da arrak) arrautzak erruten ditu. Egun batzuk pasa ostean, beste emeek (kabia egin duen arrarekin ugaldu direnak) kabi berean arrautzak erruten dituzte.\nInkubazio eta arrautzen zaintzaz arra eta eme nagusia arduratzen dira: gauez, arra eta egunez, emea.\nGauean, inkubazio arduraz jarduten diren ar guztiek beren kabien zaintza eta posizioa uneoro (alternantziarekin) elkarri aldatzen diote inkubazio eta zaintza aktibo eta kolektibo bihurtuta, baina horrek arriskuak ere sorrarazten ditu, besteak beste, kabi batzuk zaintzarik gabe geratzen direlako, horrek dakartzan ondorio latz guztiekin (harraparien hatzaparretan erori edo hotzez hil).\nOstrukak 30-40 urte bitartean bizi dira, baina gatibutasunean 60 urtera hel daitezke. Errekorra 62 urte eta 7 hilabetetan dago.\nArrautza.\nOstrukaren arrautzak 1-2 kiloko pisua du (24 oilo-arrautzaren parekoa) eta 25 cm luze izaten da: hegazti guztien artean, munduko arrautzarik handiena da. Zuri-horixka da, eta ustez, kolore hori Afrikako sabana lehor eta beroetan ez kiskaltzeko moldaketa ebolutibo berezia da.\nEme bakoitza gai da bere arrautzak habia komun batean bereizteko. Kabi bakoitzak 40 arrautz izaten ditu, eta horietatik 30 bat jaiotzen dira. Txitek jaiotzean 25-30 zentimetro bitarteko garaiera daukate eta 900 gramoko pisua. Beige kolorea izaten dute, orban marroiez apainduak.\nEkologia.\nOstrukak handia izan arren harrapari potentzial ugari ditu; gepardoa, lehoia, leopardoa, likaona, hiena pikarta eta Niloko krokodiloa. Hegan egiten ez badu ere lasterkari bikaina da, 70 km/h-ko abiadura har baitezake. Gepardoek abiadura hori gainditzen dute eta arrek talde lanean erasotzen diete. Gauean egiten dute erasoa, ostrukaren ikusmena eskastu egiten dela aprobetxatuz. Joera hau Kalahari aldeko gepardoetan ikusi da, Afrikako beste eremuetan salbuespen kasuak baino ez dira erregistratu. Edozein kasutan harrapariek ostruka ehizatzea ekiditen dute, abiadura azkarra, zelatari bikaina eta ostiko gogorrak ematen dituelako, hala lehoiek, leopardoek, likaonek...\nAzpiespezieak.\nOstrukaren lau azpiespezie ezagutzen dira, baina bat galduta dago jadanik.\nBosgarren azpiespezie bat ere izan zen, \"Struthio camelus molybdophanes\", hego Etiopian, ipar Kenyan eta Somalian. 2000. urtetik aurrera espezie desberdindua kontsideratzen da, ostruka somaliarra (\"Struthio molybdophanes\")\nOstruka eta gizakia.\nIruditeria.\nDuela 5.000 urteko kulturetan (Mesopotamia, Egipto) dagoeneko agertzen dira ostruken irudiak. Bitartean Kalahariko ehiztari-biltzaileek ostruka arrautzak erabili zituzten ura gordetzeko, goikaldean zulo bat eginda. Irudiak grabatuta dituzten arrautzak aurkitu dira. Kristautasunak ere hartu zen ostrukaren arrautzaren irudia.\nJarduera ekonomikoa.\nErromatarren garaian ostrukak hazten ziren haien arrautzak eta lumak oso preziatuak bihurtu baitziren. Lumak oso erabiliak izan ziren hurrengo mendeetan ere kapelatako apaigarri gisa, goren klasetako agintari eta nobleetan bereziki, eta XVIII. mendean ia iraungi zen. XIX. mendean berriz hasi ziren ostrukak hazten lumak ekoizteko. XX. mendean 700.000 ostruka zeuden haztegietan mundu mailan ondorioz Lehen Mundu Gerran merkatua kolapsatu egin zen. 1970. hamarkadan haragitarako eta larruazala eskuratzeko berrekin zitzaion ostrukak hazteari.\nAfrikan ohikoa da ostruka lasterketak egitea, gainerako tokietan zaldi lasterketak egiten diren antzera.\nErasoak eta uste okerrak.\nOstrukak arriskua somatzen dutenean burua hareatan ezkutatzen duten ideia oso okerra da. Plinio Zaharraren idatzi batetatik sortu zen ideia hori. Ostrukak burua hareatan sartzen badu arandoirako harri txintxarrak eta hondar ale sendoak eskuratzeko izaten da, edota arrautzak jartzeko habia egiten ari delako. Orokorrean gizakiarengandik ihes egiten du, harraparitzat hartzen baitu, baina ihesbide gabe aurkitzen bada ostiko gogorrak eman ditzake. Berdin gertatzen da kumeak edo bere lurraldea zaindu behar badu ere.\nGizakiek hazitako ostrukek maiz egiten dizkiete gorteiatzen dantzak haien hazitzaileei eta ez ondoko ostrukei."}
{"id": "128579", "revid": "7398", "url": "https://eu.wikipedia.org/wiki?curid=128579", "title": "Struthio camelus", "text": ""}
{"id": "128580", "revid": "7398", "url": "https://eu.wikipedia.org/wiki?curid=128580", "title": "Struthionidae", "text": ""}
{"id": "128582", "revid": "1545", "url": "https://eu.wikipedia.org/wiki?curid=128582", "title": "PGL", "text": "Petrolio gas likidotua (PGL) hidrokarburo gasen nahasketa da, egoera likidoan gordea, gehienbat ibilgailu eta berogailuen erregaitzat erabilia. Petrolioaren fintzetik eratorria da %40an eta gas naturalaren tratamendu prozesutik %60an. Ofizialki PGL osatzen duten hidrokarburoak propanoa eta butanoa dira, baina nahasketak %0,5 arte beste hidrokarburo arin izan ditzake, hala nola, butadienoa. PGL erregaia, ibilgailuen erregaia, butano (C4H10) eta propano (C3H8) 50-50 nahasketa da.\nLehen, PGL petrolioaren hondakintzat hartzen zen, eta su-dorre tontorretan erretzen zen. Egun destilazioz berreskuratzen da.\nJariakin hau, giro tenperaturan lurruntzen da eta ondorioz eztanda motorrerako egokitze bat behar du eta era honetan errendimendu handia eta isurketa maila txiki bat aurkeztuko duelarik. PGL zenbait europar herrialdetan erabiltzen hasi da ibilgailu publikoetan eta gero eta hornidura puntu gehiago sortzen ari dira erregai honentzako, gasolindegietan alegia.\nAbantailak.\nIngurumena.\nHonen barnean, PGL autobusak, erabiltzen duten teknologiaren arabera (errekuntza, injekzioa etab.) isurketa hauek %90 batean murriztu ditzakete diesel aukerarekin alderatuz. Gainera diferentzia hau etorkizunean zehar ere mantenduko da EURO V arautegia ere betetzen dutelako PGL autobusek."}
{"id": "128584", "revid": "201", "url": "https://eu.wikipedia.org/wiki?curid=128584", "title": "Petrolio gas likidotu", "text": ""}
{"id": "128586", "revid": "201", "url": "https://eu.wikipedia.org/wiki?curid=128586", "title": "Petrolio-gas likidotu", "text": ""}
{"id": "128587", "revid": "201", "url": "https://eu.wikipedia.org/wiki?curid=128587", "title": "LPG", "text": ""}
{"id": "128588", "revid": "201", "url": "https://eu.wikipedia.org/wiki?curid=128588", "title": "Likidoturiko gas naturala", "text": ""}
{"id": "128589", "revid": "201", "url": "https://eu.wikipedia.org/wiki?curid=128589", "title": "Marroi", "text": ""}
{"id": "128590", "revid": "201", "url": "https://eu.wikipedia.org/wiki?curid=128590", "title": "Biogasolio", "text": ""}
{"id": "128591", "revid": "336", "url": "https://eu.wikipedia.org/wiki?curid=128591", "title": "Deron Williams", "text": "Deron Michael Williams (Parkersburg, Mendebaldeko Virginia, 1984ko ekainaren 26a) NBAko Utah Jazz taldean antolatzaile moduan aritzen den 191\u00a0cm-ko saskibaloi jokalaria da.\nRookie Urtea.\nNBAra 2005an heldu zen urte horretako Draftean 3. postuan aukeratua izan eta gero, urte horretan Deronek lehia handia duen jokalariarekin, Chris Paul, ailegatu zen ere NBAra (4.postua).\nHaien arteko norgehiakoak NBAan urtero ikusi daitezkeen gauzarik interesgarrienetarikoak dira.\nWilliamsek estreinaldiko urtea ordezko jokalaria izanda hasi zuen, baina pixkanaka aulkia utzi eta titular amaitu zuen. Urte horretan batezbeste, 10,8 puntu eta 4,5 asistentziakin bukatu zuen, zenbaki horiek rookie onenen bostekoan sartzeak ahalbidetu zuten.\nHurrengo urtetik aurrera Salt Lake Cityko Utah Jazzen liderra da.\nAll-Star.\n2006ean Houstonen egin zen All-star-ean \"Rookie taldearekin\" parte hartu zuen.(partidua galdu zuen 106 - 96)\n2007ean Las Vegasen antolatu zen All-star-ean \"Sophomore taldea\" (2.urteko jokalariak) ordezkatu zuen (partida irabazi zuen 155 - 114).\n2008an New Orleanseko Allstar-ean \"Skills Challenge\" lehiaketa irabazi zuen Chris Paul, Jason Kidd eta Dwyane Wade menderatuz eta lehiaketako marka hautsiz (25,5 segundo).\n2010ean Dallaseko Allstar-ean lehen agerraldia egin zuen mendebaldeko konferentzia ordezkatuz. partidak errekor bat hautsi zuen, 100.000 ikusle baino gehiagoen aurrean jokatu zen, partida futbol amerikarreko Dallas Cowboys taldearen estadioan izan zen."}
{"id": "128592", "revid": "14234", "url": "https://eu.wikipedia.org/wiki?curid=128592", "title": "Deron Michael Williams", "text": ""}
{"id": "128602", "revid": "17", "url": "https://eu.wikipedia.org/wiki?curid=128602", "title": "Argazkigintza dokumentala", "text": ""}
{"id": "128605", "revid": "17", "url": "https://eu.wikipedia.org/wiki?curid=128605", "title": "Trekking", "text": ""}
{"id": "128606", "revid": "336", "url": "https://eu.wikipedia.org/wiki?curid=128606", "title": "Berlingo Blokeoa", "text": "Berlingo Blokeoa (1948ko ekainaren 24tik 1949ko maiatzaren 12ra) Gerra Hotzaren hasierako nazioarteko krisia izan zen, heriotzak eragin zituen lehendabizikoa. Bigarren Mundu Gerraren ondoren, Alemania herrialde anitzek okupatua zegoela, Sobiet Batasunak mendebaldeko herrialdeen trenen joan-etorria Berlineraino eten zuen. Xedea zen Berlin osoa, mendebaldekoek kontralatzen zutena ere, sobietar eremutik janariz eta erregaiez hornitzea, eta, horrela, hiri osoaren gaineko kontrola bereganatzea.\n1948an Berlin hiria oraindik hondatuta zegoen. Bigarren Mundu Gerran aliatuek egindako bonbardaketa hilgarriak ageri-agerian zeuden oraindik auzo gehienetan eta handik zebiltzan hiria lau ataletan zatitu zuten potentzien, Estatu Batuen, Erresuma Batuaren, Frantziaren eta Sobiet Batasunaren auto militarrek.\nEkainaren 24an Stalinek mendebaldarren esku zeuden Berlineko zatiak lurrez blokeatzea agindu zuen Mendebaldeko Alemaniarekin lotzen zituen errepideak moztuta.\nHorren aurrean, mendebaldeko herrialdeak hornidurak eramaten hasi ziren Mendebaldeko Berlinera. AEBetako, Erresuma Batuko eta Commonwealtheko beste nazio batzuetako hegazkineriek 200.000 hegaldi baino gehiago egin zituzten ia urtebete iraun zuen operazioan, batez beste 13,000 tona hornigai egunean eramaten. 1949ko udaberrirako ikusi zen hegaldiek arrakasta zutela, eta apirilerako trenez baino hornigai gehiago iristen zen airez.\nHegaldien arrakastak apaldu zituen sobietarrak, behin eta berriro aldarrikatu baitzuten ez zela ongi aterako. Haren funtzionamendu ona argi geratu zenean, blokeoa altxatu zen. Ondorioz, Mendebaldeko Berlinean hiru aireportu geratu ziren, hurrengo urteetan hiriko sarbideak izaten jarraitu zutenak.\nBerlineko krisia amaitua zen, baina bloke bien arteko borroka larritu egin zen."}
{"id": "128607", "revid": "17", "url": "https://eu.wikipedia.org/wiki?curid=128607", "title": "Leisibatxu zuria", "text": ""}
{"id": "128609", "revid": "7398", "url": "https://eu.wikipedia.org/wiki?curid=128609", "title": "Ane Igartiburu", "text": ""}
{"id": "128611", "revid": "69297", "url": "https://eu.wikipedia.org/wiki?curid=128611", "title": "1978ko Sanferminak", "text": "1978ko Sanferminetan Euskal Herriko gatazkarekin loturiko istilu larriak gertatu ziren Iru\u00f1ean eta Hego Euskal Herriko beste hainbat tokitan, zeinetan espainiar poliziak neurrigabe eta bortizkeriaz jokatu zuen. Istilu horien ondorioz, Iru\u00f1ean German Rodriguez eta Donostian Joseba Barandiaran gazteak hil zituen poliziak tiroz eta hamarka zauritu izan ziren, horietako asko balaz.\nIstiluen abiapuntua 1978ko uztailaren 8an, Sanferminetako zezenketa baten ondoren, Espainiako Polizia Armatua Iru\u00f1eko zezen plazara bortizkeriaz sartzea izan zen, han burutzen ari zen amnistiaren aldeko pankarta baten inguruko gorabehera bat aitzakia. Poliziaren esku-hartzea tentsio politiko handiko giro batean gertatu zen, aurreko hilabeteetan ugari izan baitziren talde parapolizialen erasoak Iru\u00f1ean. Zezen plazatik istiluak Iru\u00f1ea osora zabaldu ziren eta horietan hil zen German Rodriguez. Istiluak Hego Euskal Herriko hainbat tokitara hedatu ziren hurrengo egunetan. Donostiako istiluetan, Joseba Barandiaran hil zuen poliziak tiroz uztailaren 11n.\nUztailaren 12an greba orokorrerako deia egin zen Hego Euskal Herrian gertakari horiengatik protesta egiteko. Zigor operazio moduan, uztailaren 13an, poliziak Errenterian neurrigabeko indarrez hartu eta hainbat txikizio eta lapurreta egin zituen herriko kaleetan. Gertakarien garaian, Rodolfo Mart\u00edn Villa gobernazio ministroa zen polizien arduradun nagusia; horrela, Nafarroako gobernadore zibila bere kargutik kendu eta Iru\u00f1eko istiluetako polizia buruak lekuz aldatu zituen; haren hitzetan, istiluetan poliziaren jokabideak \"\"erroreak\" izan ziren, baina \"bestea krimenak\"\" ziren. 2018ko maiatzean, Espainiako Parlamentuak uko egin zion gaiari buruzko Barne Ministerioaren agiri sekretuak desklasifikatzeari, PP, PSOE eta Ciudadanos alderdien bozen babesaz.\nAurrekariak.\nFrankismoaren azken garaian, 1973ko Iru\u00f1eko Sanferminak giro erreibindikatibo bizian ospatu ziren. 1973ko ekainean lan gatazka handiak izan ziren eta ehunkada atxilotu izan ziren horien ondorioz. Iru\u00f1eako lagunarteek elkartasuna adierazteko plazaratutako kartel zenbait zentsuratuak izan ziren. Jaien hasiera alaitasun giroan hasi bazen ere, uztailaren 9ko zezenketaren ondoren, lagunarteek atxilotuen askatasuna eskatu zuten pankarta batzuk zabalduz. Berehala, megafoniatik plaza hustutzeko agindua eman zen. Lagunarteek pankartak jaso eta men egin zioten aginduari.\n1974ko eta 1975eko Sanferminak jai giroan ospatu ziren, istilu eta gertaera larririk gabe. 1976koetan berriz, Franco hilda, tentsio politiko bizian ospatu ziren. Sanferminetako ospakizun alaien alde, lagunarteek jaien politizazioaren aurkako mezua zabaldu zuten. Hala ere, urte hartako uztailaren 11an 2.000 lagun bildu ziren amnistia eske manifestazio batean eta poliziak haien aurka oldartu eta erako indiskriminatuak egin zituen Iruleko Alde Zahar osoan. Bestelakoan, urte hartako Sanferminak lasaitasunezko jai giroan garatu ziren.\nEspainiako Trantsizioan arrunta zen Hego Euskal Herrian biolentzia politikoa. Besteak beste, Espainiako Polizia Armatuak (kalean \"grisak\" deitzen zitzaien horiexek) gogor jotzen zuen manifestazio eta beste protesta eta erreibindikazioen aurka. Iru\u00f1ean, hain zuzen, gazte bat hil eta beste bat larriki zauriturik utzi zuten poliziek 1977ko Amnistiaren Aldeko Astean. 1977ko azaroan ETAk Joaqu\u00edn Imaz Iru\u00f1eko Polizia Armatuaren komandantea erail zuen. Haren lekua betetzeko, Fernando \u00c1vila Espainiako Legioaren komandantea izendatu zuten Iru\u00f1eko polizia armatuen buru. Kargu hartzean, \"lankide bat ordezteaz gainera, hiriari (Iru\u00f1eari, hain zuzen) eskarmentu ematera zetorrela\" adierazi zuen, \"hiria oso erreboltaria zelako\". Testuinguru horretan, 1978ko urtarrilaren 11n Iru\u00f1ean ETAren aurkako polizia operazio batean, etakide batzuen eta Espainiako polizien arteko tiroketa bat gertatu zen, erakundeko bi kide eta polizia inspektore bat hilda suertatu zirelarik\n1978ko lehen hilabeteetan zehar, talde parapolizialetako kideek eraso zenbait burutu zituzten Iru\u00f1ean abertzale eta ezkertiarren aurka, bereziki polizia eta militarren aurkako atentatuen erantzun moduan. 1978ko maiatzaren 9an ETAk Guardia Zibilaren Land Rover bat pasatzean bonba bat leherrarazita Guardia Zibil bat hil zen Iru\u00f1ean. Horren aldeko hiletaren ondoren, istilu larriak izan ziren talde faxista bat (batzuen arabera, \"Guerrilleros de Cristo Rey\" taldekoak) Iru\u00f1eako Alde Zaharrera erasoka sartzean. Horietan, LKIko egoitzaren eta beste hainbat lokalen aurka oldartu ziren eta makilakadaz eta borraz armaturik han zegoen jendearen aurka jo zuten. Istiluotan borroka latzak sortu ziren. Horietako batean, Juan Antonio Eseverri, Guardia Zibileko tenienteordea, kale jantziekin, arma zuriz zauriturik geratu eta zazpi egun geroago hil zen. Testigantza batzuen arabera, guardia zibil horrek zuzentzen zuen istiluak sorrarazi zituen talde parapoliziala. Hilketa honengatik hamarka lagun atxilotu eta horietatik bost espetxeratu zituzten. Sanferminen atarian, ekainaren 25ean, lagunarteen ordezkari talde bat itxialdi bat hasi zuen biharamunera arte udaletxean. Hantxe, uztailaren 3an, espetxeratuen familiarteko eta lagunak izan ziren itxialdia egin zutenak uztailaren 6ra arte, noiz jaiak hasi behar ziren. Hain zuzen, txupinazoa ezin izan zen bigarren solairutik bota, ohi bezala, han itxialdikoak zirelako eta lehenengo solairutik bota zen ondorioz. Udaletxearen fatxadan, alderik alde, \"Para san Ferm\u00edn todos en casa\" (euskaraz, \"Sanferminetarako, denak etxera\") zioen pankarta bat zegoen. Une horietan, Iru\u00f1eko espetxean matxinada txiki bat izan zen: sute bat piztu eta preso batzuek bere burua kolpatu zuten. Poliziak espetxea hartu eta hortik denbora gutxira Eseverriren hilketagatik espetxeratutako hiru preso aske geratu ziren. Uztailaren 7an, \"La Unica\" pe\u00f1ako kideek zezen-plazatik ez ateratzea erabaki zuten, pe\u00f1ako kide bat Eseverri auzia dela eta espetxean jarraitzen zuelako. Kanpoan bildurik ziren poliziak zezen-plaza indarrez husteko zorian egon ziren, baina azken orduan inongo esku hartzerik gabe erretiratzeko agindua jaso zuten.\nIstiluen hasiera.\nGertakari larriak uztailaren 8an piztu ziren, arratsaldean, eguneko zezenketa bukatutakoan. 20:45 aldera, lagunarteen ohiko ateratzen hasi aurretik, zezen plazako hondarretan bildutako jendearen artetik talde batek amnistiaren aldeko pankarta zabaldu zuen. Beste sektore bat protestaka hasi zen, eta orduan liskarrak hasi ziren, hitzez, kolpeka nahiz objektuak jaurtikiz. Hura aitzakia izan zen 200 bat polizia zezenen sarbidetik barneratzeko. Une horretan 20.000 pertsona inguru zeuden zezen-plazan.\nIstiluak hirian eta German Rodriguezen heriotza.\nBitartean, poliziak su-armak erabiltzen jarraitu zuen inguruko karriketan ere, jendea oldarturik Gobernu Zibilaren inguruan erasoka ari zelarik, poliziak harrikatuz eta. Halako batean, 22:15 aldera, Orreaga etorbidean, zezen plazatik hurbil, Germ\u00e1n Rodr\u00edguez LKIko ekintzailea hilik suertatu zen, tiro batek kopetan jota. Gazte batzuek ikusi zuten erortzen, eta ospitalera eraman zuten, balaz zaurituriko beste batekin. Han ez zuten ezer egiterik izan haren bizia salbatzearren. German Rodriguez erori zen tokian 35 bala-inpaktu aurkitu zituzten.\nIstiluetan 150 zauritu baino gehiago kontatu ziren, haietako 11 balaz zaurituak. Egun haietan barne-ministroa zen Rodolfo Mart\u00edn Villak emandako informazioaren arabera, sei ordutan eta Iru\u00f1eko erdigune aldean erabili zen istiluen aurkako materiala 7.000 gomazko pilota eta 130 bala izan zen.\nPoliziei irratiz emandako aginduak betirako geratu ziren grabatuta:\nTelevisi\u00f3n Espa\u00f1ola kateak zezen-plazan grabatu zituen irudiak uztailaren 9an bakarrik igorri zituzten, ondoren artxibo guztiak desagertu baitziren. Irudi horiek, 2005ean, \"78ko Sanferminak\" dokumentalaren egileek, Juan Gautier eta Jos\u00e9 \u00c1ngel Jim\u00e9nezek, telebista frankofono batetik berreskuratu zituzten.\nIstiluak gau osoan zehar izan ziren, eta biharamunean Euskal Herriko beste toki askotan ere heriotza hari erantzuteko borrokak egin ziren -Jos\u00e9 Ignacio Barandiaran gaztea hil zuen poliziak tiroz Donostian-. Urte hartako sanferminak etenda geratu ziren egun hartatik aitzina, Udalak erabakita, jendartean konmozio handia eragin baitzuten gertaera latz haiek guztiek. Informazio biltzeko, gertaerak argitzeko eta erantzukizunak eskatzeko Batzordea osatu zen Iru\u00f1ean, eta geroago Batzorde hark txostena osatu zuen, non azaltzen baitziren egun hartako gorabeherak eta poliziak egindako eta eragindako triskantzak, are lapurretak ere, argazki eta grabazioz osaturikoa.\nIkerketa batzordeak Rubio komisarioaren aurka kereila bat planteatu zuen.\nIru\u00f1ean tiroz zaurituak hurrengoak izan ziren:\nGertaerak azkenean epaiketarik gabe artxibatu zituzten.\nEgoera sozio-politikoa.\nUrte nahasia Iru\u00f1ean.\nEspainiako beste zenbait gunetan bezala, Nafarroan ere Espainiako Trantsizio politikoa jasaten ari ziren eta horrekin batera bortxa politiko latza pairatu zuten, Iru\u00f1ean batez ere. Francoren heriotzaz geroztik, ohikoak ziren Polizia Armatuarekin kaleetan zeuden istiluak. 1977ko maiatzeko amnistiaren aldeko astean, liskarrak oso biziak izan ziren eta Iru\u00f1ean bi hildako egon ziren. Horrez gain, ETAren bortxa areagotzen joan zen; azpimarratzekoa da esate baterako, 1977ko azaroaren 27an Iru\u00f1eako zezen-plazan izandako Joaqu\u00edn Imaz komandantearen hilketa, Polizia Armatuaren agintean zegoena. Hura ordezkatzeko, eta berak horrela eskatu ondoren, Fernando \u00c1vila komandantea etorri zen, Espainiar legiotik.\n1977ko abenduaren 9an \"Diario de Navarra\" egunkariak ohar bat argitaratu zuen (3. orrialdean) Fernando \u00c1vila komandanteak \"El Alc\u00e1zar\" eskuin muturreko egunkarian -militar nahiz polizien deklarazioak argitaratzen zituen- egindako zenbait deklarazioei erantzunez. \u00c1vila komandanteak Imaz komandantearen postua eskatu zuen; izan ere, bera zen hurrengoa promozio berdinean. \u00c1vila komandanteak ez zuen polizia-gorputzetan esperientziarik postua hartu zuenean.\nOrduko Nafarroako El Pa\u00eds aldizkariko berriemaileak, Ferm\u00edn Go\u00f1ik, jakin zuen \u00c1vila komandantea Iru\u00f1eara joan zela bere laguna ordezkatzeaz gain, erreboltaria zen hiri horri eskarmentu bat ematea. Testuinguru hartan, 1978ko urtarrilaren 11n Iru\u00f1ean burututako polizia-operazio batean, ETAko kideen eta Polizia-zerbitzu nagusiaren artean tiroketa izan zen, non elkarteko bi kidek eta polizia-inspektore batek bizia galdu zuten.\n1978ko hilabeteetan emandako bortxa egoera hau areagotu egin zen Guerrilleros de Cristo Rey elkartearen ekintzen ondorioz, zein Iru\u00f1eako kaleetan ibiltzen baitziren kate eta beisbol bateekin. \"78ko Sanferminak\" dokumentalean Ignacio Llanok, Nafarroako gobernadore zibila izan zenak, aitortu zuenaren arabera:\nMaiatzaren 1eko ospaizunean, Ordena Publikoko Indarrek aldarrikapen manifestaldietan egindako interbentzioaren ondorioz soilik Iru\u00f1ean izan ziren istiluak. Hori dela eta, zenbait indar politikok gobernadorearen eta \u00c1vila komandantearen, zein interbentzioak zuzentzen baitzituzten, kargu-uztea eskatu zuten.\nMaiatzaren 17an, Sanferminak baino zenbait aste lehenago, Chapitela kalean talde frankisten irteera batean jazotako liskarretan labankada batez \"guerrilleroetako\" (frankistak) kide bat hil zen eta hori Guardia Zibiletako tenienteordea zen Juan Antonio Eseverri izan zen.\nOndoren, gaua komisarian pasa zuten 52 pertsonen atxiloketa eman zen, horietako lau espetxeratuak izan ziren hilketa horretaz salatuak. Hori dela eta, uztailaren 3an espetxeratuen senideak nahiz lagunak Iru\u00f1eako udaletxean giltzaperatu ziren protesta gisa. Itxialdi hori luzatu egin zen eta ondorioz Sanferminei hasiera ematen zien suziriaren (Txupinazo) jaurtiketa atzeratu egin zen, lehenengo solairutik jaurti baitzen eta ez ohikoa zen bigarren solairutik. Entzierroan zehar banatu zuten komunikatua honela amaitzen zen:\n1978ko Sanferminak kulturan.\n\"Sanfermines 78\" dokumentala.\n\"Sanfermines 78\" gertakari haiei buruz 2005 urtean plazaratutako dokumentala da, Juan Gautier eta Jos\u00e9 \u00c1ngel Jim\u00e9nezen zuzendaritzapean, eta 2003 urtean German Rodriguezen heriotzaren 25. urteurrenean egindako oroimen-ekitaldien haritik. 1978ko irudiak, horietako batzuk ordura arte argitaragabeak, lehen aldiz argi gertakari haiek bizi zituzten pertsonen egungo testigantzekin lotzen ditu, horien artean orduko gobernadore zibila zen Ignacio Llanorenak eta polizien buru zen Miguel Rubiorenak. Bietako inork ez du argitzen nork eman zuen zezen plazara indarrez sartzeko agindua. Ordurarte argitaragabeko irudien artean, TVE Espainako telebistak behin bakarrik emititu zituen irudiak zeuden, gerora telebistako artxiboetatik desagertu baina dokumentalerako Frantzian berreskuratu ahal izan zirenak. Filmak dokumental luzemetraien zuzendaritza onenarentzako saria irabazi zuen \"C\u00e1diz.doc\" zinemaldiko 2005eko edizioan.\n\"Oroitarria, piedra de toque\".\nGertakarien 30. urteurrenerako, Sanfermines 78 gogoan! taldearen eskutik, Eguzki Bideoak taldeak \"Oroitarria, piedra de toque\" dokumentala ekoiztu zuen 2008 urtean."}
{"id": "128612", "revid": "1340", "url": "https://eu.wikipedia.org/wiki?curid=128612", "title": "Biolina", "text": ""}
{"id": "128614", "revid": "1545", "url": "https://eu.wikipedia.org/wiki?curid=128614", "title": "Cochinos Badiako Inbasioa", "text": ""}
{"id": "128618", "revid": "1340", "url": "https://eu.wikipedia.org/wiki?curid=128618", "title": "Little boy", "text": ""}
{"id": "128626", "revid": "512", "url": "https://eu.wikipedia.org/wiki?curid=128626", "title": "Atzera itzuli-N", "text": "Atzera itzuli-N (ingelesez Go-Back-N ARQ) konexiora zuzendutako protokoloa da, zeinetan igorle batek pakete desberdinak bidali ditzakeen hauen baieztapenik jaso barik; hala ere, kontutan izan behar da N (ez baieztatutako pakete kopuru maximoa) mugatuta dagoela.\n1. irudian igorlearen sekuentzia zenbakien ikuspegia aztertzen da atzera itzuli-N protokoloan. Bertan erabiltzen diren parametroak honakoak dira:\n\"[0, base-1]\" tarteko sekuentzia zenbakidun paketeak jadanik bidali eta hauen baieztapena jasotako paketeak dira. \"[base, nextseqnum-1]\" tartekoak oraindik baieztapenik jaso gabe dauden bidalitako paketeak dira. \"[nextseqnum, base+N-1]\" tarteko paketeak, berriz, jarraian bidali beharrekoak dira. Azkenik, \"base+N-1\" \u2013etik gorako sekuentzia zenbakidun paketeak ezingo dira bidali base sekuentzia zenbakidun paketea baieztatu arte.\nTransmititutako baina oraindik baieztatu barik dauden paketeen sekuentzia zenbaki tartea N tamainako leiho bat bezala ikus daiteke. Protokoloak transmititzen eta baieztapenak jasotzen jarraitu ahala leihoak aurrera egingo du, horregatik leiho irristakorreko protokoloa ere deitzen zaio. Leihoari tamaina finitua emateko arrazoi nagusia fluxu kontrola da, leiho tamaina infinitua izanda igorleak hartzailearen buffer-a gainezkatuko lezake.\n2. eta 3. irudiek egoera finituko makinan igorle eta hartzailearen deskribapen zabaldua ematen digute, beti ere ACK-en oinarritutako protokoloan. Deskribapen zabaldua dela esaten dugu base eta \"nextseqnum\"-entzako aldagaiak gehitu direlako, baita aldagai hauen gaineko operazio eta akzioak ere.\nIgorleak hiru motatako gertakariri erantzun behar die:\nHartzailean paketeak modu egokian eta ordenan jasotzen badira, honek n paketearentzako ACK bat bidaliko du eta datuak goiko geruzari emango dizkio. Beste kasu guztietan, hartzaileak paketea baztertu eta ordenan jasotako azken paketeari dagokion ACK-a birbidaliko du. Horrela, baieztapen metakorren erabilera protokolo honentzako aukera naturala da.\nBeraz, igorleak bere leihoaren goi eta behe borneak eta \"nextseqnum\"-en posizioa leiho barruan mantendu behar ditu. Hartzaileak, ostera, hurrengo paketearen sekuentzia zenbakia mantendu behar du. Balio hau \"expectedseqnum\" aldagaian gordeko da.\nModu egokian jasotako pakete bat baztertzearen desabantaila pakete horren birtransmisioa galdu edo galbideratu daitekeela da, birtransmisio gehiago egitera behartuz.\nAzpimarratzekoa da atzera itzuli-N protokoloak TCP datuen transferentzia fidagarrirako ia teknika guztiak barneratzen dituela. Teknika hauek sekuentzia zenbaki, baieztapen metakor eta itxarote/birtransmisio-en denbora limitearen erabilera dira.\nAdibidea.\n4. irudiak lau paketeko leiho batentzako atzera itzuli-N protokoloaren funtzionamendua aztertzen du. Igorleak 0tik 3rako paketeak bidaltzen ditu eta baieztapenen zain geratzen da. ACK bakoitza jasotzen den heinean leihoak aurrera egingo du eta orduan igorleak pakete berri bat bidali ahal izango du. Kasu honetan 2. paketea galdu egiten da eta, ondorioz, 3,4 eta 5. paketeak baztertuak izan dira.\nErreferentziak.\nKurose, James F. &amp; Keith W. Ross Computer Networking: A Top-Down Approach featuring the Internet, .[1]\nBibliografia.\nTanenbaum, Andrew S. Computer Networks 4th ed. .\nAusavapattanakun, K. Nosratinia, Analysis of Go-Back-N ARQ in Block Fading Channels. ISSN 1536-1276."}
{"id": "128627", "revid": "6327", "url": "https://eu.wikipedia.org/wiki?curid=128627", "title": "Memerazio", "text": ""}
{"id": "128628", "revid": "6327", "url": "https://eu.wikipedia.org/wiki?curid=128628", "title": "Memetika", "text": ""}
{"id": "128630", "revid": "9065495", "url": "https://eu.wikipedia.org/wiki?curid=128630", "title": "Txema Auzmendi", "text": "Txema Auzmendi Larrarte (Ordizia, Gipuzkoa, 1949ko urriaren 20a) jesuita eta kazetaria da. Euskalgintzan egin duen lanarengatik da ezaguna.\nKazetaritza lanei 1988an ekin zien. \"Egunkaria Sortzen\" taldeko bultzatzaileetariko bat izan zen eta \"Euskaldunon Egunkariaren\" sorreran hasiera\u2013hasieratik parte hartu zuen.\n\"Egunkaria\" kasua.\nEspainiako Auzitegi Nazionalak aginduta, \"Euskaldunon Egunkaria\" itxi zuen Guardia Zibilak 2003ko otsailaren 20an, eta jesuita euskalduna atxilotu eta 20 egun egin zituen preso. Azkenean, 2009ko abenduaren 15ean hasi zen epaiketa. Espainiako Auzitegi Nazionalak 2010eko apirilaren 12an absolbitu zuen Azurmendi, egunkari hartako Martxelo Otamendi, I\u00f1aki Uria, Xabier Oleaga eta Joan Mari Torrealdai lankideekin batera."}
{"id": "128631", "revid": "119347", "url": "https://eu.wikipedia.org/wiki?curid=128631", "title": "Slade", "text": "Slade 1966an sortutako Glam rock eta hard rock talde britaniarra da. Oso arrakastatsuak izan ziren 1970eko hamarkadaren hasieran eta famatuak nahita egindako akats ortografikoak zirela eta.\nErresuma Batuan oso ezaguna da euren \"Merry Xmas Everybody\" (1973) pop gabon-kanta eta oso arrakastatsua izan zen ere \"Cum On Feel The Noize\" abestia, gerora Quiet Riot taldeak ere ospetsu egin zuena."}
{"id": "128635", "revid": "201", "url": "https://eu.wikipedia.org/wiki?curid=128635", "title": "Go-Back-N ARQ", "text": ""}
{"id": "128643", "revid": "65203", "url": "https://eu.wikipedia.org/wiki?curid=128643", "title": "NBAko Jokalari Baliotsuenaren Saria", "text": "NBAko Jokalari Baliotsuenaren Saria (jatorrizko hizkuntzan, ) NBAk 1956tik aurrera denboraldiko jokalari onenari ematen dion saria da. Sari honen izena Maurice Podoloff da, hain zuzun ere, NBAk izan zuen lehenengo lehendakariaren izena (1946-1963).\n1980. urte arte, sariaren irabazlea jokalariek aukeratzen zuten, baina urte horretatik aurrera zeregin hori kazetarien eskuetan dago. 125 lagunek parte hartzen dute aukeraketan: NBAko taldea duen hiri bakoitzean 3 lagunek ematen dute botoa, eta gainerako 35 botoak NBAko analista eta adituenak dira. Kareem Abdul-Jabbar izan da orain arte sari gehien dituena; (6) ondoren Michael Jordan, Bill Russell (5) eta Wilt Chamberlain (4) datoz."}
{"id": "128645", "revid": "1491", "url": "https://eu.wikipedia.org/wiki?curid=128645", "title": "Xalbador ikastetxea", "text": "Xalbador ikastetxea edo Xalbador kolegioa Kanbon (Lapurdi) dagoen ikastola da, Seaskaren barnean sortua, lehen maila ondorengo eta lizeo aurreko kolegio (\"coll\u00e8ge)\" mailako ikasketak eskaintzen dituena. Ipar Euskal Herrian kolegio mailan euskarazko ikasketak ematen hasi zen lehen ikastetxea izan zen.\n1969. urtean sortu zen Seaska, hasieran bakarrik ume txikientzako lehen hizkuntza eskaintzen zen, baina urtez urte eskaintza hori zabaltzen joan zen eta horrela 329 ikasle ziren Xalbador kolegioan 2016-2017 urterako, bigarren hezkuntzan.\n2020ean, Ipar Euskal Herri osoan ikasketetan eta harremanetan euskara erabiltzen zuten kolegioak lau hauek besterik ez ziren: Kanboko Xalbador, Larzabaleko Manex Erdozaintzi, Ziburuko Piarres Larzabal eta Baionako Estitxu Robles kolegioak.\nHistoria.\n1983an sortu zen iparraldean bigarren mailako lehen kolegioa. Nire Pentzea etxea izan zen ikastetxearen lehen egoitza. Komunitatearen (guraso, irakasle, herritar eta kanpoko laguntzaileak) boluntario lanari esker garatu zuten emaitza izan zen.\n2013an Kanboko egoitza eraberritu egin zuten.\nHelburuak.\nEuskaraz ikastea da lehen helburua. Eta ikasleak euskaldun herritar arduratsu eta parte-hartzaileak bihurtzea.\nAntolaketa.\n2017-2018 ikasturteko datuak:\nIrakaskuntza.\nSei pedagogia-ildo hauetan oinarritua : zentzua ematen duen pedagogia, ikasleen jarraipena segurtatzen duen pedagogia, proiektu bereziak sustatzen duen proiektua, ateraldiak, pedagogi aktiboa eta eztabaida guneak eskaintzen dituzten pedagogiak jorratzen ditu."}
{"id": "128648", "revid": "17", "url": "https://eu.wikipedia.org/wiki?curid=128648", "title": "Hizketaren sintesia", "text": ""}
{"id": "128654", "revid": "512", "url": "https://eu.wikipedia.org/wiki?curid=128654", "title": "Jason Williams", "text": "Jason Chandler Williams (Charleston, Mendebaldeko Virginia, 1975eko azaroaren 18a, - ) NBAn jokatzen duen antolatzailea da, 2008-2009 denboraldia erretiratua ibili eta gero, 2009-2010 denboraldian Orlando Magic talde floridarriarekin sinatu zuen.\nNBAra heldu zen Sacramento Kings taldeak 1998ko Draft-ean 7.postuan aukeratu eta gero, urte horretako draftean, gaur egun bere taldekideak diren Vince Carter eta Rashad Lewis aukeratuak izan ziren, eta baita ere, Paul Pierce eta Dirk Nowitzki bezalako Jokalari ospetsuak."}
{"id": "128655", "revid": "880", "url": "https://eu.wikipedia.org/wiki?curid=128655", "title": "Navona Enparantza", "text": ""}
{"id": "128656", "revid": "880", "url": "https://eu.wikipedia.org/wiki?curid=128656", "title": "Amerikako Plaza (Sevilla)", "text": ""}
{"id": "128657", "revid": "880", "url": "https://eu.wikipedia.org/wiki?curid=128657", "title": "Concorde Plaza", "text": ""}
{"id": "128658", "revid": "880", "url": "https://eu.wikipedia.org/wiki?curid=128658", "title": "Gazteluko Plaza", "text": ""}
{"id": "128659", "revid": "536", "url": "https://eu.wikipedia.org/wiki?curid=128659", "title": "Mazedoniar Inperioa", "text": "Mazedoniar Inperioa (grezieraz \u039c\u03b1\u03ba\u03b5\u03b4\u03bf\u03bd\u03af\u03b1) Garai klasikoan gaur egungo Greziaren iparraldean sortu zen estatua izan zen. Epiroko Erresuma zuen mendebaldean eta Trazia ekialdean. K.a. V. mendean egonkortu zen eta K.a. IV. mendean Filipo II.arekin hedapen handia lortu zuen: Mazedonia Greziako potentzia nagusi bilakatu zen. Haren semea zen Alexandro Handiak garai hartan ezagutzen zen munduko lur gehienak konkistatu zituen, eta Greziako historiako Garai helenistikoa deritzonari hasiera eman zion.\nHistoria.\nK.a. VIII. mendean, Aliakmon ibaiaren inguruan bizi ziren mazedoniarrak ekialderantz joan ziren, Perdika I.a erregearen agindupean, lurraldearen batasuna lortzeko. Mazedoniako erreinua penintsulako barnealdera mugatzen zen, itsasaldea greziarren mendean baitzegoen. K.a. V. mendearen bukaeran, Arkelao erregeak (K.a. 413-399 bitartean errege) Pella hartu zuen Mazedoniako hiriburutzat. Mazedoniako erreinuaren urterik oparoenak Filipo II.aren (K.a. 359-336 bitartean errege) eta haren seme Alexandro Handia edo Alexandro III.aren (K.a. 336-323 bitartean errege) agintaldikoak izan ziren. Filipo II.aren garaian, Mazedonia Greziari nagusitu zitzaion, eta Alexandrok, persiarrak garaitu ondoren, Nilo eta Indus ibaietaraino iristen zen inperioa sortu zuen. Alexandro hil zenean, Mazedonia haren jeneralen artean banatu zen; haiek luze gabe elkarren aurka hasi ziren inperio osoaz jabetu nahian.\nMazedonia zen inperioaren erdigunea, eta gogor lehiatu ziren hura beretzen. Antipatros-ek (Alexandroren ordezkaria Europan) eta Kasandro haren semeak Mazedoniaren eta Greziaren gaineko aginpideari eutsi zioten, baina Kasandro K.a. 297an hil zenean, gerra zibila piztu zen. Demetrios I.a Poliortzetes erregearen sei urteko agintaldiaren ondoren (K.a. 294-288) anarkia hedatu zen berriro. K.a. 277. urtean, Antigonos II.a Gonotas-ek Mazedoniako erregetza hartu zuen, eta harekin K.a. 168ra arte etenik gabe iraun zuen \"antigoniden\" dinastia hasi zen. Filipo V.a eta Pertseo erregeen agintaldian, Mazedonia eta Erroma elkarren kontra borrokatu ziren (Mazedoniako gerrak: K.a. 216-205; K.a. 200-196; K.a. 172-168), eta Mazedonia atera zen galtzaile.\nErromaren mendean zegoela, lau errepublikatan banatu zen Mazedonia, hiriburutzat Tesalonika, Pella, Pelagonia eta Anfipolis zituztenak. K.a. II. mendean Erromako probintzia bilakatu zen Mazedonia, lau probintziek administrazio bana zutela. Orduan amaitu zen Mazedoniar Inperioa."}
{"id": "128660", "revid": "6327", "url": "https://eu.wikipedia.org/wiki?curid=128660", "title": "Txorimalo (euskal mitologia)", "text": ""}
{"id": "128661", "revid": "6327", "url": "https://eu.wikipedia.org/wiki?curid=128661", "title": "Gizarte Langintza", "text": ""}
{"id": "128662", "revid": "880", "url": "https://eu.wikipedia.org/wiki?curid=128662", "title": "Gizarte lana", "text": ""}
{"id": "128663", "revid": "336", "url": "https://eu.wikipedia.org/wiki?curid=128663", "title": "Melaza", "text": "Melaza (portugesetik \"mela\u00e7o\") azukre-kanaberaren eta, neurri txikiagoan, azukre-erremolatxaren eratorri likido lodia da. Azukrea erauzi ondoren upeletan geratzen den hondarretatik lortzen da.\nHaren aspektua eztiarena da, baina beltz marroixka oso iluna da, ia-ia beltza. Zapore gozo arina dauka, erregalizaren antzekoa baina zapore mingots txiki batekin.\nElikaduraren ikuspuntutik melazak karbohidrato asko ditu, baita B multzoko bitaminak eta mineral ugari ere, gehien bat burdina, kobrea eta magnesioa. Ur-kantitate gutxi dauka.\nErremolatxatik eratorritako melaza ez da giza kontsumorako egokia, mingotsa baita. Mota hau esne behien eta abelgorrien elikaduran erabiltzen da.\nMelazatik alkohol-mota asko lortu ahal dira (adibidez rona)."}
{"id": "128664", "revid": "6327", "url": "https://eu.wikipedia.org/wiki?curid=128664", "title": "Gizarte lan", "text": ""}
{"id": "128665", "revid": "201", "url": "https://eu.wikipedia.org/wiki?curid=128665", "title": "Errobot", "text": ""}
{"id": "128666", "revid": "1545", "url": "https://eu.wikipedia.org/wiki?curid=128666", "title": "Iberduero", "text": "Iberduero energia ekoiztu eta banatzen zuen euskal enpresa izan zen. Bilbon sortu zen 1944ko irailaren 30ean, \"Sociedad General de Transportes El\u00e9ctricos Saltos del Duero\" eta \"Hidroel\u00e9ctrica Ib\u00e9rica\" enpresek bat egitean. Azken hau 1901eko uztailaren 19an sortu zuen Juan Urrutiak Bilbon, 20 milioi pezetako kapitalarekin.\n1991ean Iberduero eta Hidrolak bat egin eta Iberdrola sortu zuten."}
{"id": "128667", "revid": "42539", "url": "https://eu.wikipedia.org/wiki?curid=128667", "title": "Biota", "text": "Biota honakoa izan daiteke:"}
{"id": "128668", "revid": "119347", "url": "https://eu.wikipedia.org/wiki?curid=128668", "title": "Biota (taxonomia)", "text": "Sailkapen zientifiko batzuetan, Biota edo Vitae izaki bizidun guztiak sailkatzen dituen superdomeinua da. Horregatik, batzuetan eztabaida sortzen da sailkapen hau nola zatitu behar den jakiteko, sarri biziaren definizioa bera aldatu eta doitu egiten baita. Bizi estralurtarra ere bertan sailkatu beharko litzateke, noizbait aurkituz gero. Oro har, bizi zelularra \"Biota\" superdomeinuaren barnean sartzen da beti. Bizi ez-zelularra aipatzen bada, \"Biota\" bitan zatitzen da: \"Cytota\" (bizi zelularra) eta \"Acytota\" (bizi ez-zelularra).\nHistorikoki, \"Mineralia\" ez zen edozer \"Biota\" zen."}
{"id": "128669", "revid": "201", "url": "https://eu.wikipedia.org/wiki?curid=128669", "title": "Vitae", "text": ""}
{"id": "128670", "revid": "105290", "url": "https://eu.wikipedia.org/wiki?curid=128670", "title": "Ibarreta", "text": "Ibarreta Barakaldon eraikitzen ari den merkataritza-gunea da. 2009an eraikitzen hasi ziren, A-8 autobidean Ansio-Ibarreta izeneko gune berrian. Guztira 7.500 metro koadroko azalera izango du eta bertan Aldi supermerkatuaren Bizkaiko lehen denda zabalduko da.\nBarakaldon eraikiko den laugarren merkataritza-gunea izango da."}
{"id": "128671", "revid": "201", "url": "https://eu.wikipedia.org/wiki?curid=128671", "title": "Mineralia", "text": ""}
{"id": "128672", "revid": "8836066", "url": "https://eu.wikipedia.org/wiki?curid=128672", "title": "Erregaliz", "text": "Makilgoxoa edo erregaliza (\"Glycyrrhiza glabra\") jatorriz Europa hegoaldekoa eta Asiako zenbait tokitakoa den zuhaixka lekaduna da. Euskarazko eta grezierazko hitzak osagai bertsuak ditu: \"glukurrhiza\"= \"rhiza\", \"sustrai\" + \"glyk\", \"gozo\".\nHaren osagai bereizgarriena \"glizirrizina\" da eta azukre asko dauka (glukosa, sakarosa eta abar). Edulkoratzaile modura eta farmazian erabiltzen da, baita gozoki moduan ere.\nZurtoin zuzen adartsua du, eta hostoa ezpelaren itxurako orri txikiz osatua. Lorea sortan antolatua, hosto-oinaren gainaldean hazten dena eta kolorez arrosa du, eta fruitua leka egiturakoa. Berez ekialdean eta Europako hegoaldean hazten da, baina horietan bezalako klima ez den lurraldeetara ere ongi egokitzen da. Oso zain urrintsua du. Sortu eta hiru urtera, hostoak horitzen hasten zaizkionean, ateratzen da enborra. Gero zainak lehortzen uzten dira, eta edabe modura edo pastilak eginda hartzen da. Lasaigarria eta ultzerarentzat ona da."}
{"id": "128673", "revid": "119347", "url": "https://eu.wikipedia.org/wiki?curid=128673", "title": "Los Fueros Boulevard", "text": "Los Fueros Boulevard Barakaldon 2006an zabaldutako merkataritza-gunea da. Izena, ondoko Foruen kaletik hartu zuen, eta Barakaldo erdigunean dago, Herriko Plazatik gertu. Merkataritza-gunearekin batera 120 etxebizitza eraiki ziren.\nHasierako egitasmoaren arabera, denda eta jatetxeez gain, zinema aretoak eraikitzekoak ziren, baina guneko sustatzaileek aldatu egin zuten. Zabaldu zenetik arrakasta txikia izan du eta oraindik ere lokalen erdiak hutsik jarraitzen dute."}
{"id": "128674", "revid": "512", "url": "https://eu.wikipedia.org/wiki?curid=128674", "title": "Cucurbita pepo", "text": "Cucurbita pepo kuien familiako udako landare bat da. Kuia espezie honen arbasoa Ameriketakoa da.\nEspezie honek barietate ugari ditu, hala nola kuiatxoa."}
{"id": "128675", "revid": "68421", "url": "https://eu.wikipedia.org/wiki?curid=128675", "title": "Olympiacos BC", "text": "Olympiacos Pireo B.C. (), normalean Olympiacos, Euroliga eta A1 Ethniki txapelketetan parte hartzen duen Saskibaloi talde pireotarra da. Saskibaloiaz gain, beste zenbait kirol ere bultzatzen ditu, hala nola futbola, boxeoa, halterofilia, atletismoa, tiroa, igeriketa, bela, tenisa, mahai tenisa, boleibola eta waterpoloa."}
{"id": "128677", "revid": "1436204", "url": "https://eu.wikipedia.org/wiki?curid=128677", "title": "Che Gevara", "text": ""}
{"id": "128678", "revid": "201", "url": "https://eu.wikipedia.org/wiki?curid=128678", "title": "Guadalupe ermita", "text": ""}
{"id": "128679", "revid": "21098", "url": "https://eu.wikipedia.org/wiki?curid=128679", "title": "Renault", "text": "Renault automobilak eta bestelako ibilgailuak ekoizten dituen Frantziako enpresa bat da. Munduko automobil-industria talde nagusienetakoa osatzen du.\nHistoria.\nRenault auto enpresa Louis Renaultek sortu zuen 1898 urtean. Auto industrian aitzindaria izan zen Frantzian. Hastapenetan, bere taxiek arrakasta handia eduki zuten. Lehen Mundu Gerran zehar, Renaultek munizioa, hegazkinak eta auto militarrak fabrikatzen zituen baita ere. Parisko Renault taxiek soldaduak garraiatzeak garrantzi handia eduki zuen gerra urteetan zehar. Munduko bi gerren bitartean autoak ez ezik kamioiak, nekazaritzako makineria, eta hegazkinen motorrak ere ekoiztu zituen.\nRenault enpresan munduko lehenenetariko langile matxinada burutu zen 1936 urtean; orduan, soldataren igoera, sindikatuen onarpena, opor ordainduaren eskubidea, hitzarmen kolektiboa eta lanaldiaren murrizketa, langabeziaren kontrako neurriak bezala lortu zituzten.\nII. Munduko Gerran zehar, Renault lantegietan nazientzat materiala ekoiztu zuten. Horregatik Louis Renault atxilotu egin zuten 1944 urtean, Frantziak askatasuna lortu zuenean, eta kartzelan bertan hil zen. Frantziako gobernuak enpresa nazionalizatu egin zuten.\n1979tik 1987ra arte, Renault \"American Motors Corporation\" enpresaren jabetza nagusia eduki zuen. Gero 1987an \"Chrysler Corporation\" enpresari saldu zion. 1986an Frantziako gobernuak pribatizazioa proposatu zuen. 1996rako partzialki pribatizazioa eginda zegoen. 2001eko urtarrilean, Renault etxeak industria dibisioa Volvo enpresari saldu zion.\n1977tik 1985ra arte 1 Formulan eraikitzaileen lehiaketan aritu zen, bere motorretan turboa garatu eta erabiliz. Gainera, 2005ean eta 2006an 1 Formulako eraikitzaileen mundiala irabazi zuen.\nGaur egunean Renault enpresaren %15,7 gobernu Frantziaren esku dago da. Renault Nissan konpainiaren %44,4aren jabea da. Eta aldi berean Nissan Renault-en %15aren jabe da.\nModeloak.\n1960tik 1994ra arte autoaren modeloak zenbakiarekin identifikatzen ziren. Adibidez R-4, R-5, R-7, R-11, R-12 edo R-18."}
{"id": "128681", "revid": "7398", "url": "https://eu.wikipedia.org/wiki?curid=128681", "title": "Nouvelle-Cal\u00e9donie", "text": ""}
{"id": "128682", "revid": "7398", "url": "https://eu.wikipedia.org/wiki?curid=128682", "title": "Wallis et Futuna", "text": ""}
{"id": "128683", "revid": "7398", "url": "https://eu.wikipedia.org/wiki?curid=128683", "title": "Saint-Martin", "text": ""}
{"id": "128684", "revid": "119347", "url": "https://eu.wikipedia.org/wiki?curid=128684", "title": "Itsasoz haraindiko Frantzia", "text": "Itsasoz haraindiko Frantzia \u2014maiz DROM-COM (') edo DOM-TOM\"' (\"d\u00e9partements et territoires d'outre-mer\") deitua\u2014 Frantziak Europatik kanpo dituen lurraldeen multzoa da. Lurralde horiek hainbat estatus eta autonomia maila dituzte, eta horko biztanleek ordezkariak dituzte Frantziako Parlamentuan. Beraz, Europar Legebiltzarrerako hauteskundeetan ere bozka dezakete."}
{"id": "128685", "revid": "7398", "url": "https://eu.wikipedia.org/wiki?curid=128685", "title": "Saint-Martin (Marigot)", "text": ""}
{"id": "128686", "revid": "7398", "url": "https://eu.wikipedia.org/wiki?curid=128686", "title": "Wallis-et-Futuna", "text": ""}
{"id": "128689", "revid": "137486", "url": "https://eu.wikipedia.org/wiki?curid=128689", "title": "Jon Etxeandia Zorroza", "text": "Jon Etxeandia Zorroza, (Bilbo, Bizkaia, 1962ko abuztuaren 21a - Bilbo, Bizkaia, 2010eko otsailaren 9a) ETAko kidea izan zen. 18 urte egin zituen Espainiako espetxeetan. Poeta eta idazlea izan zen.\nBilboko semea.\nJon Etxeandia Bilboko Indautxu auzoan jaio eta bertan bizi izan zen. Edurne (Morga), eta Juan (Mungia) gurasoek hiru seme-alaba izan zituzten: Jon, Miren eta Javier. Taberna bat izan zuten Bilboko erdialdean, \"American\" taberna. Izen hori jarri zioten aita Amerikako Estatu Batuetan artzain ibili zelako.\nJonek lotura berezia izan zuen amaren sorterriarekin, Morgarekin. Udaldi osoak ere bertan egiten zituen. Ikasketak Bilboko San Vicenteko eskolan hasi zituen, eta Trueba ikastetxean (Artxanda) jarraitu zuen. Handik, gero, etxekoen tabernan hasi zen lanean.\nETAko kidea.\nGaztean PC(m-l)ko erakunde komunistako gazterian jardun zuen. Gerora, 1983ko maiatzean atxilotu zuten, 21 urte zituela. Espainiako poliziaren egoitzan inkomunikatuta, torturatu egin zutela salatu zuen.\nPoliziak ETAko \u201cJose Marti\u201d taldeko kidea izatea leporatu zion. Hainbat banketxetan bonbak jartzea leporatu zizkioten. Horietako batean, Bilboko Banco Vizcayako egoitzan, bi langile hil ziren ETAk bonba bat jarri zuela abisatu eta lehergailua aztertzean eztanda egin zuenean. ETAk egindako beste ekintza bateko informazioa biltzea ere leporatu zioten.\nGuztira, 172 urteko espetxe zigorra sartu zioten.\nInkomunikazio aldian, besteren artean, poliziek ETAk egindako ekintza batzuen egileen artean Imanol Murua iheslaria zegoela sinatu arazi zioten. Gero Imanol Murua Frantzian atxilotu eta Espainiara eramango zuten. Azkenean Espainiako tribunalek onartuko zuten akusazio hori faltsua zela.\nEspetxealdia.\nJon Etxeandiak Euskal Preso Politikoen Kolektiboaren kontra diseinatutako espetxe politika bizi izan zuen espetxean.\n18 urte eta hilabete bat egin zituen espetxean.\nEspainiako espetxe ugaritan izan zuten: Alcala-Meco, Herrera de la Mancha, Puerto de Santa Maria, Salto del Negro, Melilla, Malaga, Alacant\u2026\nGose grebak eta borrokaldi ugaritan parte hartu zuen giza-duintasuna mantendu, espetxeetako bizi baldintzak hobetu eta Euskal Herriaren askapen borrokari espetxetik laguntzeko.\nTratu txarrak eta jipoiak jasan zituen espetxean. 1992. urtean Salto del Negro espetxean (Las Palmas), jaso zituen jipoi eta jazarpenak salatu ziren EAEko Giza Eskubideen Batzordean.\n1995eko azaroaren 29an, Malagako espetxean, kartzelariek hainbat zauri eragin zizkioten buruan eta aurpegian eta besoa apurtu zioten.\nKartzelako bizimodu ankerrean, arazo psikologiko larriak sortu zitzaizkion, eta hainbatetan arreta medikoa eta medikazioa ere ukatu zioten.\nIdazlea.\nGaztetatik ekin zion idazteari. Atxilotu zutenean poliziek idatziak kendu zizkiotela eta, horrela kontatu zuen poema batean:\nEspetxean kazetaritza ikasi zuen, UPV-EHU unibertsitatean. Antzerki lanak antzezten jardun zuen Alcala-Mecon, artean euskal preso politikoak elkarrekin zeudenean. Euskal Preso Politikoen Barrutik aldizkariaren sustatzailea izan zen. Eta idazten jarraitu zuen, modu eta formatu ugaritan: gutunak, poemak, saiakerak, egunerokoak, testu politikoak...\nGarai horretan hainbat aldizkaritan argitaratutako literatura idatziak Pabel Ortzantza izenarekin sinatzen zituen.\nBerriro kalean, bizirik eta lanean.\nJon Etxeandia 18 urte eta hilabete bat espetxean egin ostean berriro irten zen kalera. 2001eko uztailaren 20an ongi etorri ekitaldia egin zioten Bilboko La Casilla plazan.\nKalean berriro bizimodua antolatu eta Amnistiaren Aldeko Mugimenduan eta Ezker Abertzalearen mugimendu politikoan jardun zuen. GITE-IPESek bultzatutako San Frantziskoko gau eskolako euskara irakasle izan zen hil arte. Kukutza gaztetzean ibiltzen zen, Zazpi kaleetan, Bilbo zaharrean, Kafe Antzokian lanean... betiko lagunekin eta gazteekin. Moskotarrak konpartsako kidea izan zen.\nEkitaldi ugaritan parte hartzen zuen: presoen eta espetxeetako egoerak, espetxea eta literatura, langileria, nazioarteko borroka, baina batez ere Euskal Herriaren askatasunaren alde bizitza emandako gudariak zeramatzan barruan. Bizkargi egunean eta EAE-ANVk Albertian urtero egiten dituen ekitaldian parte hartuko zuen falta gabe.\nAtarami\u00f1e.\nJon Etxeandia Atarami\u00f1e elkarte eta argitaletxearen sortzaile eta partaidea izan zen hil arte. Presoekin harremanak lotu, idatziak bildu, editatu, argitaratu, aurkeztu eta zabaltzen jardun zuen. Espetxea eta literaturari buruzko hitzaldi franko ere eman zituen han eta hemen.\nHeriotza Bilbon.\n47 urte zituenean hil zen etxean 2010eko otsailaren 9an. Hurrengo egunean lagun eta preso ohi ugari bildu ziren tanatorioaren aurrean agur xume bat egiteko. Kartzelan bizi izandako jazarpenek heriotzaren zerikusia izango zutela aipatu zuten bertan. Kartzelatik irten ondoren desoreka bipolarra diagnostikatu zioten, eta hainbat gorabehera ere izan zituen horren ondorioz.\nOmenaldia La Casillan.\n2010eko martxoaren 13an hainbat elkartek omenaldi beroa egin zioten Bilboko La Casillan.\nIdazlanak.\nKartzelako lanak. Askatasunak 2002an argitaratu zuen. Liburuan Jon Etxeandiak kartzelan idatzitako hainbat testu biltzen dira bertan, Juan Antonio Olagorta preso-ohiaren marrazkiekin batera.\nGosea lagun, laguna. Atarami\u00f1ek argitaratu zuen 2004. urtean. Eguneroko baten formarekin, eta bi presoren ekarpenak bata bestearen ostean tartekatuz, elkarrizketa sinboliko baten antzera, gose greba baten esperientzia eta bizipenak kontatzen du liburu honek, hausnarketa eta gertakizun ugariren bitartez.\nItzalpeko ahotsak. Susa aldizkariaren 23-24 zenbakia. Kartzelako idatzien inguruko Susa aldizkariaren ale monografiko honetan, Jon Etxeandiaren hainbat poema jasotzen dira, Pabel Ortzantza izenpean."}
{"id": "128690", "revid": "201", "url": "https://eu.wikipedia.org/wiki?curid=128690", "title": "Makil-goxo", "text": ""}
{"id": "128691", "revid": "201", "url": "https://eu.wikipedia.org/wiki?curid=128691", "title": "Makilgoxo", "text": ""}
{"id": "128692", "revid": "201", "url": "https://eu.wikipedia.org/wiki?curid=128692", "title": "Banco Vizcaya", "text": ""}
{"id": "128693", "revid": "201", "url": "https://eu.wikipedia.org/wiki?curid=128693", "title": "DOM-TOM", "text": ""}
{"id": "128694", "revid": "17", "url": "https://eu.wikipedia.org/wiki?curid=128694", "title": "Joko teoria", "text": ""}
{"id": "128696", "revid": "1340", "url": "https://eu.wikipedia.org/wiki?curid=128696", "title": "Saint Barthelemy", "text": ""}
{"id": "128698", "revid": "1340", "url": "https://eu.wikipedia.org/wiki?curid=128698", "title": "Olimpiakos BC", "text": ""}
{"id": "128702", "revid": "977", "url": "https://eu.wikipedia.org/wiki?curid=128702", "title": "Jon Etxeandia", "text": ""}
{"id": "128704", "revid": "512", "url": "https://eu.wikipedia.org/wiki?curid=128704", "title": "Faktore abiotiko", "text": "Faktore abiotikoak inguruneko eragile fisiko eta kimikoak dira, organismoei eragiten dietenak. Faktore biotikoak ez direnei erreferentzia egiten die; hau da, izaki bizidunen parte ez dena edo hauen produktu ez dena. Biologia eta ekologia eremuan erabiltzen da. ,\nEkosistemen deskribapenean faktore abiotikoak eta biotikoak bereizten dira. Lehenengoa, biziduna ez dena da, osagai fisiko-kimikoak; bigarrenaren jatorria, aldiz, bizitzari erlazionatuta dago (osagai bizidunak). Era berean, osagai abiotikoek biotopoa osatzen dute eta biotikoek biozenosia. Gainera, izaki bizidunak agertu aurreko eboluzio fisiko-kimikoko faseei erreferentzia egitean, eboluzio abiotikoari (prebiotikoa) buruz hitz egiten da."}
{"id": "128711", "revid": "336", "url": "https://eu.wikipedia.org/wiki?curid=128711", "title": "Patriarkatu", "text": "Patriarkatua aita edo gizonik zaharrena \u2014hau da, patriarka\u2014 etxeko nagusitzat duen gizarte-sistema da. Gizonek dure nagusitasuna, emakumeen eta haurren gainetik. Esanahi orokorragoan, gizarte- edo kultura-sistemetan gizonek gobernua eta nagusitasuna edukitzea da patriarkatua; emakume eta gizonen arteko desberdintasuna handitzen duena.\nFeminismoan.\nArlo feministan, \"patriarkatu\" terminoa \u2014edo, batzuetan, \"heteropatriarkatu\"\u2014 erabiltzen da gizon eta emakumeen arteko botere-banaketa aipatzeko; alegia, gizonek lehentasuna duten egoera horiek aipatzeko: boto-eskubidea debekatzea, erregulazioa sexu askatasunaren aurkako delituetan, genero-indarkerian, seme-alaben legezko zaintzan, generoaren araberako moral bikoitzean, hizkuntzaren bidezko sexismoan, ikusezin egiteko mekanismoetan, ondorengotza lerroen erabakitzean (aitarengandik bakarrik datorren filiazioa eta aitaren abizena eramatea), oinordetza-eskubideetan, gizarte-harremanetako autonomia pertsonalean, saio publikoetan \u2015politiko zein erlijiozkoetan\u2015 parte hartzean eta, lanaren banaketa-sexualean oinarrituta, gizon eta emakume banaketako lanbideei estatusa ezartzean.\nGizonezkoak patriarkatuan.\nTeoriko batzuek, Michael Kimmel, Robert Connel eta Michael Kaufman kasurako, gizonezkoen rolari buruz idatzi dute. Topiko erabilienak hauek dira: maskulinitate hegemonikoa eta maskulinitate berriak, emakumeen askapenerako prozesuekin lotuta daudenak."}
{"id": "128717", "revid": "512", "url": "https://eu.wikipedia.org/wiki?curid=128717", "title": "Bloke logiko", "text": "Bloke logiko adierazpenak adiera ezberidnak ditu:"}
{"id": "128735", "revid": "201", "url": "https://eu.wikipedia.org/wiki?curid=128735", "title": "Itsasoz gaindiko Frantzia", "text": ""}
{"id": "128736", "revid": "201", "url": "https://eu.wikipedia.org/wiki?curid=128736", "title": "Itsasoaz haraindiko Frantzia", "text": ""}
{"id": "128738", "revid": "5628268", "url": "https://eu.wikipedia.org/wiki?curid=128738", "title": "Los Hoyos", "text": "Los Hoyos hauetako bat izan daiteke:"}
{"id": "128740", "revid": "64511", "url": "https://eu.wikipedia.org/wiki?curid=128740", "title": "Gerra Zibileko biktimak Nafarroan", "text": "Gerra Zibileko biktimak Nafarroan: Euskal Herrian Espainiako Gerra Zibila piztu zuen konspirazioak Nafarroan izan zuen zutabeetako bat, batez ere eskualdeko karlistek eta alderdi monarkikoak sustaturik. Nafarroan sortu berriak ziren falangistek ere aipagarriak dira egin zituzten hilketa eta errepresioan.\nAltxatzeak erabateko arrakasta izan zuen Nafarroan, apenas aurkitu baitzuen erresistentziarik. Hala ere, aurkaritza eza horrek ez zuen galarazi ezkertiarren aurka errepresio gogorra abiaraztea eta gizabanako asko erailtzea.\nIndarkeria horrek, batik bat, lurrik gabeko nekazarien ordezkari zen UGTren militanteen aurka egin zuen, Erriberan nagusiki.\nHilketa gehienak gerraren lehen hilabeteetan egin ziren, \"terrore beroa\"ren tarte batean, bide hauek erabiliz: epaiketarik gabeko hilketak, \"paseo\"ak, eta espetxetik ateratako presoen exekuzioak.\nBiktima kopurua gehitu egin zuen Iru\u00f1etik hurbil zegoen San Cristobal gotorlekuak. Gotorleku hori Errepublikaren aldeko presoen espetxe bihurtu zen. Gatibuak oso egoera kaskarrean zeuzkaten, eta, 1938ko maiatzean izan zen ihes saio ospetsuaren ondorioz, asko hil ziren."}
{"id": "128744", "revid": "105290", "url": "https://eu.wikipedia.org/wiki?curid=128744", "title": "Leinu (biologia)", "text": "Leinua, taxonomia biologikoan, organismoen sailkapenaren maila taxonomiko bat da. Maila hau familiaren eta generoaren artean dago.\nBiologian leinua aukerako kategoria taxonomikoa da. Genero asko daukaten familiak antolatzeko erabiltzen da."}
{"id": "128745", "revid": "336", "url": "https://eu.wikipedia.org/wiki?curid=128745", "title": "Tribu (biologia)", "text": ""}
{"id": "128747", "revid": "10891", "url": "https://eu.wikipedia.org/wiki?curid=128747", "title": "Obradoiro Clube de Amigos do Baloncesto", "text": "Obradoiro Clube de Amigos do Baloncesto, normalean R\u00edo Natura Monb\u00fas, ACB Liga jokatzen duen talde konpostelarra da. Talde ospetsua da batik bat, ACBan jokatzeko eskubidea lortu zuen moduagatik. Obradoirok 89/90. denboraldian Juver Murcia Taldearen kontra Igoera fasea jokatu zuen, Murtziakoek garaile atera ziren baina legez kontrako bostekoa jarri zutenez, Obradoirok Salaketa egin zuen eta ikerketa eta epaiketa ugarien ondorioz, azkenean 20 urte pasa eta gero, ACBak Obradoirori ACB plaza ematea erabaki zuen.\nObradoirok Santiago de Compostelan dagoen Fontes do Sar Pabilioan jokatzen ditu etxeko partidak."}
{"id": "128748", "revid": "103793", "url": "https://eu.wikipedia.org/wiki?curid=128748", "title": "Baztanaldea", "text": "Baztanaldea ([bas\u033btanal\u00f0ea]) Nafarroa Garaiko eta Iru\u00f1eko merindadeko iparmendebaldean dagoen eskualdea da. Lapurdirekin du muga iparraldean; Nafarroa Beherearekin ekialdean; Au\u00f1amendi eta Ultzamaldearekin hegoaldean eta Malerreka eta Bortzirirekin mendebaldean. 390,2 km\u00b2ko azalera du eta 8.713 biztanle, 2009ko INEren datuen arabera. Hiru udalerri hauek osatzen dute:"}
{"id": "128749", "revid": "10891", "url": "https://eu.wikipedia.org/wiki?curid=128749", "title": "CB M\u00e1laga", "text": "Club Baloncesto M\u00e1laga, S.A.D., egun Unicaja M\u00e1laga dena, ACB Ligan eta Euroligan jokatzen duen saskibaloi talde profesional malagarra da.\nKora\u0107 Kopa irabazi zuen 2001ean."}
{"id": "128753", "revid": "105290", "url": "https://eu.wikipedia.org/wiki?curid=128753", "title": "Euroligako Lauko Finaleko jokalari baliotsuena", "text": "Euroligako Lauko Finaleko jokalari baliotsuena izendatzen dute, sari gisa, Euroligako Lauko Finalean joko aparta egin duen saskibaloi jokalaria. Oro har, Euroligako talderik oneneko jokalari onenari ematen zaio sari hori. Europako saskibaloi profesionalean, banakako sari prestigiotsuena da."}
{"id": "128754", "revid": "105290", "url": "https://eu.wikipedia.org/wiki?curid=128754", "title": "Euroligako MVPa", "text": "Zerrenda honek, azken urteetako Euroligako Jokalaririk Baliotsuenaren saria (\"Most Valuable Player\") irabazi duten jokalariak biltzen ditu:"}
{"id": "128755", "revid": "105290", "url": "https://eu.wikipedia.org/wiki?curid=128755", "title": "Euroligako Defendatzailerik onena", "text": "Zerrenda honek Euroligako azken urteetako defendatzailerik onenak biltzen ditu:"}
{"id": "128756", "revid": "105290", "url": "https://eu.wikipedia.org/wiki?curid=128756", "title": "Euroligako Gazterik Onena (22 urte azpitik)", "text": "Zerrenda honek, azken urteetan Euroligako Gazterik Onenaren saria irabazi duten jokalariak biltzen ditu:"}
{"id": "128757", "revid": "105290", "url": "https://eu.wikipedia.org/wiki?curid=128757", "title": "Alphonso Ford Trophy", "text": "Alphonso Ford Trophy saria Euroliga denboraldiko saskiratzaile nagusiari ematen zaion saria da. Azken urteetan saria irabazi duten jokalariak, honakoak dira:"}
{"id": "128758", "revid": "105290", "url": "https://eu.wikipedia.org/wiki?curid=128758", "title": "BC Khimki", "text": "BC Khimki () Errusiako saskibaloi liga jokatzen duen saskibaloi talde profesionala da, Moskutik gertu dagoen Khimkin egoitza duena."}
{"id": "128759", "revid": "219", "url": "https://eu.wikipedia.org/wiki?curid=128759", "title": "Fenerbahce Ulker", "text": ""}
{"id": "128760", "revid": "10891", "url": "https://eu.wikipedia.org/wiki?curid=128760", "title": "Panathinaikos BC", "text": "Panathinaikos BC A1 Ethniki eta Euroliga jokatzen duen saskibaloi talde atenastarra da. Europako talde garrantzitsuenetariko bat da, izan ere, 6 Euroliga ditu, azkenengoa 2010-11 denboraldian irabazitakoa.\n2014-15 denboraldiko taldea.\n \nJokalari opsetsuak.\nFragiskos Alvertis, Liveris Andritsos, Nikolaos Boudouris, Nikolaos Chatzivrettas, Theofanis Christodoulou, Dimosthenis Dikoudis, Nikos Galis, Panagiotis Giannakis, Nikos Ikonomou, Agamemnon Ioannou, Giorgos Kalaitzis, Dimitrios Kokolakis, Georgios Kolokithas, Apostolos Kontos, John Korfas, Panagiotis Koronaios, Fedon Mattheou, Apostolos Nikolaidis, Lazaros Papadopoulos, Dimitris Papanikolaou, Konstantinos Patavoukas, Konstantinos Politis, David Stergakos, Kiriakos Vidas, Evangelos Vourtzoumis\nMarcelo Nicola, Pepe S\u00e1nchez, Hugo Sconochini\nArijan Komazec, Nikola Prka\u010din, Dino Ra\u0111a, Stojan Vrankovi\u0107\nJohn Amaechi\nTiit Sokk\nPatrick Femerling, Sascha Hupmann, Michael Koch\nPat Burke\nOded Kattash\nFerdinando Gentile\nRam\u016bnas \u0160i\u0161kauskas\nVlado \u0160\u0107epanovi\u0107\nDejan Bodiroga, \u017darko Paspalj, \u017deljko Rebra\u010da, Dejan Toma\u0161evi\u0107, Milo\u0161 Vujani\u0107\nSani Be\u010dirovi\u010d, Jaka Lakovi\u010d\nFerran Mart\u00ednez\n\u0130brahim Kutluay\nAlexander Wolkow\nAntonio Davis, Tony Delk, Kenyon Jones, Darryl Middleton, Johnny Rogers, John Salley, Byron Scott, Dominique Wilkins"}
{"id": "128802", "revid": "1545", "url": "https://eu.wikipedia.org/wiki?curid=128802", "title": "Alaskan Independence Party", "text": "Alaskan independence party, Estatu Batuetako Alaska estatuko alderdi politiko bat da, estatuan erreferendum bat egin eta Alaskaren independentziaren aukera bertan egotea defendatzen duena. Bestalde, alderdiak, Konstituzioaren Alderdia eta Libertarioen Alderdiaren ideia antzekoak mantentzen ditu, armak edukitzeko eskubidea defendatuz, pribatizazioa, etxean ikasteko aukera, eta gobernuaren boterearen limitazioan.\nEsana izan da alderdiko kide batzuk iraganean Alaskako estatuak Kanadarekin bat egiteko posibilitatearen alde agertu direla. Beste kide batzuk berriz aurka egongo ziren hau burutzearekin, baina alde egongo zirela Mendebaldeko Kanadako estatu independente batekin elkartzean (Yukon eta Ipar-Mendebaldeko Lurraldeek osatuta). Dena den, ez da inoiz alderdiko helburuen artean planteatua izan.\nPolitika nazionalean, Konstituzioaren Alderdiari afiliatua dago.\n2009ko Maiatzean jasoriko datuen arabera, 13119 kide ditu alderdiak, estatuko hirugarren handiena izanik; Errepublikarrek 124892 kide dituzte eta Demokratek 75047."}
{"id": "128805", "revid": "1310", "url": "https://eu.wikipedia.org/wiki?curid=128805", "title": "II. Munduko Gerra", "text": ""}
{"id": "128807", "revid": "336", "url": "https://eu.wikipedia.org/wiki?curid=128807", "title": "Konstruktibismoaren epistemologia", "text": "Konstruktibismoaren epistemologia edo konstruktibismoa pentsamendu filosofikoa da, zientziaren ezagutza zientzialariek eratua dela eta berez mundutik ez datorrela dioena. Hau da, konstruktibismoaren ikuspuntutik, gure irudipenak, gure ezagutzak eta haiek egituratzen dituzten kategoriak gizakien ulermenaren ekoizpenak besterik ez dira, ez dute errealitatea zehatz-mehatz islatzen. Hortaz, positibismoaren kontrakoa da, horrek argudiatzen baitu benetako ezagutza bakarra zentzumenen esperientziatik datorrela.\nKonstruktibismoa, XX. mendearen erdialdean garatu arren, haren sustraiak lehengo filosofiatik datoz. Hala, Kantek, esaterako, adierazi zuen errealitatea ez dagoela behatzailetik kanpo, baizik eta adimenak berak sortzen duela nolabait.\nKontruktibismoak objektibismoa kritikatzen du, gizakiek kanpoko errealitatea (norberaren adimenetik kanpo dagoen errealitatea, hots) ezagutzea ez daukatelakoan. Izan ere, errealitatea gizakien pentsamendutik kanpo egon badago ere, haren gaineko ezagutza edo esanahia beti gizakien ekoizpena edo konstrukzioa da."}
{"id": "128808", "revid": "1484", "url": "https://eu.wikipedia.org/wiki?curid=128808", "title": "Positibismo", "text": "Positibismoa benetako ezagutza zentzumenen esperientzian oinarritu behar dela ezartzen duen korronte epistemologiko bat da. Aldi berean, ezagutza lortzeko ikerketa filosofiko espekulatiboaren baliorik eza baieztatu eta positibismoa bera filosofia ez-metafisiko eta positibo berri moduan defendatzen dute positibistek. Horrela, behaketazko esperientzia da \"positiboa\" den informazio bakarra eta beste guztia metafisika besterik ez da. Positibismoa ikuspuntu gisa Francis Baconen eskutik etorri eta Ilustrazioarekin garatu bazen ere, \"positibo\" terminoa XIX. mendean sortu zen, Auguste Comte filosofo eta soziologoaren eskutik.\nPositibismoa enpirismoarekin eta zientismoarekin lotzen da. Enpirismoak ezagutza esperientziatik etorri behar dela baieztatzen duen pentsaera da; zientismoak, bere aldetik, zientzia naturalen metodoak ikerkuntza arlo guztietan, dela filosofian, dela gizarte zientzietan, dela bestelakoan, erabiltzen ahal direla defendatzen du. Hala ere, natura zein gizarte zientzialari frankok onartzen dute behatzaileak berak eta pentsamenduaren egituraren mugak desitxuratzen dutela behaketa, errealitatearen isla murritza emanez horrela.\nHistorian zehar positibismo korronte ezberdinak izan dira. Auguste Comte aitzindari zuen korronteari positibismo soziala deitu izan zaio, positibismoa gizartearen aro moduan ulertzen baitzuen, erlijiotik filosofiara eta filosofiatik zientzia positibora, bere hiru aroetako legearen arabera. XIX. mendeko bukaeratik Munduko Lehenengo Gerrara bitartean, Ernst Mach eta Richard Avenarius positibismo kritikoa edo empiriokritizismoa garatu zen, zientzia positiboak garatu beharreko kontzeptuak eta metodoak zehaztu egin behar zirela ezartzen zuela. Joera honen garapen moduan, positibismo logikoa garatu zen, zeina hizkuntzaren azterketa zehatza egiten baitzuen zientziari oinarri berriak eskaintzeko asmoz, Ludwig Wittgenstein, Bertrand Russell eta Gottlob Fregeren eskutik.\nEzaugarriak.\nPositibismoaren jatorria XIX.mendean eta XX. mendean dago, eta Auguste Comte filosofoaren teoria positibistan oinarritzen da, eta psoitibismoa landu zuten beste autoreen artean Durkheim, Mill, Popper...etb. dira.\nParadigma positibista zientzia fisiko eta naturalen azterketa eredu gisa hartu zen,eta arlo sozialetan eta hezitzailetan sartu zen geroago. Ikuspegi horren bidez, errealitatea sinplea, zatigarria eta bakarra da. Zientzia naturalen paradigmatzat hartzen da ustezko oinarrizko balio determinatuengatik:\nParadigma positibistan, helburu zientifikoek lehentasuna dute subjetuek expresatzen dituzten balioen eta testuinguruaren aurretik, munduan era neutral baten bidez aztertu nahi baitu, orokortu daitezkeen erantzunak lortzeko helburuarekin. Bere metodologia, beraz, zientzia sozialen metodo hipotetiko-deduktiboa da, hau da, aztertutako gaiak menpekoak edo askeen artean bereizten ditu, orokortze prozezuak kausa-efektuan oinarrituz."}
{"id": "128809", "revid": "1659", "url": "https://eu.wikipedia.org/wiki?curid=128809", "title": "Konstruktibismo", "text": "Konstruktibismoak hainbat esanahi eduki ditzake:"}
{"id": "128810", "revid": "1150", "url": "https://eu.wikipedia.org/wiki?curid=128810", "title": "Konstruktibismo (filosofia)", "text": ""}
{"id": "128811", "revid": "336", "url": "https://eu.wikipedia.org/wiki?curid=128811", "title": "Errealitate", "text": "Errealitatea (latineko \"res\"-tik, 'gauza') sistema baten barruan dagoen edo erreala den guztiaren batura edo agregatua da, irudimenezkoa soilik denaren, ez dagoenaren edo ez-errealaren kontra. Gauzen estatus ontologikoa izendatzeko ere erabiltzen da terminoa, haien existentzia adierazteko. Termino fisikoetan, sistema ezagun eta ezezagun baten osotasuna da errealitatea.\nErrealitatearen, existentziaren edo izatearen izaerari buruzko galdera filosofikoak ontologiatzat hartzen dira, metafisikaren adar garrantzitsutzat mendebaldeko tradizio filosofikoan. Auzi ontologikoak filosofiaren zenbait adarretan ere planteatzen dira, hala nola zientziaren, erlijioaren edo matematikaren filosofian zen logika filosofikoan. Adibidez, objektu fisikoak soilik errealak badira (fisikalismoa), errealitatea funtsean materiagabea bada (idealismoa), teoria zientifikoek planteatutako erakunde hipotetiko behaezinak badaude, \"Jainko\" bat badago, zenbakiak eta beste objektu abstraktu batzuk badaude eta mundu posibleak badaude. Epistemologiak probabilitate gisa ezagutu edo ondoriozta daitekeenaz eta, beraz, mundu modernoan arrazoia, ebidentzia enpirikoak eta zientzia errealitatea zehaztu edo ikertzeko iturri eta metodo gisa nabarmentzen diren moduez dihardu.\nMundu-ikuskerak.\nLagunarteko erabilera komun baten ondorioz, errealitateak \"pertzepzioak, sinesmenak eta errealitatearekiko jarrerak\" esan nahi du, hala nola \"Nire errealitatea ez da zure errealitatea\". Askotan, elkarrizketa bateko zatiak ados daudela edo egon beharko luketela adierazten duen lagunarteko hizketaldi gisa baino ez da erabiltzen, erreala denaren oso bestelako ikuskerak ez direlako eztabaidatzen. Adibidez, lagunen arteko erlijio-eztabaida batean, batek esan lezake (umorea egiten saiatuz): \"Ez zaude ados, baina nire errealitatean, mundu guztia zerura doa\".\nErrealitatea defini daiteke mundu-ikuskerak edo horien zatiak (kontzeptu-esparruak) lotzeko moduan: errealitatea gauza guztien, egituren (errealak eta kontzeptualak), gertaeren (iraganekoak eta orainekoak) eta fenomenoen, behagarriak izan ala ez, osotasuna da. Munduaren ikuspegi bat (giza esperientzian oinarritua, banakakoa edo partekatua) azken batean deskribatu edo kartografiatu nahi duena da.\nMundu-ikuskera edo \"Weltanschauung\" gizabanakoaren edo gizartearen oinarrizko orientabide kognitiboa da, eta gizabanakoaren edo gizartearen ezagutza, kultura eta ikuspuntua biltzen ditu. Mundu-ikuskerak filosofia naturala, funtsezko postulatuak, existentzialak eta normatiboak; edo gaiak, balioak, emozioak eta etika izan ditzake.\nFisikaren, filosofiaren, soziologiaren, kritika literarioaren eta beste arlo batzuen ideia batzuek errealitatearen teoria desberdinak eratzen dituzte. Teoria horietako bat da, besterik gabe eta hitzez hitz, ez dagoela errealitaterik gutako bakoitzak errealitateari buruz dituen pertzepzio edo sinesmenetatik haratago. Jarrera horiek herri-baieztapenean laburbiltzen dira: \"hautematea errealitatea da\", \"bizitza errealitatea nola hautematen duzun da\" edo \"errealitatea lor dezakezuna da\" (Robert Anton Wilson), eta antirrealismoa adierazten dute, hau da, errealitate objektiborik ez dagoela, esplizituki onartzen dela edo ez.\nZientziaren eta filosofiaren kontzeptu asko kulturalki eta sozialki definitzen dira. Ideia hori Thomas Kuhnek garatu zuen \"Iraultza zientifikoen egitura\" liburuan (1962). \"Errealitatearen gizarte-eraikuntza\", Peter L. Bergerek eta Thomas Luckmannek idatzitako ezagutzaren soziologiari buruzko liburua, 1966an argitaratu zen. Bertan azaltzen zen nola lortzen eta erabiltzen den ezagutza errealitatea ulertzeko. Errealitate guztietatik, eguneroko bizitzaren errealitatea da garrantzitsuena, gure kontzientziak eguneroko bizitzaren esperientziari adi egotea eskatzen baitigu.\nHarremana duten kontzeptuak.\n\"A priori\" eta \"a posteriori\".\n\"A priori\" (\"lehenagotik\") eta \"a posteriori\" (\"beranduago\") latinezko esamoldeak dira, filosofian erabiltzen direnak ezagutza, justifikazioa edo argudioak esperientziarekiko duten harremana zein den bereizteko. \"A priori\" ezagutza inongo esperientziarekiko independentea da. Adibidez, matematika, tautologiak edo arrazoi purutik egindako dedukzioak. Sommerreren definizioaren arabera, sofan etzanda jada erreala dela dakizun hori da \"a priori\". Honen adibide bat izango litzateke esatea: \"euskarazko Wikipediak artikulu baditu, 400.000 artikulu baino gehiago ditu\". \"A posteriori\" ezagutza ebidentzia enpirikoan sustraitzen da. Honen adibide gehienak zientziaren eta ezagutza pertsonalaren eremuak izan ohi dira. A posteriori ezagutzak ikerketa eta behaketa eskatzen du. Adibidez, \" da eta euskarazko Wikipediak artikulu ditu\" esaldiak behaketa eskatzen du.\nPotentzia eta egintza.\nFilosofian, potentzia eta egintza Aristotelesek proposatu zituen bi kontzeptu elkarlotuak dira, mugimendua, kausalitatea, etika eta fisiologia aztertzeko, bere \"Fisika\", \"Metafisika\", \"Nikomakoren etika\" eta \"De Anima\" lanetan. \nPotentziaren kontzeptua, testuinguru honetan, gauza batek izan dezakeela esan daitekeen edozein \"aukera\" da. Aristotelesek ez zituen kontuan hartzen aukera guztiak, eta baldintza egokiak gertatzen direnean beren kabuz erreal bihurtzen direnen garrantzia nabarmentzen zuen, ezerk ez baditu geldiarazten.\nEgintza, potentzialtasunarekin alderatuta, aukera bat gauzatzeak edo betetzeak dakarren mugimendua, aldaketa edo jarduera da, aukera bat zentzurik osatuenean gauzatzen denean.\nSinismena.\nSinismen edo uste bat jarrera subjektibo bat da, proposamen bat benetakoa dela edo gauzen egoera bat kasua dela dioena. Jarrera subjektiboa egoera mental bat da, zerbaiti buruzko jarrera, argudio edo iritzi bat duena. Epistemologian, filosofoek \"sinesmen\" hitza erabiltzen dute munduaren gaineko jarrerez hitz egiteko, benetakoak edo faltsuak izan daitezkeenak. Zerbait sinestea egiazkotzat hartzea da; adibidez, elurra zuria dela sinestea \"elurra zuria da\" proposamenaren egia onartzearekin konpara daiteke. Hala ere, uste bat izateak ez du introspekzio aktiborik behar. Adibidez, gutxi dira eguzkia bihar aterako den edo ez arretaz planteatzen dutenak; hala izango dela onartzen dute, besterik gabe. Gainera, sinesmenek ez dute zertan burutsuak izan (adibidez, \"elurra zuria da\" aktiboki pentsatzen duen pertsona bat), baizik eta jarrerakoak izan daitezke (adibidez, elurraren koloreaz galdetzen bazaio, \"elurra zuria da\" esaten duen pertsona bat).\nFilosofo garaikideak hainbat modutan saiatu dira sinesteak deskribatzen: mundua nolakoa izan litekeen irudikatzeko modu gisa (Jerry Fodor), zenbait gauza egiazkoak balira bezala jokatu beharreko xedapen gisa (Roderick Chisholm), norbaiten ekintzei zentzua emateko interpretazio-eskema gisa (Daniel Dennett eta Donald Davidson) edo funtzio jakin bat betetzen duten estatu mental gisa (Hilary Putnam). Badira, halaber, gure sineste kontzeptua sakon aztertzen saiatu direnak, hala nola sinestearen baztertzaileak, esaten baitute ez dagoela inolako fenomenorik gure sineste kontzeptu psikologiko herrikoiarekin bat datorrenik mundu naturalean (Paul Churchland), eta epistemologo formalak, sinesmen bikoitzaren kontzeptua (\"edo sinetsi edo ez sinetsi\") ordezkatu nahi dutenak, sinesgarritasun kontzeptu permisiboagoaren eta \"sinesgarritasun osoaren\" ordez.\nSinesmenak eztabaida filosofiko garrantzitsuen xede dira. Hona hemen adibide aipagarri batzuk: \"Zein da gure sinesmenak berrikusteko modu arrazionala froga mota desberdinak aurkezten zaizkigunean?\", \"Gure sinesmenen edukia guztiz zehaztuta al dago gure adimen-estatuek, edo gertaera garrantzitsuak gure sinesmenekin erlazionatuta daude (adibidez, \"Uste dut eskuan baso bat ur dudala\", ura &lt;chem&gt;H2O&lt;/chem&gt; delako gertaera ez-mentala uste horren edukiaren parte da? \", \"Noraino dira gure sinismenak pintzel finekoak edo brotxa lodikoak?\", eta \"Sineste bat hizkuntzan adierazteko modukoa izan behar du, ala hizkuntzaz kanpoko sinesmenak daude? \".\nMendebaldeko filosofia.\nFilosofiak errealitatearen gaiaren bi alderdi jorratzen ditu: errealitatearen izaera bera eta gogamenaren (hizkuntza eta kultura) eta errealitatearen arteko harremana.\nBatetik, ontologia izatearen azterketa da, eta eremuaren gai nagusia, hainbat modutan, izatearen, existentziaren, \"zer den\" eta errealitatearen arabera formulatzen da. Ontologiaren zeregina errealitatearen kategoria orokorrenak eta horiek nola erlazionatzen diren deskribatzea da. Filosofo batek \"errealitatea\" kontzeptuaren definizio positiboa eman nahi balu, epigrafe honen azpian egingo luke. Esan bezala, filosofo batzuek errealitatea eta existentzia bereizten dituzte. Hain zuzen, gaur egungo filosofo analitiko askok \"erreala\" eta \"errealitatea\" terminoak saihesteko joera dute arazo ontologikoak jorratzean. Baina \"existitzen da\" esaten duten bezala \"erreala da\" tratatzen dutenentzat, filosofia analitikoaren arazo nagusietako bat izan da existentzia (edo errealitatea) objektuen propietate bat den. Filosofo analitikoek argi eta garbi adierazi dute ez dela inola ere propietate bat, baina iritzi horrek garrantzia galdu du azken hamarkadetan.\nBestalde, metafisikan nahiz epistemologian jatorria duten objektibotasunari buruzko eztabaidetan, batez ere, \"errealitateari\" buruzko eztabaida filosofikoak askotan aipatzen dira errealitatea faktore mental eta kulturalen mende dagoen edo ez (jargoia erabiliz, ea \"eraikia\" edo \"konstrukto\" bat den), hala nola pertzepzioak, sinesteak eta beste egoera mental batzuk, bai eta kultura-artefaktuen mende ere, hala nola erlijioen eta mugimendu politikoen mende, mundu ikuskera bateratura iritsi arte.\nErrealismoa.\nErrealismoa ez da jarrera propio gisa deskribatzen, beste gai batzuekiko ikuspegi modura baizik. Gauza mota jakin bati buruzko errealismoa (zenbakiei edo moralari buruzkoa, adibidez) tesi bat da, horrelako gauzek gogamenarekiko existentzia independentea dutela defendatzen duen tesia, objektuok ez direla ikuslearen begietako irudi hutsa, alegia . \u00a0Errealismo filosofikoa deritzo, esaterako, objektuaren eta subjektuaren arteko bereizketa ontologikoari buruzko teoria filosofikoen multzoari, errealitatearen berezko existentzia, subjektuaren gogamenaz haraindi objektuak benetan existitzen direla, baieztatzen dutenak. \nTesi hauek baieztapen xalo eta akritiko soilak izan daitezke, zentzumenen ageriko ebidentzian baizik oinarritzen ez badira. Errealismo filosofikoak, ordea, arrazoibidez eusten dio pentsamendutik eta esperientziatik independentea den mundu erreal baten existentziari, baina ez dio mundua den bezala hautematen dugunik. Beraz, baieztapen ontologiko bat da, ezagutzaren edo epistemologiaren teoria jakin bat barne hartzen duena (existitzen den kanpoko mundua ezagutu daiteke), baita pertzepzioari buruzko teoria bat ere (gauzak ez dira zertan hautematen diren bezalakoak).\nMetafisikan, berriz, objektuek behatzen duen subjektuarekiko existentzia independentea dutela adierazten du. Zentzu horretan, anti-errealismoaren, eszeptizismoaren, idealismo forma batzuen (idealismo subjektiboa, idealismo transzendentala, solipsismoa) eta, neurri batean, konstruktibismoaren aurkakoa da. Bere forma muturrekoan, errealismo inozoa deritzonekoan, zentzumenek hautematen dituzten gauzak diruditena direla pentsatzen da. Bertsio konplexuagoetan, batzuetan errealismo metodikoa deitzen zaienetan, aldiz, objektuaren eta behatzailearen arteko erlazioaren azalpena ematen da ilusioak, haluzinazioak eta pertzepzioaren beste akats batzuk gertatzeko aukera aintzat hartuz.\nErrealismoak epistemologiaren eta metafisikaren baitako hainbat jarrera barnebiltzen ditu, beraz; zeinak aplika dakizkiekeen mundu fisikoari, iraganari nahiz etorkizunari, edota niari. Gainera, eta nahiz eta modu ez hain zuzenean izan, kontzeptu unibertsalekin, egia matematikoekin, egia moralekin eta norberaren pentsamenduarekin ere erabili daitezke. Hala ere, errealismoak errealitatearen tratamendu metafisikoak erabat baztertzen dituzten hainbat jarrera izan ditzake . \nErrealismoa defendatzen duten filosofoek esan ohi dute egia irudikapen kognitiboen eta errealitatearen arteko elkarrekikotasunean datzala . Errealistek uste dute sinesten dugun guztia errealitaterako hurbilketa bat besterik ez dela, baina ulermenaren zehaztasuna eta osotasuna hobetu egin daitezkeela. \nTestuinguru batzuetan, errealismoa idealismoari kontrajartzen zaio. Gaur egun, oro har, anti-errealismoari kontrajartzen zaio, adibidez zientziaren filosofian.\nErrealismo terminoa beren artean oso ezberdinak diren korronte filosofikoei aplikatzeko arrazoia bere izaera da. Materiala izan daiteke, baina baita zerbait metafisikoa ere. Errealismoa objektu eta fenomeno filosofiko askori aplika dakieke, hala nola entitate matematiko bati, ideia bati, teoria zientifiko bati, beste buru batzuei, iraganari, etorkizunari, kategoria moralei, mundu fisikoari eta pentsamenduari.\nAntierrealismoa.\nAntirrealismoaz ere hitz egin daiteke objektu berekiko. Antirrealismoa da errealismoaren kontrako ikuspuntuak izendatzeko termino askoren azkena. Lehena, agian, idealismoa izan zen, horrela deitua, errealitatea buruan zegoela edo gure ideien ondorio zela esaten zelako. Idealismo berkeleyanoa George Berkeley enpirista irlandarrak proposaturiko iritzia da, pertzepzioaren objektuak berez adimeneko ideiak direla. Ikuspuntu horren arabera, errealitatea \"eraikuntza mentala\" dela esan daiteke, baina hori ez da guztiz zehatza, Berkeleyren arabera, pertzepzio-ideiak Jainkoak sortzen eta koordinatzen baititu. XX. mendean, Berkeley-ren antzeko iritziek fenomenalismo izena hartu zuten. Fenomenalismoa ez dator bat Berkeleyren idealismoarekin; izan ere, Berkeleyk uste zuen buruak, arimak, ez direla ideia hutsak, ez ideiez osatuak; fenomenalismoaren aldaerak, Russellek aldeztutakoa esaterako, urrunago joan ohi ziren, adimena bera pertzepzio, oroitzapen eta arimaz osaturiko bilduma bat baino ez dela esatera. Azkenik, antirrealismoa moda-termino bihurtu zen, objektu baten existentzia adimenaren edo kultura-artefaktuen mende dagoela dioen edozein ikuspuntu izendatzeko. Kanpo-mundu deritzona berez gizarte- edo kultura-artefaktu hutsa dela dioen iritzia, gizarte-eraikuntza deritzona, antirrealismoaren aldaera bat da. Erlatibismo kulturala zera da: morala bezalako gizarte-gaiak ez direla erabatekoak, kultura-artefaktu batzuk baizik.\nIzatea.\nIzatearen natura metafisikaren gai iraunkorra da. Adibidez, Parmenidesek erakutsi zuen errealitatea Izate bakar eta aldaezina zela; Heraklitok, berriz, idatzi zuen gauza guztiak mugitzen direla. XX. mendean Heideggerek uste zuen aurreko filosofoek bistatik galdu zutela Izatea (qua Izatea) delakoaren auzia, izakien (dauden gauzen) arazoen alde; beraz, beharrezkoa zen planteamendu parmeniarrera itzultzea. Katalogo ontologikoa errealitatearen funtsezko osagaiak zerrendatzeko ahalegina da. Existentzia predikatua den ala ez Aro Modernotik ari da eztabaidatzen, batez ere Jainkoaren existentziaren aldeko argudio ontologikoari dagokionez. Existentzia, zerbait \"badela\", esentziarekin kontrajarri da, zerbait \"zer den\". Esentziarik gabeko existentzia hutsa dirudienez, Hegel bezalako filosofoek ezerezarekin lotu zuten. Nihilismoa izatearen ikuspegi guztiz negatiboa da, absolutua guztiz positiboa.\nHautematea.\nErrealismo zuzen edo \"xaloaren\" auzia, zeharkako errealismo edo \"irudikapenarekiko\" kontrajarrita, hautematearen eta adimenaren filosofian sortzen da, esperientzia kontzientearen izaerari buruzko eztabaidaren ondorioz; gure inguruan ikusten dugun mundua mundu erreala ote den edo, besterik gabe, gure burmuinean neurona-prozesuek sortutako mundu horren barne-pertzepzioaren kopia bat ote den. Errealismo xaloa errealismo zuzen gisa ezagutzen da, zeharkako errealismo edo errealismo adierazgarriari aurre egiteko garatzen denean, dualismo epistemologiko ere deitzen zaio; jarrera filosofiko horren arabera, gure esperientzia kontzientea ez da mundu errealekoa bera, barne-irudikapen bat baizik, munduaren errealitate birtualeko miniaturazko erreplika bat.\nTimothy Learyk \"Errealitatearen Tunel\" kontzeptu arrakastatsua sortu zuen, errealismo adierazgarri moduko bati dagokiona. Teoriak dio ezen, sineste eta esperientzietatik abiatuta eratutako buru-iragazkien multzo subkontziente batekin, gizabanako bakoitzak mundu bera desberdin interpretatzen duela, eta, horregatik, \"egia begiratzen duen begian dago\". Haren ideiek eragina izan zuten Robert Anton Wilsonen lanean.\nErrealitatearen mugak.\nErrealitatea mugagabea ez da, baina muga horiek ezartzea, irrealitatetik bereiztea alegia, ez da erraza. Descartesek errealitateari mugak jartzen lehenengoetakoa izan zen. Izan ere, zentzumenak fidagarriak ez direnez, egia fidagarri bakarra \"cogito ergo sum\" delakotik abiatuta atzeman daiteke. Beraz, adimena da errealitatearen abiapuntua eta gainerako guztia handik eratorritako pentsamenduak dira, kanpoan baliokiderik izan behar ez dutenak.\nKantek, bere aldetik, \"fenomenoa\" (zentzumenek atzemandakoa) eta \"numena\" (dagoena zentzumenez aparte) bereizten zituen. Benetako errealitatea atzeman dezakegunaz haratago joan daiteke, baina ezin da jakin, hain zuzen ere berez helezina delako. Ikertzen ahal den errealitate bakarra fenomenoena da, baina aldez aurreko adimen kategoriek (espazioa, denbora edo unitatea, esaterako) mugatua. Gainerakoa, metafisikaren alorra da.\nMekanika kuantikoa garapenaren barruan, Werner Heisenbergek ziurgabetasunaren printzipioa enuntziatu zuen 1927an. Printzipio horrek dioenez, muga bat dago aldi berean partikula baten posizioa eta higidura-kantitatea zehazteko. Hau da, behatzaileak eragina dauka behatuaren gainean. Ziurgabetasunaren printzipioak baldintzatu zituen ezagutzeko ahalmenaren teoriak XX. mendearen bigarren erdian, hala nola dekonstrukzioa."}
{"id": "128812", "revid": "201", "url": "https://eu.wikipedia.org/wiki?curid=128812", "title": "Flammarion Grabatua", "text": ""}
{"id": "128813", "revid": "1437903", "url": "https://eu.wikipedia.org/wiki?curid=128813", "title": "Positibismoa", "text": ""}
{"id": "128814", "revid": "1437908", "url": "https://eu.wikipedia.org/wiki?curid=128814", "title": "Sir Isaac Newton", "text": ""}
{"id": "128815", "revid": "880", "url": "https://eu.wikipedia.org/wiki?curid=128815", "title": "Enpirismoa", "text": ""}
{"id": "128817", "revid": "105290", "url": "https://eu.wikipedia.org/wiki?curid=128817", "title": "Second Vermont Republic", "text": "Second Vermont Republic (SVR), Vermont Estatu Batuetatik independizatzea nahi duen taldea da, garai baten existitu zen Vermont-eko Errepublikara (1777-1791) itzuliaz.\nMugimendua Thomas Naylor-ek, Duke Unibertsitateko ekonomia irakasleak, hasi zuen \"The Vermont Manifesto\" liburua 2003an argitaratu zuenean.\n2005ean, taldeak 125 kide zituen."}
{"id": "128818", "revid": "58701", "url": "https://eu.wikipedia.org/wiki?curid=128818", "title": "Ikebana", "text": " lore apainketaren japoniar artea da.\nMendebaldeko kulturan ez bezala, non lore-sortak osatzean, kolorea den jarraibide nagusia, ikebana harago doa eta natura eta gizakia uztartzen saiatzen den bide edo \"do\" bat da. Ildo horretatik, loreez gainera, beste natura elementu ere biltzen dituen artea da, hala nola, adarrak, hostoak eta baita ere zenbaitetan ura eta harriak. Japoniar kultura eta pentsamoldearen erakusgarritzat hartu den artea da, kaligrafia, haiku eta tearen zeremonia bezala.\nIkebanaren sakontasuna ulertzeko Matsu Basho poeta japoniarraren hitz hauek jaso daitezke:\nIkebanaren historia.\nBudismoa Korea eta Txinatik sartu zen Japoniara VI. mendean eta, horrekin batera, \"kuge\" edo aldarean lore-eskaintzak egiteko ohitura ere heldu zen. Ono-No-Imoko izeneko apaiz budista bat ez zegoen pozik beste apaizek arduragabeki egiten zituztelako lore-eskaintzak Budaren aldarean. Horren aurrean, bera saiatu zen lore konposizio berriekin unibertso osoaren ikurra egiten. Bere diseinuetan, loreak eta adarrak gora begira (inoiz ere ez behera begira) zeuden eta hirunaka jartzen ziren zeru, gizaki eta lurraren arteko harreman harmoniatsuaren erakusgarri.\nApaizek lore konposizioak egiten jarraitu zuten mendez mende baina XV. mendearen amaiera arte ez dago jasota jarraibide edota diseinu berezirik. Garai hartan, Japoniak pizkunde artistiko mamitsu bat bizi izan zuen eta arkitektura tradizionala sortu zen, gaur ezagutzen dugun moduan, haiku poesia, \"noh\" antzerkia eta lorezaintza. Garai hartan ere ikebana eskola diferente hasi ziren sortzen, gerora bakoitza bere erara garatuz eta bere bidea eginez joan da lore konposizioak tradizionalagoak edo berritzaileagoak sorturik, estilo formalagoetatik informalagoetara.\nGaur egun ikebana mendebaldean asko zabaldu bada ere, loreak loreontzi batean jartzeko arau bilduma huts gisa hartzen da, ahalik eta dekorazio-efekturik politena sortzeko. Horrela, albo batera uzten dira diziplina zahar honen aberastasun, sakontasun eta nabardura guztiak. Hala ere, badira mendebaldean ikebana-elkarteak ikebanaren espiritua transmititzen dutenak. Nazioarteko Ikebana irabazi-asmorik gabeko kultur elkartea da ikebana zabaltzeko eta ezagutarazteko. Tokion egoitza duen elkarte hau 1956an sortu eta egun 60 herrialdetan baino gehiagotan dago eta, gutxi gorabehera, 8.500 pertsona batzen ditu tokian tokiko taldetan antolatuta. Elkarte honen eskutik besteak beste, ikebanari buruzko nazioarteko zein tokiko topaketa ugari antolatzen dira.\nIkebana estiloak.\nEskola bakoitzak (Sogetsu, Ohara, Senshin Ikenobo etab.) berezko estiloa du, baina estilo klasiko batzuk eskola ugaritan ager daitezke, izen desberdinarekin."}
{"id": "128821", "revid": "119347", "url": "https://eu.wikipedia.org/wiki?curid=128821", "title": "Artzape", "text": "Artzape Getariako (Gipuzkoa) herri aldizkaria da. Hilero argitaratzen da, euskaraz, eta Topagunea Euskara Elkarteen Federazioko bazkide da. 2009an, diru arazoek eraginda, aldizkaria harpidedunei bakarrik banatzen hasi ziren. Gainera, herritarren artean dirua biltzen aritu ziren, aldizkariaren zorra kitatzearren."}
{"id": "128822", "revid": "105290", "url": "https://eu.wikipedia.org/wiki?curid=128822", "title": "Danbolin aldizkaria", "text": "Danbolin aldizkaria Zestoako herri aldizkaria da. Hilabetero argitaratzen da eta Topagunea Euskara Elkarteen Federazioko bazkide da.\n2005eko maiatzean, aldizkariaren 50. zenbakia kaleratzean, ospakizuna egin zuten Zestoarrekin."}
{"id": "128823", "revid": "119919", "url": "https://eu.wikipedia.org/wiki?curid=128823", "title": "Anadolu Efes S.K.", "text": "Anadolu Efes Spor Kul\u00fcb\u00fc, lehen Efes Pilsen, saskibaloi talde istanbuldarra da. 1976an sortu zutenetik Turkiako talderik indartsuenetariko bat da T\u00fcrkiye 1. Basketbol Ligian jokatzen duena. Bi aldiz irabazi du Euroliga."}
{"id": "128824", "revid": "17", "url": "https://eu.wikipedia.org/wiki?curid=128824", "title": "Ilara teoria", "text": ""}
{"id": "128826", "revid": "6327", "url": "https://eu.wikipedia.org/wiki?curid=128826", "title": "Populazio piramide", "text": ""}
{"id": "128827", "revid": "880", "url": "https://eu.wikipedia.org/wiki?curid=128827", "title": "Biztanleria piramide", "text": ""}
{"id": "128828", "revid": "10891", "url": "https://eu.wikipedia.org/wiki?curid=128828", "title": "Valencia Basket Club", "text": "Valencia Basket Club, S.A.D. ACB Ligan parte hartzen duen saskibaloi taldea da, 1986. urtean Valentzia hirian sortu zen. Hiru aldiz irabazi du Eurocup txapelketa."}
{"id": "128829", "revid": "119347", "url": "https://eu.wikipedia.org/wiki?curid=128829", "title": "Free State Project", "text": "Free State Project (Estatu Askearen Proiektua), liberal eta libertarioak New Hampshire estatura bizitzera joateko animatzen duen talde bat da, beraien helburu politiko eta ekonomikoak lortzeko beharrezkoa den indarra lortzeko."}
{"id": "128836", "revid": "69477", "url": "https://eu.wikipedia.org/wiki?curid=128836", "title": "Euroliga Historiako Jokalaririk Onenak", "text": ""}
{"id": "128840", "revid": "1340", "url": "https://eu.wikipedia.org/wiki?curid=128840", "title": "Free state project", "text": ""}
{"id": "128841", "revid": "23317", "url": "https://eu.wikipedia.org/wiki?curid=128841", "title": "Anana", "text": "Anana (\"Ananas comosus\") berez Ameriketako tropikokoa den landarea, fruituagatik landatzen dena. Gastronomian oso estimatua da.\nDeskribapena.\nBromeliazeoen familiako espezie gehienak epifitoak diren arren anana lurrean hazten da. Hosto berde argiak ditu, ezpata itxurakoak eta gogorrak, errpseta itxuran hazten direnak. 30-100 cm-ko luzera dute eta ertzetan arantza txiki zorrotzak dituzte. Gainaldea ahurra dute, euri ura erdigunera eramateko.\nLandarearen zurtoina gorrixka da eta 3 urte dituenean hasten da ikusgarria izaten . 1-1'5 metrotako altuera har dezake. Zurtoinetik infloreszentziak ateratzen dira buruxka itxuran eta loreak moreak dira.\nFruitua handia da, pinaburuaren antzekoa, oso mamitsua eta gozoa, jateko oso aintzat hartua.\nBanaketa eta habitata.\nLandare tropikala da eta Hego Amerikan du jatorria. Sorleku zehatza ezagutzen ez bada ere Brasil, Paraguai eta Argentinak bat egiten duten eremuan sortuko zela iradokitzen dute ikerketek. Ondoren Amazonas ibaiak eramanda Venezuelara ere iritsiko zen. K.a. 1200-800 urtearen landatu zen Perun eta K.a. 200 - K.o. 700 artean Mexiko aldean maiek eta aztekek. XVII. mendean Europara eraman zen eta handik Afrika eta Asiako eremu tropikaletara pasa zen.\nErabilera.\nGastronomia.\nFruitua gordinik kontsumitzen da gehien bat. Postreak egiten dira eta entsaladatan ere jaten da. Fruitua galkorra denez bestelako produktuak ere merkaturatzen dira, zukuak, jogurtak, marmeladak, izozkiak... Koktel edari batzuetako osagaia ere bada, \"pi\u00f1a colada\" esate baterako.\nMedikuntza.\nAnanak duen sustantzia aipagarriena bromelina da. Elikagaiak metabolizatzen laguntzen du eta bestelako ezaugarriak ere baditu: diuretikoa da, antiseptikoa, destoxifikatzailea... Artritisa, reuma eta ziatika tratatzeko erabiltzen da."}
{"id": "128851", "revid": "512", "url": "https://eu.wikipedia.org/wiki?curid=128851", "title": "Arezzo", "text": "Arezzo Italia erdialdeko Toskana eskualdeko hiria da, izen bereko probintziaren hiriburua. Erromatik 215 kilometrora eta Florentziatik 75 kilometrora dago. Arno ibaiaren ondoko muino batean dago. 2011n 100.645 biztanle zituen.\nErdi Aroko monumentu eta eraikuntza ugari dago. Ekonomian burdinbide eraikuntzak eta jostun lanek garrantzi handia dute. Besteak beste, Giorgio Vasari, Petrarca, Guido eta Aretinoren sorterria da.\nHistoria.\nK.a. IX. menderako etruriar kokalekua zen, eta geroago erromatar kolonia arrakastatsua bilakatu zen (Arretium). Erromatarren garaian gotorlekua eta metala zein zeramika ekoizteko gune garrantzitsua izan zen, eta soldadu talde iraunkorra zeukan.\nErromatar Inperioa desagertu eta gero, krisialdi handia izan zuen. Lombardiarren eta frankoen okupazioak eragin handia izan zuen hiriaren osaketa etnikoan eta hizkuntzan. 1000. urtetik aurrera, ordea, berriz ere garrantzia hartu zuen, zentro kultural eta apezpikutegi gisa. Gibelinoa zenez gero, XIII. mendearen bigarren erdian Florentzia eta Toskanako beste hiri guelfoen aurka borrokatu zen. 1289ko Campaldinoko guduaren ostean, Florentzia eta Siena Arezzoko lurraldearen zati handienaz jabetu ziren. XIV. mendearen lehenbiziko hamarkadetan, Guido Tarlatiren agintepean, hiriak beste loraldi bat izan zuen, baina 1384tik aurrera Florentziaren menpean egon zen. 1569tik 1859ra Toskanako Dukerri Handiaren parte izan zen eta 1861ean Italiako Erresuma sortu berrian sartu zen.\nBigarren Mundu Gerrak hondamen handia eragin zuen Arezzon. 855 biztanle hil ziren, bonbardaketek eraikinen %50 suntsitu zuten eta 10.000 lagun inguru etxerik gabe gelditu ziren.\nAuzoak.\nHauek dira Arezzoko auzoak:\nAgazzi, Antria, Bagnoro, Battifolle, Ceciliano, Chiani, Chiassa Superiore, Cincelli, Frassineto, Gaville, Giovi, Gragnone, Il Matto, Indicatore, La Pace, Le Poggiola, Meliciano, Molinelli, Molin Nuovo, Monte Sopra Rondine, Montione, Mugliano, Olmo, Ottavo, Palazzo del Pero, Patrignone, Pomaio, Ponte a Chiani, Ponte alla Chiassa, Pieve a Quarto, Ponte Buriano, Poti, Pratantico, Puglia, Policiano, Quarata, Rigutino, Ripa di Olmo, Rondine, Ruscello, San Firenze, San Giuliano, San Leo, San Polo, Santa Firmina, Santa Maria alla Rassinata, Sant'Andrea a Pigli, San Zeno, Sargiano, Staggiano, Stoppe d'Arca, Tregozzano, Venere, Vitiano.\nInteres handiko lekuak.\nArezzoko leku interesgarrienetako batzuk Santa Maria della Pieve eliza erromanikoa, San Donato katedral gotikoa, San Frantzisko Basilika (barnean Piero della Francescaren \"Gurutzearen Kondaira\" margolana duena), Vasarik eraberritutako Plaza nagusia (\"Piazza Grande\") eta Erdi Aroko beste monumentu batzuk dira.\nHirian zehar toki ezagunak aipatzen dituen zirkuito bat antolatua dago errotuloekin, non \"La vita \u00e8 bella\" filmaren eszenen kokapenak aipatzen diren, Arezzon filmatu baitzen."}
{"id": "128866", "revid": "201", "url": "https://eu.wikipedia.org/wiki?curid=128866", "title": "Alaskan independence party", "text": ""}
{"id": "128868", "revid": "26894", "url": "https://eu.wikipedia.org/wiki?curid=128868", "title": "Manta arraina", "text": ""}
{"id": "128871", "revid": "56334", "url": "https://eu.wikipedia.org/wiki?curid=128871", "title": "Manta-arraia", "text": "Manta-arraia (\"Mobula mobular\") animalien erreinuko izaki biziduna da. Myliobatidae familiako itsas arraina da, 5 m inguru luzea, 4 bat m zabala eta 1.000 kg har ditzakeena. Gorputza oso zabala eta zapala izaten du. Adar moduko bi luzakin ditu buruan, eta ahoa buruaren azpian du. Bizkarraldea beltza, arrea edo berdexka izan dezake, eta sabelaldea zuria du. Soinberak eta oskoldun txikiak jaten ditu batez ere.\nBizilekua.\nManta-arraia mundu osoko itsaso epeletan bizi dira."}
{"id": "128873", "revid": "336", "url": "https://eu.wikipedia.org/wiki?curid=128873", "title": "Ananas", "text": "Ananas Bromeliaceae familiako landare genero bat da. Bere kide ezagunena \"Ananas comosus\" da, anana arrunta."}
{"id": "128881", "revid": "119347", "url": "https://eu.wikipedia.org/wiki?curid=128881", "title": "Macadamia", "text": "Macadamia intxaurrak usain gozoko loreak dituzten zuhaitz altu batzuen fruituak dira. Euren sorterrikoek \u201ckindal kindal\u201d ala \"jindili\" izenekin ezagutzen dituzte.\nJatorriz Australiako alde subtropikalekoak dira baina Hawaiin, Kalifornian eta Floridan hazten dira.\nLur bero horietan euria maiz egiten du. Gastronomia munduaren ateak zabaldu ditu, nahiz eta %51 eta %73 artean gantzez osatuak dauden. Alegia, fruitu lehorraren gramo bakoitzak 5\u20196 eta 6\u20194 kilokaloria artean ditu.\nEzaugarriak.\nMacadamiaren fruituak forma esferikoa du, egitura bigun krematsua eta zapore oso gozoa. Haren diametroa bi zentimetro ingurukoa da, oskolak azal gogorra eta lisoa du, kolore berde distiratsukoa.\nGantz monoinsaturatuak bereziki landare-jatorriko elikagaietan daude, esaterako ahuakateetan, oliba-olioan eta fruitu lehor askotan, besteak beste, Macadamia intxaurretan. Gantz edukiera hori %75 baino gehiago izaten da eta odolean triglizerido eta kolesterol mailak kontrolatzen laguntzen du. Horrez gain, %9 proteina, %9 karbohidrato, %2 zuntz dietetiko eta %4 azukre dute.\nBitamina iturri onak dira, besteak beste, A1, B1 eta B2 bitaminak, kaltzioa, potasioa, zuntz dietetikoa eta sodio apur bat dituzte. Hurrekin gertatzen den moduan, macadamiek %40 azido oleiko dute. Gantz mota hori oliba-olioaren antzekoa da eta kolesterol maila jaisten laguntzen du.\nSukaldean.\nOso fruitu preziatua da, zapore arinki gozoa du eta almendrena oroitarazten du. Gordinik, txigortuta edo gazituta kontsumitu daitezke. Zapore delikatua duenez, asko eskatzen den aperitiboa da, gazta pastarekin edo patearekin konbinatuta.\nBaina kontuz ibili behar da, izan ere, gehiegi txigortzen badira euren zapore mingotsa areagotzen da.\nKosmetikan.\nAzido palmitoleiko dosi altuak ditu. Macadamia olioarekin, gainera, azalarentzako krema hidratatzaileak, xaboiak eta masajerako olioak egiten dira."}
{"id": "128884", "revid": "7398", "url": "https://eu.wikipedia.org/wiki?curid=128884", "title": "Macadamia integrifolia", "text": ""}
{"id": "128885", "revid": "201", "url": "https://eu.wikipedia.org/wiki?curid=128885", "title": "Makadamia", "text": ""}
{"id": "128886", "revid": "336", "url": "https://eu.wikipedia.org/wiki?curid=128886", "title": "Nafarroako Foru Parlamentua", "text": ""}
{"id": "128890", "revid": "987", "url": "https://eu.wikipedia.org/wiki?curid=128890", "title": "Aro modernoa", "text": ""}
{"id": "128891", "revid": "119347", "url": "https://eu.wikipedia.org/wiki?curid=128891", "title": "Flannery O'Connor", "text": "Mary Flannery O'Connor (Savannah, Georgia (AEB), 1925eko martxoaren 25a \u2013 Baldwin konderria, Georgia, 1964ko abuztuaren 3a), idazle estatubatuarra izan zen, ipuingintzan nabarmendu zena, Izan ere, 32 istorio labur idatzi zituen. \"Hegoaldeko amerikar estilo gotikoa\" izan zen berea.\nIrlandar jatorrizko familia bateko kidea izan zen, eta erlijioa oso eragile garrantzitsua izan zen bere bizitzan eta bere lanean, katolikoa izanda. Bestela, bere bizitza markatu zuen eta gaztea izan zelarik heriotza ekarri zion gertaera nagusia lupus eritematoso sistemikoa izan zen, aitarengandik jasotako gaixotasuna hain zuzen ere."}
{"id": "128892", "revid": "1150", "url": "https://eu.wikipedia.org/wiki?curid=128892", "title": "Ziurgabetasunaren printzipioa", "text": ""}
{"id": "128896", "revid": "336", "url": "https://eu.wikipedia.org/wiki?curid=128896", "title": "Dekonstrukzio", "text": "Dekonstrukzioa filosofia garaikidearen metodo bat da, kontzeptuen bilakaera historikoa aztertzeko testuen analisia lehenesten duena. Filosofia, literatura edo bestelako testuak zorrotz aztertzen ditu, haien hutsuneak eta zentzu nahasketak azaleratzeko, adierazpen iradokiak eta adierazten ez dena ardatz edukita. Testuen azterketaz diharduen teoria postestrukturalista da dekonstrukzioa, 1960ko hamarraldian zabaldu zena.\nDekonstrukzioak frogatu nahi du testuen oinarriak berez konplexuak, ezegonkorrak edo ezinezkoak direla. Hau da, testuek esanahi kontraesankorrak eta bateraezinak dauzkate, eta interpretazio bat baino gehiago dituzte. Hortaz, interpretazioa ezin da puntu jakin batez harago joan. Derridak \"aporia\" deitu zion puntu horri. J. Hillis Millerrek honela deskribatu zuen dekonstrukzioa: \nDekonstrukzio terminoa Heideggerrek erabili zuen lehendabiziz, baina Derridaren lanagatik bilakatu zen ohiko haren erabilpena.\nJatorria eta helburua.\nDekonstrukzioaren aitzindari nagusia Jacques Derrida frantses filosofoa izan da, eta bere teoria batez ere literaturan nabarmendu den arren, filosofiako testuen azterketan eta historian, antropologian eta psikoanalisian ere erabili da.\nDerridak Ferdinand de Saussurek azpimarratzen duen hizkuntza zeinuen arbitrariotasuna hartu zuen oinarri bere teoria zehazterakoan. Paradoxaren logika da teoria honen oinarria; horrek esan nahi du terminoetan berariazko kontraesana nabarmentzen dela, logika pentsamenduaren legeei kontra egiten diena dela esaten baita, eta paradoxa arrazoiaren kontrakoa baita. Ezaugarri hori dela eta, Derridaren teoriek beste filosofo askoren gaitzespena jaso dute, esanahiaren teoria zentzugabeak osatu dituelako haien ustez.\nDekonstrukzioak agerian utzi nahi ditu testuaren kontraesanak, egileak azaldu uste duenaren eta testuak benetan dionaren arteko kontraesanak; alde horretatik, dekonstrukzioaren xedea da egilearen asmoaren eta testuaren esanahiaren arteko kontraesana nabarmentzea. Horrela, dekonstrukzioaren jarraitzaileek ez dute testu baten behin-behineko interpretazio soil bat egiteko interesik, hizkuntzaren egitura tradizionalak deskonposatzeko baizik, bere elementuak askatasunez erabiltzeko, testua hizkuntzaren egitura tradizionaletatik askatu eta interpretazioak egiteko orduan mugarik ez edukitzeko moduan."}
{"id": "128897", "revid": "1150", "url": "https://eu.wikipedia.org/wiki?curid=128897", "title": "Derrida", "text": ""}
{"id": "128899", "revid": "98220", "url": "https://eu.wikipedia.org/wiki?curid=128899", "title": "K\u00edla", "text": "K\u00edla irlandar folk musika taldea da. Talde honen ezaugarri nabarmenena bere abesti guztiak irlanderaz abestuak izatean datza.\nTaldea.\nK\u00edla taldea 1987an Dublin konderriko irlanderazko bigarren hezkuntza mailako Col\u00e1iste Eoin ikastetxean sortu zen. 1988an K\u00edla taldeak Alemaniako Bonn hirian ospatzen zen European Youth Music Festival musika jaialdian agertu zen unean Colm \u00d3 Snodaigh kidea elkartu zitzaien.\nTaldearen jatorrizko kideak hauek izan ziren: Rossa \u00d3 Snodaigh, tin whistle eta hezurrak; R\u00f3n\u00e1n \u00d3 Snodaigh, bodhr\u00e1n eta ahotsa; Eoin Dillon, Uileann pipes gaita; Karl Odlum, baxua; David Odlum, gitarra. Aldiz, gaur egun taldeki hauek ere gehitu zaizkio: Dee Armstrong, biolina; Lance Hogan, hainbat musika-tresna; Lance Hogan, hainbat musika-tresna."}
{"id": "128904", "revid": "15795", "url": "https://eu.wikipedia.org/wiki?curid=128904", "title": "Euskal Herriko disketxeen zerrenda", "text": ""}
{"id": "128906", "revid": "448", "url": "https://eu.wikipedia.org/wiki?curid=128906", "title": "Euskal Estatistika Erakundea", "text": ""}
{"id": "128908", "revid": "41163", "url": "https://eu.wikipedia.org/wiki?curid=128908", "title": "Martin Heidegger", "text": "Martin Heidegger (Me\u00dfkirch, Alemania, 1889ko irailaren 26a - Todtnauberg, Alemania, 1976ko maiatzaren 26a) filosofoa izan zen. Fenomenologiarekin eta existentzialismoarekin lotu izan da. Haren libururik ospetsuena, \"Sein und Zeit\" (\u00abizatea eta denbora\u00bb), filosofiaren arloan XX. mendeko garrantzizkoenetakotzat jotzen da.\nBizitza.\nTeologia katolikoa, natura-zientziak eta filosofia ikasi zuen Friburgoko Unibertsitatean. Bertan Heinrich Ricketen ikasle izan zen, Badengo Eskolako neokantismoaren berritzaile nagusienetakoa eta gero, fenomenologiaren sortzailea hatrzen den Edmund Husserlen laguntzaile. 1915ean hasi zituen bere irakaskuntza lanak Friburgon , ondoren Marburgon aritu zen 1923tik 1928 arte eta azkenik Finburgora itzuli zen filosofia irakasle moduan.\nHeideggerrek estilo berritzailea, iluna eta konplexua erabiltzen zuen bre lanetan, berak esaten zuenez ateak irekitzeko egiten zuena. Hans-Georg Gadamerren eragin handia izan zuen, Jean-Paul Sartreren estilo zail eta berezian ere bai, \"L'\u00catre et le n\u00e9ant\" obran esaterako. Heideggerren obrak, arazo ontologikoak tratatzean datza bereziki, baita arazo semiotikoak tratatzean ere.\nHeidegger argudiatu zuen Mendebaldeko filosofian, Platonez geroztik, \"izatearen\" esanahia gaizki ulertuta zegoela. Izan ere, gai hori jorratzean entitate jakinak eta haien ezaugarriak izan dituzte ardatz, edo izatea bera entitatetzat hartu dute, ezaugarriak dituen substantzia bat balitz bezala. Heideggerren ustetan, izatearen analisi baliagarriagoa litzateke izatea egun zein oinarritan ezagutzen dugun aztertzea, edota entitate jakin guztiak entitate moduan agerararzten dituzten ezaugarri komunak aztertzea.\nSustrai luzeko erratu horiek gainditzeko, Heideggerrek uste zuen filosofiak beste era batean garatu behar zela, filosofiaren historian emandako pausoak atzerantz eramanez. Heideggerren aburuz, gaizki ulertze horiek, Platonekin hasita, Mendebaldeko pentsamoldean hartutako bide guztietan utzi dutela arrastoa. Ulertzen dugun oro akastun izan daiteke izatearen natura ulertzerakoan oinarrizko akatsak baitaude.\nHeideggerren lanak eragin handia izan du filosofian, teologian eta gizarte zientzietan. Filosofiaren barrenean, abiapuntua izan zen existentzialismoa, hermeneutika, dekonstrukzioa, postmodernismoa eta, oro har, filosofia kontinentala garatzeko. Entzute handiko filosofo andanak aztertu dute Heideggerren lana, hala nola Karl Jaspers, Leo Strauss, Ahmad Fardid, Hans-Georg Gadamer, Jean-Paul Sartre, Emmanuel L\u00e9vinas, Hannah Arendt, Maurice Merleau-Ponty, Michel Foucault, Richard Rorty eta Jacques Derrida.\nHeideggerren bizitzaren puntu polemikoena nazismoarekin izan zuen loturarekin du zerikusia. Izan ere, 1933ko maiatzetik 1945eko maiatzera arte NSDAPren kidea izan zen. Haren aldekoek, batik bat Hannah Arendt judutarrak, zuritu dute \"akats pertsonala\" zela, eta haren filosofiaren gainean islarik ez duela argudiatuta. Kontrakoek, Emmanuel L\u00e9vinasek Karl L\u00f6withek esaterako, adierazi dute Heideggerrek nazismoa babesteak haren pentsamoldearen barreneko akatsak islatzen dituela."}
{"id": "128909", "revid": "1150", "url": "https://eu.wikipedia.org/wiki?curid=128909", "title": "Heidegger", "text": ""}
{"id": "128910", "revid": "1150", "url": "https://eu.wikipedia.org/wiki?curid=128910", "title": "Heideger", "text": ""}
{"id": "128911", "revid": "56334", "url": "https://eu.wikipedia.org/wiki?curid=128911", "title": "Werner Heisenberg", "text": "Werner Karl Heisenberg (W\u00fcrzburg, 1901eko abenduaren 5a \u2013 Munich, 1976ko otsailaren 1a) fisikari alemaniarra izan zen, mekanika kuantikoan nabarmendua, batez ere teoria kuantikoaren ziurgabetasunaren printzipioa ezartzeagatik. Halaber, fisika nuklearrean eta partikulen fisikan ere ekarpen handiak egin zituen.\nMax Born eta Pascual Jordanekin batera mekanika kuantikoaren matrize-mekanika garatu zuen Heisenbergek 1925ean. Ziurgabetasunaren printzipioa 1927an plazaratu eta 1932an Nobel Saria irabazi zuen fisikan."}
{"id": "128912", "revid": "1150", "url": "https://eu.wikipedia.org/wiki?curid=128912", "title": "Werner Karl Heisenberg", "text": ""}
{"id": "128922", "revid": "336", "url": "https://eu.wikipedia.org/wiki?curid=128922", "title": "KAS Koordinakundea", "text": ""}
{"id": "128924", "revid": "1340", "url": "https://eu.wikipedia.org/wiki?curid=128924", "title": "Becerrea", "text": ""}
{"id": "128926", "revid": "1340", "url": "https://eu.wikipedia.org/wiki?curid=128926", "title": "Ribeira de Piquin", "text": ""}
{"id": "128930", "revid": "23317", "url": "https://eu.wikipedia.org/wiki?curid=128930", "title": "Andoaingo Txirrindulari Eskola", "text": "Andoaingo Txirrindulari Eskola, Andoainen 1984ko irailaren 12an sortu zen txirrindulari zale eta guraso talde baten eskutik, Arrate frontoian egindako bilera baten ondoren. Honako hau izan zen lehen Zuzendaritza Batzordea:\n2009 denboraldian, 30 txirrindulari inguru eta 15 entrenatzaile-zuzendari ari dira eskolan . Bertatik, urte guzti hauetan 800 txirrindulari inguru pasa dira eta horietatik, gerora, asko zuzendari edo entrenatzaile modura ere gelditu izan dira eskolan. Zoritxarrez, txirrindularitzan ohikoa den bezala, oso emakume gutxik parte hartzen du konpetizioan, eta une honetan bat bera ere ez badugu, izan dira garaiak bi eta hiru izan direnak batera, eta urte guztietan pasa dira Eskolatik hamarren bat.\nTxirrindulari Eskolaren helburua, gazteak, txirrindulari izaten irakastea da. Hala ere, giza heziketa eta ikasketetan dituzten emaitzak ere arduratzen ditu Eskolako arduradunak. Euskararen erabilera oso altua da, ia %100, txirrindulari eta entrenatzaile ia guztiak euskara menderatzen dute.\nGazteak 9 urterekin sartu litezke eskolan, eta 14 urte bitarte, eskolarteko kirolean parte hartzen dute txirrindulari lasterketetan, benjamin, alebin eta infantil mailatan. Ondoren kirol federatuan sartzen dira kadete eta jubenil mailatan. Eskolak ez du afizionatu mailako talderik, baina jubeniletatik aurrera jarraitu nahi duten gazteei laguntza eskaintzen die eskolak talde afizionatua aurkitzen, eta ondoren, beraiek hala nahi badute entrenamenduetan ere.\nLasterketak martxoaren hasieran hasten badira ere, gazteak urria bukaera aldera hasten dira entrenamenduetan, gimnasia, mendia\u2026 noski talde bakoitza bere mailari dagokion prestakuntza fisikoa egiten du, eta beti entrenatzaileen zuzendaritzapean.\nDenboraldiaren hasieran, infantil mailatik goragoko txirrindulari guztiek, ezinbestez azterketa medikua pasatzen dute kirol medikuntzako zentro batean, esfortzu proba, elektroak, analisiak\u2026 eta urtean zehar ere kirol medikuak jarraipen bat egiten die.\nGazteenak, benjamin, alebin eta infantilak bizikleta gainean urtarrilaren hasieran hasten dira, hasieran, gazteenak, txirrindua dominatzen ikasten dute, ginkanak eta abar egiten, helduxeagoak direnak rodilotan ibiltzen dira fondoa hartzen, aurrerago errepidean eta taldean ibiltzen ere erakusten zaie. Errepidean egiten diren entrenamendu guztiak, beti entrenatzaile-zuzendariak eta zenbait gurasok lagunduta egiten dira.\nKadeteak eta jubenilak, abendu bukaeran hasten dituzte errepideko entrenamenduak, hauek ere gaztetxoak bezalaxe, zuzendarien laguntzarekin ateratzen dira.\nTxirrindulari Eskolak, Gipuzkoa mailan lasterketa ugari antolatu ditu, Gipuzkoako erlojuaren kontrako txapelketak, Espainiako ekipotako erlojuaren kontrako txapelketa, Euskal Bizikletako etapa bat\u2026\n25. Urteurrena.\n2009an, 25 urte bete ditu eskolak .\nHasiera batean, Benjamin, Alebin eta Infantil kategoriatan bakarrik zituen taldeak, gerora etorriko zir\nen Kadete eta Jubenilak.\nHasierako txirrindulariak 17 izan ziren, eta lehen lasterketa, Donostiako San Migel Patronatuan egindako lasterketan parte hartu zuten:\nBenjaminak: Emaitz Izagirre eta Galo Corto\nAlebinak: Santiago Mujika, Alberto Arratibel, Unai Otamendi, Ixitxo L\u00f3pez de Sabando, Mikel Erro eta Aitor Agirre\nInfantilak: Andoitz San Sebastian, Imanol Rezola, Tomas Martinez, Daniel Martinez, Jose Tomas Parron, Francisco Javier Navarro, Aitor Weill, Karmele Zubillaga eta Jon Zubeldia\nBeste lasterketa batzuk.\nAndoaingo Txirrindulari Eskolak, txirrindularekin zer ikusia duen ekintza ezberdinak ere antolatzen ditu, Santakrutz eta San Joan jaietan , 2 eta 12 urte bitarteko haurrentzako bizikleta festa antolatzen du, orain arte, guztietan parte hartze handia izan da 200-300 haur guztietan. Oso ekitaldi arrakastatsua izaten da. Eta 2008 ko Santakrutzetan lehenengoz antolatu zuen katerik gabeko bizikleta lasterketa, bertan berrogeita hamarren bat parte hartzaile izan ziren eta tartean Abraham Olano, eta ekitaldi hau ere oso arrakastatsua izan zen.\nNazio arteko Ziklo-kros lasterketa bat ere antolatu izan zuen hamahiru urtetan Txirrindulari Eskolak, bertan ziklo-krosean espezialistak ziren txirrindulari ezagunen artean, errepideko profesional mailako txirrindulari ezberdinak ere parte hartu izan zuten: Claudio Chiapuci, Abraham Olano, Marino Lejarreta, Stephen Roche, Laudelino Cubino, Alvaro Pino\u2026\nWeb orrialdea.\n2009. urtean 25. urteurrenarekin bat, web orrialdea sortu zuen Andoaingo Txirrindulari Eskolak."}
{"id": "128939", "revid": "6327", "url": "https://eu.wikipedia.org/wiki?curid=128939", "title": "Kas Alternatiba", "text": ""}
{"id": "128941", "revid": "336", "url": "https://eu.wikipedia.org/wiki?curid=128941", "title": "Karim Benzema", "text": "Karim Benzema ( Lyon, 1987ko abenduaren 19a - ) Frantziako futbolaria da.\nBiografia.\nBenzema Lyonen bizi izan zen bere zortzi anaiekin eta bere aitarekin.\nOlympique Lyonnais taldera joan baino lehen, Bron Terraillon SCan entrenatu zuen. Gazteen taldearekin zeukan jokatzeko eragatik, Olympiquiaren begiraleei arreta deitu zien eta 9 urterekin \"Olympique Lyonnais Academy\"an hasi zen. Benzema Lyonaren mailetan arin egin zuen gora; denboraldi batean, 38 gol sartu zituen 16 urte azpiko taldearekin eta 12 gol 14 partidutan 18 urte azpiko taldearekin. Hau gertatu ondoren, Paul Le Guenak, lehenengo taldearen entrenatzaileak, Benzema deitu zuen haiekin jolasteko. Olympique Lyonnaisekin lau liga, kopa bat eta Frantziako bi Superkopa.\n2009ko uztailaren 1ean, Olympique Lyonnaisek Real Madrili Benzema saldu ziola iragarri zen. Prezioa 35 milioi eurokoa izan zen. Benzemak Real Madrilen bere debuta egin zuen uztailaren 20an Shamrock Roversen aurka. 2010eko denboraldiaurrean bost gol sartu zituen eta pitxitxia izan zen Raulekin."}
{"id": "128943", "revid": "336", "url": "https://eu.wikipedia.org/wiki?curid=128943", "title": "Benzema", "text": ""}
{"id": "128944", "revid": "28807", "url": "https://eu.wikipedia.org/wiki?curid=128944", "title": "Globalizazioa", "text": ""}
{"id": "128945", "revid": "14234", "url": "https://eu.wikipedia.org/wiki?curid=128945", "title": "Marley", "text": ""}
{"id": "128947", "revid": "105290", "url": "https://eu.wikipedia.org/wiki?curid=128947", "title": "The Chieftains 5", "text": "The Chieftains 5 1975an The Chieftains irlandar folk taldeak kaleratu zuen diskoa da, bere bilduma osoko bosgarren diskoa delarik."}
{"id": "128955", "revid": "66942", "url": "https://eu.wikipedia.org/wiki?curid=128955", "title": "Google Buzz", "text": "Google Buzz Google-en produktu izan zen bere zebitzariek berilen pribazitatea galtzea egiten duena hauek jakin gabe.\nZerbitzu hau, publikoki erakusten ditu bakoitzaren Gmail-eko kontaktuak, erabiltzaileak jakin gabe.\nHonetatik aparte, erabiltzaileen artean hiperbinkulo, argazki, bidio eta aktualizazioen aldaketa eskaintzen du.\nGoogle Buzz, Gmail-en erabili daiteke.\nGoogle Buzz 2011ko Urriaren 14an itxi zen, izan ere Google+ zerbitzua sortu zen urte berberan, beste sare-sozial bat."}
{"id": "128956", "revid": "1310", "url": "https://eu.wikipedia.org/wiki?curid=128956", "title": "Mendozako gaztelua", "text": ""}
{"id": "128957", "revid": "1340", "url": "https://eu.wikipedia.org/wiki?curid=128957", "title": "Google buzz", "text": ""}
{"id": "128968", "revid": "119347", "url": "https://eu.wikipedia.org/wiki?curid=128968", "title": "RAL", "text": "RAL Europan erabiltzen den kolore kodetze sistema da, 197an Alemaniako Kalitate Ziurtatzearen eta Hornidura Baldintzen Estatu Batzordeak sortua. Batzorde honek ematen dio izena: \"Reichsausschu\u00df f\u00fcr Lieferbedingungen und G\u00fctesicherung\". Kolore sistema hau margoak izendatzeko erabiltzen da batik-bat.\nSortzean, sistemak 40 kolre kode zituen, eta egun 1687 ditu. Gehienetan, koloreak haizemaile itxuran banatzen dira Pantone sisteman bezala.\nRAL sistema ugari daude, baina bi dira ohikoenak: klasikoa (\"Classic\") eta diseinua (\"Design\").\nRAL Classic.\nKoloreak 9 \u00f1abarduretan banatzen dira eta bakoitzean 001 eta 099 artean kodetzen. Kolore kodeak ausaz banatzen dira \u00f1abarduraren barnean.\nOro har, ohiko hizkeran RAL sistema erabiltzean RAL Classic sistemari buruz da.\nRAL Design.\n7 zifrekin kodetuak, RAL desginek koloreak xehetasun handiagoz definitzea ahalbidetzen du, batez ere ausazko sistema alboratuz:\nAdibidez: RAL 180 50 45 ur berdea da."}
{"id": "128969", "revid": "201", "url": "https://eu.wikipedia.org/wiki?curid=128969", "title": "Reichsausschu\u00df f\u00fcr Lieferbedingungen", "text": ""}
{"id": "128977", "revid": "105290", "url": "https://eu.wikipedia.org/wiki?curid=128977", "title": "Araztegi", "text": "Hondakin-uren araztegia hiri eta industrietan sortutako ur zikinak tratatzeko hirien inguruan sortutako azpiegiturak dira. Bertan prozesu ezberdinen bidez, ur-zikin horiek garbitu eta berriz ere ibai edo itsasoetan isurtzen dira.\nArazteko prozesuaren faseak.\nAurretratamendua.\nEragiketa fisikoak eta mekanikoak dira eta horien bidez nahi izaten da ur zikinetik ahalik eta materia gehien bereiztea, berez edo duten tamainagatik ondorengo tratamenduetan arazoak eragin ditzaketen materiak hain zuzen.\nAurretratamenduko eragiketen bidez, gehien ikusten eta molestatzen duen kutsaduraren parte bat eliminatu egiten da (solido lodiak, harea, koipea...).\nLehen mailako tratamendua.\nHelburu nagusia da ur zikinen gainean dauden solidoak gutxitzea. Solido horietako batzuk materia organikoak direnez, OEBa (oxigeno-eskari biologikoa) murrizten da.\nProzesu hori lehen mailako dekantagailuetan egiten da normalean. Horietan, banaketa grabitatearen ondorioz gertatzen da.\nTratamendu biologikoa.\nTratamendu biologikoaren xedea da materia organikoa eta oinarrizko elikagaiak degradatzea, mikroorganismoen bidez. Materia organikoaren edukia murrizten da batez ere eta, instalazio askotan, elikagaiak, bereziki nitrogenoa eta fosforoa.\nIbaira edo itsasora isurtzea.\nUr araztuak ibaira edo itsasora isurtzen dira. Desinfektatu egiten dira aurrena, ibaian edo itsasoan inolako aldaketarik eragin ez dezaten. ==\nEdateko Uren Araztegiak (E.U.A.).\nE.U.A.-etan, prozesu hau burutzen da ura edateko ur bihurtzeko:\nOxidazioa.\nLehendabizi, ozonoa eransten zaio ur gordinean heltzen diren elementuak herdoildu daitezen, batez ere burdina eta manganesoa.\nSedimentazioa eta dekantazioa.\nOxidazio fasearen ostean, partikulen tamaina eta pisua handitzen duten substantziak eransten zaizkio. Ura koagulatzailearekin eta malutatzailearekin nahasten da, dekantazio fasean dituen solido organikoen nahiz ez-organikoen banaketa errazteko.\nIragazketa.\nIragazketan, aurreko fasean kendu ez diren pisu eta tamaina gutxiko partikulak ezabatzen dira. Iragazketa silize hareaz osatutako material baten gainean egiten da. Zaporeak eta usainak kentzeko, ikatz aktiboa ere erabil daiteke.\nFluorazioa.\nFluorra disolbatzen da, haurren txantxarra aurrezaintzeko.\nDesinfekzioa.\nKloroa eta ozonoa dosifikatzen dira, ura desinfektatzeko. Zenbait instalaziotan izpi ultramoreak ere erabiltzen dira, eginkizun horretarako. =="}
{"id": "128978", "revid": "201", "url": "https://eu.wikipedia.org/wiki?curid=128978", "title": "Challenger transbordadore espazialaren istripua", "text": ""}
{"id": "128979", "revid": "201", "url": "https://eu.wikipedia.org/wiki?curid=128979", "title": "Araztegia", "text": ""}
{"id": "128980", "revid": "105290", "url": "https://eu.wikipedia.org/wiki?curid=128980", "title": "The Chieftains 7", "text": "Chieftains 7 edo The Chieftains 7 1977an The Chieftains irlandar folk taldeak kaleratutako diskoa da. Gerora oinarrizko kide bilakatuko zen Kevin Conneff musikariaren lehenbiziko partaidetza suposatu zuen. Era berean, \"Rob Roy\" filmako soinu bandaren barnean zihoan \"O'Sullivan's March\" abestia ere agertzen da."}
{"id": "128981", "revid": "31982", "url": "https://eu.wikipedia.org/wiki?curid=128981", "title": "CB Estudiantes", "text": "Club Baloncesto Estudiantes, S.A.D., egun Movistar Estudiantes dena, ACB Ligan jokatzen duen talde madrildarra da.\nEtxeko partiduak Madrilgo Erkidegoko Kirol Jauregian jokatzen ditu."}
{"id": "128982", "revid": "512", "url": "https://eu.wikipedia.org/wiki?curid=128982", "title": "O'Sullivan's March", "text": "O'Sullivan's March (irlanderaz \"Marcshlua U\u00ed Sh\u00failleabh\u00e1in\", euskaraz \"O'Sullivanen Martxa\") antzineko irlandar doinu herrikoia da.\nTalde ugarik doinu honen bertsioak moldatu izan dituzte, beharbada denetan ospetsuena The Chieftains taldearen bertsioa delarik, The Chieftains 7 diskaren barnean argitaratu zutelarik. Hainbat filmetako soinu banda ere osatu izan du, adibidez, 1995ko Rob Roy eta 2003ko ."}
{"id": "128983", "revid": "105290", "url": "https://eu.wikipedia.org/wiki?curid=128983", "title": "Mens Sana Basket", "text": "Mens Sana Basket, normalean Montepaschi Siena, Italiako Legan jokatzen duen saskibaloi talde toskanarra da."}
{"id": "128984", "revid": "1545", "url": "https://eu.wikipedia.org/wiki?curid=128984", "title": "KK Partizan Belgrad", "text": ""}
{"id": "128986", "revid": "6327", "url": "https://eu.wikipedia.org/wiki?curid=128986", "title": "Partizan Belgrad", "text": ""}
{"id": "128989", "revid": "1340", "url": "https://eu.wikipedia.org/wiki?curid=128989", "title": "Wikiversity", "text": ""}
{"id": "129005", "revid": "2241", "url": "https://eu.wikipedia.org/wiki?curid=129005", "title": "Kuartil", "text": "Estatistikan, kuartilek 4-koantilak dira, eta beraz, datu multzoa edo banaketa 4 zati berdinetan banatzen dute. Beraz 3 kuartil daude, Q1, Q2, Q3 (lehenengo, bigarren eta hirugarren koartila), bat etorriz hurrenez hurren 25., 50. eta 75. pertzentilekin. Adibidez, Q3 hirugarren kuartiletik behera datuen %75 dago (eta gora %25). Kuartil jakin bat kalkulatzeko dagokion pertzentila kalkulatzen da."}
{"id": "129006", "revid": "15795", "url": "https://eu.wikipedia.org/wiki?curid=129006", "title": "7RM", "text": ""}
{"id": "129011", "revid": "17", "url": "https://eu.wikipedia.org/wiki?curid=129011", "title": "Zentil", "text": ""}
{"id": "129015", "revid": "69297", "url": "https://eu.wikipedia.org/wiki?curid=129015", "title": "Juan Perurena", "text": "Juan Perurena Narbarte (Goizueta, 1930eko abenduaren 12a - Orabidea, Arizkun, 2010eko otsailaren 20a) nafar bertsolaria izan zen. Baztanera ezkondu zen, eta han egin zuen saio gehien. Bigarrena izan zen 1960ko Nafarroako Bertsolari Txapelketan, eta urte hartan Euskal Herrikoan ere kantatu zuen. Hemeretzi urte geroago, 1979ko Nafarroako Bertsolari Txapelketan, berriro ere txapeldunordea izan zen. 2006ko Nafarroako Txapelketan, berak jarri zion txapela Xabier Silveirari. "}
{"id": "129016", "revid": "17", "url": "https://eu.wikipedia.org/wiki?curid=129016", "title": "Koartil arteko ibiltarte", "text": ""}
{"id": "129017", "revid": "17", "url": "https://eu.wikipedia.org/wiki?curid=129017", "title": "Koartil arteko ibiltarte erlatibo", "text": ""}
{"id": "129018", "revid": "17", "url": "https://eu.wikipedia.org/wiki?curid=129018", "title": "Kurtosi neurri", "text": ""}
{"id": "129021", "revid": "101217", "url": "https://eu.wikipedia.org/wiki?curid=129021", "title": "1. linea (Shanghaiko metroa)", "text": "Shanghaiko metroaren 1. linea 1993eko maiatzaren 28ean zabaldu zen, eta lau urteko lanen ondoren Shanghaiko metroaan eraikitako lehen tartea izan zen.\nGaur egun, hiriko metroan erabilera handieneko linea da eta egunero milioi bat pertsona baino gehiagok hartzen dute. 2009ko abenduaren 31an, metro-sarean hainbat tarte berri zabaldu ziren egun berean, lehen linea 1,40 milioi pertsonek erabili zuten.\nOrdutegia eta maiztasuna.\nTrenak goizeko seietatik gaueko hamarrak arte ibiltzen dira. Astegunetan maiztasuna jendetza orduetan 3 minutukoa da, eta gainontzeko orduetan 4 minutukoa."}
{"id": "129026", "revid": "119347", "url": "https://eu.wikipedia.org/wiki?curid=129026", "title": "\u00c9velyne Brisou-Pellen", "text": "\u00c9velyne Brisou-Pellen (Co\u00ebtquidan, 1947ko irailaren 21a -) idazlea bretainiarra da. Haur literatura idazten du frantsesez.\nBiografia.\nUmea zela Meknes, Marokon, bizi izan zen eta orain Bretainian bizi da. 1984an \"Prisonni\u00e8re des Mongols\" bere liburuak \"Grand Prix du livre pour la jeunesse\" saria irabazi zuen.\n\u00c9velyne Brisou-Pellenek 115 idazlan argitaratu ditu azken 30 urtetan 1978tik 2009ra arte."}
{"id": "129029", "revid": "101217", "url": "https://eu.wikipedia.org/wiki?curid=129029", "title": "2. linea (Shanghaiko metroa)", "text": "Shanghaiko metroaren 2. linea 1999ko urriaren 28an zabaldu zen, eta Shanghaiko metroan eraikitako bigarren tartea izan zen. 2010. urtean zehar Shanghai Hongqiao nazioarteko aireportua eta Shanghai Pudong nazioarteko aireporturako luzapenak zabalduko dira.\nGaur egun, 1. linearekin batera hiriko metroan erabilera handiena duen linea da eta egunero milioi bat pertsona baino gehiagok hartzen dute. 2009ko abenduaren 31an, metro-sarean hainbat tarte berri zabaldu ziren egun berean, bigarren linea 1,23 milioi pertsonek erabili zuten.\nOrdutegia eta maiztasuna.\nTrenak goizeko seietatik gaueko hamarrak arte ibiltzen dira. Astegunetan maiztasuna jendetza orduetan 3 minutukoa da, eta gainontzeko orduetan 4 minutukoa."}
{"id": "129030", "revid": "1545", "url": "https://eu.wikipedia.org/wiki?curid=129030", "title": "Zinematografia", "text": ""}
{"id": "129031", "revid": "101217", "url": "https://eu.wikipedia.org/wiki?curid=129031", "title": "3. linea (Shanghaiko metroa)", "text": "Shanghaiko metroaren 3. linea 2000ko abenduaren 26an zabaldu zen, eta gaur egun hiria iparraldetik hegoaldera zeharkatzen duen 40 kilometroko luzerako linea da. Erabilera txikiagoko iparraldeko adarrean trenak igarotzeko maiztasunak txikiagoak dira.\n2009ko abenduaren 31an, metro-sarean hainbat tarte berri zabaldu ziren egun berean, hirugarren linea 0,54 milioi pertsonek erabili zuten.\nOrdutegia eta maiztasuna.\nTrenak goizeko seietatik gaueko hamaikak arte ibiltzen dira. Astegunetan maiztasuna jendetza orduetan 5 minutukoa da, eta linearen iparraldeko adarrean 16 minutukoa."}
{"id": "129032", "revid": "101217", "url": "https://eu.wikipedia.org/wiki?curid=129032", "title": "4. linea (Shanghaiko metroa)", "text": "Shanghaiko metroaren 4. linea 2005eko abenduaren 30ean zabaldu zen, eta hiriko metroan eraikitako lehen ingurabide linea da. Bi zatitan eraiki zen, lehena 2005ean zabaldu zen eta bigarrena 2007an. Hiriko arduradunek hiriaren erdigunetik urrunagu bigarren ingurabide linea bat eraikitzeko asmoa dute.\n2009ko abenduaren 31an, metro-sarean hainbat tarte berri zabaldu ziren egun berean, laugarren linea 0,73 milioi pertsonek erabili zuten.\nOrdutegia eta maiztasuna.\nTrenak goizeko seietatik gaueko hamarrak arte ibiltzen dira. Astegunetan maiztasuna jendetza orduetan 5 minutukoa da, eta gainontzeko orduetan 5 minutu eta erdikoa."}
{"id": "129033", "revid": "18216", "url": "https://eu.wikipedia.org/wiki?curid=129033", "title": "The Chieftains 8", "text": "The Chieftains 8 1978an The Chieftains irlandar folk taldeak kaleratutako diskoa da. Hasieran batean 1978an Claddagh Records diskoetxerako argitaratu zen, gero Columbia Records diskoetxean birkaleratu zelarik. Se\u00e1n Potts eta Michael Tubridy kideek taldea utzi aurreko azken diskoa izan zen. Taldeak disko honetako \"If I Had Maggie In The Wood\" abestia 1979ko martxoan Estatu Batuetako NBC kateko \"Saturday Night Live\" saioan jo zuen."}
{"id": "129035", "revid": "101217", "url": "https://eu.wikipedia.org/wiki?curid=129035", "title": "5. linea (Shanghaiko metroa)", "text": "Shanghaiko metroaren 5. linea 2003ko azaroaren 25ean zabaldu zen, eta gaur egun Minhuang eta Minhang garapen gunea elkartzen ditu. 1. linea hegoalderago luzatzea ezinezkoa zelako eraiki zen eta ibilbide guztia lurgainekoa da.\n2009ko abenduaren 31an, metro-sarean hainbat tarte berri zabaldu ziren egun berean, bosgarren linea 0,15 milioi pertsonek erabili zuten.\nOrdutegia eta maiztasuna.\nTrenak goizeko seietatik gaueko hamarrak arte ibiltzen dira. Astegunetan maiztasuna jendetza orduetan 4 minutu eta erdikoa da, eta gainontzeko orduetan 6 minutukoa."}
{"id": "129036", "revid": "101217", "url": "https://eu.wikipedia.org/wiki?curid=129036", "title": "6. linea (Shanghaiko metroa)", "text": "Shanghaiko metroaren 6. linea 2007ko abenduaren 29an zabaldu zen, eta iparraldetik hego-ekialderantz zeharkatzen du hiria, Pudong Barrutian zehar.\n2009ko abenduaren 31an, metro-sarean hainbat tarte berri zabaldu ziren egun berean, seigarren linea 0,22 milioi pertsonek erabili zuten.\nOrdutegia eta maiztasuna.\nTrenak goizeko seietatik gaueko hamarrak arte ibiltzen dira. Astegunetan maiztasuna jendetza orduetan 6 minutukoa da, eta gainontzeko orduetan 12 minutukoa."}
{"id": "129037", "revid": "101217", "url": "https://eu.wikipedia.org/wiki?curid=129037", "title": "7. linea (Shanghaiko metroa)", "text": "Shanghaiko metroaren 7. linea 2009ko abenduaren 5ean zabaldu zen, Meilanhu eta Huamu kalea elkartuz. 2009an zabaldu arren, linea luzatzeko lanak martxan dira.\n2009ko abenduaren 31an, metro-sarean hainbat tarte berri zabaldu ziren egun berean, zazpigarren linea 0,17 milioi pertsonek erabili zuten.\nOrdutegia eta maiztasuna.\nTrenak goizeko seietatik gaueko hamarrak arte ibiltzen dira. Astegunetan maiztasuna jendetza orduetan 5 minutukoa da, eta gainontzeko orduetan 6 minutukoa."}
{"id": "129038", "revid": "105290", "url": "https://eu.wikipedia.org/wiki?curid=129038", "title": "Les Cinq \u00e9cus de Bretagne", "text": "Les cinq \u00e9cus de Bretagne, (euskaraz \"Bretaniako bost txanponak\"), Evelyne Brisou-Pellenek frantzesez idatzia, 1993an Hachette Jeunesse argitaletxean argitaratua.\nFrantziako coll\u00e8ge mailan irakurtzen den gazteentzako idazlan ospetsua da."}
{"id": "129039", "revid": "101217", "url": "https://eu.wikipedia.org/wiki?curid=129039", "title": "8. linea (Shanghaiko metroa)", "text": "Shanghaiko metroaren 8. linea 2007 ko abenduaren 29an zabaldu zen, eta azken luzapena urte eta erdi beranduago zabaldu zen Shanghaiko aeroespazio museoraino, 2009ko uztailean.\n2009ko abenduaren 31an, metro-sarean hainbat tarte berri zabaldu ziren egun berean, zortzigarren linea 0,53 milioi pertsonek erabili zuten.\nOrdutegia eta maiztasuna.\nTrenak goizeko seietatik gaueko hamarrak arte ibiltzen dira. Astegunetan maiztasuna jendetza orduetan 4 minutukoa da, eta gainontzeko orduetan 12 minutukoa."}
{"id": "129040", "revid": "101217", "url": "https://eu.wikipedia.org/wiki?curid=129040", "title": "9. linea (Shanghaiko metroa)", "text": "Shanghaiko metroaren 9. linea 2007ko abenduaren 29an zabaldu zen, eta 2008 eta 2009ko luzapenen ondorioz 45 kilometro ditu gaur egun Pudongen dagoen Erdialdeko Yanggao kalea eta Songjiang Xincheng elkartuz.\n2009ko abenduaren 31an, metro-sarean hainbat tarte berri zabaldu ziren egun berean, bederatzigarren linea 0,25 milioi pertsonek erabili zuten.\nOrdutegia eta maiztasuna.\nTrenak goizeko seietatik gaueko hamarrak arte ibiltzen dira. Trenen igarotzeko maiztasuna berdina da egun osoan zehar 6 minutu eta 25 segundoro igarotzen dira."}
{"id": "129041", "revid": "101217", "url": "https://eu.wikipedia.org/wiki?curid=129041", "title": "11. linea (Shanghaiko metroa)", "text": "Shanghaiko metroaren 11. linea 2009ko abenduaren 31an zabaldu zen, eta Jiading iparraldea Jiangsu kalearekin batzen du. Zabaldu zenetik lineak ordutegi mugatua zeukan, metroaren arduradunek trenekin frogak egin nahi zituztelako, horrela, 09:00etatik 16:00etara bakarrik ibiltzen dira trenak. 2010eko martxoaren 29an, linearen iparraldeko bigarren tartea zabaldu zenean, ordutegi normala ezarri zen goizeko seietatik gaueko hamarrak arte.\n2010eko martxoaren amaieran zabaldutako tarteari esker, hiriaren erdigunea eta Shanghaiko 1 formulako zirkuitoa elkarturik geratu ziren. 2012an linearen hirugarren zatia zabalduko da Jiangsu kaletik Luoshan kaleraino.\nBidaiariak.\n2009ko abenduaren 31an, metro-sarean hainbat tarte berri zabaldu ziren egun berean, hamaikagarren linea 36.000 pertsonek erabili zuten (linea martxan jarri zen lehen eguna).\nOrdutegia eta maiztasuna.\nTrenak goizeko bederatzietatik arratsaldeko laurak arte ibiltzen dira. Trenen igarotze maiztasuna berdina da egun osoan zehar, bederatzi minutu eta erdiro igarotzen dira trenak."}
{"id": "129042", "revid": "1545", "url": "https://eu.wikipedia.org/wiki?curid=129042", "title": "Evelyne Brisou-Pellen", "text": ""}
{"id": "129047", "revid": "6327", "url": "https://eu.wikipedia.org/wiki?curid=129047", "title": "Erromantzea", "text": ""}
{"id": "129049", "revid": "8605269", "url": "https://eu.wikipedia.org/wiki?curid=129049", "title": "Matakan", "text": "Matakana harresi edo dorre baten goiko aldean kanpotik kokatzen den eraikuntza da, eraso edo setio batean leku seguru eta etsaiari gauzak botatzeko erabiltzen zena. Berez, zuloak dituen plataforma bat da, murru aurreratu bat duena fatxadatik kanpo. Murru horretan gezi-leihoak eta almenak egon daitezke.\nErdi Aroaren hasieran matakanak behin-behineko zurezko eraikuntzak ziren, eraso baten aurretik eraikitzen ziren. Baina XIII. mendetik aurrera harrizkoak egin ziren. Matakanek gotorlekuaren oinarria babestea zuten helburu. Plataforman dauden zuloetatik etsaia ikusi ez ezik, gauza beroak, harriak edo edozein jaurtigailu bota zitekeen."}
{"id": "129051", "revid": "119347", "url": "https://eu.wikipedia.org/wiki?curid=129051", "title": "10. linea (Shanghaiko metroa)", "text": "Shanghaiko metroaren 10. linea 2007an eraikitzen hasi zen Shanghaiko metro sarearen linea da. Eraikuntza lanak 2010eko Shanghaiko nazioarteko erakusketaren aurretik amaitu zituzten, 2010eko apirilaren 10ean:"}
{"id": "129053", "revid": "101217", "url": "https://eu.wikipedia.org/wiki?curid=129053", "title": "12. linea (Shanghaiko metroa)", "text": "Shanghaiko metroaren 12. linea 2008an eraikitzen hasi zen eta Qixin kalea eta Jinsui kaleak elkartuko dituen Shanghaiko metro sarearen linea da. Eraikuntza lanak 2012rako amaitzea espero da, eta urte hortan, ondoko tartea zabalduko da:"}
{"id": "129054", "revid": "103793", "url": "https://eu.wikipedia.org/wiki?curid=129054", "title": "13. linea (Shanghaiko metroa)", "text": "Shanghaiko metroaren 13. linea 2007an eraikitzen hasi zen Shanghaiko metro sarearen linea da. Eraikuntza lanak 2010eko Shanghaiko nazioarteko erakusketaren aurretik amaitzea espero da eta lau geltokiko lehen tarteak erdigunea eta erakusketa gunea batuko ditu. Linea hiru zatitan zabalduko da:"}
{"id": "129057", "revid": "1545", "url": "https://eu.wikipedia.org/wiki?curid=129057", "title": "Eskolta", "text": ""}
{"id": "129060", "revid": "1545", "url": "https://eu.wikipedia.org/wiki?curid=129060", "title": "Hegalekoa", "text": ""}
{"id": "129061", "revid": "336", "url": "https://eu.wikipedia.org/wiki?curid=129061", "title": "James Moriarty", "text": "James Moriarty irakaslea edo Moriarty irakaslea 1893an Arthur Conan Doyle idazleak bere Sherlock Holmes pertsonaia nagusiaren pareko etsai buruargi eta maltzurra bezala sortu zuen fikziozko pertsonaia da. Sarritan literaturako lehenbiziko superetsai edo superbilautzat jo izan da, Moriarty krimenaren nagusietan nagusia da, Holmes berak \"Krimenaren Napoleona\" ezizenez deitzen du. Doylek esaldi hori Scotland Yardeko inspektore batengandik hartu zuen, honek izendapen horrekin Adam Worth zenari deitzen ziolarik, hau dirudienez Moriartyren benetako eredua izan zitekelarik. Alegia, Holmesen etsai handiena da, Moriarty eleberri saila guztiko aurkari nagusia da.\nHolmes berak Moriarty honela deskribatzen du:\nBiografia.\nJames Moriarty irakaslea paregabeko matematikaria da, gizartean ospe bikainaz gozatzen du, halere jendeaurrean ohartarazi gabe iragateko joera du. Alabaina, itxura honen atzean victoriar garaiko Europa osoko kriminal adimen handiena ezkutatzen da. Moriartyk itzalpean nazioarteko krimen sindikatu konplexu bat zuzentzen du, hau dena oraindik zaputz eta zuhurragoa den Sebastian Moran koronelaren bitartekaritzari esker. Holmesek Moriarty \"Krimenaren Napoleona\" ezizenaz deitzen du.\nMoriarty argala, ilezuri, itxura aszetiko eta hizkera galant eta irmokoa da. Garaiera handia du. Bere burua harat-honat astiro mugitzen du, honek narrasti itxura ematen diolarik. La Jeune \u00e0 l'Agneau izeneko Jean-Baptiste Greuze margolari frantziarraren margolan baten jabe da, nahiz eta bere soldata ofizialaren arabera, hau erostea ezinezkoa izango litzaiokeen. \"Asteroide baten dinamika\" (\"The Dynamics of an Asteroid\") liburuaren egilea da, honetan erabat konplexuak diren matematika prozesuak garatu ditu, horrenbesteraino, zer horiei aurka egin diezaiokenik ez baitago.\nSorrera.\nSherlock Holmes detektibe apartarekin amaitu zezakeen etsai bakar gisa sortua izan zen, Doyle idazleak Sherlock Holmes pertsonaiaz nekaturik hain bikaina zen etsaiari aurrean nolabaiteko heriotz duina eman nahi izan zion. \"The Final Problem\" (1893) kontakizunean, Holmesek Moriarty irakaslea Reichenbach urjauzietan topatu eta borroka baten ostean biak amildu egiten dira, Watsonek biak hiltzat jotzen dituelarik. Handik urte batzutara, Doylek pertsonairen itzulera eskatzen duten jarraitzaile eta zaletu ugariren eskakizunak jaso ostean Sherlock Holmesen abenturak berridazteari ekiten dio. Nahiz eta Moriarty ondorengo kontakizunetan agertu, adibidez \"The Valley of Fear\" eleberria, urjazuietako gertakizunaren aurretik jazotako abenturetan izango da, dirudienez azken honetan irakasle zitalaren bizitzak amaiera topatzen baitu."}
{"id": "129062", "revid": "7162", "url": "https://eu.wikipedia.org/wiki?curid=129062", "title": "Moriarty irakaslea", "text": ""}
{"id": "129063", "revid": "105290", "url": "https://eu.wikipedia.org/wiki?curid=129063", "title": "Union Olimpija", "text": "Ko\u0161arkarski klub Union Olimpija Eurocup, Esloveniako Liga eta Adriatikoko Liga jokatzen dituen saskibaloi talde esloveniarra da (Ljubljana).\nSaporta kopa irabazi zuen 1994ean, finalean Saski Baskonia talde euskalduna 91-81 gaindituta."}
{"id": "129064", "revid": "6327", "url": "https://eu.wikipedia.org/wiki?curid=129064", "title": "Pibota", "text": ""}
{"id": "129066", "revid": "336", "url": "https://eu.wikipedia.org/wiki?curid=129066", "title": "Dra\u017een Petrovi\u0107", "text": "Dra\u017een Petrovi\u0107 (\u0160ibenik, Jugoslavia, 1964ko urriaren 22a- Denkendorf, Alemania, 1993ko ekainaren 7a) saskibaloi jokalari ospetsua izan zen, askorentzat Europak eman duen jokalaririk handiena.\nBiografia.\nBere fama 84-85. denboraldian hasi zen, herriko taldean jokatu eta gero Zagrebko Cibonak fitxatu zuen. Cibona taldearekin Europako txapelketan 40 puntuko partidak egin zituen, ez zen batere ohikoa jokalari batek hainbeste puntu sartzea, eta horregatik urte horretatik aurrera Europako talderik garrantzitsuenak bere atzetik fitxatzeko nahairekin zeuden, ez hori bakarrik NBA ligako taldeak ere ezagutzen zuten Petrovic eta horregatik 1986 Draftean aukeratua izan zen (60 posizioa), garai horretan ez zen gauza normala NBAk jokalari europar bat Drafteatzea, baina bazirudien jokalari honek NBAn jokatzeko kalitatea zuela.\nPetrovicek Cibonan jarraitu zuen Real Madrilek 1988ko Udan fitxatu arte.\nReal Madrilekin Errege Kopa eta Europako Errekopa irabazi zituen (Errekopako finalean 62 puntu eskuratu zituen) baina ezin izan zuen ACB Liga irabazi Bartzelonaren kontrako finalean 3-2 galdu eta gero.\nHurrengo urtean, 1989an, NBAra joatea erabaki zuen Portland Trail Blazersen jokatu zuen, Oregongo Taldean urte gogorra izan zuen (gutxi jokatu zuen) baina hurrengo denboraldian New Jersey Netsekin sinatu zuen, eta bertan erakutsi zituen dohai guztiak (Taldeko saskiratzaile nagusia zen).\nBaina 1993ko ekainaren 7an Zagreberako bidean Kroaziako selekzioarekin partida bat jokatzera zihoala, Denkendorfen (Alemania) auto istripua izan eta hil zen.\nNew Jersey Nets-ek Petrovicen omenez, taldean eraman zuen zenbakia (3) kendu zuten eta NBAk 2002an Petrovic Basketball Hall of Fameko kidea izendatu zuen.\nNBAko estatistikak.\n\"JP\": Jokatutako Partidak, \"MIN\": Minutuak, \"BER\": Berreskurapenak, \"TAP\": Tapoiak,\"ERREB\": Erreboteak, \"ASIS\": Asistentziak, \"PUNTU\": Puntuak"}
{"id": "129071", "revid": "1340", "url": "https://eu.wikipedia.org/wiki?curid=129071", "title": "Drazen Petrovic", "text": ""}
{"id": "129072", "revid": "1340", "url": "https://eu.wikipedia.org/wiki?curid=129072", "title": "Frederic Chopin", "text": ""}
{"id": "129073", "revid": "1340", "url": "https://eu.wikipedia.org/wiki?curid=129073", "title": "Ignacy Lukasiewicz", "text": ""}
{"id": "129074", "revid": "1340", "url": "https://eu.wikipedia.org/wiki?curid=129074", "title": "Bronislaw Malinowski", "text": ""}
{"id": "129075", "revid": "1340", "url": "https://eu.wikipedia.org/wiki?curid=129075", "title": "Malgorzata Foremniak", "text": ""}
{"id": "129076", "revid": "1340", "url": "https://eu.wikipedia.org/wiki?curid=129076", "title": "Maciej Zurawski", "text": ""}
{"id": "129077", "revid": "1340", "url": "https://eu.wikipedia.org/wiki?curid=129077", "title": "Jacek Krzynowek", "text": ""}
{"id": "129078", "revid": "1340", "url": "https://eu.wikipedia.org/wiki?curid=129078", "title": "Miroslaw Trzeciak", "text": ""}
{"id": "129079", "revid": "28807", "url": "https://eu.wikipedia.org/wiki?curid=129079", "title": "Lech Walesa", "text": ""}
{"id": "129080", "revid": "1340", "url": "https://eu.wikipedia.org/wiki?curid=129080", "title": "Jozef Pilsudski", "text": ""}
{"id": "129081", "revid": "201", "url": "https://eu.wikipedia.org/wiki?curid=129081", "title": "Hondakin-uren araztegi", "text": ""}
{"id": "129082", "revid": "201", "url": "https://eu.wikipedia.org/wiki?curid=129082", "title": "Hondakin uren araztegi", "text": ""}
{"id": "129084", "revid": "1340", "url": "https://eu.wikipedia.org/wiki?curid=129084", "title": "Jose Luis Rodriguez Gonzalez", "text": ""}
{"id": "129089", "revid": "15795", "url": "https://eu.wikipedia.org/wiki?curid=129089", "title": "Zinema gidoilari", "text": ""}
{"id": "129090", "revid": "15795", "url": "https://eu.wikipedia.org/wiki?curid=129090", "title": "Gidoigile", "text": ""}
{"id": "129096", "revid": "1310", "url": "https://eu.wikipedia.org/wiki?curid=129096", "title": "HotCat", "text": ""}
{"id": "129097", "revid": "1545", "url": "https://eu.wikipedia.org/wiki?curid=129097", "title": "Lau lakua", "text": ""}
{"id": "129100", "revid": "105290", "url": "https://eu.wikipedia.org/wiki?curid=129100", "title": "Zazpi urte zuzenean", "text": "Zazpi urte zuzenean Ken Zazpi taldearen 5. diskoa da 2009an Argiak Diskak (Elkar) diskoetxearen zigilupean argitaratutakoa.\nDonostiako Victoria Eugenia antzokian zuzenean grabatutako diskoa da, 2009ko urtarrilaren 3an taldeak eskaini zuen kontzertuan. Diskoa DVD batekin merkaturatu zen.\nLan honek taldearen hainbat abesti kuttun jasotzen ditu, Argiak eta Bidean aurreko diskoetakoak batez ere. 2009. urteko grabazio honek arrakasta handia lortu zuen Euskal Herriko bazterretan."}
{"id": "129106", "revid": "58701", "url": "https://eu.wikipedia.org/wiki?curid=129106", "title": "Nekronomikon", "text": "Nekronomikon () fikziozko grimorio (aztikeria liburu) bat da, beldurrezko eta zientzia-fikziozko literaturan maisu handienenetakoa izan zen Howard Phillips Lovecraft estatubatuarrak asmatu eta idatzia.\nDeskribapena.\nH.P. Lovecraft idazlearen arabera, \"Nekronomikon\" arkanoen jakintzaren, magia erritualaren eta aztikeriaren liburu bat da, eta irakurleari eromena eta heriotza ekar diezazkioke. Liburuan, ahaztutako formulak ageri dira, haien bidez botere izugarriko naturaz gaindiko izakiekin harremanetan jarri daiteke. Izaki horiei \"antzinakoak\" deritze, eta formulen bidez euren lozorrotik esnaraztea eta behin batean eurena izan zen munduaz birjabetzea eragin daiteke.\nLiburua bera beste lau liburutan banatuta dagoela adierazten da:\nLovecraften narrazioan, \"Nekronomikon\"eko esaldirik ezagunena honako hau da, beharbada:\n\"Nekronomikon\" liburua Lovecraften idazki gehienetan agertzen da, eta ustezko beste aztikeria liburu batzuk ere aipatzen dira, esate baterako \"De vermis mysteriis\" (latinezko esaldia, \"Harraren misterioez\" esan nahi du) eta \"Le culte des goules\" (frantsesez, \"Gulen gurtza\"). Azken hori, ustez D'Erlette konteak idatzia (Lovecraft Zirkuluko kide zen August Derlethi eginiko keinua). Benetakoak edo fikziozkoak diren beste liburu batzuk, Lovecraften idazlanetan agertzen direnak, ondorengo hauek dira: \"Pnakotikos eskuizkribuak\"; Gauthier de Metzen \"Image du Monde\"; eta Arthur Machenen \"Pan jainko handia\"."}
{"id": "129110", "revid": "59723", "url": "https://eu.wikipedia.org/wiki?curid=129110", "title": "Malgaxe (hizkuntza)", "text": "Malgaxea (, ahoskatua) Madagaskarko berezko hizkuntza nagusia da, Afrikan hitz egiten den autronesiar hizkuntza bakarra. 24.000.000 hiztun inguru ditu.\nMadagaskar geografiaz Afrikari dagokion arren, malgaxea ez da afrikarra, hau da, ez da hizkuntza afrikarren familien barnean sartzen: familia austronesiarraren kide da, zehazki, adar malaysiar-polinesiarrarena, malaysiera, javera, tagaloa, hawaiiera eta samoera bezalaxe."}
{"id": "129111", "revid": "56334", "url": "https://eu.wikipedia.org/wiki?curid=129111", "title": "Howard Phillips Lovecraft", "text": "Howard Phillips Lovecraft (Providence, Estatu Batuak, 1890eko abuztuaren 20a \u2013 Providence, 1937ko martxoaren 15a) beldurrezko eta zientzia-fikziozko eleberri eta kontakizunen idazlea izan zen. Beldurrezko ipuinen berritzaile handitzat jo izan da, genero honi bere sorkuntzako mitologia gehitu ziolarik (Cthulhuren mitoak), beste egile batzuekin elkarlanean garatua eta oraindik indar betean dagoena. Bere lanak beldur kosmiko materialista generoko klasikoak dira, literatur korronte hau ohiko gaietatik urruntzen da (satanismoa, mamuak), zientzia-fikzioaren elementuak bereganatuz (extralurtar arrazak, denboran zehar burututako bidaiak, beste dimentsioen izatea). Olerkigintza, saiakera eta epistola literatura ere landu zituen.\nBere idazlan guztietako esaldi ospetsu edota oroituena honakoa da:\nAskok XX. mendeko beldurrezko eta zientzia-fikziozko literatura generoaren iraultzaile nagusitzat dute, ondorengo idazleetan sekulako eragina izan baitu. XIX. mendearen amaieran ordurarte modan zeuden beldurrezko eleberri gotikoen gainbeheran eman zen, jada irakurleek etxalde sorginduak, hilerriak eta mamuen inguruko kontakizun eta ipuin klasikoak oso irakurriak baizituzten. Lovecraften originaltasun eta berrikuntza nagusia, bere eleberrietan gizateria eta Lurretik haratago zeuden estralurtar eta antzinako jainkoak gehitzea izan zen, natura eta gizakien ezagutza eta mugetatik haratago zeuden behin betiko izaki ahalboteredunak. Bere idazlanek literaturaren alorra gainditu eta musika eta zineman ere eragina izan dute, horrela bada, abesti, film eta telesail ugari sortzeko oinarri ere izan dira.\nBestalde, ez zen jendartean egotearen batere zale, bere ezohiko izaerak eta bizialdian izan zuen bizitza xume eta isolatuak ere, urteen poderioz, harenganako literaturazaleen nahiz jarraitzaileen erakarpena oraindik eta gehiago areagotu dute.\nBiografia.\nHaurtzaroa eta gaztaroa.\n1890eko abuztuaren 20ean, Rhode Island estatuko Providence hirian jaio zen, Winfield Scott Lovecraft (1853\u20131898) eta Sarah Susan (\"Susie\") Phillips Lovecraft (1857\u20131921) senar-emazteen seme bakarra. Winfielden lanbidea zein zen zehaztea zaila den arren, Sonia Greene, Lovecraften emaztea izango zenaren arabera, Gorham Manufacturing konpainian saltzaile ibiltaria litzateke. Aldiz, Susieren familiak ezkontzaren unean funtsezko baliabide ekonomikoak lituzke, bere aita zena, Whipple Van Buren Phillips, hainbat negozio nabarmenetan buru-belarri sartua baitzen. 1893ko apirilean, Chicagoko hotel batean gertaera psikotiko bat jasan ostean, Winfield aita Providenceko Butler ospitalean barneratua izan zen. Aurreko Winfielden gertaera psikotikoaren berri Ospitalera nork eman zuen argi egon ez arren, medikuen txostenen arabera gertaera hori jazo eta hurrengo urte betean \"zenbait alditan gauza bitxiak esaten eta egiten\" omen zituen. Winfield bost urtez Butler ospitalean barneratua egon zen, 1898an hil zen arte. Bere heriotz ziurtagirian buruko nahasmen edo paralisi orokorraren ondorioz hil omen zen, alegia, sifiliaren azken fasea. Susiek ez zuen inoiz gaixotasun horren sintomarik izan, horrek gurasoen arteko harremanaren intimitateari buruzko galderak sorrarazi zituen. 1969an Sonia Greene, Susie \"ez nazak ukitu\" motako emaztea zela eta Winfield saltzaile ibiltaria izanik, \"bere sexu gozamenak topatu ahal zitzazkeen lekuetan hartzen zituela\" baieztatzera ausartu zen. Sonia iritzi hau izatera nola iritsi zen guztiz ezezaguna da, halere 1937an Lovecraft berak gutun batean bere ama \"ez nazak ukitu\" gisa deskribatu zuen, haurtzaroaz geroztik Lovecraftekin inongo kontaktu fisikorik izatea ekidin baitzuen. Hau Susiek aitak bere lehen eromen krisialdia jasan ondorengo Lovecraft gaztearekin izan zuen jokaeraren guztiz aurkakoa da, familiaren lagunen aipamenen arabera, Susiek Lovecrafti mainak egin eta inoiz bere begi bistatik ez galtzerako muturreko joera izan baitzuen. Bere bizitzan zehar, Lovecraftek bere aita paralisi egoera batean gailendu zela aipatu zuen, lo ezin egina eta gehiegizko lana zela eta, eta heriotzararte egoera horretan mantendu zela. Lovecraft bere aitaren gaixotasunari buruz ezjakin mantendu ote zen edota bere ondorengo gaiari buruzko aipamenak nahitan gezurrezkoak ote ziren ezezaguna da.\nEzkontza.\nLovecraften izebak Soniarekin zuen harremanaren aurka agertu ziren. 1924ko martxoaren 3an Lovecraft eta Greene ezkondu eta Brooklyn auzoko Flatbush etorbideko 793. zenbakira lekualdatu ziren; Sarak Lovecrafti Providencetik ateratzen on egingo ziola pentsatu eta horretarako babes ekonomikoa emateko prest agertu zen. Greene, aurrez ere ezkondua egon zen, eta gerora Lovecraft maitale bikaina zela aitortu zuen, nahiz eta harremanaren alor guztietan berak lehen pausua eman zuen. Sararen ustez, Lovecraften izaera pasiboaren atzean haren amak emandako heziketa zakarra legoke. Bestalde, emazteak etxean sukaldatutako jakien ondorioz Lovecraftek bere pisua 90 kg-ra (200 lb) areagotu zuen.\nEstualdi ekonomikoak.\nEzkondu eta denbora gutxira, Greenek bere negozioak galdu eta bere diruak banku baten lurjotzearekin batera galdu ziren, gainera bera ere gaixo jarri zen. Lovecraftek lan erregularren bidez bere emazteari laguntzen saiatu zen, baina aurrez batere lan eskarmenturik ez izatean, lanerako merkatal trebezia frogagarririk ez izatea suposatu zuen. Maila baxuko langile gisa hainbat saiakera egin ostean, bere lan bilaketa hutsala bilakatu zen. \"Weird Tales\" aldizkariko zuzendariak argitalpena negozio moduan jartzen saiatu eta Lovecrafti argitaratzaile lanpostua eskeini zion, baina Chicagora ez zuela lekualdatu nahi eta uko egin zion; 34 urteko idazleak zuzendariari gutun bidez honakoa idatzi zion: \"pentsa horrelako mugimendu batek adineko antikuario bati zer tragedia ekar lekioken\". Farnsworth Wrightek Baird zuzendaritzan ordezkatu zuen, aurrez Lovecraftek Wrighten idaztziak kritikatuak zituen. Wrightek maiz Lovecraften aurkezpenak atzera bota zituen.\nIdazlan nagusiak.\nLovecraften idazlan nagusien kronologia, berak ezarria:"}
{"id": "129116", "revid": "10891", "url": "https://eu.wikipedia.org/wiki?curid=129116", "title": "Real Betis (saskibaloia)", "text": "Real Betis Baloncesto S.A.D., normalean Coosur Real Betis, ACB Ligan jokatzen duen saskibaloi talde sevillarra da."}
{"id": "129120", "revid": "336", "url": "https://eu.wikipedia.org/wiki?curid=129120", "title": "Aldosterona", "text": "Aldosterona giltzurrungaineko guruinaren azalak jariatzen duen hormona esteroidea da, mineralokortikoideetako familiakoa. Giltzurrunetan potasioaren kanporatzea eta ur eta sodioaren birxurgapena eragiten du, organismoaren oreka hidrikoa mantenduz. 1953. urtean Simpson eta Tait ikerlariek isolatu zuten lehenengoz.\nEgitura kimikoa eta biosintesia.\nAldosterona hormona esteroidea da, hots, talde ziklopentano-perhidrofenantreno du egitura nagusitzat (17+3 C). Liposolugarria da eta kolesteroletik abiatuta sintetizatzen da, hormona esteroide guztien antzera. Hormona adrenokortikotropikoak (ACTH-k, hipofisiak jariaturiko hormonak) aldosteronaren sintesia bultzatzen du. Potasioaren gehiegizko kontzentrazioak ere efektu bera du aldosteronarekiko.\nFuntzioa.\nAldosteronak presio arteriala igotzen du. Hau jaisteko erabiltzen diren zenbait botikak, aldiz, aldosteronaren jarduera eragozten dute.\nAddisonen gaixotasuna.\nAldosteronaren odol-kontzentrazioa txikia da Addisonen gaixotasuna dagoenean, eta handia Connen gaitzan. Addisonen gaixotasunean, hain zuzen, hipofisiak ACTH hormona gehiago ekoizten du aldosteronaren eza konpensatzeko; ACTH-k melaninaren sintesian ere parte hartzen duenez, gaitz horrek jota dauden gaixoek melanina ugari dute azalean (hortik datorkie Addisonen gaixotasunaren eriei azalaren kolorazio berezia)"}
{"id": "129121", "revid": "1545", "url": "https://eu.wikipedia.org/wiki?curid=129121", "title": "Hippocampus", "text": ""}
{"id": "129125", "revid": "105290", "url": "https://eu.wikipedia.org/wiki?curid=129125", "title": "Georgetown (Guyana)", "text": "Georgetown Guyanako hiriburua eta hiririk handiena da, 239.227 biztanlerekin. Ozeano Atlantikoaren kostaldean dago eta \"Garden City of the Caribbean\" izendatu zuten hiria.\nHerri eta hiri senidetuak.\nGeorgetown ondorengo herri eta hiriekin senidetuta dago:"}
{"id": "129130", "revid": "105290", "url": "https://eu.wikipedia.org/wiki?curid=129130", "title": "Yaren", "text": "Yaren Pazifikoko Nauru herrialdeko hiriburua eta barrutia da, 1.100 biztanle ingururekin (2003). Bertan gobernuaren egoitza eta parlamentua daude.\nGarraiobideei dagokienez, bertan Nauruko nazioarteko aireportua dago, Australia eta Salomon Uharteetara hegaldiak eskaintzen dituena."}
{"id": "129131", "revid": "1982", "url": "https://eu.wikipedia.org/wiki?curid=129131", "title": "Salomon Uharte", "text": ""}
{"id": "129133", "revid": "105290", "url": "https://eu.wikipedia.org/wiki?curid=129133", "title": "Sri Jayawardenapura Kotte", "text": "Sri Jayawardenapura Kotte (sinhalaz \"\u0dc1\u0dca\u200d\u0dbb\u0dd3 \u0da2\u0dba\u0dc0\u0dbb\u0dca\u0db0\u0db1\u0db4\u0dd4\u0dbb \u0d9a\u0ddd\u0da7\u0dca\u0da7\u0dda\" eta tamileraz \"\u0bb8\u0bcd\u0bb0\u0bc0 \u0b9c\u0baf\u0bb5\u0bb0\u0bcd\u0ba4\u0bcd\u0ba4\u0ba9\u0baa\u0bc1\u0bb0\u0bae\u0bcd \u0b95\u0bcb\u0b9f\u0bcd\u0b9f\u0bc8\") Sri Lankako hiriburua, 115.826 biztanlerekin. Sri Lankako Kolonbo hiri nagusiaren ekialdean kokatzen. 1982an lortu zuen hiriburutza, baina oraindik hainbat gobernuko eraikin ez dira hiriburu berrira mugituak izan.\nBere metropolitar guneak 2.234.289 biztanle ditu."}
{"id": "129134", "revid": "512", "url": "https://eu.wikipedia.org/wiki?curid=129134", "title": "Wanzhou Wuqiao aireportua", "text": "Wanzhou Wuqiao Aireportua (txineraz: \u4e07\u5dde\u4e94\u6865\u673a\u573a), (NAGE: WXN, NAZE: ZULP), Txinako Herri Errepublikako Chongqing udaltasuneko Wanzhou Barrutian dago.\n1997ra arte aireportu militarra izan zen eta gaur egun honako hegaldiak eskaintzen ditu:"}
{"id": "129136", "revid": "119347", "url": "https://eu.wikipedia.org/wiki?curid=129136", "title": "Longyan aireportua", "text": "Longyan Aireportua (txineraz: \u9f99\u5ca9\u51a0\u8c78\u5c71\u673a\u573a), (NAGE: LCX, NAZE: ZSLD), Txinako Herri Errepublikako Fujian probintziako Longyan hirian dago.\nAireportua 2004ko apirilaren 25ean zabaldu zuten eta gaur egun honako hegaldiak eskaintzen ditu:"}
{"id": "129137", "revid": "119347", "url": "https://eu.wikipedia.org/wiki?curid=129137", "title": "Quanzhou Jinjiang aireportua", "text": "Quanzhou Jinjiang Aireportua (txineraz: \u6cc9\u5dde\u6649\u6c5f\u6a5f\u5834), (NAGE: JJN, NAZE: ZSQZ), Txinako Herri Errepublikako Fujian probintziako Quanzhou hirian dago."}
{"id": "129138", "revid": "120962", "url": "https://eu.wikipedia.org/wiki?curid=129138", "title": "Izotz hockey", "text": "Izotz hockeya sei jokalariko bi talderen artean, izotz-pista batean eta irristailuen gainean jokatzen den kirola da. Kirol honetan, jokalariek \"puck\" izeneko kautxuzko disko bat gidatu behar dute jokalekuan barrena, \"stick\" izeneko makil luzeez baliaturik, jokaldiaren helburua aurkariaren atean diskoa sartzea izanik. Partidua amaitzean, gol gehien sartu dituen taldeak irabazten du. Partidu bakoitzak ordubete irauten du, eta hogei minututako hiru zatitan jokatzen da. Jokalari aldaketak mugagabeak dira, eta partidua gelditu gabe egiten dira.\nHockeyaren aldaera honen ezaugarria kirol fisikoa dela da, hau da, beren entrenamenduan eta lehiaketan kontaktu fisikoa eskatzen duen kirol bat da. Jokalariek gorputzarekin kargak egin ditzakete aurkariaren gainean \"puck\"aren kontrola kentzeko, eta, beraz, mota guztietako babesak izaten dituzte (kaskoa, sorbaldakoak, ukondokoak, belaunburuak, zango-babesak, eskularruak, lepo-babesa eta aho-babesa). Karga bi jokalariren arteko sorbaldako diskoaren lehia da, eskuak erabili gabe. Bien arteko lehia izan behar du diskoaren bila. \nHalaber, jokorik azkarrenetako bat da, izotzaren gaineko diskoaren eta patinen marruskadura oso txikia delako, eta jokalariak mugarik gabe eta jokoa eten beharrik gabe aldatzeko aukera ematen duen kirol bakarrenetakoa delako.\nXIX. mendearen amaieran asmatu zen Kanadan, non kirol nazionala den. Gainera, Estatu Batuetan, Erdialdeko Europan, Eskandinavian, Finlandian eta Errusian ere nahiko ezaguna da, eta klima hotzak dituzten ipar hemisferioko herrialdeetako hockeyaren aldaera nagusitzat ere hartzen da. Nazioarteko zuzendaritza-organo nagusia Izotz Hockeyko Nazioarteko Federazioa da.\nHistoria.\nUste denez, izotz hockeyak garapena XVIII. eta XIX. mendeetan Britainia Handian, Irlandan eta beste leku batzuetan izan zuen, batez ere \"bandy, hurling\" eta \"shinty\" jokoetan jokatuta. Ipar Amerikako \"lacrosse\" kirolak ere eragina izan zuen. Esan daiteke izotz-hockeyaren hasierako diseinuan eragin handiena izan zuten jokoak gaur egun \"bandy\" bezala ezagutzen den kirol antolatu baten forma goiztiarrak izan zirela, izotz-hockeytik bereizitako kirol bat. Joko hauek Ipar Amerikara eraman ziren eta antzeko neguko beste joko batzuetako arau informalak erabiltzen zituzten, hala nola, \"shinny\" eta izotzezko poloa. Geroago joko antolatu berri batean barneratu ziren, gaur egun izotz hockeya deitzen dena, arau kodifikatuekin.\n1875eko martxoaren 6an, pista estaliko partida bat jokatu zen lehen aldia izan zen Montreal hirian, hain zuzen, eta 1877an McGill Unibertsitateko hainbat ikaslek erabaki zuten izotz hockeyko lehen araudia idaztea . Beste arau batzuen artean, talde bakoitzak pistan bederatzi jokalari izan behar zituela ezarri zen, eta pilota egurrezko \"puck\" karratu batek ordezkatu zuen, ondoren gaur egungo diskora aldatu zena. Erakunde horrek urte horretan sortu zuen hockeyko lehen taldea, \"McGill University Hockey Club\" , eta ondoren \"Montreal Victorias\". Europan, Oxford eta Cambridgeko unibertsitateek Ingalaterran sortu zituzten lehen taldeak garai berean. \nIzena.\nIngalaterran, belar hockeya historikoki hockey deitu izan da, eta horixe izan zen inprimatutako lehen agerpenek aipatu z utena. Hockey bezala idatzitako lehen aipamen ezaguna Richard Johnsonek egin zuen (\u201cMichel Angelo maisua\u201d deitzen zuten), 1772ko \"Juvenile Sports and Pastimes, to Which Are Prefixed, Memoirs of the Author: Including a New Mode of Infant Education\" liburuan, zeinaren XI. kapituluak \"Hockeyaren jokoari buruzko hobekuntza berriak\" zuen izenburu . \nIzenari buruzko bitxikeria gisa aipatu behar da 1527ko Galwayko Estatutuak debekatu egin zuela \"hokie\" izeneko kirol bat, non stickekin pilota txiki bat jaurtitzea zen helburua. Hitz forma hau XVI. mendean erabiltzen zen, gaur egungo usadiotik oso urrun egon arren.\nHockeya Ingalaterrako Eduardo III.a erregearen 1363ko aldarrikapen batean aipatu izanaren ustea aldarrikapenaren itzulpen modernoetan oinarritzen da. \nAustinen Hockey Elkartearen arabera, \"puck\" hitza \"puc\" gaeliko eskoziarretik edo \"poc\" irlandarretik dator (\"bultza edo jo\"). Jaurtitzaile batek bere \"kaman\" edo \"hurley\"arekin ematen dion kolpeari \"puck\" deitzen zaio beti.\u201d \nKanadan garatua.\nKirolak ospe handia lortu zuen Kanada osoan. Azkar hedatu zen, eta praktikatzaile kopuru gero eta handiagoaren ondorioz, Montreal hiriak izotz hockeyko lehen txapelketa antolatu zuen 1883an, hiriko neguko Feriaren barruan. Txapelketa horren irabazlea McGill Unibertsitateko taldea izan zen. 1886ko abenduaren 8an, hiru urte lehenago txapelketan lehiatu ziren zenbait taldek \"Kanadako Hockey Elkarte Amateurraren \" liga antolatu zuten, non, besteak beste, penalizazio kontzeptua (penalti) eta egungo \"puck\" eredua ezarri ziren. \n1888an, Lord Stanley de Preston-ek, Kanadako Gobernadore Nagusi berriak, Montrealgo neguko Ferian ikusle bezala parte hartu zuen, eta kirol honetaz interesatzen hasi zen. 1892an Lord Stanley de Preston-ek metalezko kopa bat eman zuen, urtero Kanadako klub amateur onenari garaikur gisa emango zitzaiona, izan ere, ez zegoen txapeldun nazional bat zehazten zuen txapelketarik. \"Dominion Hockey Challenge Cup\", beranduago \"Stanley Cup\" bezala aitortua izatera pasako zena, 1893an hasi zen antolatzen eta bere lehen txapelduna Montreal Hockey Club izan zen. 1910ean saria talde profesionalei eman zitzaien, eta gaur egun \"National Hockey League\"ko txapeldunak irabazten duen garaikur nagusia da. \nNazioarteko hedapena.\nEstatu Batuetara 1893an hedatu zen, Yaleko Unibertsitateak Johns Hopkins Unibertsitatearen aurkako lehen partida jokatu zuenean. Herrialdeko lehen txapelketa afizionatua \"U.S. Amateur Hockey League\" izan zen 1896an, eta lehen klub profesionala \"Portage Lake\" (Houghton, Michigan) 1902an . Urtebete geroago lehen liga profesionala sortu zen, \"Pro Hockey League\", Kanada eta Estatu Batuetako taldeek osatua. Txapelketa honetan talde bakoitzeko pistako jokalarien kopurua bederatzitik seira jaitsi zen. 1909an, hockey talderik zaharrena sortu zen: \"Canadiens de Montr\u00e9al\". \n\"National Hockey Association\", txapelketa profesional erregularra ezartzeko lehen saiakeretako bat, 1910ean sortu zen eta zazpi denboraldi iraun zuen. Aldi berean, \"Pacific Coast Hockey Association\" sortu zen, Estatu Batuetako taldeak barne hartzen zituena eta 1924ra arte iraun zuena . 1917ko azaroaren 26ra arte ez zen sortu lehen liga profesional egonkorra, National Hockey League, NHA desagertu zenetik. Hasiera batean, Kanadako klubek bakarrik osatzen zuten, eta talde aitzindariak \"Montreal Canadiens, Montreal Wanderers, Ottawa Senators, Quebec Bulldogs\" eta \"Toronto Arenas\" izan ziren . 1924an iritsi zen Ameriketako Estatu Batuetako lehen taldea, \"Boston Bruins\". \nBestalde, Europan ere kirola garatu zen, eta 1908an Parisen Izotz Hockeyko Nazioarteko Federazioa sortu zen, hasiera batean Frantziak, Erresuma Batuak, Belgikak eta Suitzak osatua. 1920ko Olinpiar Jokoetan, erakunde honek Izotz Hockeyko Munduko Txapelketa antolatu zuen, eta Kanadako selekzioak irabazi zuen. 1922an, Espainiako Alfontso XIII.a erregeak Espainiako lehen izotz-pista inauguratu zuen; Izotz Jauregia zuen izena, eta Espainiako bi talderen arteko izotz hockeyko lehen partida 1923an izan zen. Urtebete geroago, proba 1924ko Chamonixeko neguko lehen Olinpiar Jokoetan egin zen. Sobietar Batasunean, izotz hockeyarekin lehen kontaktua 1930eko hamarkadan izan zen.\nXX. mendean hockeyaren maila profesionala garatu zen, Kanadak eta Sobietar Batasunak menderatutako munduko txapelketen bidez nazioartean garrantzia hartzen hasi zena. Gerra Hotzaren tira-biraz baliatuz, bi selekzioek elkarren aurka jokatu zuten 1972an, \"Summit Series\" izenaz ezagutzen diren partidu batzuetan. Halaber, oihartzuna izan zuen Estatu Batuek Sobietar Batasunari 1980ko neguko Olinpiar Jokoetan lortutako garaipenak, \"Izotz gaineko miraria\" bezala ezagutzen dena. Taldeen osaerari dagokionez, NHLren lehen urteetatik, taldeak jokalari kanadarrek eta estatubatuar gutxi batzuek osatzen dituzte. Baina urte batzuk geroago, \"World Hockey Association\" bezalako beste txapelketa batzuek bultzatuta, talde iparramerikarrak Mendebaldeko Europatik etorritako jokalariak jasotzen hasi ziren, Berlingo Harresia, Ekialdeko Europa eta Sobietar Batasun ohia erori ondoren.\nIzotz hockeya markatu zuten beste gertaera batzuk, alde batetik, Naganoko 1998ko neguko Joko Olinpikoetan jokalari profesionalak sartu izana izan zen, eta, beste alde batetik, NHL denboraldi oso batean geldiarazi zuen greba orokorra, jokalari eta taldeen arteko lan-liskar baten ondorioz sortu zen greba, eta soldaten muga ezartzearekin amaitu zen. \nGarai profesionala.\n1902an, Pennsylvaniako Mendebaldeko Hockey Liga (WPHL) izan zen profesionalak kontratatu zituen lehena. Liga Michigan eta Ontarioko taldeekin elkartu zen, erabat profesionala zen lehen liga osatzeko \u2014 Nazioarteko Hockey Liga Profesionala (IPHL) \u2014 1904an. IPHLa 1907an desegin zen, bere jokalari handienak bertatik joan baitziren. Ordurako, hockey liga profesional batzuk Kanadan iada ari ziren (Manitoba, Ontario eta Quebeceko ligekin). \n1910ean Hockey Elkarte Nazionala (NHA) sortu zen Montrealen. NHAk gehiago findu zituen arauak: \"rover\" posizioa alde batera utzi, jokoa 20 minutuko hiru alditan banatu eta zigor txiki eta handiak sartu ziren. 1917an Hockey Liga Nazionala berrantolatu ondoren, liga Estatu Batuetara hedatu zen, 1924an Boston Bruins irabazle izan zelarik.\nHockey liga profesionalak geroago garatu ziren Europan, baina txapelketa nazionaletara doazen liga amateurrak sortu ziren. Lehenengoetako bat Suitzako \"A\" Liga Nazionala izan zen, 1916an sortua. Europako liga onenen artean Hockey Liga Kontinentala, Txekiar Extraliga, Finlandiako SM-liiga eta Suediako Hockey Liga daude.\nJokoaren oinarriak.\nIzotz hockey-ko partidu batean, jokalariak \"stick-a\" (makil luzea) erabiliz puck-a (kautxuzko disko beltza) kontrolatu behar du, aurkariaren atean gola sartzeko helburuarekin. Norgehiagoka amaitzen denean gol gehien sartu dituen taldea izango da garailea. Jokalari bakoitzaren estatistiketan puntu bezala kontatzen dira honek sartu dituen golak eta baita asistentziak ere.\nOinarrizko gaitasunak.\nHauek dira izotz-hockeyko partida batean jarduteko behar diren oinarrizko trebetasunak:\nJokalarien posizio taktikoak.\nTalde bakoitzak 25 patinatzaile eta 4 atezain izan ditzake zelaian, baina NHLn 18+2 baino ez: hamabi erasoko jokalari eta sei defentsako jokalari. Talde bakoitzak erasoko (bi hegalari eta zentral bat) eta defendatzaile (bi defendatzaile) lerroak ditu, partidaren hainbat zatitan erabiltzen direnak. Ordezkapenetan mugarik ez dagoenez, entrenatzaileak nahi duen edozein unetan alda ditzake jokalariak. Jokalari berria sartu aurretik, ordezkatua aulkian eseri behar da. Ezin da taldeko sei jokalari baino gehiago egon kantxa barruan, penalizazioa jaso nahi ez badute.\nTalde bakoitzak kapitain bat du, jertsean C letra daramana. Jokalari hori taldea pista barrutik zuzentzeaz arduratzen da, eta kapitain nagusi bat ez ezik, bigarren mailako beste batzuk ere badaude, nagusia ez dagoenean funtzio hori betetzen dutenak. Kapitain alternatiboak A letra darama jertsean, eta lehen kapitaina izotzean ez dagoenean aritzen da.\nArrakasta.\nIzotz hockeya garrantzi handiko kirola da iparraldeko herrialde hotzetan, hala nola Kanada (Kirol Nazional gisa izendatua dago ofizialki), Suedia, Finlandia, Errusia edo AEBtan (iparraldean oso bereziki). Eslovakia, Txekiar Errepublika eta Baltikoko estatuetan ere, garrantzi handiko kirola da.\nTxapelketak.\nKlubak.\nMunduko izotz hockeyko liga profesional nagusia National Hockey League (NHL) da. Bertan, Estatu Batuetako eta Kanadako taldeek jokatzen dute, denboraldi erregularreko partidak jokatuz eta ondoren kanporaketak jokatuz (play-offak), non bi onenak azken fasera iristen diren Stanley Kopa irabazi nahian. Kopa hau kirol honen historiako lehiarik zaharrena eta ospetsuena da.\nGarrantzi handieneko bigarrena (eta NHLren antzeko kirol maila duen bakarra) 2008tik jokatzen den \"Kontinental Hockey League\" (KHL) da, gehienbat Errusiako taldeek osatzen dutena, nahiz eta Bielorrusia, Letonia, Finlandia, Kazakhstan eta Txinak euren ordezkariak dituzten txapelketan. NHLn bezala, KHLk fase erregular bat eta play-offetako beste bat ditu. Fase horretan, bi finalistek 7 partidarik onenari irabazi nahi diote Gagarin Kopa. Kopa horrek, denbora gutxi daraman arren, errespetua eta ospea irabazi ditu kirol honetan.\nBigarren mailan (eta NHLren eta KHLren maila lehiakor eta logistikotik urrun), Europako gainerako ligak daude, nahiz eta hauek ere izaera profesionaleko ligak diren, Suediakoak (Svenska hockeyligan), Finlandiakoak (SM-Liiga), Txekiar Errepublikakoak (Extraliga), Suitzakoak (National League) eta Alemaniakoak (Eishockey Liga) bezala. Maila baxuagoan daude, nahiz eta profesionalak izan, Danimarka (Metal Ligaen), Austria (Ice Hockey League), Bielorrusia (Extraleague), Frantzia (Ligue Magnus), Norvegia (GET-ligaen), Polonia (Hokej Liga), Eslovakia (Tipsport Liga) eta Britainia Handia (Elite Ice Hockey League).\nGaztelaniaz hitz egiten duten herrialdeetan, izotz-hockeyko lehiaketarik ez dago, eta ia ez da egiten, ez baitago garatzeko agertokirik, gaztelaniaz hitz egiten duten herrialde gehienak klima tropikaletan baitaude. Mexiko da kirol honetan liga bat duen Latinoamerikako herrialde bakarra, nahiz eta modu erdi-profesionalean Mexikoko Hockey Liga izan. Espainian maila ertaineko txapelketa bat dago, Espainiako Izotz Hockeyko Superliga.\n2008an jarri zen abian Europako Champions Hockey League, eta bertan Europako liga profesionaletako txapeldunak lehiatu ziren. Izotz-hockeyko Nazioarteko Federazioak (IIHF) antolatzen zuen txapelketa, eta denboraldi bakarra jokatu zen, 2009an babeslerik gabe geratu baitzen. 2014an txapelketa berpiztu egin zen, eta orain arte Suediako taldeak nagusi izan dira, baina kontuan hasrtu behar da KHLkoek ez dutela parte hartu.\nMundu mailakoak.\nMaila profesionalean berriz, honako txapelketak hauek dira aipagarrienak:\nEuskal Herriko egoera.\nEuskal Herriko egoera aztertuz gero, gaur egun, hiru izotz hockey talde profesional daude: Gasteizko Hockey kluba, Donostiako Txuri Urdin IHT eta Angeluko Hormadi. Lehenengo taldeak bakarrik Espainiako Superligan jarduten du, Espainiako Superligaren sortzaileetako bat izanda, Espainiako lehiaketetan titulu gehien dituen klubetako bat da. \nGainera, Euskal Herriko izotz hockey selekzioa dago, Negu Kiroletako Euskal Federakuntzak 2008an sortu zuen, Euskal Herriaren naziotasuna aldarrikatu eta txapelketa ofizialetan Euskal Herria ordezkatzeko talde bat izateko asmoz. Ez da IIHFk onartua, beraz lagun arteko partidak baino ez ditu jokatzen.\nGaur egun, Euskal Hockey Federazioaren esku dago izotz hockeya, Euskal Herriko sustapena eta lehiaketak antolatzen dituena.\nEuskal taldeen txapelketak.\nEuskal taldeak Frantziako zein Espainiako txapelketatan aritzen dira:\nEmakumezkoen izotz hockey-a.\nIzotz-hockeya 1890eko hamarkadan sortu zen, Lady Isabel Stanley (Lord Stanley de Prestonen alaba) bezalako jokalarien eskutik. XX. mendearen hasieran, zenbait emakume-talde sortu ziren, baina garai hartan emakumeak behartuta zeuden gonekin jokatzera. 1920an, Lady Isabelek trofeo bat eman zuen: Lady Meredith Cup. Sari hori hockeyko talde onenari emango litzaioke. Hockeyko emakumeen hazkuntza hamarkada askotan geldirik egon zen arren, gaur egun garapen handia izan du.\nIzotz-hockeya gero eta ezagunagoa da emakume gazteen artean, bereziki Kanadan eta AEBn. Badira zenbait liga, hala nola \"Canadian Women's Hockey League\" (CWHL) eta \"Western Women's Hockey League\" (WWHL), nahiz eta hauek ez duten NHL adinako garrantzia. Izotz-hockeyko Nazioarteko Federazioak emakumezkoen hockeya aintzatesten du. Munduko bederatzi emakume-txapelketa antolatu dira dagoeneko, eta Neguko Joko Olinpikoetako parte da Naganoko 1998ko Joko Olinpikoetatik.\n2010eko abuztuan, NHLk atariko elkarrizketak hasi zituen kirol horretako arduradun nagusiekin, NHLk lagundutako Emakumezkoen Liga sortzeko. Gizonezkoen talde profesional batekin jokatu zuen lehen emakumea Manon Rh\u00e9aume izan zen, eta 1992an \"Tampa Bay Lightning\" taldearen lagunarteko partida batean aritu zen, 2003an Hayley Wickenheiser-ek \"HC Salamat\"-ekin jokatu zuen Finlandiako bigarren dibisioan, gizonezkoen kategoria profesionalean.\nGizonezkoen hockeyarekiko arauen arteko alde nagusia da, emakumezkoen bertsioan, 1990etik ez dagoela baimenduta gorputzarekin egindako karga (\"bodychecking\") \"puck\"aren kontrola kentzeko. 1990eko munduko txapelketen ondoren, karga horiek defendatu egin dira, Kanadako eta Amerikako jokalariek beste herrialde batzuekin duten alde fisiko handiegia dela eta."}
{"id": "129143", "revid": "119347", "url": "https://eu.wikipedia.org/wiki?curid=129143", "title": "Port-of-Spain", "text": "Port-of-Spain () Trinidad eta Tobagoko hiriburua da, 49.031 biztanle ingururekin. Herrialdeko hirugarren hiririk handiena da Chaguanas eta San Fernandoren atzetik. Gertueneko aireportua Piarco nazioarteko aireportua da, hiritik 10 kilometrora dagoena.\nTrinidad uhartearen mendebaleko kostaldean dago, Pariako golkoaren ertzean (Karibe itsasoa), Venezuelako kostaldearen aurrean.\nEzaugarriak.\nTrinidad eta Tobagoko merkataritza eta industria hiri (janari industria, kimika industria, tabakogintza, eraikuntzako gaiak, ehungintza, azukre findegiak) nagusia da. Portuak jarduera handia du (azukrea, kakaoa). Turismoa.\nAipagarriak dira, besteak beste, gobernariaren jauregia, apezpikuaren egoitza, Artzapezpiku egoitza. Errenazimentuko etxeak, meskita musulmana eta tenplu hindu eta juduak.\nHerri eta hiri senidetuak.\nPort-of-Spain ondorengo herri eta hiriekin senidetuta dago:"}
{"id": "129145", "revid": "1340", "url": "https://eu.wikipedia.org/wiki?curid=129145", "title": "Quanzhou Jinjiang Aireportua", "text": ""}
{"id": "129146", "revid": "1340", "url": "https://eu.wikipedia.org/wiki?curid=129146", "title": "Longyan Aireportua", "text": ""}
{"id": "129147", "revid": "1340", "url": "https://eu.wikipedia.org/wiki?curid=129147", "title": "Wanzhou Wuqiao Aireportua", "text": ""}
{"id": "129148", "revid": "336", "url": "https://eu.wikipedia.org/wiki?curid=129148", "title": "Azido zitriko", "text": "Azido zitrikoa (elikagai kodea E-330) azido organiko ahul bat da. Elikagaietan asko erabiltzen da kontserbatzaile modura. Alkoholik gabeko edari batzuei ere eransten zaio, edariari zapore garratza emateko, adibidez gaseosaren kasuan (aldiz, koladun edarietan azido fosforikoa erabiltzen da). \nBiokimikan garrantzi berezia dauka izaki bizidun gehienen metabolismoan egiten den azido zitrikoaren zikloaren (Krebs zikloaren) tarteko metabolito gisa. \nIturri naturalak.\nFruitu eta barazki askotan agertzen den arren, azido zitriko gehien dutenak fruta zitrikoak dira, adibidez limoietan 0,005 mol/l eta laranjetan 0,30 mol/l azido zitriko aurki daiteke.\nEzaugarriak.\nGiro-tenperaturan, azido zitrikoa hauts zuri kristalinoa da, bere urtze-puntua 175\u00a0\u00b0C-ekoa baita. Anhidro forman ekoitz daiteke (urik gabe), ur berotan kristalizatuz. Forman monohidratatuan ere ekoitz daiteke, horretarako ur hotzetan kristalizatu behar da. Azido zitrikoa uretan disolbagarria izateaz gain, alkoholetan (etanol, metanol...) ere disolba daiteke.\nHistoria.\nUste da VIII. mendean Abu Musa Jabir Ibn Hayyan alkimista pertsiarrak aurkitu zuela.Carl Wilhelm Scheelek (1784an) azido zitrikoa isolatzea lortu zuen. 1893an hasi ziren azido zitrikoaren produkzio industriala egiten, Italiako zitrikoetan oinarrituta. C. Wehmer (1917an) izan zen \"Penicillium\" onddoen kultiboetan azido zitrikoa sintetizatzen zela aurkitu zuena.\nXX. mendearen hasieran \"Aspergillus niger\" onddoarekin azido zitrikoaren produkzio industriala lortu zitekeela aurkitu zuten, eta gaur egun oraindik, onddo horren bidez sintetizatzen da azido zitrikoa.\nProdukzioa.\n2007an azido zitrikoaren munduko ekoizpena 1.700.000 tonakoa izan zen, eta kopuru horren erdia edarietan erabili zuten."}
{"id": "129150", "revid": "336", "url": "https://eu.wikipedia.org/wiki?curid=129150", "title": "Watson Doktorea", "text": "John H. Watson Doktorea Sir Arthur Conan Doylen eskutik sorturiko fikziozko Sherlock Holmes detektibearen lagunmin, laguntzaile eta pisukide bilakatzen den britainiar sendagilea da. Holmes detektibea 58 abenturetan zehar lagunduko du, gainera lautan izan ezik gainontzeko kontakizun guztien ahots narratzailea da.\nJatorrizko istorioek ez zuten 1914 urte aurreko bere bizitzaren xehetasunik agertzen (Watson doktorea Holmesi \"His Last Bow\" izeneko bere istorioan lagundu zion unerarte hain zuzen ere)."}
{"id": "129151", "revid": "201", "url": "https://eu.wikipedia.org/wiki?curid=129151", "title": "Insignis pinu", "text": ""}
{"id": "129152", "revid": "56334", "url": "https://eu.wikipedia.org/wiki?curid=129152", "title": "Nanping Wuyishan aireportua", "text": "Nanping Wuyishan Aireportua (txineraz: \u6b66\u5937\u5c71\u673a\u573a), (NAGE: WUS, NAZE: ZSWY), Txinako Herri Errepublikako Fujian probintziako Nanping hirian dago. Gertuen dauden beste aireportuak Shangrao Sanqingshan Airport, Shaxian Airport, Quzhou Airport, Longyou Air Base eta Jingdezhen Luojia Airport dira. Nanping Wuyishan Aireportuak ez du argitaratzen, gertuen dagoen estazio meteorologikoa Fuzhou Changle International Airport da, 256 kilometroko distantzian dagoena. Hegaldi informazio eskualdea (FIR) Shanghai da. Nanping Wuyishan Aireportua Asia/Shanghai ordu-eremuan dago. UTCrekiko aldea +8 ordukoa da."}
{"id": "129153", "revid": "4380", "url": "https://eu.wikipedia.org/wiki?curid=129153", "title": "Nanping Wuyishan Aireportua", "text": ""}
{"id": "129154", "revid": "512", "url": "https://eu.wikipedia.org/wiki?curid=129154", "title": "Dunhuang aireportua", "text": "Dunhuang Aireportua (txineraz: \u6566\u714c\u673a\u573a), (NAGE: DNH, NAZE: ZLDH), Txinako Herri Errepublikako Gansu probintziako Dunhuang hirian dago."}
{"id": "129155", "revid": "4380", "url": "https://eu.wikipedia.org/wiki?curid=129155", "title": "Dunhuang Aireportua", "text": ""}
{"id": "129156", "revid": "336", "url": "https://eu.wikipedia.org/wiki?curid=129156", "title": "Ramsay MacDonald", "text": "James Ramsay MacDonald (1866ko urriaren 12a - 1937ko azaroaren 9a), birritan Erresuma Batuko Lehen ministroa izan den eskoziar politikaria izan zen. Jatorri apalekoa zen, 1924an Lehen ministroa bilakatu zen lehenbiziko laborista izan zen. Bere bigarren agintaldian zehar Depresio Handiari aurre egin behar izan zion. Orduan egoera latz horri gainditzeko asmoz ministro laboristak baino kontserbadore gehiago zituen batasun gobernu bat osatu zuen, honek bere alderditik kaleratzea suposatu zion."}
{"id": "129157", "revid": "512", "url": "https://eu.wikipedia.org/wiki?curid=129157", "title": "Jiayuguan aireportua", "text": "Jiayuguan Aireportua (txineraz: \u5609\u5cea\u5173\u673a\u573a), (NAGE: ZLJQ, NAZE: ZSAM), Txinako Herri Errepublikako Gansu probintziako Jiayuguan hirian dago."}
{"id": "129158", "revid": "4380", "url": "https://eu.wikipedia.org/wiki?curid=129158", "title": "Jiayuguan Aireportua", "text": ""}
{"id": "129160", "revid": "512", "url": "https://eu.wikipedia.org/wiki?curid=129160", "title": "Lanzhou Zhongchuan aireportua", "text": "Lanzhou Zhongchuan Aireportua (txineraz: \u5170\u5dde\u4e2d\u5ddd\u673a\u573a), (NAGE: LHW, NAZE: ZLLL), Txinako Herri Errepublikako Gansu probintziako Lanzhou hiriaren mendebaldean dago.\nAireportua hirigunetik bederatzi kilometrora dago eta 2007an 1.186 bidaiarik baino ez zuten erabili."}
{"id": "129161", "revid": "4380", "url": "https://eu.wikipedia.org/wiki?curid=129161", "title": "Lanzhou Zhongchuan Aireportua", "text": ""}
{"id": "129162", "revid": "512", "url": "https://eu.wikipedia.org/wiki?curid=129162", "title": "Qingyang aireportua", "text": "Qingyang Aireportua (txineraz: \u5e86\u9633\u673a\u573a), (NAGE: IQN, NAZE: ZLQY), Txinako Herri Errepublikako Gansu probintziako Qingyang hirian dago."}
{"id": "129163", "revid": "4380", "url": "https://eu.wikipedia.org/wiki?curid=129163", "title": "Qingyang Aireportua", "text": ""}
{"id": "129164", "revid": "512", "url": "https://eu.wikipedia.org/wiki?curid=129164", "title": "Meixian aireportua", "text": "Meixian Aireportua (txineraz: \u6885\u53bf\u673a\u573a), (NAGE: MXZ, NAZE: ZGMX), Txinako Herri Errepublikako Guangdong probintziako Meixian hirian dago.\n1987an ireki zuten."}
{"id": "129165", "revid": "4380", "url": "https://eu.wikipedia.org/wiki?curid=129165", "title": "Meixian Aireportua", "text": ""}
{"id": "129166", "revid": "512", "url": "https://eu.wikipedia.org/wiki?curid=129166", "title": "Shantou Waisha aireportua", "text": "Shantou Waisha Aireportua (txineraz: \u6c55\u5934\u5916\u7802\u673a\u573a), (NAGE: SWA, NAZE: ZGOW), Txinako Herri Errepublikako Guangdong probintziako Shantou hirian dago."}
{"id": "129167", "revid": "4380", "url": "https://eu.wikipedia.org/wiki?curid=129167", "title": "Shantou Waisha Aireportua", "text": ""}
{"id": "129168", "revid": "119347", "url": "https://eu.wikipedia.org/wiki?curid=129168", "title": "Zhanjiang aireportua", "text": "Zhanjiang Aireportua (txineraz: \u6e5b\u6c5f\u673a\u573a), (NAGE: ZHA, NAZE: ZGZJ), Txinako Herri Errepublikako Guangdong probintziako Zhanjiang hirian dago."}
{"id": "129169", "revid": "4380", "url": "https://eu.wikipedia.org/wiki?curid=129169", "title": "Zhanjiang Aireportua", "text": ""}
{"id": "129170", "revid": "512", "url": "https://eu.wikipedia.org/wiki?curid=129170", "title": "Beihai Fucheng aireportua", "text": "Beihai Fucheng Aireportua (txineraz: \u5317\u6d77\u798f\u6210\u673a\u573a), (NAGE: BHY, NAZE: ZGBH), Txinako Herri Errepublikako Guangxi probintziako Beihai hirian dago."}
{"id": "129171", "revid": "4380", "url": "https://eu.wikipedia.org/wiki?curid=129171", "title": "Beihai Aireportua", "text": ""}
{"id": "129172", "revid": "512", "url": "https://eu.wikipedia.org/wiki?curid=129172", "title": "Liuzhou aireportua", "text": "Liuzhou Aireportua (txineraz: \u961c\u9633\u673a\u573a; pinyineraz: Fuyang J\u012bch\u01ceng), (NAGE: FUG, NAZE: ZSAM), Txinako Herri Errepublikako Guangxi probintziako Liuzhou hirian dago."}
{"id": "129173", "revid": "4380", "url": "https://eu.wikipedia.org/wiki?curid=129173", "title": "Liuzhou Aireportua", "text": ""}
{"id": "129174", "revid": "512", "url": "https://eu.wikipedia.org/wiki?curid=129174", "title": "Guiyang Longdongbao nazioarteko aireportua", "text": "Guiyang Longdongbao Nazioarteko Aireportua (txineraz: \u8d35\u9633\u9f99\u6d1e\u5821\u56fd\u9645\u673a\u573a), (NAGE: KWE, NAZE: ZUGY), Txinako Herri Errepublikako Guangxi probintziako Guiyang hirian dago."}
{"id": "129175", "revid": "4380", "url": "https://eu.wikipedia.org/wiki?curid=129175", "title": "Guiyang Longdongbao Aireportua", "text": ""}
{"id": "129176", "revid": "119347", "url": "https://eu.wikipedia.org/wiki?curid=129176", "title": "Xingyi aireportua", "text": "Xingyi Aireportua (txineraz: \u5174\u4e49\u673a\u573a), (NAGE: ACX, NAZE: ZUYI), Txinako Herri Errepublikako Guangxi probintziako Xingyi hirian dago.\nAireportua 2004an zabaldu zen."}
{"id": "129177", "revid": "4380", "url": "https://eu.wikipedia.org/wiki?curid=129177", "title": "Xingyi Aireportua", "text": ""}
{"id": "129178", "revid": "7398", "url": "https://eu.wikipedia.org/wiki?curid=129178", "title": "E-330", "text": ""}
{"id": "129179", "revid": "7398", "url": "https://eu.wikipedia.org/wiki?curid=129179", "title": "E 330", "text": ""}
{"id": "129180", "revid": "512", "url": "https://eu.wikipedia.org/wiki?curid=129180", "title": "Qinhuangdao Shanhaiguan aireportua", "text": "Qinhuangdao Shanhaiguan Aireportua (txineraz: \u79e6\u7687\u5c9b\u5c71\u6d77\u5173\u673a\u573a), (NAGE: SHP, NAZE: ZBSH), Txinako Herri Errepublikako Hebei probintziako Qinhuangdao hirian dago."}
{"id": "129181", "revid": "4380", "url": "https://eu.wikipedia.org/wiki?curid=129181", "title": "Qinhuangdao Shanhaiguan Aireportua", "text": ""}
{"id": "129182", "revid": "119347", "url": "https://eu.wikipedia.org/wiki?curid=129182", "title": "Heihe aireportua", "text": "Heihe Aireportua (txineraz: \u9ed1\u6cb3\u6a5f\u5834), (NAGE: HEK, NAZE: ZYHE), Txinako Herri Errepublikako Heilongjiang probintziako Heihe hirian dago."}
{"id": "129183", "revid": "4380", "url": "https://eu.wikipedia.org/wiki?curid=129183", "title": "Heihe Aireportua", "text": ""}
{"id": "129184", "revid": "512", "url": "https://eu.wikipedia.org/wiki?curid=129184", "title": "Jiamusi aireportua", "text": "Jiamusi Aireportua (txineraz: \u4f73\u6728\u65af\u673a\u573a), (NAGE: JMU, NAZE: ZYJM), Txinako Herri Errepublikako Heilongjiang probintziako Jiamusi hirian dago."}
{"id": "129185", "revid": "4380", "url": "https://eu.wikipedia.org/wiki?curid=129185", "title": "Jiamusi Aireportua", "text": ""}
{"id": "129186", "revid": "512", "url": "https://eu.wikipedia.org/wiki?curid=129186", "title": "Mudanjiang aireportua", "text": "Fuyang Aireportua (txineraz: \u7261\u4e39\u6c5f\u6d77\u6d6a\u673a\u573a), (NAGE: MDG, NAZE: ZYMD), Txinako Herri Errepublikako Heilongjiang probintziako Mudanjiang hirian dago."}
{"id": "129187", "revid": "4380", "url": "https://eu.wikipedia.org/wiki?curid=129187", "title": "Mudanjiang Aireportua", "text": ""}
{"id": "129188", "revid": "512", "url": "https://eu.wikipedia.org/wiki?curid=129188", "title": "Qiqihar aireportua", "text": "Qiqihar Aireportua (txineraz: \u9f50\u9f50\u54c8\u5c14\u4e09\u5bb6\u5b50\u673a\u573a), (NAGE: NDG, NAZE: ZYQQ), Txinako Herri Errepublikako Heilongjiang probintziako Qiqihar hirian dago."}
{"id": "129189", "revid": "4380", "url": "https://eu.wikipedia.org/wiki?curid=129189", "title": "Qiqihar Aireportua", "text": ""}
{"id": "129190", "revid": "512", "url": "https://eu.wikipedia.org/wiki?curid=129190", "title": "Luoyang aireportua", "text": "Luoyang Aireportua (txineraz: \u6d1b\u9633\u5317\u90ca\u673a\u573a), (NAGE: LYA, NAZE: ZHLY), Txinako Herri Errepublikako Henan probintziako Luoyang hirian dago."}
{"id": "129191", "revid": "4380", "url": "https://eu.wikipedia.org/wiki?curid=129191", "title": "Luoyang Aireportua", "text": ""}
{"id": "129192", "revid": "512", "url": "https://eu.wikipedia.org/wiki?curid=129192", "title": "Nanyang aireportua", "text": "Nanyang Aireportua (txineraz: \u5357\u9633\u673a\u573a), (NAGE: NNY, NAZE: ZHNY), Txinako Herri Errepublikako Henan probintziako Nanyang hirian dago."}
{"id": "129193", "revid": "4380", "url": "https://eu.wikipedia.org/wiki?curid=129193", "title": "Nanyang Aireportua", "text": ""}
{"id": "129194", "revid": "512", "url": "https://eu.wikipedia.org/wiki?curid=129194", "title": "Enshi aireportua", "text": "Enshi Aireportua (txineraz: \u6069\u65bd\u673a\u573a), (NAGE: ENH, NAZE: ZHES), Txinako Herri Errepublikako Hubei probintziako Enshi hirian dago."}
{"id": "129195", "revid": "4380", "url": "https://eu.wikipedia.org/wiki?curid=129195", "title": "Enshi Aireportua", "text": ""}
{"id": "129196", "revid": "512", "url": "https://eu.wikipedia.org/wiki?curid=129196", "title": "Xiangfan aireportua", "text": "Xiangfan Aireportua (txineraz: \u8944\u6a0a\u5218\u96c6\u673a\u573a), (NAGE: XFN, NAZE: ZHXF), Txinako Herri Errepublikako Hubei probintziako Xiangfan hirian dago."}
{"id": "129197", "revid": "4380", "url": "https://eu.wikipedia.org/wiki?curid=129197", "title": "Xiangfan Aireportua", "text": ""}
{"id": "129198", "revid": "119347", "url": "https://eu.wikipedia.org/wiki?curid=129198", "title": "Yichang Aireportua", "text": "Yichang Aireportua (txineraz: \u5b9c\u660c\u4e09\u5ce1\u673a\u573a), (NAGE: YIH, NAZE: ZHYC), Txinako Herri Errepublikako Hubei probintziako Yichang hirian dago.\nAireportuak lau ate ditu."}
{"id": "129199", "revid": "512", "url": "https://eu.wikipedia.org/wiki?curid=129199", "title": "Zhijiang aireportua", "text": "Zhijiang Aireportua (txineraz: \u82b7\u6c5f\u673a\u573a), (NAGE: HJJ, NAZE: ZGCJ), Txinako Herri Errepublikako Hubei probintziako Zhijiang hirian dago."}
{"id": "129200", "revid": "4380", "url": "https://eu.wikipedia.org/wiki?curid=129200", "title": "Zhijiang Aireportua", "text": ""}
{"id": "129201", "revid": "201", "url": "https://eu.wikipedia.org/wiki?curid=129201", "title": "Necronomicon", "text": ""}
{"id": "129202", "revid": "119347", "url": "https://eu.wikipedia.org/wiki?curid=129202", "title": "Changde aireportua", "text": "Changde Aireportua (txineraz: \u5e38\u5fb7\u6843\u82b1\u6e90\u673a\u573a), (NAGE: CGD, NAZE: ZGCD), Txinako Herri Errepublikako Hunan probintziako Changde hirian dago."}
{"id": "129203", "revid": "4380", "url": "https://eu.wikipedia.org/wiki?curid=129203", "title": "Changde Aireportua", "text": ""}
{"id": "129204", "revid": "119347", "url": "https://eu.wikipedia.org/wiki?curid=129204", "title": "Zhangjiajie aireportua", "text": "Zhangjiajie Aireportua (txineraz: \u5f20\u5bb6\u754c\u8377\u82b1\u673a\u573a), (NAGE: DYG, NAZE: ZGDY), Txinako Herri Errepublikako Hunan probintziako Zhangjiajie hirian dago."}
{"id": "129205", "revid": "4380", "url": "https://eu.wikipedia.org/wiki?curid=129205", "title": "Zhangjiajie Aireportua", "text": ""}
{"id": "129206", "revid": "448", "url": "https://eu.wikipedia.org/wiki?curid=129206", "title": "Arb\u00ebresh\u00eb hizkuntza", "text": ""}
{"id": "129207", "revid": "1545", "url": "https://eu.wikipedia.org/wiki?curid=129207", "title": "Halley kometa", "text": "Halley kometa, ofizialki 1P/Halley deitua, epe laburreko kometa ezagunena da, Lurretik 75 edo 76 urtean behin ikus daitekeena. Epe laburreko kometen artean begi hutsez antzeman daitekeen bakarra da, eta baliteke gizaki baten bizialdian bitan agertzea. Begi hutsezko beste kometa batzuk, argitsuagoak eta ikusgarriagoak izan daitezkeen arren, milaka urtean behin baino ez dira agertuko.\nHalley kometa Eguzki-sistemaren barrenean sartzen ikusi izana Txinako, Babiloniako eta Europako Erdi Aroko kroniketan dago idatzirik, gorputz zerutar bera zela jakin gabe. Kometaren periodikotasuna, lehendabiziko aldiz 1705ean ezarri zuen Edmond Halley ingelesak, eta egun haren omenez darama izena. Eguzki Sistemaren barrenean 1986an sartu zen azken aldiz, eta 2061ean agertuko da berriz.\n1986ko agerraldian, Halley kometa espazio ontzi batek behatu zuen lehen aldiz, eta kometaren nukleoari eta isatsari buruzko informazio zehatza eman zuen. Behaketa horiek euskarria eman zioten zenbait hipotesiri kometen osaketari buruz, batik bat Fred Whipple-ren \"elur-bola zikin\" izeneko ereduari. Horrela, egiaztatu zen Halley kometa irakite-puntu baxuko izotz batzuen nahasketak osatu zuen (ura, karbono dioxidoa, amoniakoa eta hautsa). Hala ere, behaketak ideia horiek eraberritu ere egin zituen hainbat puntutan; esaterako, Halley kometaren azala hautsezko bestelako materialek osatzen dutela, eta zati bat baino ez dela izotzezkoa."}
{"id": "129210", "revid": "105290", "url": "https://eu.wikipedia.org/wiki?curid=129210", "title": "Hauts", "text": "Hautsa izen orokorra da 500 mikrometro baino diametro txikiagoa duten partikula solidoentzako. Atmosferako partikula horiek, besteak beste, toki hauetan sortzen dira: haizeak altxatutako lur-hautsa, sumendietako erupzioak eta kutsadura. Etxeetako eta bestelako giza ingurumeneko hautsetan honako hau topa daiteke: giza larruaren zelulak, landareen polen kopuru txikiak, animalien ileak, ehun zuntzak, paper zuntzak, kanpoko zoruko mineralak eta tokian tokiko ingurumenean duden bestelako materialak."}
{"id": "129213", "revid": "6327", "url": "https://eu.wikipedia.org/wiki?curid=129213", "title": "Rei Momo", "text": ""}
{"id": "129215", "revid": "1310", "url": "https://eu.wikipedia.org/wiki?curid=129215", "title": "Errege Momo", "text": ""}
{"id": "129219", "revid": "336", "url": "https://eu.wikipedia.org/wiki?curid=129219", "title": "Euskal Herriko Alderdi Sozialista", "text": "Euskal Herriko Alderdi Sozialista (EHAS) Euskal Herriko alderdi politiko abertzale eta sozialista bat izan zen; Hegoaldeko EASek (Eusko Alderdi Sozialista, 1974ko abenduan sortua) eta Iparraldeko HASek (Herriko Alderdi Sozialista, 1974ko martxoan sortua) bat egitetik sortu zena (1975). Euskal Herri osoan finkatu zen; Iparraldeko eta Hegoaldeko taldeak Buru Bateragilearen bitartez zeuden lotuta.\nHelburu gisa euskal estatu sozialista, independentea, bateratua eta euskalduna aldarrikatu zuen eta Euskal Herriko bazter guztietara, iparraldera eta hegoaldera, zabaldu zuen bere jarduera. ETA militarraren inguruko kideek eta hurbilekoek osatu zuten alderdiko lehen gune nagusia Hego Euskal Herrian eta Enbatako kide ohi batzuek Ipar Euskal Herrian.\n1975. urteko udan Koordinadora Abertzale Sozialista bultzatu eta sortu zuen EHASek, LAIA eta ETA politiko-militarrarekin batera, eta 1977ko uztailean desegin zen Hego Euskal Herriko EHAS, Eusko Sozialistak taldearekin batera, HASI (Herriko Alderdi Sozialista Iraultzailea) alderdia osatzeko.\nIpar Euskal Herriko EHAS alderdiak, Battitta Larzabal, Manex Goihenetxe eta Jean-Louis Davant ziren buruzagi nagusiak. 1979. urtera arte jarraitu zuen bere jardunean."}
{"id": "129228", "revid": "6327", "url": "https://eu.wikipedia.org/wiki?curid=129228", "title": "Kotte", "text": ""}
{"id": "129237", "revid": "1712", "url": "https://eu.wikipedia.org/wiki?curid=129237", "title": "Didoera", "text": "Didoera edo tsez hizkuntza (\"tseios mits\") Errusiar Federazioko Dagestan errepublikan erabiltzen den kaukasoar hizkuntza bat da. Dagestango Errepublikako hego-mendebaldeko muturrean, Andijskoje Kojsu ibaiaren goi ibilguan, Georgiako muga ondoan mintzatzen da.\nDidoeraren hiztunak 15.000 dira iturri batzuen arabera, eta 7.000 inguru beste batzuen aburuz.\nDidoerak beste hizkuntzen eragin handia izan du, esate baterako, avarerarena, georgierarena, turkierarena eta arabierarena, eta sobietar garaian errusieraren mailegu asko hartu zituen.\nDialektoak.\nDidoera bi dialekto-multzotan bereizten da: bata, didoera bera eta bestea sagadera. Oro har, didoera bost dialektotan banaturik dago.\nEgoera.\nDidoera ahozko hizkuntza denez familia artean berba egiteko erabiltzen da; beraz, eskoletan ez da irakasten. Eskoletan erabiltzen direnak,avarera eta errusiera dira, baina ez dago hizkuntza eskoletan irakasteko estandar idatzirik. Horregatik, gaur egun didoeraz idazteko estandar bat sortzeko ahaleginak egiten ari dira. Avaera hasierako mailetan eta errusiera goiko mailetan irakasteko erabiltzen dira. Avarera erabili izan dute didoera hiztunek, beste herriekin komunikatzeko. Idazteko, 1957ra arte arabiera eta errusiera erabiltzen zituzten, geroztik, ordea, avarera.\nGaur egun didoera galtzeko arrisku larrian dago, errusiera oso hedatuta dagoelako eta avareraren kultura historikoki asko zabaldu delako. 1993tik zirilikoan oinarritutako alfabeto bat dagoenez, noizean behin artikuluak argitaratzen dira hizkuntza honetan.\nXIX. mende bukaeran eta XX.aren hasieran didoek, inguruko beste askok bezala, Otomandar Inperiorantz jo zuten. Gaur egun, Turkian eta Georgian didoeraren hiztun taldeak daude."}
{"id": "129248", "revid": "512", "url": "https://eu.wikipedia.org/wiki?curid=129248", "title": "Baotou aireportua", "text": "Baotou Aireportua (txineraz: \u5305\u5934\u673a\u573a), (NAGE: BAV, NAZE: ZBOW), Txinako Herri Errepublikako Barne Mongolia probintziako Baotou hirian dago."}
{"id": "129249", "revid": "4380", "url": "https://eu.wikipedia.org/wiki?curid=129249", "title": "Baotou Aireportua", "text": ""}
{"id": "129250", "revid": "512", "url": "https://eu.wikipedia.org/wiki?curid=129250", "title": "Chifeng aireportua", "text": "Chifeng Aireportua (txineraz: \u8d64\u5cf0\u673a\u573a), (NAGE: CIF, NAZE: ZBCF), Txinako Herri Errepublikako Barne Mongolia probintziako Chifeng hirian dago."}
{"id": "129251", "revid": "4380", "url": "https://eu.wikipedia.org/wiki?curid=129251", "title": "Chifeng Aireportua", "text": ""}
{"id": "129252", "revid": "12788", "url": "https://eu.wikipedia.org/wiki?curid=129252", "title": "Gareth Thomas", "text": "Gareth Thomas (1974ko uztailaren 25a), ezizenez Alfie deitua, galestar errugbilari ohia da, hegaleko, erdiko eta atzelari postuetan aritzen zena. Besteak beste, Stade Toulousain eta Cardiff Blues taldeetan jokatu zuen. 1995eko Munduko Errugbi Kopan egin zuen debuta Galesko selekzioarekin, eta 100 partida jokatu zituen 1995-2007 bitartean. Horretaz gain, 2005ean hiru partida jokatu zituen British and Irish Lionsekin. 2010ean, hamahiruko errugbira aldatu zen. "}
{"id": "129256", "revid": "512", "url": "https://eu.wikipedia.org/wiki?curid=129256", "title": "Hulunbuir Hailar aireportua", "text": "Hulunbuir Hailar Aireportua (txineraz: \u6d77\u62c9\u5c14\u4e1c\u5c71\u673a\u573a), (NAGE: HLD, NAZE: ZBLA), Txinako Herri Errepublikako Barne Mongolia probintziako Hailar hirian dago.\n2011ko urtarrilaren 1era arte aireportuak \"Hailar Dongshan\" zuen izena."}
{"id": "129257", "revid": "6327", "url": "https://eu.wikipedia.org/wiki?curid=129257", "title": "Hailar Dongshan Aireportua", "text": ""}
{"id": "129259", "revid": "512", "url": "https://eu.wikipedia.org/wiki?curid=129259", "title": "Manzhouli aireportua", "text": "Manzhouli Aireportua (txineraz: \u547c\u4f26\u8d1d\u5c14\u6ee1\u6d32\u91cc\u897f\u90ca\u673a\u573a), (NAGE: NZH), Txinako Herri Errepublikako Barne Mongolia probintziako Manzhouli hirian dago."}
{"id": "129260", "revid": "4380", "url": "https://eu.wikipedia.org/wiki?curid=129260", "title": "Manzhouli Aireportua", "text": ""}
{"id": "129263", "revid": "119347", "url": "https://eu.wikipedia.org/wiki?curid=129263", "title": "Ordos aireportua", "text": "Ordos Aireportua (txineraz: \u961c\u9633\u673a\u573a), (NAGE: DSN, NAZE: ZBDS), Txinako Herri Errepublikako Barne Mongolia probintziako Ordos hirian dago."}
{"id": "129265", "revid": "4380", "url": "https://eu.wikipedia.org/wiki?curid=129265", "title": "Ordos Aireportua", "text": ""}
{"id": "129267", "revid": "512", "url": "https://eu.wikipedia.org/wiki?curid=129267", "title": "Tongliao aireportua", "text": "Tongliao Aireportua (txineraz: \u901a\u8fbd\u673a\u573a), (NAGE: TGO, NAZE: ZBTL), Txinako Herri Errepublikako Barne Mongolia probintziako Tongliao hirian dago."}
{"id": "129268", "revid": "4380", "url": "https://eu.wikipedia.org/wiki?curid=129268", "title": "Tongliao Aireportua", "text": ""}
{"id": "129270", "revid": "512", "url": "https://eu.wikipedia.org/wiki?curid=129270", "title": "Ulanhot aireportua", "text": "Ulanhot Aireportua (txineraz: \u961c\u9633\u673a\u573a), (NAGE: HLH, NAZE: ZBUL), Txinako Herri Errepublikako Barne Mongolia eskualde autonomoko Ulanhot hirian dago."}
{"id": "129271", "revid": "4380", "url": "https://eu.wikipedia.org/wiki?curid=129271", "title": "Ulanhot Aireportua", "text": ""}
{"id": "129272", "revid": "880", "url": "https://eu.wikipedia.org/wiki?curid=129272", "title": "Errusiar Federazio", "text": ""}
{"id": "129274", "revid": "512", "url": "https://eu.wikipedia.org/wiki?curid=129274", "title": "Wuhai aireportua", "text": "Wuhai Aireportua (txineraz: \u961c\u9633\u673a\u573a), (NAGE: WUA, NAZE: ZBUH), Txinako Herri Errepublikako Barne Mongolia probintziako Wuhai hirian dago."}
{"id": "129275", "revid": "4380", "url": "https://eu.wikipedia.org/wiki?curid=129275", "title": "Wuhai Aireportua", "text": ""}
{"id": "129277", "revid": "512", "url": "https://eu.wikipedia.org/wiki?curid=129277", "title": "Xilinhot aireportua", "text": "Xilinhot Aireportua (txineraz: \u9521\u6797\u6d69\u7279\u673a\u573a), (NAGE: XIL, NAZE: ZBXH), Txinako Herri Errepublikako Barne Mongolia probintziako Xilinhot hirian dago."}
{"id": "129278", "revid": "4380", "url": "https://eu.wikipedia.org/wiki?curid=129278", "title": "Xilinhot Aireportua", "text": ""}
{"id": "129279", "revid": "512", "url": "https://eu.wikipedia.org/wiki?curid=129279", "title": "Lianyungang Baitabu aireportua", "text": "Lianyungang Baitabu Aireportua (txineraz: \u961c\u9633\u673a\u573a), (NAGE: LYG, NAZE: ZSLG), Txinako Herri Errepublikako Jiangsu probintziako Lianyungang hirian dago."}
{"id": "129280", "revid": "4380", "url": "https://eu.wikipedia.org/wiki?curid=129280", "title": "Lianyungang Aireportua", "text": ""}
{"id": "129282", "revid": "6327", "url": "https://eu.wikipedia.org/wiki?curid=129282", "title": "Terra de Cha", "text": ""}
{"id": "129283", "revid": "512", "url": "https://eu.wikipedia.org/wiki?curid=129283", "title": "Sunan Shuofang aireportua", "text": "Wuxi Shuofang Aireportua (txineraz: \u961c\u9633\u673a\u573a), (NAGE: WUX, NAZE: ZSWX), Txinako Herri Errepublikako Jiangsu probintziako Wuxi hirian dago."}
{"id": "129284", "revid": "880", "url": "https://eu.wikipedia.org/wiki?curid=129284", "title": "Tsez", "text": ""}
{"id": "129285", "revid": "6327", "url": "https://eu.wikipedia.org/wiki?curid=129285", "title": "Wuxi Aireportua", "text": ""}
{"id": "129286", "revid": "6327", "url": "https://eu.wikipedia.org/wiki?curid=129286", "title": "Wuxi Shuofang Aireportua", "text": ""}
{"id": "129287", "revid": "119347", "url": "https://eu.wikipedia.org/wiki?curid=129287", "title": "Ganzhou aireportua", "text": "Ganzhou Aireportua (txineraz: \u8d63\u5dde\u9ec4\u91d1\u673a\u573a), (NAGE: FUG, NAZE: ZSGZ), Txinako Herri Errepublikako Jiangxi probintziako Ganzhou hirian dago."}
{"id": "129288", "revid": "4380", "url": "https://eu.wikipedia.org/wiki?curid=129288", "title": "Ganzhou Aireportua", "text": ""}
{"id": "129289", "revid": "119347", "url": "https://eu.wikipedia.org/wiki?curid=129289", "title": "Sheridan Le Fanu", "text": "Joseph Thomas Sheridan Le Fanu (1814ko abuztuaren 28a \u2013 1873ko otsailaren 7a) misteriozko ipuin eta eleberri idazle irlandarra izan zen. Bere mamu kontakizunak aro garaikideko beldurrezko generoaren lehenbiziko adibidetzat har daitezke. Bere idazlan ospetsu eta hedatuena \"Carmilla\" (1872) da, bertan emakumezko banpiro baten istorioa azaltzen da, askok lehendabiziko banpiro eleberritzat jo ohi izan dute, bere aberkidea den Bram Stoker idazlearen \"Drakula\" (1897) eleberriaren aurretik idatzia izan baitzen.\nSheridan Le Fanu Dublingo hugonote jatorria zuen sendi noble batean jaio zen. Bere amona zen Alice Sheridan Le Fanu, eta honen semea Richard Brinsley Sheridan (J. Sheridan Le Fanu osaba txikia), biak dramagileak izan ziren, eta bere hiloba zen Rhoda Broughton berriz, arrakastadun eleberrigilea.\nLiteratur lana.\nHauek dira bere idazlan nausienetako batzuk:"}
{"id": "129290", "revid": "512", "url": "https://eu.wikipedia.org/wiki?curid=129290", "title": "Jinggangshan aireportua", "text": "Jinggangshan Aireportua (txineraz: \ufeff / 26.855135; 114.732993\n\u4e95\u5188\u5c71\u673a\u573a), (NAGE: JGS, NAZE: ZSJA), Txinako Herri Errepublikako Jiangxi probintziako Ji'an hirian dago."}
{"id": "129291", "revid": "4380", "url": "https://eu.wikipedia.org/wiki?curid=129291", "title": "Ji'an Aireportua", "text": ""}
{"id": "129293", "revid": "512", "url": "https://eu.wikipedia.org/wiki?curid=129293", "title": "Jingdezhen aireportua", "text": "Jingdezhen Aireportua (txineraz: \u666f\u5fb7\u9547\u673a\u573a), (NAGE: JDZ, NAZE: ZSJD), Txinako Herri Errepublikako Jiangxi probintziako Jingdezhen hirian dago."}
{"id": "129294", "revid": "512", "url": "https://eu.wikipedia.org/wiki?curid=129294", "title": "Jiujiang Lushan Aireportua", "text": "Jiujiang Lushan Aireportua (txineraz: \u4e5d\u6c5f\u5e90\u5c71\u673a\u573a), (NAGE: JIU, NAZE: ZSJJ), Txinako Herri Errepublikako Jiangxi probintziako Jiujiang hirian dago."}
{"id": "129295", "revid": "512", "url": "https://eu.wikipedia.org/wiki?curid=129295", "title": "Yanji Chaoyangchuan aireportua", "text": "Yanji Chaoyangchuan Aireportua (txineraz: \u5ef6\u5409\u671d\u9633\u5ddd\u673a\u573a), (NAGE: YNJ, NAZE: ZYYJ), Txinako Herri Errepublikako Jilin probintziako Yanji hirian dago.\n1985ean zabaldu zen."}
{"id": "129296", "revid": "1340", "url": "https://eu.wikipedia.org/wiki?curid=129296", "title": "Jingdezhen Aireportua", "text": ""}
{"id": "129297", "revid": "4380", "url": "https://eu.wikipedia.org/wiki?curid=129297", "title": "Yanji Chaoyangchuan Aireportua", "text": ""}
{"id": "129300", "revid": "512", "url": "https://eu.wikipedia.org/wiki?curid=129300", "title": "Dandong aireportua", "text": "Dandong Aireportua (txineraz: \u4e39\u4e1c\u6d6a\u5934\u673a\u573a), (NAGE: DDG, NAZE: ZYDD), Txinako Herri Errepublikako Liaoning probintziako Dandong hirian dago."}
{"id": "129301", "revid": "4380", "url": "https://eu.wikipedia.org/wiki?curid=129301", "title": "Dandong Aireportua", "text": ""}
{"id": "129303", "revid": "512", "url": "https://eu.wikipedia.org/wiki?curid=129303", "title": "Jinzhou aireportua", "text": "Jinzhou Aireportua (txineraz: \u9526\u5dde\u5c0f\u9886\u5b50\u673a\u573a), (NAGE: JNZ, NAZE: ZYJZ), Txinako Herri Errepublikako Liaoning probintziako Jinzhou hirian dago."}
{"id": "129305", "revid": "90204", "url": "https://eu.wikipedia.org/wiki?curid=129305", "title": "Fionnula Flanagan", "text": "Fionnghuala Manon Flanagan (Dublin, Irlanda, 1941eko abenduaren 10a) antzerki, zinema eta telebistako aktorea da. Gure artean ziurrenik Some Mother's Son (1996) eta Alejandro Amenabar zuzendariaren The Others (\"Los Otros\") (2001) filmetan antzezteagatik ezaguna izango da."}
{"id": "129306", "revid": "4380", "url": "https://eu.wikipedia.org/wiki?curid=129306", "title": "Jinzhou Aireportua", "text": ""}
{"id": "129308", "revid": "1340", "url": "https://eu.wikipedia.org/wiki?curid=129308", "title": "N-I", "text": ""}
{"id": "129309", "revid": "512", "url": "https://eu.wikipedia.org/wiki?curid=129309", "title": "Yinchuan Helanshan aireportua", "text": "Yinchuan Helanshan Aireportua (txineraz: \u94f6\u5ddd\u8d3a\u5170\u5c71\u673a\u573a), (NAGE: , NAZE: ), Txinako Herri Errepublikako Ningxia probintziako Yinchuan hirian dago."}
{"id": "129310", "revid": "4380", "url": "https://eu.wikipedia.org/wiki?curid=129310", "title": "Yinchuan Helanshan Aireportua", "text": ""}
{"id": "129311", "revid": "119347", "url": "https://eu.wikipedia.org/wiki?curid=129311", "title": "Yinchuan Hedong aireportua", "text": "Yinchuan Hedong Aireportua (txineraz: \u94f6\u5ddd\u6cb3\u4e1c\u673a\u573a), (NAGE: INC, NAZE: ZLIC), Txinako Herri Errepublikako Ningxia probintziako Yinchuan hirian dago.\nHiriaren erdigunetik 25 kilometrora dago."}
{"id": "129312", "revid": "4380", "url": "https://eu.wikipedia.org/wiki?curid=129312", "title": "Yinchuan Hedong Aireportua", "text": ""}
{"id": "129314", "revid": "58701", "url": "https://eu.wikipedia.org/wiki?curid=129314", "title": "Machu Picchu", "text": "Machu Picchu (ketxuaz Machu Pikchu, \u00abtontor zahar\u00bb), jatorrizko izenaz segur aski Patallaqta (\u00abeskailera hiria\u00bb, ketxuaz), kolonaurreko gune arkeologiko inka da, 2.430 metrora kokatua. XV. mendean harriz eraikitako \"llaqta\" bat da, Andeetako herrixka inka zahar bat. \"Llaqta\" hori Machu Picchu eta Huayna Picchu mendiak lotzen dituen harrizko muinoan dago, Erdi Andeetako mendebalde aldean isurialdean, Peruko hegoaldean.\nKokapena.\nHurbilen dagoen hiri garrantzitsuena Cusco da, oraingo eskualdearen hiriburua eta Inken hiriburu zaharra, handik 130 kilometrora. Santutegi historikoak galzorian dauden espezie biologikoak babesten ditu eta inka kokaleku ugari, besteak beste, Machu Picchu.\nAurkikuntza.\nMachu Picchu, ofizialki, Hiram Bingham esploratzaile estatubatuarrak aurkitu zuen 1911n. Ezofizialki, Agust\u00edn Lizarraga, euskal jatorriko lurjabe perutarra 1902ko uztailaren 14an iritsi zen hiri zaharrera, eta hala idatzi zuen ikatzez Hiru Leihoen hormako harri batean. Lizarragaren asmoa ez zen monumentu harrigarriak aurkitzea, laborantzarako lur berriak topatzea baizik.\nHandik ia hamarkada batera, 1911ko uztailaren 24an, Binghamek Lizarragaren idazkuna topatu zuen eta ezabatzeko agindua eman zuen, kontserbazio arrazoiak argudiatuz. Argazki bat egin zion lehenago eta bidaia-egunkarian ere aipatu zuen inskripzioa. Baina publikoki ez zuen sekula horren berri eman eta, hala, aurkikuntzaren loria beretzat hartu zuen. Agust\u00edn Lizarraga Urubamba ibaiaren uraldietan itota hil zen, Machu Picchura itzultzeko ahaleginean.\nHistoria.\nXVI. mende erdiko dokumentuen arabera, Machu Picchu \"Pachacutec\" delakoaren (lehen enperadore inka, 1438-1470) atsedenerako egoitza bat izan zen. Dena den, bertako beste eraikin batzuek eta atari nagusiak ageriko elizkizunetarako daukan formak, santutegi gisa erabiliko zutela erakutsiko lukete. Bi erabilerak, jauregi eta santutegiarena, ez ziren bateragarriak izango. Aditu batzuek baztertu omen dute, ordea, erabilera militarra eta, horren ondorioz, \u201cgotorleku\u201d edo \u201czitadela\u201d hitzak baztertuak izan litezke.\nMachu Picchu, era berean, arkitektura eta ingeniaritza maisulantzat jotzen da. Haren paisaia eta arkitektura ezaugarriek eta haren inguruan argitaratutako literatura lan gehienek sortu duten misterio itzalak planetaren turismo-jomuga ezagunenetako bat bihurtu dute. Arkeologia gunera iristeko, Inka Bideetatik zein Hiram Bingham errepidea erabiliz (Machu Picchuren mendixkara igotzen dena \"Puente Ruinas\" geltokitik, arroilaren hondoan kokatuta) soil-soilik egin daiteke.\nHiria eraikitzea Pachac\u00fatec enperadore handiari eta estratega bikainari dagokio, bere agintaldian K.o. 1438tik K.o. 1471 arte leku horren diseinua planifikatu zuen hazkuntza demografikoaren eta lurren esplotazioaren arazoa konpontzeko. Arazo horrek Pachac\u00fatec behartu zuen hainbat esplorazio talde bidaltzera hurrengoen lekua baieztatzeko. Zibilizazioa Chankoaren kontrako guda irabazi ondoren, Pachac\u00fatec-en inperioa handitzen hasi zen eta bere goren unean Cuzco hiri handia sortu zuten.\nDenak adierazten du hiri horren sortzearen arrazoi nagusiak demografiaren handitzea eta enperadorean adimena izan zirela, Pachac\u00fatec buruzagi espiritual eta gidari bikaina izan baitzen. Hiriaren erabilpena Inka noblezia altuarentzat zorrozki pribatua zen, bere lokalizazio geografikoa ehuneko ehunean erabilia izan zen, estrategikoki diseinatua baitzegoen. Hor, hiru belaunaldi aldi berean babestu zituen eta aldi berean debekatua zegoen sarrera nobleak ez ziren guztiei. Sarrera bakarra zeukan eta hau erabilia izan zen hiriaren babes neurriak hobetzeko. Leku eder hori haran sakonen antean kokaturik zegoen: oihan itxi batek inguratzen zuenez, horregatik erraza zen defendatzen erasorik izanez gero, baina haaber erabili zen gizarte-maila apaleko jendea sar ez zedin. Han, babes maila handia egoteak hiria bakandu eta galtzea eragin zuen.\nHorrelako miragarri arkitektoniko handiak dituen bakarra Tahuantinsuyuren inperioa da, mundu osoan ezagutzen diren Machu Picchu eta Ollantaytambo barne. Pachac\u00fatecek leku zehatzak aukeratu zituen, nekazaritza ekoizpena eta mineralen ustiapena kontuan hartuz, zeren eta haran horiek bikainak dira ustiapen agronomorako eta lurrak aberastasun handia dauka landareak landatzeko zein mineralak ateratzeko. Lurraren emankortasun handia eta klima hoberena ez ziren izan Pachac\u00fatecek izan zituen arrazoi bakarrak bere inperioa ezagutu gabeko lur hauetara hedatzeko. Hiri honetako hondakinetan hainbat eraikin ikus daitezke eta denak batera hiriaren infraestruktura sortzen dute:harrobiak, nekazaritzarako zein abeltzaintzarako zelaiak, zentro urbanoak eta erlijiosoak eta komunikazio sare bat hainbat bidexkaz eta igarobidez osatua mendiak igaroz. Machu Picchuren lekua Inka Inperioko aristokrazia altua kokatzeko eraikia izan zen eta horregatik hiri honek Inperioaren arkitektura preziatuena batzen zuen. Kokapenaren beste arrazoietako bat Machu Picchuren leku geografikoa izan zen, oso garrantzitsua baitzen zibilizazioaren erlijiorako, zeren eta mendilerro sistema horrek esanahi espiritual handia zeukan bertan egiten baitziren sakratu bezala kontsideratzen ziren izarren konstelazioei eta eguzkiari buruzko ikasketak, astro horiek jainko-jainkosatzat hartzen ziren.\nHiria oso-osorik harriz eraikita dago eta altura handi batean kokatuta, zehazki 2400 metrora itsasotik hasita. Zalantzarik gabe, erretiratze espiritualerako, atsedena hartzeko eta meditazioa praktikatzeko leku paregabea izan zen, baita maila handiko gizarte inka bateko aisialdiko lekua eta santutegia ere; baina, aldi berean, hiri baten azpiegtura harrigarri guztiak betetzen zituen. Horregatik, Vilcanota mendikateko hegalean hiriaren hornikuntzarako erdigunea bilakatu zen Machu Picchuko hiritar guztientzat, non oraindik aurki daitezkeen nekazaritzarako eta abeltzaintzarako erabili ziren hainbat eta hainbat ordoki. Machu Picchu marka belikoko hiri gotorlekua izatearen ideia baztertu egin zen arren, kontuan hartu da, beste alde batetik, Machu Picchuk hainbat eraikin diseinatu eduki zituela, inkek izandako liskar lurraldekoiei aurre egiteko eta defenditzeko gai izateko. Hobetuezineko diseinu arkitektoniko hori bere kokaleku apartarengatik eta hiriaren azken egonlekuarengatik eraiki ahal izan zen, haran sakonek eta oihan trinkoak ematen zion kamuflaje paregabeaz baliatuz. Historiak esaten du Huayna Pichu izan zela Machu Picchuren zainketa puntu nagusia. Horrek zelatari jarduten zuen eraso lurraldekoien, ondoko zibilizazioen eta konkistatzaile espainolen mehatxuen berri jakiteko. Modu horretan, hiria prestatuta egon zitekeen etsai baten erasoa jasateko, etsaia gai bazen hiriaren leku zehatza jakiteko, hala nola bertara joateko bidea aurkitzeko. Horri esker, santutegiak bere helburua lortu izan zuen denbora-pasa eta olgeta zentro bat gisan, zein inken zibilizazioko nobleen etxe gisan.\nInkak, Eguzkiaren seme-alabak, inperio handi bat sortzeko gauza izan ziren, ia Andeak bere osoan hartu zituena, Kolonbiatik Txileraino. Zaila da sinisten Francisco Pizarro konkistatzaile espainiarrak nola menperatu zituen 1532an 180 soldadurekin. Buruzagi inkak elkarren kontra borrokan zebiltzan, eta horri izugarrizko etekina atera zion Pizarrok. Huascar-en jarraitzaileak eta Atahualpa-renak borrokan ari ziren gerra zibila balitz bezala, eta une horretantxe iritsi zen Pizarro. Huayna C\u00e1pac-en semeak ziren Huascar eta Atahualpa, eta bi anaiak nor baino nor ari ziren borrokan aitak boterea uzten zuenerako. \"Banandu eta irabazi\" erromatarren leloa ezarriz, garaile atera zen espainiarra. Oso epe laburrean lortu zuen inken inperio guztia.\nEspainiarrek hiru mende egin zituzten Perun: goiak eta beheak arakatu zituzten, baina ez zuten Machu Picchu aurkitu. Gertu ibili ziren, Urubamba ibaiaren haranean baina, haranetik ehunka metro batzuk gorago, hantxe, erpin ez oso altuan, inken zeremonia-gunerik garrantzizkoenetakoa zegoenik ez zuten sumatu ere egin. Denbora luzean segitu zuten inkek han beren erritu sakratuekin, nahiz eta espainiarren menpe bizi.\nGizateriaren ondare.\nMachu Picchu Unescoren Gizateriaren ondare zerrendan dago 1983tik, \"Machu Picchu Santutegi Historiko\" izeneko gune ekologiko eta kulturalaren barnean. 2007ko uztailaren 7an Munduko Zazpi Mirari Berrietako bat izendatu zuten, Lisboan (Portugalen) antolatutako ekitaldi batean, mundu osoko ehun milioi hautesleren bitartez."}
{"id": "129318", "revid": "119347", "url": "https://eu.wikipedia.org/wiki?curid=129318", "title": "Golmud aireportua", "text": "Golmud Aireportua (txineraz: \u683c\u5c14\u6728\u673a\u573a), (NAGE: GOQ, NAZE: ZLGM), Txinako Herri Errepublikako Qinghai probintziako Fuyang hirian dago."}
{"id": "129319", "revid": "4380", "url": "https://eu.wikipedia.org/wiki?curid=129319", "title": "Golmud Aireportua", "text": ""}
{"id": "129320", "revid": "115636", "url": "https://eu.wikipedia.org/wiki?curid=129320", "title": "Xining Caojiabu aireportua", "text": "Xining Caojiabu Aireportua (txineraz: \u897f\u5b81\u66f9\u5bb6\u5821\u673a\u573a), (NAGE: XNN, NAZE: ZLXN), Txinako Herri Errepublikako Qinghai probintziako Xining hirian dago.\nHiriaren erdigunetik 29 kilometro ekialdera dago eta 1999ko maiatzaren 25ean zabaldu zuten."}
{"id": "129321", "revid": "4380", "url": "https://eu.wikipedia.org/wiki?curid=129321", "title": "Xining Caojiabu Aireportua", "text": ""}
{"id": "129322", "revid": "336", "url": "https://eu.wikipedia.org/wiki?curid=129322", "title": "Hipofisi", "text": "Hipofisia entzefaloaren azpian dagoen guruin endokrinoa da. Oso organo txikia da, ilar baten tamainakoa, eta hipotalamoari lotua dago txorten labur baten bitartez. Gramo erdiko pisua du eta aulki turkiarra izeneko hezur-egitura batean kokatzen da, buru-hezurraren beheko aldean. Guruin pituitario izena ere hartzen du.\nHipofisiak isurtzen ditu, besteak beste, gorputzeko organo guztien hazkuntzan eragina duten hormonak, emeen bularrei esnea jariarazten diena, odolaren presioa eraentzen duena, giharren uzkurtzea eta giltzurrunaren eginkizuna eragiten duena. Hortaz, hipofisiak bere zeregina behar bezala ez betetzeak kalte handiak sor ditzake.\nAnatomia.\nHiru zatik osatzen dute hipofisia: aurreko gingila edo adenohipofisia, erdiko hipofisia eta atzeko gingila edo neurohipofisia.\nAdenohipofisia eta neurohipofisia bi guruin desberdintzat jo daitezke, bakoitzak bere hormonak jariatzen baititu. Biak ala biak hipotalamoaren kontrolpean daude: entzefaloaren zati hori nerbio-loturen bidez lotzen da neurohipofisiarekin, eta odol-sistemaren bitartez adenohipofisiarekin, jariaketa endokrino asko kontrolatuz. Hipofisia eta hipotalamoaren arteko lotura ez da soilik anatomikoa, baita funtzionala ere: zilegi da beraz \"sistema hipofisiario-hipotalamikoaz\" hitz egitea.\nJariaturiko hormonak.\nHipofisiak beste guruin batzuen jarduera kontrolatzen du; hipofisiak ekoizten dituen zenbait hormonek beste hormona eta batzuk jariarazten dituzte.\nAdenohipofisia.\nHipofisiaren zati honek hormona ugari jariatzen ditu, honako hauek izanik garrantzitsuenak:\nGainontzeko hormonak \"tropikoak\" dira, hots, beste guruin batzuetan dute eragina, guruin horien jariaketa erregulatuz:\nNeurohipofisia.\nHipofisiaren zati honek ez ditu hormonak ekoizten; ez da, beraz, benetako guruin jariatzailea, hipotalamoak jariatzen dituen hormonen biltzailea baizik. Izan ere, hipotalamoko nerbio-ehunetan bi hormona ekoizten dira, neurohipofisira nerbio-zuntzen bitartez iristen direnak, bertan pilatuz. Hipotalamoak jariatutako hormonak bi hauek dira:\nOxitozinaren jariaketak oso ongi azaltzen du hipotalamoaren eginkizuna hormonen sortze-prozesuan: titiburuaren inguruan dauden ukimen-hartzaileak kitzikatzean, nerbio-bulkadak bidaltzen dituzte hipotalamoko dagozkien zentroetara eta bertan ekoizten da oxitozina, honek esnearen jariaketa eragin dezan."}
{"id": "129323", "revid": "219", "url": "https://eu.wikipedia.org/wiki?curid=129323", "title": "Coiros", "text": ""}
{"id": "129324", "revid": "512", "url": "https://eu.wikipedia.org/wiki?curid=129324", "title": "Ankang aireportua", "text": "Ankang Aireportua (txineraz: \u5b89\u5eb7\u4e94\u91cc\u92ea\u6a5f\u5834), (NAGE: AKA, NAZE: ZLAK), Txinako Herri Errepublikako Shaanxi probintziako Ankang hirian dago."}
{"id": "129325", "revid": "4380", "url": "https://eu.wikipedia.org/wiki?curid=129325", "title": "Ankang Aireportua", "text": ""}
{"id": "129326", "revid": "219", "url": "https://eu.wikipedia.org/wiki?curid=129326", "title": "Oza dos Rios", "text": ""}
{"id": "129327", "revid": "512", "url": "https://eu.wikipedia.org/wiki?curid=129327", "title": "Hanzhong aireportua", "text": "Hanzhong Aireportua (txineraz: \u6c49\u4e2d\u897f\u5173\u673a\u573a), (NAGE: HGZ, NAZE: ZLHZ), Txinako Herri Errepublikako Shaanxi probintziako Hanzhong hirian dago."}
{"id": "129328", "revid": "4380", "url": "https://eu.wikipedia.org/wiki?curid=129328", "title": "Hanzhong Aireportua", "text": ""}
{"id": "129329", "revid": "646", "url": "https://eu.wikipedia.org/wiki?curid=129329", "title": "Guruin pituitario", "text": ""}
{"id": "129330", "revid": "512", "url": "https://eu.wikipedia.org/wiki?curid=129330", "title": "Yan'an aireportua", "text": "Yan'an Aireportua (txineraz: \u5ef6\u5b89\u4e8c\u5341\u91cc\u5821\u673a\u573a), (NAGE: ENY, NAZE: ZLYA), Txinako Herri Errepublikako Shaanxi probintziako Yan'an hirian dago."}
{"id": "129331", "revid": "4380", "url": "https://eu.wikipedia.org/wiki?curid=129331", "title": "Yan'an Aireportua", "text": ""}
{"id": "129332", "revid": "512", "url": "https://eu.wikipedia.org/wiki?curid=129332", "title": "Yulin aireportua", "text": "Yulin Aireportua (txineraz: \u6986\u6797\u897f\u6c99\u673a\u573a), (NAGE: UYN, NAZE: ZLYL), Txinako Herri Errepublikako Shaanxi probintziako Yulin hirian dago."}
{"id": "129333", "revid": "4380", "url": "https://eu.wikipedia.org/wiki?curid=129333", "title": "Yulin Aireportua", "text": ""}
{"id": "129335", "revid": "512", "url": "https://eu.wikipedia.org/wiki?curid=129335", "title": "Dongying aireportua", "text": "Dongying Aireportua (txineraz: \u4e1c\u8425\u673a\u573a), (NAGE: DOY, NAZE: ZSDY), Txinako Herri Errepublikako Shandong probintziako Dongying hirian dago."}
{"id": "129336", "revid": "4380", "url": "https://eu.wikipedia.org/wiki?curid=129336", "title": "Dongying Aireportua", "text": ""}
{"id": "129337", "revid": "512", "url": "https://eu.wikipedia.org/wiki?curid=129337", "title": "Jining aireportua", "text": "Jining Aireportua (txineraz: \u6d4e\u5b81\u673a\u573a), (NAGE: JNG, NAZE: ZLJN), Txinako Herri Errepublikako Shandong probintziako Jining hirian dago."}
{"id": "129338", "revid": "4380", "url": "https://eu.wikipedia.org/wiki?curid=129338", "title": "Jining Aireportua", "text": ""}
{"id": "129339", "revid": "512", "url": "https://eu.wikipedia.org/wiki?curid=129339", "title": "Linyi aireportua", "text": "Linyi Aireportua (txineraz: \u4e34\u6c82\u673a\u573a), (NAGE: LYI, NAZE: ZSLY), Txinako Herri Errepublikako Shandong probintziako Linyi hirian dago."}
{"id": "129340", "revid": "4380", "url": "https://eu.wikipedia.org/wiki?curid=129340", "title": "Linyi Aireportua", "text": ""}
{"id": "129341", "revid": "512", "url": "https://eu.wikipedia.org/wiki?curid=129341", "title": "Weifang aireportua", "text": "Weifang Aireportua (txineraz: \u961c\u9633\u673a\u573a), (NAGE: WEF, NAZE: ZSWF), Txinako Herri Errepublikako Shandong probintziako Weifang hirian dago."}
{"id": "129342", "revid": "4380", "url": "https://eu.wikipedia.org/wiki?curid=129342", "title": "Weifang Aireportua", "text": ""}
{"id": "129343", "revid": "512", "url": "https://eu.wikipedia.org/wiki?curid=129343", "title": "Weihai aireportua", "text": "Weihai Aireportua (txineraz: \u5a01\u6d77\u5927\u6c34\u6cca\u673a\u573a), (NAGE: WEH, NAZE: ZSWH), Txinako Herri Errepublikako Shandong probintziako Weihai hirian dago."}
{"id": "129344", "revid": "4380", "url": "https://eu.wikipedia.org/wiki?curid=129344", "title": "Weihai Aireportua", "text": ""}
{"id": "129345", "revid": "512", "url": "https://eu.wikipedia.org/wiki?curid=129345", "title": "Yantai Laishan nazioarteko aireportua", "text": "Yantai Laishan Aireportua (txineraz: \u70df\u53f0\u83b1\u5c71\u56fd\u9645\u673a), (NAGE: YNT, NAZE: ZSYT), Txinako Herri Errepublikako Shandong probintziako Yantai hirian dago.\nHiriaren erdigunetik 19 kilometrora dago eta 1984ko urrian zabaldu zen."}
{"id": "129346", "revid": "4380", "url": "https://eu.wikipedia.org/wiki?curid=129346", "title": "Yantai Laishan Nazioarteko Aireportua", "text": ""}
{"id": "129347", "revid": "512", "url": "https://eu.wikipedia.org/wiki?curid=129347", "title": "Changzhi aireportua", "text": "Changzhi Aireportua (txineraz: \u957f\u6cbb\u738b\u6751\u673a\u573a), (NAGE: CIH, NAZE: ZBCZ), Txinako Herri Errepublikako Shanxi probintziako Changzhi hirian dago."}
{"id": "129348", "revid": "4380", "url": "https://eu.wikipedia.org/wiki?curid=129348", "title": "Changzhi Aireportua", "text": ""}
{"id": "129349", "revid": "512", "url": "https://eu.wikipedia.org/wiki?curid=129349", "title": "Datong aireportua", "text": "Datong Aireportua (txineraz: \u961c\u9633\u673a\u573a), (NAGE: DAT, NAZE: ZBDT), Txinako Herri Errepublikako Shanxi probintziako Datong hirian dago."}
{"id": "129350", "revid": "4380", "url": "https://eu.wikipedia.org/wiki?curid=129350", "title": "Datong Aireportua", "text": ""}
{"id": "129351", "revid": "119347", "url": "https://eu.wikipedia.org/wiki?curid=129351", "title": "Taiyuan Wusu aireportua", "text": "Taiyuan Wusu Aireportua (txineraz: \u592a\u539f\u6b66\u5bbf\u673a\u573a), (NAGE: TYN, NAZE: ZBYN), Txinako Herri Errepublikako Shanxi probintziako Taiyuan hirian dago."}
{"id": "129352", "revid": "4380", "url": "https://eu.wikipedia.org/wiki?curid=129352", "title": "Taiyuan Wusu Aireportua", "text": ""}
{"id": "129353", "revid": "512", "url": "https://eu.wikipedia.org/wiki?curid=129353", "title": "Yuncheng aireportua", "text": "Yuncheng Aireportua (txineraz: \u961c\u9633\u673a\u573a), (NAGE: YCU, NAZE: ZBYC), Txinako Herri Errepublikako Shanxi probintziako Yuncheng hirian dago."}
{"id": "129355", "revid": "4380", "url": "https://eu.wikipedia.org/wiki?curid=129355", "title": "Yuncheng Aireportua", "text": ""}
{"id": "129356", "revid": "119347", "url": "https://eu.wikipedia.org/wiki?curid=129356", "title": "Dachuan aireportua", "text": "Dachuan Aireportua (txineraz: \u8fbe\u5dde\u6cb3\u5e02\u673a\u573a), (NAGE: DAX, NAZE: ZUDX), Txinako Herri Errepublikako Sichuan probintziako Dazhou hirian dago."}
{"id": "129357", "revid": "4380", "url": "https://eu.wikipedia.org/wiki?curid=129357", "title": "Dachuan Aireportua", "text": ""}
{"id": "129358", "revid": "512", "url": "https://eu.wikipedia.org/wiki?curid=129358", "title": "Guangyuan aireportua", "text": "Guangyuan Aireportua (txineraz: \u5e7f\u5143\u76d8\u9f99\u673a\u573a), (NAGE: GYS, NAZE: ZUGU), Txinako Herri Errepublikako Sichuan probintziako Guangyuan hirian dago."}
{"id": "129359", "revid": "4380", "url": "https://eu.wikipedia.org/wiki?curid=129359", "title": "Guangyuan Aireportua", "text": ""}
{"id": "129360", "revid": "119347", "url": "https://eu.wikipedia.org/wiki?curid=129360", "title": "Jiuzhaigou Huanglong aireportua", "text": "Jiuzhaigou Huanglong Aireportua (txineraz: \u4e5d\u5be8\u9ec3\u9f8d\u6a5f\u5834), (NAGE: JZH, NAZE: ZUJZ), Txinako Herri Errepublikako Sichuan probintziako Songpan hirian dago.\nLehen hegaldia 2003ko irailaren 28an egin zen."}
{"id": "129361", "revid": "4380", "url": "https://eu.wikipedia.org/wiki?curid=129361", "title": "Jiuzhaigou Huanglong Aireportua", "text": ""}
{"id": "129362", "revid": "512", "url": "https://eu.wikipedia.org/wiki?curid=129362", "title": "Luzhou aireportua", "text": "Luzhou Aireportua (txineraz: \u961c\u9633\u673a\u573a), (NAGE: LZO, NAZE: ZULZ), Txinako Herri Errepublikako Sichuan probintziako Luzhou hirian dago."}
{"id": "129363", "revid": "4380", "url": "https://eu.wikipedia.org/wiki?curid=129363", "title": "Luzhou Aireportua", "text": ""}
{"id": "129364", "revid": "880", "url": "https://eu.wikipedia.org/wiki?curid=129364", "title": "Gaztelaniazko idazle galiziarrak", "text": ""}
{"id": "129365", "revid": "512", "url": "https://eu.wikipedia.org/wiki?curid=129365", "title": "Mianyang Nanjiao aireportua", "text": "Mianyang Nanjiao Aireportua (txineraz: \u7ef5\u9633\u5357\u90ca\u673a\u573a), (NAGE: MIG, NAZE: ZUMY), Txinako Herri Errepublikako Anhui probintziako Mianyang hirian dago.\nHiriaren erdigunetik hamar kilometrora dago."}
{"id": "129366", "revid": "4380", "url": "https://eu.wikipedia.org/wiki?curid=129366", "title": "Mianyang Airport", "text": ""}
{"id": "129367", "revid": "512", "url": "https://eu.wikipedia.org/wiki?curid=129367", "title": "Nanchong aireportua", "text": "Nanchong Aireportua (txineraz: \u5357\u5145\u673a\u573a), (NAGE: NAO, NAZE: ZUNC), Txinako Herri Errepublikako Sichuan probintziako Nanchong hirian dago.\n2004ko maiatzaren 15ean zabaldu zen."}
{"id": "129368", "revid": "4380", "url": "https://eu.wikipedia.org/wiki?curid=129368", "title": "Nanchong Aireportua", "text": ""}
{"id": "129369", "revid": "512", "url": "https://eu.wikipedia.org/wiki?curid=129369", "title": "Panzhihua Baoanying aireportua", "text": "Panzhihua Baoanying Aireportua (txinera: \u6500\u679d\u82b1\u4fdd\u5b89\u8425\u673a\u573a), (NAGE: PZI, NAZE: ZUZH), Txinako Herri Errepublikako Sichuan probintziako Panzhihua hirian dago.\n2003ko abenduaren 16an zabaldu zen."}
{"id": "129370", "revid": "6327", "url": "https://eu.wikipedia.org/wiki?curid=129370", "title": "Panzhihua Aireportua", "text": ""}
{"id": "129371", "revid": "512", "url": "https://eu.wikipedia.org/wiki?curid=129371", "title": "Xichang Qingshan aireportua", "text": "Xichang Qingshan Aireportua (txineraz: \u897f\u660c\u9752\u5c71\u673a\u573a), (NAGE: XIC, NAZE: ZUXC), Txinako Herri Errepublikako Sichuan probintziako Xichang hirian dago."}
{"id": "129372", "revid": "4380", "url": "https://eu.wikipedia.org/wiki?curid=129372", "title": "Xichang Qingshan Aireportua", "text": ""}
{"id": "129373", "revid": "512", "url": "https://eu.wikipedia.org/wiki?curid=129373", "title": "Yibin aireportua", "text": "Yibin Aireportua (txineraz: \u5b9c\u5bbe\u83dc\u575d\u673a\u573a), (NAGE: YBP, NAZE: ZUYB), Txinako Herri Errepublikako Sichuan probintziako Yibin hirian dago."}
{"id": "129374", "revid": "4380", "url": "https://eu.wikipedia.org/wiki?curid=129374", "title": "Yibin Aireportua", "text": ""}
{"id": "129375", "revid": "512", "url": "https://eu.wikipedia.org/wiki?curid=129375", "title": "Lhasa Gonggar aireportua", "text": "Lhasa Gonggar Aireportua (txineraz: \u62c9\u8428\u8d21\u560e\u673a\u573a), (NAGE: LXA, NAZE: ZULS), Txinako Herri Errepublikako Tibeteko eskualde autonomoko Lhasa hirian dago.\nHiriaren erdigunetik 45 kilometro hegoaldera dago."}
{"id": "129376", "revid": "4380", "url": "https://eu.wikipedia.org/wiki?curid=129376", "title": "Lhasa Gonggar Aireportua", "text": ""}
{"id": "129377", "revid": "512", "url": "https://eu.wikipedia.org/wiki?curid=129377", "title": "Qamdo Bangda aireportua", "text": "Qamdo Bangda Aireportua (txineraz: \u660c\u90fd\u90a6\u8fbe\u673a\u573a), (NAGE: BPX, NAZE: ZUBD), Txinako Herri Errepublikako Tibeteko eskualde autonomoko Qamdo prefekturan dago."}
{"id": "129378", "revid": "4380", "url": "https://eu.wikipedia.org/wiki?curid=129378", "title": "Qamdo Bangda Aireportua", "text": ""}
{"id": "129379", "revid": "512", "url": "https://eu.wikipedia.org/wiki?curid=129379", "title": "Nyingchi Aireportua", "text": "Nyingchi Aireportua (txineraz: \u6797\u829d\u7c73\u6797\u673a\u573a), (NAGE: LZY, NAZE: ZUNZ), Txinako Herri Errepublikako Tibeteko eskualde autonomoko Nyingchi prefekturan dago."}
{"id": "129380", "revid": "119347", "url": "https://eu.wikipedia.org/wiki?curid=129380", "title": "Baoshan Aireportua", "text": "Baoshan Aireportua (txineraz: \u4fdd\u5c71\u6a5f\u5834), (NAGE: BSD, NAZE: ZPBS), Txinako Herri Errepublikako Yunnan probintziako Baoshan hirian dago."}
{"id": "129381", "revid": "512", "url": "https://eu.wikipedia.org/wiki?curid=129381", "title": "Lincang aireportua", "text": "Lincang Aireportua (txineraz: \u4e34\u6ca7\u673a\u573a), (NAGE: LNJ, NAZE: ZPLC), Txinako Herri Errepublikako Yunnan probintziako Lincang hirian dago.\nAireportua 2001eko martxoaren 25ean jarri zen martxan eta hiriaren erdigunetik 22,5 kilometrora dago."}
{"id": "129382", "revid": "4380", "url": "https://eu.wikipedia.org/wiki?curid=129382", "title": "Lincang Aireportua", "text": ""}
{"id": "129383", "revid": "512", "url": "https://eu.wikipedia.org/wiki?curid=129383", "title": "Diqing Xianggelila aireportua", "text": "Diqing Xianggelila Aireportua (txineraz: \u8fea\u5e86\u5dde\u98de\u673a\u573a), (NAGE: DIG, NAZE: ZPDQ), Txinako Herri Errepublikako Yunnan probintziako Diqing Tibetar Prefektura autonomoan dago."}
{"id": "129384", "revid": "4380", "url": "https://eu.wikipedia.org/wiki?curid=129384", "title": "Diqing Aireportua", "text": ""}
{"id": "129385", "revid": "119347", "url": "https://eu.wikipedia.org/wiki?curid=129385", "title": "Lijiang aireportua", "text": "Lijiang Aireportua (txineraz: \u4e3d\u6c5f\u5e02\u98de\u673a\u573a), (NAGE: LJG, NAZE: ZPLJ), Txinako Herri Errepublikako Yunnan probintziako Lijiang hirian dago.\n1995ean zabaldu zen eta hiriaren erdigunetik 25 kilometro ekialdera dago."}
{"id": "129386", "revid": "4380", "url": "https://eu.wikipedia.org/wiki?curid=129386", "title": "Lijiang Aireportua", "text": ""}
{"id": "129387", "revid": "512", "url": "https://eu.wikipedia.org/wiki?curid=129387", "title": "Dehong Mangshi aireportua", "text": "Dehong Mangshi aireportua (txineraz: \u5fb7\u5b8f\u8292\u5e02\u673a\u573a), (NAGE: LUM, NAZE: ZPLX), Txinako Herri Errepublikako Yunnan probintziako Dehong Dai eta Jingpo Prefektura autonomoan dago."}
{"id": "129388", "revid": "6327", "url": "https://eu.wikipedia.org/wiki?curid=129388", "title": "Luxi Mangshi Aireportua", "text": ""}
{"id": "129389", "revid": "512", "url": "https://eu.wikipedia.org/wiki?curid=129389", "title": "Simao Aireportua", "text": "Simao Aireportua (txineraz: \u601d\u8305\u673a\u573a), (NAGE: SYM, NAZE: ZPSM), Txinako Herri Errepublikako Yunnan probintziako Pu'er hirian dago."}
{"id": "129390", "revid": "512", "url": "https://eu.wikipedia.org/wiki?curid=129390", "title": "Wenshan aireportua", "text": "Wenshan Aireportua (txineraz: \u6587\u5c71\u673a\u573a), (NAGE: WNH, NAZE: *), Txinako Herri Errepublikako Yunnan probintziako Wenshan hirian dago."}
{"id": "129391", "revid": "4380", "url": "https://eu.wikipedia.org/wiki?curid=129391", "title": "Wenshan Aireportua", "text": ""}
{"id": "129392", "revid": "512", "url": "https://eu.wikipedia.org/wiki?curid=129392", "title": "Xishuangbanna Gasa Aireportua", "text": "Xishuangbanna Gasa Aireportua (txineraz: \u897f\u53cc\u7248\u7eb3\u560e\u6d12\u673a\u573a), (NAGE: JHG, NAZE: ZPJH), Txinako Herri Errepublikako Yunnan probintziako Xishuangbanna hirian dago."}
{"id": "129393", "revid": "512", "url": "https://eu.wikipedia.org/wiki?curid=129393", "title": "Zhaotong aireportua", "text": "Zhaotong Aireportua (txineraz: \u662d\u901a\u673a\u573a), (NAGE: ZAT, NAZE: ZPZT), Txinako Herri Errepublikako Yunnan probintziako Zhaotong hirian dago."}
{"id": "129394", "revid": "4380", "url": "https://eu.wikipedia.org/wiki?curid=129394", "title": "Zhaotong Aireportua", "text": ""}
{"id": "129395", "revid": "512", "url": "https://eu.wikipedia.org/wiki?curid=129395", "title": "Taizhou Luqiao aireportua", "text": "Taizhou Luqiao aireportua (antzina \"Huangyan Luqiao\" ere deitua) (txineraz: \u9ec4\u5ca9\u8def\u6865\u673a\u573a), (NAGE: HYN, NAZE: ZSLQ), Txinako Herri Errepublikako Zhejiang probintziako Taizhou hirian dago."}
{"id": "129396", "revid": "6327", "url": "https://eu.wikipedia.org/wiki?curid=129396", "title": "Huangyan Luqiao Aireportua", "text": ""}
{"id": "129397", "revid": "512", "url": "https://eu.wikipedia.org/wiki?curid=129397", "title": "Quzhou aireportua", "text": "Quzhou Aireportua (txineraz: \u8862\u5dde\u673a\u573a), (NAGE: JUZ, NAZE: ZSJU), Txinako Herri Errepublikako Zhejiang probintziako Quzhou hirian dago."}
{"id": "129398", "revid": "4380", "url": "https://eu.wikipedia.org/wiki?curid=129398", "title": "Quzhou Aireportua", "text": ""}
{"id": "129399", "revid": "512", "url": "https://eu.wikipedia.org/wiki?curid=129399", "title": "Wenzhou Yongqiang aireportua", "text": "Wenzhou Yongqiang Aireportua (txineraz: \u6e29\u5dde\u6c38\u5f3a\u673a\u573a), (NAGE: WNZ, NAZE: ZSWZ), Txinako Herri Errepublikako Zhejiang probintziako Wenzhou hirian dago.\n1990eko uztailaren 12an zabaldu zen."}
{"id": "129400", "revid": "4380", "url": "https://eu.wikipedia.org/wiki?curid=129400", "title": "Wenzhou Nazioarteko Aireportua", "text": ""}
{"id": "129402", "revid": "512", "url": "https://eu.wikipedia.org/wiki?curid=129402", "title": "Yiwu aireportua", "text": "Yiwu Aireportua (txineraz: \u7fa9\u70cf\u6a5f\u5834), (NAGE: YIW, NAZE: ZSAM), Txinako Herri Errepublikako Zhejiang probintziako Jinhua hirian dago.\nJinhua hiriaren erdigunetik 51 kilometrora dago."}
{"id": "129403", "revid": "4380", "url": "https://eu.wikipedia.org/wiki?curid=129403", "title": "Yiwu Aireportua", "text": ""}
{"id": "129404", "revid": "512", "url": "https://eu.wikipedia.org/wiki?curid=129404", "title": "Zhoushan aireportua", "text": "Zhoushan Aireportua (txineraz: \u821f\u5c71\u6731\u5bb6\u5c16\u673a\u573a), (NAGE: HSN, NAZE: ZSZS), Txinako Herri Errepublikako Zhejiang probintziako Zhoushan hirian dago."}
{"id": "129405", "revid": "4380", "url": "https://eu.wikipedia.org/wiki?curid=129405", "title": "Zhoushan Aireportua", "text": ""}
{"id": "129407", "revid": "119347", "url": "https://eu.wikipedia.org/wiki?curid=129407", "title": "Ranua", "text": "Ranua Finlandiako iparraldeko udalerri bat da, Lappi eskualdean kokatua, Rovaniemi hiriburuaren hegoaldean eta Ipar Ostrobotniaren mugan. 3.694,83 km\u00b2-ko azalera duen udalerria honek, ia 4.500 biztanle dauzka, eta Rovaniemi bizilagunarekin batera sortu duen eskaintza turistikoari esker, Lappi eskualdeko irabazi gehien dituen bigarren udalerria da. Gainera, Helsinkiko Korkeasaari ondoren, Finlandiako zoo handiena da Ranuakoa, Ranuan El\u00e4inpuisto. Bertan, animalia artiko guztiak daude, bai hegaztiak, baita ugaztunak ere, eta herrialdeko hartz zuri bakarrak zooan aurki daitezke: Manasse ar nagusia eta Rostockeko Venus eta Valeska biki alemaniarrak. Urtero, guztira, milaka bisitari izaten ditu.\nLappi eskualdearen hegoaldean dago, Ipar Ostrobotniaren mugan eta Rovaniemi hiriburuaren eta Zirkulu Polar Artiko paralelotik 80 bat km hegoaldera. Rovaniemiz gain, beste bizilagunak Tervola eta Simo mendebaldean, Posio ekialdean eta hegoaldeko Ii eta Pudasj\u00e4rvi udalerri ipar ostrobotniarrak dira.\nAzken urteotan, Ranua eta Tervola artean dagoen Runkaus Natura Erreserba Hertsiaren inguruan uranio erreserba urriak aurkitu dira. Sektore honetan gailurrean dauden enpresak, bertan uranio erauzketak egiten hasteko prestatzen hasiak dira. Izan ere, uranioa baliagai oso mugatua eta kutsakorra da, eta lappitarrek Uraaniton izeneko elkarte bat sortu dute hau erauztearen aurka. Nahiz eta aurka dauden ranuatarrek, udalbatzan bost eserleku lortu dituen Parempi Ranua taldea sortu duten, eta Zentroko Alderdiko ordezkari batzuk ere uranioa bilatzearen aurka bozkatu zuten, ez ziren nahikoak izan baliagai honen bilaketa ekiditeko .\nGeografia.\nUdalerria Finlandiako Lappi eskualdearen hegoaldean dago. Ipar Ostrobotniarekin muga egiten du eta Rovaniemiren erdigunetik eta Zirkulu Polar Artiko paralelotik 80 bat km hegoaldera dago. Eskualdeko hiriburuaz gain, beste bizilagunak Tervola eta Simo mendebaldean, Posio ekialdean eta hegoaldeko Ii eta Pudasj\u00e4rvi udalerri ipar ostrobotniarrak dira. Ranuak 3.694,83 km\u00b2-ko azalera dauka, alegia, Iparraldea baino handiagoa da, eta Rovaniemirekin batera izen bera duen azpieskualdea osatzen du. Udalerriko klima nagusia, klima subartikoa da, eta taiga edo baso borealak udalerriko bazter guztiak betetzen ditu; honenbestez, bertan hazten diren zuhaizti ohikoenak, haltzadiak, izeidiak, makaldiak, pinudiak, sahastiak eta urkidiak dira. Elurrak ere udalerriko lurra estaltzen du azaro hasieratik maiatzera arte eta azkenik, aipatzekoak dira landare-espezie desberdinak aurki daitezkeen inguru zingiratsu eta paduratsuak, herrialde osoko ospetsuenak.\nLehen aipatu bezala, Zirkulu Polar Artikoaren, 66\u00ba 33' 38\" paraleloaren, hegoaldean dago udalerria; zehazki 80 bat km hegoaldera. Horrenbestez, Lappiko gauerdiko eguzki eta gau polar fenomeno atmosferikoak ez dira ematen, baina Finlandia ospetsu egin duten gau zuriak urtero izaten dira; hau da, eguzkiaren argitasuna Ranuako zeruaren jabe izaten da ekain-uztail bitartean. Lehen esan bezala, udalerriko klima nagusia subartikoa da eta, ondorioz, tenperatura leunak izaten dira udan, baina neguak hotzak eta luzeak izan ohi dira. Lappi iparraldean ez bezala, Ozeano Artikora iristen diren ur-korronte beroek ez dituzte neguak leuntzen, eta herrialdeko negu latzenak inguru honetakoak izan ohi dira. Samiek antzinean, eta gaur egun oraindik egiten dituzten egutegietan, Lappiko klima ulertzeko lagungarri diren zortzi urtaro bereizten zituzten: \"udaberri-negua, udaberria, aitzinuda, uda, aitzinudazkena, udazkena, aitzinegua\" eta \"negu iluna\". Bestalde, iparrargiak inguru honetan oso ohikoak ez diren arren, urrian eta martxoan noizbehinka ikus daitezke .\nUdalerria guztiz laua da, 300 metroak igarotzen dituen lekurik ez dagoelako; gailur garaiena 277 metroko Palovaara muinoaren gailurra da. Ur-azalera berriz, %6,5ekoa baino ez da. Herrialdeko udalerrietan ematen den batezbestekoaren azpitik; guztira, 241,09 km\u00b2. Dena den, hainbat aintzira eta ibai daude udalerrian; hala nola, aipatzekoak dira Juottaan tekoj\u00e4rvi, N\u00e4sk\u00e4j\u00e4rvi, udalerriaren izen bera daraman Ranuanj\u00e4rvi eta Simoj\u00e4rvi eta Soppana izeneko babestutako natura-eremu ospetsua osatzen duen Simoj\u00e4rvi aintzirak, eta Kivijoki, udalerria iparraldetik hegoaldera zeharkatzen duen Simojoki, Siuruanjoki eta Tainijoki ibaiak. Bertako ur-korronte indartsu, emaritsu eta harroetan dauden izokina, amuarrain marroia eta laponiako amuarraina bezalako ur gezatako arrainek arrantzale ugari erakartzen dituzte. Arrantzale hauek, ur-jauzi txiki eta ur harrotatik hurbil jarri ohi dira arrain nahasiak harrapatzen errazagoak direlako. Hala ere, ur-eremuetan ikus daitezkeen animalia handienak, herrialdeko igaraba ospetsuak dira.\nSimoj\u00e4rvi eta Soppanakoaz gain, babestutako beste bi eremu daude udalerrian, Litokaira eta Runkaus Natura Erreserba Hertsia. Batik bat aintzira eta eremu zingiratsuek osatzen dituzte eremu babestu hauek eta herrialdeko natura basatiaren erakusgarri dira. Paduretako intsektuez eta arrainez elikatzen diren hegaztien artean, lira-oilarrak, espezie desberdinetako antzarak, aliota artikoak, beltxarga oihulariak, arrano arrantzaleak eta ubarroi handiak daude. Bestalde, aipatzekoak dira udalerriko baso handietan bizi diren siberiar eskinosoak, elur-hontzak, hontz handiak eta ipar-urubiak. Ugaztunen taldea aldiz, otsoek, hartz arreek, ipar-katamotzek, altzeek, azeri gorri eta zuriek, azkonarrek, elur-orein basati eta etxekotuek, erbi arruntek, ipar-erbiek eta jatunek osatzen dute. Animali guzti hauez gain, Ranua Zooan herrialdeko hartz zuri bakarrak daude: Manasse ar nagusia eta Rostockeko Venus eta Valeska biki alemaniarrak .\nAzken urteotan, Ranua eta Tervola artean dagoen Runkaus Natura Erreserba Hertsiaren inguruan uranio erreserba urriak aurkitu dira. Sektore honetan gailurrean dauden Australia, Frantzia eta Kanadako enpresak, bertan uranio erauzketak egiten hasteko prestatzen hasiak dira. Uranioa baliagai oso mugatua eta kutsakorra denez, lappitarrek Uraaniton izeneko elkarte bat sortu dute hau erauztearen aurka. Azken urteotan, elkarte honek hainbat manifestazio (Helsinkin esaterako) eta natura kanpaketa antolatu ditu. Hego Lappin egin zen natura kanpaketan 2008ko udal hauteskundeetarako talde bat aurkeztea erabaki zuten; hain zuzen, Parempi Ranua talde independenteak bost eserleku lortu zituen udalerriko udal hauteskundeetan. Talde honez gain, Zentroko Alderdiko ordezkari batzuk ere uranioa bilatzearen aurka bozkatu zuten udalbatzan. Dena den, boto hauek ez ziren nahikoak izan baliagai honen bilaketa ekiditeko eta erauzketak laster hasiko direla uste dute Uraaniton elkartekoek .\nHistoria.\nBazter hauetara iritsi zen lehen gizarte antolatua, Izotz Aroaren ondoren, iparraldeko klima leuntzen eta glaziarrak urtzen hasi zirenean iritsi zela uste da, k.a. VII. mende inguruan. Mendeetan eratu zen kulturari \"Komsa\" edo \"Gorrav\u00e1rri\" izena ematen zaio eta gehienbat, Ipar Itsasoko lehen Fonsa kulturako tribuekin harreman estuak izan zituzten. Nahiz eta oraindik lurralde honen jatorrizko biztanleen, samitarren jatorria ezezaguna den, badirudi tribu hauen eta beranduago Eskandinaviara immigratu zuten eta eurekin samiera hizkuntza eraman zuten herri uraldarren nahasketaren ondorioa direla. Kemijoki ibaitik hurbil bizi ziren samitarrak (haien artean ranuatarrak), gaur egun desagertua dagoen hizkuntza berezi batean hitz egiten zuten, kemieraz edo kemi samieraz. Hegoaldeko tavastiarrak eta ekialdeko kareliarrak izan ziren aurkitutako burdinezko tresneria Lappira ekarri zuten biztanleak I. mende inguruan .\nHasieran, Suediar Inperioaren garaian, Kemi hiriaren menpe zegoen herri txiki bat baino ez zen Ranua, Ostrobotnia antzinako probintzian. Herriaren lehen aipamena 1577. urtekoa bada ere, badakigu garai hartarako ia samitarrik ez zela gelditzen. Ranuatarrak, eguraldiak baimentzen zuenean behintzat, arto, patata eta zereal nekazaritzatik, arrantzatik, larru merkataritzatik, eta XVIII. mendetik aurrera basogintza industriatik eta elur-orein abeltzaintzatik bizi ziren.\nXVIII. mendean, Finlandiaren kontrola izateko Suediar eta Errusiar Inperioen arteko guduak izan ziren Finlandia eta Europa kontinente osoan; azkenean, Finlandiako Gerran, Errusiar Inperioak herrialdea bereganatu zuen, finlandiar nazionalismoaren laguntzaz. XIX. mendean, Lappiko udalerrien hazkundea eman zen (Kemi-Tornio, Sodankyl\u00e4 eta Rovaniemirena), eta udalerria, garai berriak asetzeko behar ziren produktuak (egurra esaterako) lortzeaz arduratu zen. Basogintza industria eratzen hasi zen.\nXX. mende hasieran, Errusian zebilen giro nahasiari probetxu atera nahian, finlandiarrek independentzia aldarrikatu zuten 1917an eta Gerra Zibila irabazi ondoren, burujabe bihurtu zen 1918. urtean. Urte horretan bertan, Ranua udalerri bihurtu zen. Herrialde subiranoa bihurtu ondoren, herriko bizimodua aldatzen hasi zen; Rovaniemi bizilaguna Lappiko hiriburu izendatu zuten eta hazkundeak bultzada handia eduki zuen. Hala ere, Bigarren Mundu Gerrak eztanda egin zuen kontinente zaharrean. Herrialdeak bere independiente estatusa mantendu nahian, Alemania naziarekin bat egin zuen SESB bere lurraldetik urruntzeko. Norvegiatik iritsitako tropa alemaniarrak hirian egokitu ziren eta Ozeano Artikoaren defentsa antolatzeari ekin zioten. Hainbat guden ondoren (Neguko Gerra, Jarraipenaren Gerra), Finlandiak lurralde asko galdu zituen; haien artean, Salla udalerriko zati bat.\nHala ere, herrialdeak SESBekin bake-akordio bat sinatu zuen, eta horrek, alemaniarrak finlandiar lurretatik botatzea eskatzen zuen. Finlandiak orduan, naziak jazartzeari ekin zion. Hauek, bizilagun den Norvegiara, euren herrialde satelitera, alde egitea pentsatu zuten, baina ihes egin baino lehen, Lappi osoa suntsitzeko agindua eman zuen Lothar Rendulic ofizialak. Laponiako Gerra hasi zen. Finlandiarrek Kemi eta Tornio ingurura jo zuten alemaniarrak portu estrategiko hoietatik urruntzen saiatzeko eta bitartean, naziek gotorleku sendoena zuten Rovaniemi suntsitzera abiatu ziren. Hiriburuan izugarrizko suntsiketak egin zituzten, baina bertara Kemij\u00e4rvi herritik sartu zirenez, Ranuak ez zuen hondamendirik jasan.\nBigarren Mundu Gerra osteko urteetan, Finlandiak ekonomikoki, izugarrizko hazkuntza izan zuen, eta gizarte eta politika egonkortasuna lortu zuen. Gerra osteko herrialde pobre bat izateari utzi, Gerra Hotzean neutral aldarrikatu, NBEk ezarritako isuna ordaindu, eta 40 urtetan, teknologikoki munduko estatu garatu eta jakintsuena bihurtu zen, merkatuko izugarrizko botere ekonomikoarekin eta bizi maila altuarekin.\nAzken 30 urteetan, biztanleria asko jaitsi da (70eko hamarkadako 7.000 biztanletik, gaur egungo 4.500era) eta ranuatarren arazo nagusia langabezia bihurtu da. Herritarrak lanpostu eta bizimodu hobe baten bila Rovaniemi hirira alde egiten jarraitzen dute, baina badirudi 1983. urtean sortutako Ranuan El\u00e4inpuisto zooari esker, turistak gerturatzen hasiak direla eta langabezia garaiari bukaera eman zaiola. 2005. urtetik irabazi gehien dituen Lappiko bigarren udalerria da Rovaniemi ondoren .\nAdministrazioa.\nAzpiegiturak.\nRanuan Bigarren Mundu Gerran alemaniarrek eraiki zuten aerodromo bat dago, baina herritarrek airez bidaiatzeko erabiltzen duten azpiegitura Rovaniemiko aireportua da. Aireportu hau udalerritik oso hurbil dago, 80 bat km-ra gutxi gorabehera, eta Europa osorako hegaldiak eskaintzen dira bertatik .\nHegoaldetik iparraldera doan estatu finlandiarraren VR-Yhtym\u00e4 garraio-konpainiaren trenbide-sarea ez da udalerritik igarotzen. Hala ere, hiriko biztanleek Rovaniemira joanez gero, herrialdeko edozein hiri handira trenbidez bidaiatzeko aukera daukate (Errusiako Mosku eta San Petersburgora barne); Helsinkira esaterako, zortzi ordu eskasean iristeko aukera dago.\nKantatie 78 errepideak Ranua gurutzatu egiten du eta udalerria Rovaniemi eta Ipar Ostrobotniako hiriekin batzen du. Errepide txikiagoak ere badaude, herrixka txikietatik herrigunera doazenak .\nBanaketa.\nUdalerria hain handia denez, hainbat herrixkez osatua dago; guztira hogeita hamar baino gehiago izango dira, baina gutxi batzuk baino ez dute ehun biztanleko muga igarotzen. Ranua herria da nagusi eta udalerriko biztanleriaren erdia baino gehiago bertan bizi da .\nHauek dira herrixka garrantzitsuenak:\nHiri senidetuak.\nUdalerriak hiri senidetu bakarra dauka 1990. urtetik, Iwasaki; hala ere, ondorengo udalerriekin ere harreman ona dauka:\nUdala.\nRanuako eta Finlandiako gainontzeko udalerrietako udalbatzak eratzeko, lau urtero udal hauteskundeak antolatzen dira herrialdean. Gaur egun dagoen udalbatza 2012ko urriaren 28an ospatu ziren udal hauteskundeetan eratu zen.\nLanda udalerri guztietan nagusitzen den Zentroko Alderdia suertatu zen garaile, eserleku guztien %63arekin. Gainera, aurreko hauteskundeko emaitzak hobetu zituen eta ordezkari bat irabazi zuen; guztira, hamazazpi lortu zituen. Lappi eskualdean lortutako garaipen handiena izan zen Zentroko Alderdiak hauteskunde honetan lortu zuena. Bigarren indarra, Parempi Ranua (\"Ranua Hobea\") talde independente ekologista izan zen; talde berria izanik, gogotsu sartu zen udalbatzan eta bost eserlekurekin eta uranioren bilaketa ekiditeko hitzarekin, bigarren postua lortu zuen. Hurrengoak, batzarkide bat irabazi zuen Alderdi Sozial-Demokrata eta Alderdi Nazionala izan ziren; hurrenez hurren, hiru eta bi eserleku lortu zituzten eta botoen %11,9a eta %9,4a. Azkenik, aipatzekoa da Ezker Elkartasunak aurreko udalbatzan zuen eserleku bakarra galdu zuela hauteskunde honetan. Udalbatzak Kimmo Sarap\u00e4\u00e4 alkate aukeratu zuen.\nHurrengo hauteskundeak, 2012. urtean ospatuko dira, Finlandiako gainontzeko udalerrietan bezala.\nDemografia.\nBiztanleria.\n60ko hamarkadan hazkunde izugarria izan zuen biztanleriak, 7.000 biztanleko kopurura iritsi zen, eta Lappiko udalerri (\"kunta\") handiena bihurtu zen Sodankyl\u00e4rekin batera. Hala ere, 70eko hamarkada hasieran basogintzak udalerrian izan zuen beherakada, Kemij\u00e4rvi hiriaren mesedetan, gogorra izan zen biztanleentzat, eta askok, hiriburura alde egin zuten. Gaur egun oraindik, lanpostu eta bizimodu hobe baten bila Rovaniemi hirira alde egiten jarraitzen dute herritarrek, baina badirudi 1983. urtean sortutako Ranuan El\u00e4inpuisto zooari esker, turistak gerturatzen hasiak direla eta langabezia garaiari bukaera eman zaiola. 2005. urtetik irabazi gehien dituen Lappiko bigarren udalerria da Rovaniemi ondoren .\nEskualde osoan bezala, erlijio nagusia luteranoa da, eta hainbat eliza daude udalerri osoan; hiriguneko eliza esaterako. Estatistiken arabera, biztanleriaren %20,6a hamalau urteko adin txikikoak dira eta hirurogeita lau urte gorakoak aldiz, %18,9a dira .\nHezkuntza eta Osasuna.\nGuztira sei eskola daude udalerrian; bi Ranua herrian daude, eta beste lauak aldiz, Asmunti, Impi\u00f6, Kuha eta Kuukasj\u00e4rvi herrixketan. Eskola garaia amaitzean, ikasten jarraitzeko, ikasleek Ranua herrian dagoen institutura joan behar dute, Ranuan Lukiora hain zuzen .\nLappiko Ospitalea Rovaniemi hiriburuan dago, baina Ranuan gutxiengo zerbitzuak dituen erietxea dago.\nKultura.\nArmarria.\nArmarria udalerriaren ikur nagusia da, 1959ko ekainaren 23an Ranuako udalbatzak hala erabaki zuenetik (Barne Ministerioak azaroaren 23an). Olof Eriksson artista helsinkiarrak sortu zuen eta, bertan agertzen diren irudiekin, egileak udalerriaren natura, kultura eta historia adierazi nahi izan zituen. Zelai berde ilunaren gainean, buruz behera dagoen zilarrezko zerra dago, azpian zilarrezkoa ere den ur haria moztear dagoela. Zerrak XIX. eta XX. mendeetako basogintza industria adierazten du, Ranuaren hazkuntza eta garapena ekarri zuena. Ur hariak, bestetik, Simo ibaia eta, historian zehar, honek udalerriarekin izan duen harremana irudikatzen du; izan ere, ur emari hau herriaren sarrera eta irteera nagusia izan da urteetan, Ranua beste udalerri eta hiriekin bat egiten lagundu duen garraiobidea .\nLeku aipagarriak.\nRanua erakargarri egiten duten berezitasun asko dauzka; haien artean aipagarrienak beheko hauek dira:\nOspakizun bereziak.\nAbuztuko lehenengo astebukaeran, Hilla (euskaraz \"ipar masusta\") izeneko azoka ospatzen da udalerrian 1974. urtetik. Ranuatarren arabera, Europako ipar masusta onenaren uzta ospatzeko antolatzen dute ohitura bihurtu den azoka hau .\nMercado de la fresa de los pantanos (camemoro) en Ranua\nEkonomia.\nGaur egun, hirugarren sektorea da nagusi eta langile guztien %63,5ak, bai zerbitzu lanetan, bai turismoan, bai garraioan, bai hezkuntzan, bai merkataritzan egiten du lan. Gainontzekoak, nekazaritza eta abeltzaintzan (%21,8), industrian (%12,3) eta beste jarduera batzuetan egiten dute lan. Langabezia ehunekoa nahiko altua da, %13,4koa, baina gainontzeko Lappiko udalerriekin alderatuz baxua da.\nAzken 30 urteetan, biztanleria asko jaitsi da (70eko hamarkadako 7.000 biztanletik, gaur egungo 4.500era) eta ranuatarren arazo nagusia langabezia bihurtu da. Herritarrak lanpostu eta bizimodu hobe baten bila Rovaniemi hirira alde egiten jarraitzen dute, baina badirudi 1983. urtean sortutako Ranuan El\u00e4inpuisto zooari esker, turistak gerturatzen hasiak direla eta langabezia garaiari bukaera eman zaiola. 2005. urtetik irabazi gehien dituen Lappiko bigarren udalerria da Rovaniemi ondoren .\nAzkenik, aipatu beharra dago, Ranua eta Tervola artean dagoen Runkaus Natura Erreserba Hertsiaren inguruan uranio erreserba urriak aurkitu dira. Sektore honetan gailurrean dauden Australia, Frantzia eta Kanadako enpresak, bertan uranio erauzketak egiten hasteko prestatzen hasiak dira. Izan ere, uranioa baliagai oso mugatua eta kutsakorra da, eta lappitarrek Uraaniton izeneko elkarte bat sortu dute hau erauztearen aurka; hainbat manifestazio egin dituzte, Helsinkin esaterako, hego Lappin natura kanpaketa bat antolatu zuten, eta 2008ko udal hauteskundeetara bost eserleku lortu zituen Parempi Ranua talde independentea aurkeztu zuten. Hala ere, talde honez gain, Zentroko Alderdiko ordezkari batzuk ere uranioa bilatzearen aurka bozkatu zuten udalbatzan; boto hauek dena den, ez ziren nahikoak izan baliagai honen bilaketa ekiditeko. Uranio erauzketak hasiz gero, udalerriko diru-sarrera izugarri haziko dela uste dute adituek ."}
{"id": "129408", "revid": "201", "url": "https://eu.wikipedia.org/wiki?curid=129408", "title": "Machu Pichu", "text": ""}
{"id": "129410", "revid": "119347", "url": "https://eu.wikipedia.org/wiki?curid=129410", "title": "2010eko Nafarroako Bertsolari Txapelketa", "text": "2010eko Nafarroako Bertsolari Txapelketa Nafarroako Bertsolari Txapelketaren 39. edizioa izan zen. 2010eko urtarrilaren 23 eta martxoaren 20 bitartean ospatu zen. Bertan, 27 bertsolarik hartu zuten parte eta guztira 8 saio ospatu ziren, horietatik 4 kanporaketa, 3 finalaurreko eta finala. 2010eko edizioaren leloa \"bildu\" zen. Finala martxoaren 20an ospatu zen Lesakako pilotalekuan 17:00etan.\n2009ko txapelketaren txapeldunak, Xabier Silveirak, ez zuen parte hartu txapelketa horretan.\nParte-hartzaileak.\n27 bertsolarik hartu zuten parte.\nSaioak.\nKanporaketak.\nAizarotz.\nAizarotzeko kanporaketa Basaburuko kultur etxean izan zen, 2010eko urtarrilaren 23ko 17:30etan.\nSunbilla.\nSunbillako kanporaketa Ulibeltza Elkartean ospatu zen, 2010eko urtarrilaren 24ko 17:30etan.\nAgoitz.\nAgoizko kanporaketa Kultur Etxean ospatu zen, 2010eko urtarrilaren 31ko 17:30etan.\nGares.\nGaresko kanporaketa Udaletxean ospatu zen, 2010eko otsailaren 6ko 17:30etan.\nFinalaurrekoak.\nEtxarri Aranatz.\nEtxarri Aranatzeko saioa lehenengo finalaurrekoa izan zen. 2010eko otsailaren 20ko 17:30etan ospatu zen Kultur Etxean.\nIrurita.\nIruritako saioa bigarren finalaurrekoa izan zen. 2010eko otsailaren 27ko 17:30etan ospatu zen Gizarte Bilgunean.\nAtarrabia.\nAtarrabiako saioa hirugarren finalaurrekoa izan zen. 2010eko martxoaren 7ko 17:30etan ospatu zen Indurain Anaiak Kiroldegian.\nFinala.\nLesaka.\nFinala Lesakan ospatu zen, herriko pilotalekuan, 2010eko martxoaren 20ko 17:00etan."}
{"id": "129411", "revid": "1105", "url": "https://eu.wikipedia.org/wiki?curid=129411", "title": "Iker Gorrosterazu", "text": ""}
{"id": "129413", "revid": "1150", "url": "https://eu.wikipedia.org/wiki?curid=129413", "title": "Stormont hitzarmena", "text": ""}
{"id": "129415", "revid": "336", "url": "https://eu.wikipedia.org/wiki?curid=129415", "title": "Erromantizismoa", "text": ""}
{"id": "129422", "revid": "3276", "url": "https://eu.wikipedia.org/wiki?curid=129422", "title": "Aizkolaritza", "text": ""}
{"id": "129423", "revid": "147213", "url": "https://eu.wikipedia.org/wiki?curid=129423", "title": "Siero de la Reina", "text": "Herri txiki bat da eta Picos de Europako Eskualde Parkean kokatzen da, Leongo probintzian (Gaztela eta Leon)\n42 etxe dauzka eta Santiago Apostoluko Parrokia. Azken erroldaren arabera, 107 biztanle dauzka.\nKlima.\nMendiko klima atlantikoa du; Neguan hotz handia egiten du eta udan epela.\nHerriko iturrietako ura kalitate handikoa da.\nFestak.\nUztailaren 25a (Santiagoko Apostolua).\nProdukzioa.\nAbereentzat bazka eta zekalea produzitzen da. Pinudi asko daude, baita bertako haritzak eta pagoak. Basoilarrak bizi dira bere basoetan.\nHistoria.\nOraingo kanposantua Santiago Apostoluaren omenez egin zen eliza batean dago. Portada Erromanikoa dago oraindik (XII. mendea).\nMendiaren gailurrean (\"La Corona\") Kantauriar asentamendu baten aztarnak aurkitzen dira.\n1801 urtean Siero herriak sute larri bat sufritu zuen."}
{"id": "129426", "revid": "880", "url": "https://eu.wikipedia.org/wiki?curid=129426", "title": "Siero de la reina", "text": ""}
{"id": "129427", "revid": "105290", "url": "https://eu.wikipedia.org/wiki?curid=129427", "title": "Zorro (jantzi-osagarria)", "text": "Zorroa edo poltsa diru-zorroak, giltzak, makillajea, telefonoa eta beste hainbeste gauza eramateko jantzi-osagarria da. Normalean alde batetik irekitzen da eta bi helduleku izan ohi ditu. Horrez gain, hainbat neurri eta itxura eduki ditzake, eta larruz, plastikoz, oihalez edo bestelako materialez egina izan daiteke."}
{"id": "129428", "revid": "1340", "url": "https://eu.wikipedia.org/wiki?curid=129428", "title": "Brynjolfur Sveinsson", "text": ""}
{"id": "129432", "revid": "688", "url": "https://eu.wikipedia.org/wiki?curid=129432", "title": "Kontsentsu faltsuaren efektua", "text": "Adostasun faltsuaren efektua edo kontsentsu faltsuaren efektua norbaitek besteengan bere pentsamoldea proiektatzeari deritzo. Beste modu batera esanda, beste guztiek norberak bezala pentsatzen duten usteari deritzo. Falazia logiko hau gertatzen da banakako batek edo talde batek uste duenean beraien iritzi, sinesmen eta gurariek benetan direnak baino orokorragoak direla gainerako jendearengan.\nGarrantzitsua da esatea jendeak ez duela beti uste bere sinesmenak gehiengoak partekatzen dituenik. Adostasun faltsuaren efektua jendeak bere sinesmenarekin korrelazioan dagoen sinesmen jakin baten hedadura gehiegi balioesteko duen joerari baino ez dagokio. Horrela, fundamentalista erlijiosoek ez dute nahitaez uste jende gehienak beraien erlijiotasuna partekatzen dutenik, baina fundamentalisten edo berarekin ikuspuntu jakin batzuk partekatzen dituzten pertsonen kopuruaren kalkuluek ziur aski benetan existitzen den kopurua gainditzen dute.\nAdibide sinple batzuk ematearren:\n\"Zure adineko zenbat jendek edaten du alkohola?\" Galderaren aurrean alkoholaren kontsumoan desberdinak diren bi gazte-taldek emandako erantzunak adostasun faltsuaren adibide argia dira. Gazteek alkoholaren kontsumo-mailari buruz zuten pertzepzioari buruzko ikerketa batean adierazi zuen kontsumitzaile ez zirenak (1276 inkestatu) nabarmen desberdinak zituztela kontsumitzaileen aldean (1789 inkesta egin ziren). Hala, \"Zure adineko zenbat jendek edaten du alkohola?\" Galderaren aurrean, normalean alkohola kontsumitzen duten gazteen % 50ek baino gehiagok \"ia guztiek\" erantzun zuten, eta kontsumitzaile ez direnen taldeko % 19k baino gutxiagok eman zuten erantzun bera.\nAntzeko emaitzak lortu dira tabako-kontsumoari erreparatuz. Ondorioztatu da pertsona jakin batek egiten dituen erretzaileen ehunekoen estimazioak pertsona horrek ezagutzen dituen erretzaileen kopuruarekin erlazionatuta daudela.\nSarrera.\nPsikologian, adostasun faltsuaren efektua, kontsentsu faltsuaren efektua edo edo adostasun-isuria deritzona, joera kognitibo orokor bat da. Joera kognitibo horren ondorioz, pertsonek beren hautu, judizio eta portaera propioak ohiko, besteekin partekatu eta dauden testuinguruarekiko egoki gisa ikusten dituzte. Beste hitz batzuetan, uste da norberaren ezaugarriak, sinesmenak eta ekintza pertsonalak nahiko hedatuta daudela biztanleria orokorraren artean.\nAdostasun faltsuaren efektuaren beste ezaugarri bat da autoestima handitzea (gehiegizko konfiantzaren efektua). Joera hori bereziki nagusitzen da taldean. Taldeko kideek pentsamendu, judizio, ekintzetan adostasunera iristeko erraztasuna dute. Ingurune sozial batean sartzeko eta beste taldekideen aprobazioa lortzeko gogoaren ondorio izan daiteke. Horregatik ez dute sakon eztabaidatzen, ez da boterean dagoen ordena kuestionatzen eta denek berdin pentsatzen dutela uste izaten dute. Adostasun faltsuaren eragina orduan ez da mugatzen pertsonek beren balioak gehiengoak partekatzen dituela uste izatera, baita horren ondorioz norbere balioak gain-estimatzera. Bereziki norbere taldearen iritzi kolektiboa bat datorrela biztanleria orokorrarenarekin uste denean. Gainera, adostasunik ez dagoela dioen ebidentziaren aurrean, uste da haiekin ados ez daudenak oker daudela, akatsen bat dutela.\nBadaude ere adostasun faltsuaren efektuaren onurak nabarmentzen dituzten teoriak. Hauek efektua honek sortzen dituen errealitatearekiko distortsioak motibazio-prozesu gisa ikusten dituzte, hau da, gizarte-balidazio, gizarte-babes eta autoestimu handiagoaren pertzepzioa onuragarritzat ikusten dute. Garrantzia jartzen dute baita adostasun faltsuaren efektuak sortzen dituen efektua baliagarrietan. Halaber, gizarte-egoeretako antzekotasunak puztea, sinpatia areagotzeko, solipsismo sentsazioa jeistea eta talde kohesioa indartzea. Baliteke onura horiek adostasun faltsuaren pentsamendurako indargarri positiboak izatea.\nAdostasun faltsuaren efektua etorkizunari buruzko iragarpenetara ere zabal daiteke. Etorkizun onuragarrian sinestea da besteek etorkizunean beren lehentasunak eta sinesmenak norberarenekin bat etorriz aldatuko dituztela sinestea. Etorkizun mesedegarri batekiko sinesmenak iradokitzen du pertsonek sobera estimatzen dutela beste pertsona batzuk zenbateraino egongo diren ados denboran zehar beren lehentasun eta sinesmenekin.\nEz dago arrazoi bakar bat joera kognitibo horretarako. Dena den, lotura du erabakiak informazio gutxirekin hartzeko joerarekin. Ziurgabetasuna eta erabakiak hartzeko beharra sentitzen den kasu konkretuetan, norbere burua proiektatzen da egoera horretan. Ezagutza pertsonal hori orokortzeko erabiltzen denean, gehiengoaren parte izatearen sentsazio faltsua izaten da askotan. Adostasun faltsuaren efektua oso nabaria izan da eta froga enpirikoek babestu dute. Ikerketek iradoki dute faktore kognitiboak eta pertzepzio-faktoreak (proiekzio arrazoitua, informazioaren eskuragarritasuna, emozioak, etab.) lagungarri izan daitezkeela kontsentsu-efektua lortzeko. Berriki egindako azterlanak, berriz, mekanismo neuronaletan zentratu dira.\nEsperimentu txiki bat adibide gisa.\nAdibidetzat har dezagun forgatzat Botvin et al.-en (1992) eskutik egin zen azterlana. Azterlan hori nerabeen komunitate espezifiko baten arteko adostasun faltsuaren efektuari buruz zen, frogatu nahi zen hipotesia ikasleek, gizartearekin oro har alderatuta, beren gertuko ikaskideen artean adostasun faltsu maila handiagoa erakusten dutela zen. Esperimentu honetan parte hartu zutenak 18 eta 25 urte bitarteko (18,5 urteko batez besteko adinarekin) unibertsitateko berrehun eta hiru ikasle izan ziren. Galdetegi bat eman eta hainbat gizarte-gairi buruzko galderei erantzuteko eskatu zitzaien.\nGai sozial bakoitzerako, gaiari buruz nola sentitzen ziren erantzuteko eskatu zitzaien, eta haiekin ados leudekeen kideen ehunekoa kalkulatzeko. Emaitzen arabera, adostasun faltsuaren eragina oso ohikoa zen parte-hartzaileek beren unibertsitate-komunitateko gainerako kideak deskribatzen zituztenean; aztertutako hogei gaitik hamaseitan adostasun faltsuaren efektua erakusten zuten modu nabarmenean. Azterlan honetan ikusitako adostasun faltsuaren eragin maila altuak aztertutako taldeari egotz dakizkioke; parte-hartzaileei etengabe dauden taldekideekin alderatzeko eskatu zitzaienez (eta haien oso antzekoak direla uste dutenez), adostasun faltsuaren efektu mailak nabariak izanik.\nTerminoaren sorrera.\nRoss, Green eta Housek 1977an definitu zuten lehen aldiz adostasun faltsuaren efektua, proiekzio fenomeno gisa. Galdera ezberdinen aurrean pertsonek beren erantzunetan hautematen duten izaera erlatiboki komuna azpimarratuz; hala ere, antzeko proiekzio-fenomenoek psikologian arreta piztu zuten dagoeneko. Adibidez, 1931n, Katzek eta Allportek erakutsi zuten ikasleek azterketetan egiten diren tranpen maiztasunari buruz egindako kalkuluek lotura zuzena zutela beren jokabidearekin. Horregatik, tranpatiek uste dute denak direla beraien gisakoak, arauak zorrotz betetzen dituztenek ordea denek betetzen dituztela.\nAdostasun faltsuaren eragina, , Greene eta Housek 1977an definitu zuten moduan, aurretik izan zituen teoria erlazionatu ugarien gailurra izan zen. Lau ikerketen serie ezagunean, Rossek eta bere kideek hipotesia planteatu zuten, eta gero frogatu zuten pertsonek beren sinesmen eta lehentasunen zuzentasuna gehiegi balioesteko joera dutela. Azterketak egoera hipotetikoetan egin ziren, galdetegi-inkesten bidez nahiz benetako gatazka-egoeretan. Galdetegi bidezko azterketen kasuan, gertaera hipotetikoak aurkezten zitzaizkien parte-hartzaileei, eta, gero, ez zitzaien soilik eskatzen beren hautu propioak eta aurreikusitako baldintzen araberako portaera-ezaugarriak adieraz zitzaten, baizik eta \"aktore\" gisa aipatzen ziren erantzunak eta kideen ezaugarriak kalifikatzeko ere eskatzen zitzaien.\nBenetako abaguneei buruzko azterlanei dagokienez, parte-hartzaileek gatazka-egoerei aurre egin behar izan zieten. Egoera horietan, bi gauza eskatu zitzaien, lehena jokabide-alternatibak aukeratzeko eta bigarrena azterlanean parte hartu zuten bi gizabanako ustez errealen ezaugarriak eta erabakiak epaitzeko . Geroago, 1970 inguruan, fenomeno bera aurkitu zen sinesmen politikoetan eta egoeran.\nAurrekariak.\nMasa psikologiaren esparrutik, Sigmund Freudek Gustave Le Bon-en \"arima kolektibo\" baten kontzeptua kritikatu zuen. Freuden ustez benetan, masako subjektuak, bere niaren idealaren tokia hutsik uzten du liderrak okupatua izan dadin. Masan, Ni indibiduala desegin egiten da, irauli egiten da, eta niaren idealaren ordez masaren ideala erabiltzen da, liderrak gorpuztua, identifikazio prozesu baten bidez. \"Liderra\" kontzeptua da; beraz, pertsona bat zein ideal bat izan daiteke. Freuden obran, beraz, funtsezko hainbat kontzeptu bateratzen dira, hala nola identifikazioa, nartzisismoa edo aipatutako proiekzioa bera, besteak beste.\nKausa posibleak.\nAdostasun faltsuaren efektuari buruzko ikerketa berrienak saiatu dira ulertzen zergatik jendeak konturatu gabe esageratzen duen besteek beraien ideiak zenbateraino partekatzen dituzten. Ikerketa horrek agerian utzi du ez dagoela kausa bakar bat, baizik eta motibazio-faktoreekin, informazio-eskuragarritasunarekin eta anbiguotasunarekin eta kausak oker esleitzearekin lotutako kausa-multzo batekin.\nKausa motibazionalak.\nAgerikoa da adostasun faltsuaren ondorioa, kasu batzuetan, iritzi propioaren ebaluazio positiboari eusteko nahiaren ondorio dela. Desira hori indartu egin daiteke gizabanakoak uste badu bere sinesmenak gehiengoaren sinesmenak direla. Ohikoa da banakoek pertsona bereziki erakargarriak eta errespetatuak beren sinesmenekin zenbateraino bat datozen esajeratzera jotzea. Ideia hori bat dator pertsonek beren sinesmenetarako gizarte-babesa hautemateko joera dutela dioten oharrekin, bereziki inbertsio emozional bat egiten dutenean edo beren autoestima jokoan denean.\nInformazio motarekin lotutako kausak.\nAdostasun faltsuaren beste kausa bat da gizabanakoek ez dutela informazio kopuru bera jasotzen sinesmen jakin baten alde eta kontra. Izan ere, ondo frogatuta dago pertsonak nahita aukeratzen dutela beren sinesmen eta ohituren alde egiten duen informazioa, neurri batean beren harremanetan dauden pertsonen, ohituren ondorioz. Kontserbadoreek beren ideiak indartzen dituen prentsa kontserbadorea irakurtzen dute; fundamentalista erlijioso kristauek literatura \"kreazionista\" (biologia ebolutiboaren ordez) irakurtzeko joera dute, eta horrek berresten du eboluzioa teoria bat baino ez dela, eta ez oso frogatutzat jotzen den gertaera bat.\nGizabanakoek, beren giroan, beren sinesmenak babesten dituzten argudio eta ebidentziak hain sarri aurkitzen dituztenez, gezurtatzen dituen baino informazio gutxi iristen zaien bitartean, sinesmenek zentzudunagoak eta seguruagoak dirudite, eta, beraz, ohikoagoak eta hedatuagoak. Hau noski, maizago informazio orekatuagoa jasoko balukete irudituko litzaiekeenarekin alboratuz. Eta gizabanakoek beren sinesmenak baieztatzen dituzten argudioei buruzko informazio gehiago izateaz gain, oro har lotura estuagoak dituzte beren sinesmen eta ohiturak partekatzen dituzten pertsonekin. Ondorioz, beren sinesmen edo ohituren bat partekatzen duten pertsonen kopurua kalkulatu edo balioetsi nahi dutenean, soberan balioesten dira lagin oso lerratu batetik abiatuta.\nKanpo faktoreen garrantziari lotutako arrazoiak.\nAdostasun faltsuaren beste arrazoi bat da banakako jokabidea, norberarena eta beste batzuena, kanpoko faktoreei egoztea. Logika honako hau da: norbaitek uste badu kanpoko faktore batzuek bere jokabidea gobernatzen dutela, ziur asko pentsatuko du egoera berean beste pertsona batzuk ere kanpoko faktore horien eraginpean egongo liratekeela; hala ere, norbaitek jokabide bat edo bere sinesmen partikularretako bat edo iraganeko xedapen edo esperientziak egozten badizkie, joera txikiagoa izango du beste pertsona batzuek kasu berean berdin jokatuko luketela pentsatzeko.\nEsperimentalki frogatuta dagoenez pertsonak joera handiagoa dutela beren jokabidea kanpoko faktoreen garrantzia azpimarratuz azaltzeko haien iraganeko esperientzietan izandako jarrerak azpimarratuz baino, ondorioztatzen da jendeak pentsatuko duela beste pertsona batzuen jokabidea ere kanpoko arrazoiengatik dela, iraganeko esperientziei baino neurri handiagoan.\nHala ere, jokabide-mota guztiek ez dute maila berean eragiten kanpoko faktoreen eragina. Izan ere, esperimentu kontrolatuetan kontrakoa eragin daiteke. Esperimentu batean, parte hartzaileen ekintzek kausa pertsonalek duten garrantzia azpimarratzera bultzaturiko zenbait gizabanakok, erakutsi zuten adostasun faltsuaren efektuak gutxiago eragiten ziela haien ekintzak kanpoko faktoreen bidez azaltzera bultzatu zituztenek baino. Esperimentu horrek erakusten du kanpoko faktoreen pisua manipulatu egin daitekeela eta nabarmen aldatzen dela egoeraren arabera, baina, aldi berean, baieztatzen du kanpoko faktoreak azalpen ontzat hartzen baditugu, adostasun faltsuaren eragina neurri handiagoan agertzen dela.\nAnbiguotasunarekin lotutako kausak.\nAdostasun faltsuaren eragina azaltzeko beste faktore-multzo bat gai, egoera eta hainbat aukeraren arteko hautu gehienen berezko anbiguotasunak ebaztearekin lotuta dago. Horrela, gai bati buruz zer pentsatzen dugun erabakitzeko, lehenik eta behin, gaiak zertan datzan, ze hedadura duen eta haren definizioa zehaztu edo argitu behar dugu. Adibidez, edo nahiago ditugun erabakitzeko, lehenik eta behin \"film frantsesak\" eta \"film italiarrak\" zer diren zehaztu behar dugu. eta La strada bezalako filmak zinema italiarraren adibide kanonikotzat hartzen baditugu, litekeena da film italiarrak nahiago izatea. Gainera, ziurrena da populazio orokorraren ehuneko handiago batek zinema italiarraren alde egita kasu honetan. Ez da horrela izango ordea, zinema italiarraren adibide kanoniko gisa \"espageti western\"ak hartzen baditugu. Hau da, bi kategoria hauek (film italiarrak eta film frantsesak) definitzeko edo mugatzeko modu zehatzak, lehentasunean eragiteaz gain, besteek lehentasun hori zenbateraino partekatzen dutenaren dugun pertzepzioan ere eragingo du.\nAdostasun faltsuaren eraginaren interpretazio horretan, oinarrizko bi suposizio daude:\nA) Pertsona desberdinek\u00a0 gauza berberak hautatzen dituzte modu erabat desberdinean, motibazio oso ezberdinen ondorio. \u00a0\nB) jendeak, normalean, ez du hori onartzen, eta, beraz, gaizki kalkulatzen du, dagoena baino adostasun-maila handiagoa dagoela pentsatuz.\nArrazoitzeko prozesua hain da naturala eta automatikoa, non gizabanakoek askotan ez duten aintzat hartzen haien arrazoiketak besteekin izan dezaketen alderaketa. Guzti horrek errealitate material objektibo bakar bat partekatzearen ideiarekin lotuta, eramaten du kontuan ez hartzera beste pertsona batzuen errealitate materialak oso kasu desberdinei erantzuten dietela.\nIkerketa enpirikoak erakusten du gertaera berberen suposizioen eta interpretazioen desberdintasunek pisu nabarmena dutela kontsentsu faltsuaren efektuaren agerpenean.\nNahiz eta pertsona gehienak ohartzen diren afera baten aurreab beste pertsona batzuek gustu, balio eta orientazio desberdinak dituztela, alde batera uzten da, arazoa, afera bera desberdin planteatzen dela, hau da, munduaren ikuspegi desberdinekin. Izan ere, arazoa planteatzeko moduak erabat ezberdinak izan daitezke pertsona batetik bestera. Eta norbaitek zinema frantsesa italiarra baino nahiago duen bezala, zinema mota bakoitzaren adierazgarritzat zer hartzen duen kontuan hartuta, aukera desberdinak hartuko ditu bere suposizioaren arabera edo arazo beraren interpretazio inkontzienteen arabera.\nHorrek esan nahi du, batzuetan, ageriko iritzi-ezberdintasunak ez direla \"objektuaren judizio\" desberdinean oinarritzen, baizik eta \"judizio-objektu\" desberdinetan. Izan ere, subjektuak ez dira ohartzen pertsona desberdinek arazoak arazo edo egoera jakin batzuen inguruan planteatzen dituztela, kasu desberdinen arabera, eta pentsa dezakete beren pentsamendu-lerroa benetan dena baino ohikoagoa dela.\nHurbilpen teorikoak.\nAdostasun faltsuaren eragina aztertu duten teoria nagusiak pertzepzio sozialari buruzko bi teoria paralelotan oinarritzen dira. Teoria hauek inpresioak nola sortzen ditugun eta beste pertsona batzuei buruzko inferentziak nola egiten ditugun aztertzen dute. Badaude ere efektua espozizio selektiboari eta gaitasun kognitiboaru lotzen duten teoriak, edo arretaren ekonomiarekin erlazioa ikusten diotenak, baita ere informazioaren prozesamendu logikoarekin lotzen dutenak. Atal honetan aztertuko ditugu goian aipatutakoak.\nKonparazio sozialaren ideia.\nLehena konparazio sozialaren ideian oinarritzen da. Leon Festingerrek (1954) aztertu zuen konparazio sozialaren teoria. Teoriaren baieztapen nagusia da gizabanakoek beren pentsamenduak eta jarrerak beste pertsona batzuetan oinarrituta ebaluatzen dituztela. Hau norbere buruarekin ondo sentitzeko eta taldean onartuta sentitzeko beharrak eragin dezakete.\nTeoria horren hedadura hurrengoa da, pertsonek gainerako pertsonak erabil ditzakete informazio-iturri gisa gizarte-errealitatea definitzeko eta beren portaera gidatzeko. Horri gizarte-eragin informatiboa deritzo. Gizarte baldintzapen informatiboa erabiltzen duenaren akatsak ordea, honetan datza: ez konturatzean pertsonak ez direla gai arau soziala eta besteen benetako jarrerak zehaztasunez hautemateko. Beste hitz batzuetan esanda, ikerketak erakutsi du gure iritzi sozialak zehaztugabeak izaten direla maiz. Aurkikuntza honek pentsamendu baldintzatua eta gizarteak sortzen duen erralitatearen pertzepzio zehaztugabea ulertzeko oinarriak ezartzen lagundu zuen. Adostasun faltsuaren efektua zehaztasun falta horren adibide bat besterik ez da.\nProiekzioaren teoria.\nEfektu hontan parte hatzen duen bigarren teoria esanguratsua proiekzioarena da, alegia, pertsonek beren jarrera eta sinesmenak besteengan proiektatzen dituztela dioena. Proiekzioaren ideia hori ez da kontzeptu berria. Izan ere argi erakutsi da lan teoriko ezberdinetan: Sigmund Freudek proiekzioaren defentsa-mekanismoari buruz egi\nndako lanean, Holmesek \"proiekzio atributiboari\" buruz egindako lanean (1968), non Holmesek proiekzio soziala honela deskribatu zuen: \u201cpertsonek beren sinismenak balioztatzeko beste indibiduo batzuetan sinismen horiek proiektatzen saiatzeko joera.\u201d edo Gustav Ichheisserrek pertzepzio sozialari buruz egindako lanean(1970) .\nKonparazio sozialaren eta proiekzioaren teoriak elkarlotuta.\nHori dela eta, konparazio sozialaren eta proiekzioaren bi teoria horien arteko lotura ezar daiteke. Lehenik eta behin, konparazio sozialaren teoriak azaltzen duenez, gizabanakoek etengabe begiratzen diete beren kideei erreferentziazko talde gisa, eta hori egitera motibatuta daude beren jarrera eta sinesmenak berresteko. Hala ere, onarpen eta autoestima handiagoa bermatzeko, gizabanako batek inkontzienteki proiektatu ditzake bere sinesmenak besteengan. Azken emaitza hori adostasun faltsuaren ondorioa da. Laburbilduz, adostasun faltsuaren efektua, konparazio sozialaren teoriatik nahiz proiekzioaren kontzeptutik datorrela esan daiteke.\nEspozizio selektiboa eta gaitasun kognitiboak.\nTeoria hori hertsiki lotuta dago eskuragarritasunaren heuristikarekin, zeinak antzekotasunaren (edo diferentziaren) pertzepzioak horiek oroitzeko ditugun erraztasunak eragiten diela iradokitzen du, eta, espero zitekeen bezala, norberaren eta besteen arteko antzekotasunak errazago gogoratzen dira ezberdintasunak baino. Horren arrazoia zera da, neurri batean, pertsonek harremanak beren antzeko pertsonekin izaten dituztela. Antzeko pertsonekiko esposizio selektibo horrek \"ingurune sozial zabaleneko iritzien benetako aniztasunari buruzko informazioaren lagina\" alboratu edo murriztu dezake. Eskuragarritasunaren esposizio selektiboaren eta heuristikoaren ondorioz, normala da antzekotasunak nagusitzea norberaren pentsamenduetan.\nArretaren eragina.\nTeoria honek iradokitzen duenez, gizabanako batek bere posizio gogokoenari bakarrik erreparatzen dionean, litekeena da bere arretaren fokua gehiegi estimatzea, horrela adostasun faltsuaren efektuaren biktima izanik. Posizio hori izanik bere kontzientzian dagoen bakarra, posizio ezberdinak plazaratzeak. arretaguneak biderkatzeak kontsentsu faltsuaren efektuaren gradua jeitsi dezake.\nInformazioaren prozesamendu logikoaren teoria.\nTeoria honek dio pentsamendu aktibo eta itxuraz arrazionala gizabanako batek beste batzuen artean duen antzekotasun-estimazioak baino lehenagokoa dela, eta kanpo arrazoien bidezko justifikaziora eramaten gaituela. Adibidez, indibiduo batek bere sinesmenen bidez kanpoko munduaren deskribapen bat egiten badu, litekeena da indibiduoak kasuan kasuko gauzaren bere esperientzia, esperientzia objektibo huts gisa ikustea.\nAdibidez, zinemako ikusle batzuek pentsa dezakete filmaren kalitatea entitate objektiboa dela. Ez zitzaiela gustatu azaltzeko, ikusleek film txar bat besterik ez zela esan dezakete (kanpoko atribuzio bat). Objektibotasunaren suposizio horretan oinarrituta (agian okerra), arrazoizkoa edo \"logikoa\" dirudi gainerako guztiek esperientzia bera izango dutela pentsatzea. Bestalde, egoera berean dagoen eta barne-esleipen bat egiten duen norbait (agian zinemazale bat, bere maila bereziki altuaz jabetzen dena) esperientziaren subjektibotasunaz ohartuko da eta kontrako ondorioa aterako du. Bi emaitza kontrajarri sortzen dituzten arren, bi esleipen bideak hasierako suposizio batean oinarritzen dira, ondoren ondorio \"logiko\" batera daramana. Logika horren arabera, esan daiteke adostasun faltsuaren efektuak lotura duela pertsonek beren portaerak justifikatzeko kanpoko edo egoerako atribuzioak nahiago izatearekin barnekoak edo disposizionalak baino.\nInformazioaren prozesamendu logikoaren teoria balioztatzeko ikerketa.\nFoxek, Yinonek eta Mayrazek egindako ikerketa batean, adin talde ezberdinetan adostasun faltsuaren efektuaren maila aldatzen ote zen ikertzen ari ziren ikertzaileak, honekin informazioaren prozesamendu logikoaren teoriak izan zezakeen eragina ikusi nahian. Ondorio bat ateratzeko, ikertzaileek lau adin-taldetan banatu behar izan zituzten parte-hartzaileak. 200 parte-hartzaile erabili ziren, eta generoa ez zen faktoretzat hartu. Aurreko azterlanean bezala, azterlan horrek galdetegi bat erabili zuen informazio-iturri nagusi gisa. Emaitzek erakutsi zuten adostasun faltsuaren eragina izugarri gailentzen zela talde guztietan, baina nagusitzen zela adin handieneko taldean (\"zaharren egoitzetako erabiltzaile\" gisa etiketatutako parte-hartzaileak)\nAdin handieneko taldean ikusitako adostasun faltsuaren efektua areagotzeak informazioaren prozesamendu logikoaren teoria egiazta dezake, bere erabakien atzean dagoen arrazoiketa \"logikoaren\" eraginak nabariak dira. Haiek beraien mundu ikuskera kanpoko munduan justifikatzeko joera dute, bere pentsamendua propioa eta barnekoa beharrean logiko eta kanpoko gisa ikusten dute. Adin handieneko taldea, jakina, denbora gehiago bizi izan da, eta, beraz, bere usteak adin-talde guztietan proiektatu ditzakeela sentitzen du, iraganeko esperientziengatik (itxuraz objektiboak) eta bere jakituriagatik. Adin txikieneko taldeak ezin dira logikoki adinekoekin erlazionatu, ez dutelako esperientzia hori izan. Emaitza horiek erakusten dute adineko pertsonek joera dutela kanpo egoeren inguruan dituzten usteetan konfiantza handiagoa izateko gaitasuna dutela, hauek logiko eta ez mediatu gisa ikusteko.\nAplikazioak.\nPolitikan.\nIritzi publikoa ukitzen duen gizarteko edozein elementuk -adibidez, hauteskundeek, publizitateak, hedapenak- igartzen dute adostasun faltsuaren efektuaren eragina. Horren arrazoia da, neurri batean, pertsonek beren pertzepzioak garatzeko duten moduak berekin dakarrela \"kontzientzia-prozesu bereizgarriak\" izatea. Hau da, errealitatearen inguruko uste zuzenak bilatu beharrean, gogokoen dituzten ondorioak bilatzearekin. Azken kategoria honetako kideek maizago sentituko dute adostasun faltsuaren ondorioa, litekeena baita subjektuak aktiboki antzeko aldekoak bilatzea eta aurkakotasuna baztertu edo baztertu nahi izatea. Horregatik Madriden egindako 2004ko martxoko atentatu islamistak ETA Talde armatuak egin zituelaren ustea ohikoago zen eskuin espainolista defendatzen zuten giza-taldeetan.\nMarketing-ean.\nAdostasun faltsuaren efektua joera garrantzitsua da, eta hori kontuan hartzen dute marketingeko adituek negozioak egiterakoan eta eguneroko gizarte-elkarreraginetan. Funtsean, pertsonek uste dute biztanleria, oro har, bat datorrela beren iritzi eta iritziekin. Uste hori zehatza den ala ez alde batera utzita, beren erabakietan berme eta segurtasun handiagoa dutela iruditzen zaie. Hori merkataritza-harremanetan aprobetxatu edo saihestu beharreko fenomeno garrantzitsua izan liteke.\nAdibidez, gizon batek tresna berri bat erosi nahi izatea zalantzan jarriko balu, beste batzuk bere zalantzarekin bat datozela pentsatzea urrats garrantzitsua izango litzateke hura erosteko konbentzitzeko. Bezeroa konbentzitzen badugu beste pertsona batzuek etxetresna elektrikoa erosi nahi dutela, baliteke saltzaileak beste modu batean egingo ez zukeen salmenta bat egitea. Horrela, adostasun faltsuaren efektuak lotura estua du adostasunarekin, hots, gizabanako batek talde baten sinesmen edo portaerekin bat etortzeko duen eraginarekin.\nBi desberdintasun daude adostasun faltsuaren efektuaren eta adostasunaren artean: garrantzitsuena da adostasuna talde erreal baten portaera, sinesmen edo jarrerekin bat etortzea dela; adostasun faltsuaren efektua, berriz, besteek zure portaera, sinesmen edo jarrerak partekatzen dituztela hautematean datza, garrantzirik eman gabe hori egiazkoa izateari. Bezeroari sentiaraztea besteen iritzia dela (gizartea) etxetresna elektrikoa erostea, bezeroa seguruago sentituko da erosketaz, eta sinestaraziko dio beste pertsona batzuek ere erabaki bera hartuko zutela.\nZiurgabetasunak.\nAdostasun faltsuaren eta haren azterketaren hainbat alderdiri buruzko anbiguotasuna dago. Lehenik eta behin, ez dago argi zer faktorek eragiten duten gehien adostasun faltsuaren efektuak gizabanakoengan duen indarrean. Adibidez, talde bereko bi gizabanakok eta posizio sozial oso antzekoa dutenek adostasun faltsuaren efektu-maila oso desberdinak izan ditzakete, baina ez dago argi zer desberdintasun sozial, nortasun edo pertzepzio-desberdintasun betetzen dituzten beren artean desberdintasun horren jatorrian. Gainera, zaila izan daiteke adostasun faltsuaren efektuari buruzko inkestetako datu zehatzak lortzea (baita beste joera psikologiko batzuk ere), talde sendoak eta fidagarriak bilatzeak denbora luzez izan baititzakete inkesta-aldi oso luzeak \".\nAdibidez, artikulu honetan aipatzen diren ikasketa askok unibertsitateko ikasleak aztertu zituzten. Ikasle horiek adostasun faltsuaren eragin maila bereziki handia izan lezakete, bai ikaskideez inguratuta daudelako (eta, agian, prestasunaren heuristika esperimentatzen dute), bai askotan ikaskideen antzekoak direla onartzen dutelako. Horrek desitxuratutako datuak eragin ditzake adostasun faltsuaren efektuari buruzko azterlan batzuetan."}
{"id": "129441", "revid": "119347", "url": "https://eu.wikipedia.org/wiki?curid=129441", "title": "Aksu aireportua", "text": "Aksu Aireportua (txineraz: \u963f\u514b\u82cf\u673a\u573a), (NAGE: AKU, NAZE: ZWAK), Txinako Herri Errepublikako Xinjiang probintziako Aksu prefekturan dago."}
{"id": "129442", "revid": "4380", "url": "https://eu.wikipedia.org/wiki?curid=129442", "title": "Aksu Aireportua", "text": ""}
{"id": "129443", "revid": "119347", "url": "https://eu.wikipedia.org/wiki?curid=129443", "title": "Altay aireportua", "text": "Aksu Aireportua (txineraz: \u963f\u52d2\u6cf0\u673a\u573a), (NAGE: AAT, NAZE: ZWAT), Txinako Herri Errepublikako Xinjiang probintziako Ili Kazakhstandar Prefektura autonomoan dago."}
{"id": "129444", "revid": "336", "url": "https://eu.wikipedia.org/wiki?curid=129444", "title": "Lestrade inspektorea", "text": "Lestrade inspektorea Sir Arthur Conan Doyle idazleak sortutako Sherlock Holmes pertsonaiaren eleberrietan agertzen den Scotland Yardeko fikziozko inspektore bat da. \"His Last Bow\" (1917) eleberrian agertzen denez bere izeneko lehen hizkia G. da.\nLestraderen deskribapena.\n\"A Study in Scarlet\" eleberrian Holmes detektibeak Lestrade eta Tobias Gregson izeneko beste inspektore baten artean etengabeko lehia bat dagoela baieztatzen du.\n\"The Hound of the Baskervilles\" eleberrian Holmes detektibeak Lestraderi buruz Watson doktoreareari zera esaten dio: \"nere iritziz, profesionalen artean onena da\", honekin bere burua eta Scotland Yarden zerbitzupeko detektibe profesionalen arteko banaketa egin naizik. \"The Adventures of Sherlock Holmes\" eleberriko \"The Boscombe Valley Mystery\" istorioan dioenez Lestrade era honetan ere deskribatua bada: \"gizon argala, huron baten antzekoa eta begirada iheskor eta zuhur eta ezkutukoa\".\nLestrade inspektorea sarritan Sherlock Holmesen metodo ez konbentzinalekin amorratu egin ohi da. e exaspera con frecuencia por los m\u00e9todos poco convencionales de Holmes. \"The Boscombe Valley Mystery\" istorioan Lestradek bere buruaz zera dio: \"Gizon praktiko bat naiz\". Halere, denborarekin detektibe ez ofizialaren arrakastak eta jokamoldea zinez onartu eta estimatzera iritsiko da. \"The Return of Sherlock Holmes\" eleberriko \"The Adventure of the Six Napoleons\" istorioan Lestrade inspektoreak Holmes detektibeari buruz zera dio: \"Scotland Yarden ez gaude zuregatik jeloskor. Ez jauna, zuregatik oso harro gaude\". Gainera Watsonek kontutan hartzen du aipamen horrek Holmes nabarmenki hunkitua ikusi zuen kasu urrienetakoa sortarazi zuela.\nLondonen komunikabideek Lestrade inspektorea Scotland Yardeko detektibe onenetakoen gisan aurkezten dute. Holmesek behin batez Lestraderi buruz zera dio: \"nahiz eta bere delituen konponpideetan ia trebeziarik ez egon, bere nekaezintasun eta erabakitasunak poliziako ofizial gisa kargurik gorenera eraman zuten. Bestaldetik, \"The Return of Sherlock Holmes\" eleberriko \"The Adventure of the Second Stain\" istorioan Lestrade inspektorea izango da modu zuzenean biktimaren maitale jeloskorra hiltzaile gisa identifikatuko duena, bienbitartean Holmesek era okerrean hilketa sekretuzko agiri batzuen lapurketa batekin loturik dauden hiltzaile profesionalek gauzatu dutelako ustean egongo da."}
{"id": "129445", "revid": "4380", "url": "https://eu.wikipedia.org/wiki?curid=129445", "title": "Altay Aireportua", "text": ""}
{"id": "129446", "revid": "119347", "url": "https://eu.wikipedia.org/wiki?curid=129446", "title": "Hotan aireportua", "text": "Hotan Aireportua (txineraz: \u548c\u7530\u673a\u573a), (NAGE: HTN, NAZE: ZWTN), Txinako Herri Errepublikako Xinjiang probintziako Hami prefekturan dago."}
{"id": "129447", "revid": "4380", "url": "https://eu.wikipedia.org/wiki?curid=129447", "title": "Hotan Aireportua", "text": ""}
{"id": "129448", "revid": "119347", "url": "https://eu.wikipedia.org/wiki?curid=129448", "title": "Karamay Aireportua", "text": "Karamay Aireportua (txineraz: \u514b\u62c9\u739b\u4f9d\u673a\u573a), (NAGE: KRY, NAZE: ZWKM), Txinako Herri Errepublikako Xinjiang probintziako Karamay hirian dago."}
{"id": "129449", "revid": "119347", "url": "https://eu.wikipedia.org/wiki?curid=129449", "title": "Kashgar aireportua", "text": "Kashgar Aireportua (txineraz: \u963f\u514b\u82cf\u673a\u573a), (NAGE: KHG, NAZE: ZWSH), Txinako Herri Errepublikako Xinjiang probintziako Kashgar prefekturan dago."}
{"id": "129450", "revid": "4380", "url": "https://eu.wikipedia.org/wiki?curid=129450", "title": "Kashgar Aireportua", "text": ""}
{"id": "129451", "revid": "119347", "url": "https://eu.wikipedia.org/wiki?curid=129451", "title": "Korla aireportua", "text": "Korla Aireportua (txineraz: \u963f\u514b\u82cf\u673a\u573a), (NAGE: KRL, NAZE: ZWKL), Txinako Herri Errepublikako Xinjiang probintziako Bayin'gholin Mongoliar Prefektura autonomoan dago."}
{"id": "129452", "revid": "4380", "url": "https://eu.wikipedia.org/wiki?curid=129452", "title": "Korla Aireportua", "text": ""}
{"id": "129454", "revid": "119347", "url": "https://eu.wikipedia.org/wiki?curid=129454", "title": "Kuqa aireportua", "text": "Kuqa Aireportua (txineraz: \u5e93\u8f66\u673a\u573a), (NAGE: KCA, NAZE: ZWKC), Txinako Herri Errepublikako Xinjiang probintziako Aksu prefekturako Kuqa konderrian dago."}
{"id": "129455", "revid": "4380", "url": "https://eu.wikipedia.org/wiki?curid=129455", "title": "Kuqa Aireportua", "text": ""}
{"id": "129457", "revid": "119347", "url": "https://eu.wikipedia.org/wiki?curid=129457", "title": "Qiemo aireportua", "text": "Qiemo Aireportua (txineraz: \u4e14\u672b\u673a\u573a), (NAGE: IQM, NAZE: ), Txinako Herri Errepublikako Xinjiang probintziako Bayin'gholin Mongoliar Prefektura autonomoko Qiemo Konderrian dago."}
{"id": "129458", "revid": "4380", "url": "https://eu.wikipedia.org/wiki?curid=129458", "title": "Qiemo Aireportua", "text": ""}
{"id": "129459", "revid": "512", "url": "https://eu.wikipedia.org/wiki?curid=129459", "title": "Tacheng aireportua", "text": "Tacheng Aireportua (txineraz: \u963f\u514b\u82cf\u673a\u573a), (NAGE: AKU, NAZE: ), Txinako Herri Errepublikako Xinjiang probintziako Ili Kazakhstandar Prefektura autonomoan dago."}
{"id": "129460", "revid": "4380", "url": "https://eu.wikipedia.org/wiki?curid=129460", "title": "Tacheng Aireportua", "text": ""}
{"id": "129461", "revid": "512", "url": "https://eu.wikipedia.org/wiki?curid=129461", "title": "Yining aireportua", "text": "Yining Aireportua (txineraz: \u4f0a\u5b81\u673a\u573a), (NAGE: YIN, NAZE: ZWYN), Txinako Herri Errepublikako Xinjiang probintziako Ili Kazakhstandar Prefektura autonomoan dago."}
{"id": "129462", "revid": "4380", "url": "https://eu.wikipedia.org/wiki?curid=129462", "title": "Wenzhou Yongqiang Aireportua", "text": ""}
{"id": "129463", "revid": "4380", "url": "https://eu.wikipedia.org/wiki?curid=129463", "title": "Yining Aireportua", "text": ""}
{"id": "129464", "revid": "4380", "url": "https://eu.wikipedia.org/wiki?curid=129464", "title": "Jinan Yaoqiang Aireportua", "text": ""}
{"id": "129465", "revid": "98220", "url": "https://eu.wikipedia.org/wiki?curid=129465", "title": "Tokioko nazioarteko aireportua", "text": "Tokioko nazioarteko aireportua edo , (NAGE: HND, NAZE: RJTT), Japoniako Tokio hirian dago.\n2012an 66.795.178 bidaiarik erabili zuten eta munduko erabilienen artean dago."}
{"id": "129466", "revid": "59723", "url": "https://eu.wikipedia.org/wiki?curid=129466", "title": "Le d\u00eener de cons", "text": "Le d\u00eener de cons (euskaraz \"Ergelen afaria\") Francis Veber antzerkigileak zuzendutako film frantziarra da, zuzendari horren antzerki-lan batean oinarritua. Gaur egun, Estatu Batuetan haren beste bertsio bat egiteko proiektua dago, berriz ere Veberrek berak zuzendua.\n\"Dinner for Schmucks\" (2010) estatubatuar berregokitzapena du.\nSinopsia.\nPierre Brochant asteazkenero bere adiskideekin afaritan elkartzen da: aldiro-aldiro, afari bakoitzean nork ergel handiagoa gonbidatuko duen lehia jokoan ibiltzen dira. Asteazken hartarako, Brochantek ez du eraman beharreko koitadurik aurkitu; hortaz, lagun baten aholkuari jaramon eginez, azken horrek Ogasun funtzionarioa eta pospoloekin maketak eraikitzeko zaletasun eta obsesioa duen Fran\u00e7ois Pignon izeneko gizasemea eramateko gomendioa onartzen du. Oraindik ezagutzen ez duenez, Brochantek etxera gonbidatzea erabakitzen du, baina erabaki hori bizi osoan inoiz hartu duen ideia txarrenetakoa da.\nLaster asko, nahiz eta betiere asmo onez ibili, zorigaizto ekarle hutsa dela agerian uzten du Pignonek, Brochanti arazoak bata bestearen atzean baitakarkio. Egoera gero eta dibertigarriagoa da, \"ergelak\" Bronchanti bizkarreko mina sortzeaz gain, bere emazteak bertan behera laga dezan lortzen baitu; gainera, Brochantekin obsesionatua dagoen emakume ero bat ere ekartzen dio etxera, bere etsai txarrenarekin berradiskidetu, ogasun inspektore bat etxeratu... Filmaren amaiera Brochanten zitalkeriaren kritika da, baina Pignonen telefonozko hanka-sartze barregarriek-eta zitalkeria hori hutsaren hurrengo uzten dute."}
{"id": "129467", "revid": "7162", "url": "https://eu.wikipedia.org/wiki?curid=129467", "title": "Ergelen afaria", "text": ""}
{"id": "129468", "revid": "124047", "url": "https://eu.wikipedia.org/wiki?curid=129468", "title": "Suvarnabhumi aireportua", "text": "Suvarnabhumi Aireportua (tailandieraz: \u0e17\u0e48\u0e32\u0e2d\u0e32\u0e01\u0e32\u0e28\u0e22\u0e32\u0e19\u0e2a\u0e38\u0e27\u0e23\u0e23\u0e13\u0e20\u0e39\u0e21\u0e34), (NAGE: BKK, NAZE: VTBS), Thailandiako Bangkok hirian dagoen aireportua da.\n2008an 38.603.490 bidaiarik erabili zuten. Aireportua honako konpainien egoitza da: Bangkok Airways, Orient Thai Airlines, Thai AirAsia eta Thai Airways International."}
{"id": "129474", "revid": "1545", "url": "https://eu.wikipedia.org/wiki?curid=129474", "title": "Chau Tsai", "text": "Chau Tsai () Txinako Herri Errepublikako Hong Kong administraturiko lurralde berezian dagoen uharte txikia da.\nKokapena.\nTsing Yi uhartearekin batu zuten petrolioa ustiatzeko birfindegi bat eraikitzeko."}
{"id": "129475", "revid": "1545", "url": "https://eu.wikipedia.org/wiki?curid=129475", "title": "Che Lei Pai", "text": "Che Lei Pai () Txinako Herri Errepublikako Hong Kong administraturiko lurralde berezian dagoen uharte txikia da.\nKokapena.\nAdministratiboki Tai Po barrutian dago, iparraldean Pak Kok Chai uhartearekin egiten du muga eta hegoaldean Fu Tau Sha uhartearekin."}
{"id": "129476", "revid": "1545", "url": "https://eu.wikipedia.org/wiki?curid=129476", "title": "Chek Chau", "text": "Chek Chau edo Portuko uhartea () Txinako Herri Errepublikako Hong Kong administraturiko lurralde berezian dagoen uharte txikia da.\nKokapena.\nAdministratiboki Tai Po barrutian dago."}
{"id": "129477", "revid": "1545", "url": "https://eu.wikipedia.org/wiki?curid=129477", "title": "Cheung Sok", "text": "Cheung Sok () Txinako Herri Errepublikako Hong Kong administraturiko lurralde berezian dagoen uharte txikia da.\nKokapena.\nAdministratiboki Tsuen Wan barrutian dago Lantau uhartearen iparraldean."}
{"id": "129479", "revid": "1545", "url": "https://eu.wikipedia.org/wiki?curid=129479", "title": "Flat Island", "text": "Flat Island edo Uharte laua () Txinako Herri Errepublikako Hong Kong administraturiko lurralde berezian dagoen uharte txikia da.\nKokapena.\nHeung Leung Kok eta Ocean Pointen artean dago Sai Kung penintsularen iparraldean."}
{"id": "129480", "revid": "1545", "url": "https://eu.wikipedia.org/wiki?curid=129480", "title": "Fo Shek Chau", "text": "Fo Shek Chau (; ) Txinako Herri Errepublikako Hong Kong administraturiko lurralde berezian dagoen uharte txikia da.\nKokapena.\nAdministratiboki Sai Kung barrutian dago."}
{"id": "129482", "revid": "105290", "url": "https://eu.wikipedia.org/wiki?curid=129482", "title": "The Restraint of Beasts", "text": "The Restraint of Beasts (euskaraz \"Piztien Gordelekua\") 1998an Magnus Mills idazle britainiarrak idatzitako eleberria da. Idazle honen lehenbiziko eleberri izan zen, genero tragikomedikoan uztartu daitekeelarik. Gaur egungo lan askoren baldintza kaskarrak eta lan egoera aldakorraren aurkako salaketa edo deskribapena ere bada, gazte eta ez hain gazte direnak sarritan lanetik lanera aldatuz doazen elur bola batean sarturik bizi baitira, behin betiko lan finkorik aurkitu ezinik.\nArgudioa.\nSoilik \"Langileburua\" (\"The Foreman\") ezizenez deituriko narratzaile anonimoak eskoziar hesi jartze enpresa bateko lan bizipenak kontatzen ditu, honen zuzendari nagusia Donald izeneko ustezko \"eraginkortasuna\" delakoarekin amesten duen tipo bat delarik.\n\"Langileburua\" edo narratzailea Tam eta Richie izeneko gazte eskoziar batzuen arduradun izendatzen dute, eta hiruak baserrietako lursailetan alanbrezko hesiak jartzera Ingalaterrara bidaltzen dituzte. Bi gazteek lan egin beharrean gauzak \"patxadaz\" hartzea nahiago dute eta langileburuak lana ahal duen bezala eta gazteekin ongi eramanez burutzeko asmo edo xedea du. Horrela istorioa Ingalaterra iparraldeko baserri eta landa giroan zehar garatuko da.\nEleberria aurrera doan heinean dena astiro eta arrunki doala dirudi, baina amaiera ordea, harrigarria eta ezustekoa izango da."}
{"id": "129483", "revid": "1545", "url": "https://eu.wikipedia.org/wiki?curid=129483", "title": "Hau Tsz Kok Pai", "text": "Hau Tsz Kok Pai () Txinako Herri Errepublikako Hong Kong administraturiko lurralde berezian dagoen uharte txikia da.\nKokapena.\nAdministratiboki Tai Po barrutian dago Lurralde Berrien ipar-ekialdean."}
{"id": "129484", "revid": "7162", "url": "https://eu.wikipedia.org/wiki?curid=129484", "title": "Piztien Gordelekua", "text": ""}
{"id": "129487", "revid": "96586", "url": "https://eu.wikipedia.org/wiki?curid=129487", "title": "Tessa Andonegi", "text": "Teresa \"Tessa\" Andonegi Santamar\u00eda (Donostia, Gipuzkoa, ) aktorea da, antzerkigintzan eta telebistan aritua. Antzerkiaren, telebistaren eta zinemaren artean garatu du bere karrera. Bere lanik aipagarrienetako bat \u201cGoenkale\u201d seriea da, hainbat denboralditan parte hartu zuen.\nBere azken proiektuen artean, nabarmentzekoak dira hainbat antzezlan, ETBrentzako \u201cIrabazi arte\u201d telesaila eta saio bat irratsaioan.\nBiografia.\nPrestakuntza.\nLittleton High School-en (Littleton, Colorado, EUA) hasi zuen arte-prestakuntza. Jaioterrira itzuli zenean, arte dramatikoko ikasketak egin zituen Antzertin, Eusko Jaurlaritzaren mendeko eskola ofizialean. Ondoren, era guztietako ikastaroak egin ditu, besteak beste, UNEDen mendeko Bergarako \"Idazle eskolan\" idazteko graduondoko bat. Euskaraz, gaztelaniaz, frantsesez eta ingelesez moldatzen da. Hainbat kirol egiten ditu: Ekitazioa, igeriketa, bizikleta, esgrima. Musika eta kantua zein ukelelea jotzen du.\nLan ibilbidea.\nIkuskizunaren munduarekin izan zuen lehen esperientzia gizonezkoena izan zen, Guillermo Tellen semearena, hain zuzen, \"Guillermo tell tiene los ojos tristes/ Gillermo Tellek begiak triste ditu\" antzerki-obran (1991). Antzerkiaren, telebistaren eta zinemaren artean garatu du bere karrera."}
{"id": "129490", "revid": "512", "url": "https://eu.wikipedia.org/wiki?curid=129490", "title": "Panem et circenses", "text": "Panem et circenses (euskaraz \"Ogia eta Zirkua\") (literalki, \"ogia eta zirkuko jokoak\") gaur egun gutxiesteko erabiltzen den latinezko esaldia da, honekin edozein herrialdetako gobernuak jendea lasai eduki eta zalantzagarriak diren gertaerak ezkutatu nahirik erabiltzen den praktika deskribatzen da, hortaz jendetzari jana eta kalitate eskaseko entretenimenduak eskaintzen zaizkio, horrela kezkarik izan ez dezan.\nGramatikalki, \"panis\" akusatiboaz osatzen da, -is ('pan'=\"ogi\") eta \"circensis\" akusatiboaz, -e ('circense'=\"zirkukoari dagokiona\").\nJatorria.\nEsaldia I. mendean Antzinako Erromako Juvenal olerkariak sortu eta bere X. \"Satiran\" aipatzen du. Bere garaikideen gainbehera kritikatzen du, jaiotzaz zeukaten politikan parte hartzeko eskubidea ahaztua baitzuten.\u00a0 K.a. 140 urtean jende txiroaren botoak irabazteko plan bat burutu zen; janaria eta denbora-pasa oparitzean, ogia eta zirkuko jokoak, boterea lortzeko eta lasai agintzeko modua izango zen; herriari garia eta zirkurako sarrerak oparitzeko ohituran oinarritzen da, modu honetan jendea politikarekiko ezjakin mantenduz.\n\"\u00a0 \"iam pridem, ex quo suffragia nulli uendimus, effudit curas; nam qui dabat olim imperium, fasces, legiones, omnia, nunc se continet atque duas tantum res anxius optat,\" panem et circenses.\"\n\u00a0 (Juvenal, \"Satira X\", 77\u201381)\n\u00a0(Aspaldidanik, gure bozka inori saltzen ez diogunetik, bere betebeharrak utzi egin zituen; izan ere, garai batean agintea, justizia boterea, legioak, gauza guztiak banatzen zituena,\u00a0 orain\u00a0 bere burua besterik ez du gidatzen eta irrikaz bi gauza bakarrik desio ditu, ogia eta zirkuko jokoak.)\nJulio Zesarrek garia doan banatzen zuen edo oso merke saldu txiroenen artean. Hiru mende geroago, Aureliano enperadoreak ohitura hau jarraitu zuen 300.000 biztanleei egunero bi ogi zati doan banatzen.\nEsaldi honen gaur egungo parekideak: \"ogia eta futbola\", \"ogia eta zezenak\" edota \"ogia eta dibertsioa\" lirateke."}
{"id": "129491", "revid": "119347", "url": "https://eu.wikipedia.org/wiki?curid=129491", "title": "Julen Reketa", "text": "Julen Reketa Anton (Bilbo, 1967ko maiatzaren 3a - ) mendigoizale laudioarra da.\nBiografia.\nLehen urteak Ugaon eman eta gero Laudion bizi izan da.\nTxikitatik Pirinioak eta Alpeak izan ziren bere helburuak: Aneto, Vinhamala, Pocets, Mont Blanc, Matterhorn, Monte Rosa...\n1996tik aurrera Europatik kanporako espedizio batzuetako kidea izan da. Hartutako esperientziarekin mendi-gidari profesionala bihurtu eta horretan ari da lanean egun, Mendiak eta Herriak elkartean.\nEuskaltzalea, sarritan euskara eta mendia uztartzen dituzten ekimenetan esku hartu du, kasurako:\nAiaraldeko berbalagun taldeei emandako hitzaldia edo hainbeste ikastetxetan burututakoak.\nEspedizioak.\nBerarekin gehienetan joan den mendizalea Patxi Go\u00f1i irunberriarra da.\nIrakurketa.\n\"El recuerdo de I\u00f1igo Pineda nos lleva al Kangchenjunga\" artikulua, Alberto Zerain, Pyrenaica aldizkaria, 236 zenbakia, 428-433.or."}
{"id": "129492", "revid": "105290", "url": "https://eu.wikipedia.org/wiki?curid=129492", "title": "Ziklogenesi lehergarri", "text": "Ziklogenesi lehergarri behe presio gune baten garapen azkarra izendatzeko erabilitako izena da. Aire masa hotzak eta beroak talka egin eta atmosferak ezaugarri jakin batzuk dituenean, behe presio gune indartsua garatzen da oso denbora gutxian. Mota horretako ziklogenesiz sortzen dira esaterako Ipar Amerika eta Europa bitartean sortutako hainbat behe presio gune.\nUrtean zehar hainbat aldiz ematen diren arren, arraroa da, mota horretako behe presio gune bat jendea bizi den guneetaraino iristea.\nKlaus ekaitza.\n2009ko urtarrilean, garapen azkarreko behe presio gune batek, 150 kilometro orduko haizeak, kalte material ugari eta 20 hildakotik gora eragin zituen Katalunia eta Frantzian."}
{"id": "129493", "revid": "1545", "url": "https://eu.wikipedia.org/wiki?curid=129493", "title": "2010eko Madeirako uholdeak", "text": "2010eko Madeirako uholdeak 2010eko otsailaren 20an behe presio gune batek Portugalgo Madeira uhartean botatako euriaren ondorioz sortutako uholdeak izan ziren. Uhartearen erliebe malkartsuak batetik, eta hirigintza plangintza eskasak, kalte material handiak eta 43 hildako eragin zituzten.\nOrdu gutxitan 100mm euri baino gehiago jausi ziren, eta Madeirako hiriburuko hainbat kale, erreka bihurtu ziren.\nErreferentziak.\n210 hildako egon ziren, alkatea barne baita bere zaldi eta txakurra ere."}
{"id": "129494", "revid": "1340", "url": "https://eu.wikipedia.org/wiki?curid=129494", "title": "Stade de Geneve", "text": ""}
{"id": "129495", "revid": "1340", "url": "https://eu.wikipedia.org/wiki?curid=129495", "title": "Stadion Wals-Siezenheim", "text": ""}
{"id": "129498", "revid": "119347", "url": "https://eu.wikipedia.org/wiki?curid=129498", "title": "Edward Teller", "text": "Edward Teller () jatorri hungariar eta juduko fisikaria izan zen, 1941tik aurrera estatubatuar herrialdetasuna eskuratu zuen, 1935an Hitlerren Alemanian jasaten zuen jazarpenetik ihesean herrialde horretara emigratu baitzuen. Teller bereziki hidrogeno bonbaren ekoizpenari lotuta egoteagatik oroitua da, haren diseinatzailea izan baitzen.\nBere pertsona eta bizitzan izandako jokamoldea biziki eztabaidatua da; sutsuki defendatu zuen bere bonba eta energia atomikoaren helburu militarra. Ohore garrantzitsuak jaso zituen, baina era berean bere lankide askoren kritiken jomuga ere izan zen."}
{"id": "129501", "revid": "42539", "url": "https://eu.wikipedia.org/wiki?curid=129501", "title": "Jiaoqu", "text": "Jiaoqu Txinako Herri Errepublikako hainbat tokiren izena izan daiteke:"}
{"id": "129502", "revid": "2241", "url": "https://eu.wikipedia.org/wiki?curid=129502", "title": "Datong (argipena)", "text": "Datong Txinako Herri Errepublikako hainbat tokiren izena izan daiteke:"}
{"id": "129503", "revid": "2241", "url": "https://eu.wikipedia.org/wiki?curid=129503", "title": "Qianjin", "text": "Qianjin Txinako Herri Errepublikako hainbat tokiren izena izan daiteke:"}
{"id": "129504", "revid": "6", "url": "https://eu.wikipedia.org/wiki?curid=129504", "title": "Xian (argipena)", "text": ""}
{"id": "129505", "revid": "119347", "url": "https://eu.wikipedia.org/wiki?curid=129505", "title": "Aldaiko Irristaketa Kirol Taldea", "text": "Aldaiko Irristaketa Kirol Taldea Laudioko patinaje talde bat da. 2009ko urtarrilaren 15ean sortu zen elkartea.\nIzena herri honetan dagoen \"Aldaiko\" toponimotik hartu du; elkarteak erabiltzen duen \"Aldaiko plaza\" deritzonari bere behean pasatzen den \"Aldaikoerreka\" lekuizenagatik bataiatu zuten horrela.\nElkartearen helburuak.\nElkarteak markatuta dituen helburuak hauek dira:\nElkartearen funtzionamendua.\nElkartearen egitura hauxe da: presidente bat eta Asanblada Orokorra. Erabaki guztiak Asanblada horren bidez hartzen dira."}
{"id": "129506", "revid": "42539", "url": "https://eu.wikipedia.org/wiki?curid=129506", "title": "Xiangyang", "text": "Xiangyang Txinako Herri Errepublikako hainbat tokiren izena izan daiteke:"}
{"id": "129507", "revid": "2241", "url": "https://eu.wikipedia.org/wiki?curid=129507", "title": "Xinxing", "text": "Xinxing Txinako Herri Errepublikako hainbat tokiren izena izan daiteke:"}
{"id": "129508", "revid": "4380", "url": "https://eu.wikipedia.org/wiki?curid=129508", "title": "Yilan konderria", "text": ""}
{"id": "129509", "revid": "42539", "url": "https://eu.wikipedia.org/wiki?curid=129509", "title": "Jing konderria", "text": "Jing konderria Txinako Herri Errepublikako hainbat tokiren izena izan daiteke:"}
{"id": "129510", "revid": "42539", "url": "https://eu.wikipedia.org/wiki?curid=129510", "title": "She konderria", "text": "She konderria Txinako Herri Errepublikako hainbat tokiren izena izan daiteke:"}
{"id": "129511", "revid": "42539", "url": "https://eu.wikipedia.org/wiki?curid=129511", "title": "Suixi konderria", "text": "Suixi konderria Txinako Herri Errepublikako hainbat tokiren izena izan daiteke:"}
{"id": "129512", "revid": "42539", "url": "https://eu.wikipedia.org/wiki?curid=129512", "title": "Taihe konderria", "text": "Taihe konderria Txinako Herri Errepublikako hainbat tokiren izena izan daiteke:"}
{"id": "129513", "revid": "42539", "url": "https://eu.wikipedia.org/wiki?curid=129513", "title": "Tongcheng", "text": "Tongcheng Txinako Herri Errepublikako esanahi desberdineko hainbat gauza izan daiteke:"}
{"id": "129515", "revid": "2241", "url": "https://eu.wikipedia.org/wiki?curid=129515", "title": "Xiangshan", "text": "Xiangshan Txinako Herri Errepublikako hainbat tokiren izena izan daiteke:"}
{"id": "129516", "revid": "4380", "url": "https://eu.wikipedia.org/wiki?curid=129516", "title": "Datong Barrutia", "text": ""}
{"id": "129517", "revid": "119247", "url": "https://eu.wikipedia.org/wiki?curid=129517", "title": "Hanpatze-zikloa", "text": "Hanpatze-zikloa teknologia jakin batzuen heldutasun, onartze eta negozio-aplikazioen irudikapen grafikoa da. Hitza (jatorriz, ingelesez, \"Hype cycle\") Gartnerek, informazio-teknologien industria globalean aritzen den enpresa estatubatuarrak, asmatu zuen.\nOinarriak.\n1995. urtetik aurrera, Gartnerrek hanpatze-zikloak erabili ditu normalean teknologia berrien inguruko hasierako berotasuna eta osteko etsipena adierazteko. Ziklo hauek, gainera, erakusten dute hanpatzea pasa ostean, teknologia hauek abantaila praktikoak eman eta azkenik, zabalki onartuak izaten direla. Gartnerren arabera, hanpatze ziklo hauen helburua, hanpatzea eta errealitatea desberdintzea da, enpresaburuek teknologia bat bereganatzeko prest dagoen edo ez erabaki ahal izateko.\nBost fase.\nGartnerren araberako hanpatze ziklo batean, bost fase daude:\nGaur egun, teknologia berrien marketingean erabiltzen da batez ere terminologia hau."}
{"id": "129518", "revid": "535", "url": "https://eu.wikipedia.org/wiki?curid=129518", "title": "Hanpatze zikloa", "text": ""}
{"id": "129523", "revid": "201", "url": "https://eu.wikipedia.org/wiki?curid=129523", "title": "Zazpi bekatu nagusiak", "text": "Zazpi bekatu nagusiak edota zazpi bekatu kapitalak kristautasun eta katolizismoaren lehenbiziko irakaspenetan aipatzen diren bizio edo grina txarren sailkapena da, hauen bidez erlijio horretako jarraitzaileak kristau moralan hezteko asmoz. Zazpi bekatu nagusiak honakoak dira:\nEliza Katoliko Erromatarrak bekatuak bi ataletan banatzen ditu:\nXIV. mendearen hastapenetan, garaiko europar artisten artean zazpi bekatu nagusien gaiak zuen ospeari esker, munduan zehar kultura eta kontzientzia kristauaren atal ugarietan sartzeko aukera aparta izan zuten. "}
{"id": "129524", "revid": "7162", "url": "https://eu.wikipedia.org/wiki?curid=129524", "title": "Zazpi bekatu kapitalak", "text": ""}
{"id": "129527", "revid": "336", "url": "https://eu.wikipedia.org/wiki?curid=129527", "title": "Hobbita", "text": "Hobbita (ingelesez \"The Hobbit, or There and Back Again\") J. R. R. Tolkienek idatzitako fantasiazko eleberria da. Bilbo Zorrozabal (edo Bilbo Baggins Igela argitaletxearen bertsioari jarraikiz) hobbit etxekoiaren abentura kontatzen da Smaug dragoiaren altxorraren zati bat eskuratzeko. Lehen aldiz 1937ko irailaren 21ean eman zen argitara, eta kritikariek harrera beroa eman zioten. Egun ere estimatua da, umeentzako liburu klasikoa bilakaturik. Euskaraz 2008an argitaratu zen, eta liburuak 2009ko Gasteiz saria irabazi zuen.\nIstorioa.\nBidaian Bilbo etxeko ingurune la\u00f1o eta gozotik lurralde ilunagora eta arriskutsuagora joaten da, kapitulu gehienetan izaki edo izaki mota berri bat azalduta. Bilbok heldutasun, gaitasun eta jakinduria maila altuagoa lortzen du haren izaeraren alde abenturazale eta lotsagabea onartuz (Took aldea, alegia) eta haren adimena eta zentzua erabiliz.\nArgitalpena.\nLiburuaren arrakasta zela eta, Tolkienen argitaletxeak ondokoa konta zezan eskatu zion. \"Eraztunen Jauna\" liburuak aurrera egin ahala, Tolkienek \"Hobbita\"ren kapitulu bat egokitu behar izan zuen. Aldaketa txiki baina esanguratsu horiek bigarren edizioan sartu ziren. Hurrengo argitalpenetan egindako aldaketak maila txikikoa dira, eta Tolkienen ikuspuntua fantasiazko mundu harekiko aldatu zela islatzen da."}
{"id": "129537", "revid": "6327", "url": "https://eu.wikipedia.org/wiki?curid=129537", "title": "Biztanle dentsitatea", "text": ""}
{"id": "129538", "revid": "512", "url": "https://eu.wikipedia.org/wiki?curid=129538", "title": "Gerrako pilotu", "text": "Gerrako pilotu Antoine de Saint-Exup\u00e9ry idazle frantsesaren memoria liburua da. 1942an argitaratu zen Amerikako Estatu Batuetan (AEB), \"Flight to Arras\" izenburupean, eta Frantzian, Vichyko gobernuak argitaratzea debekatu zuenez, isilpean argitaratu zen \"Pilote de guerre\" izenburuarekin. Liburuan, Frantziako Aireko Armadan lan egin zuen garaiko bizipenak kontatzen ditu. Izan ere, azterketa-hegazkin baten pilotu gisa aritu zen Bigarren Mundu Gerran, Frantziako Guduan, 1940ko maiatzaren 23tik 1940ko ekainaren 6ra bitartean.\nLiburuak Arras hiriaren gainean hainbat hilabeteetan zehar egindako hegaldiei buruz dihardu. Saint-Exup\u00e9ry II/33 Azterketa Taldeko kidea izan zen eta motor biko Potez 637 hegazkin bat pilotatu zuen. Gerra hasieran berrogeita hamar azterketa-tripulazio zeuden soilik eta horietatik hogeita hiru II/33 taldekoak ziren. Alemaniar armadaren inbasioaren lehen hiru asteetan hamazazpi talde hil ziren, idazlearen ustez sakrifikatu egin zituzten.\nSaint-Exup\u00e9ryk frantsesen porrotetik onik irtetea lortu zuen, baina Charles de Gaullerekin desadostasun politikoak zituenez, Royal Air Forceko (Erresuma Batuko aire armada) kide izateko proposamenari uko egin, eta 1940. urtearen amaieran New Yorkera joan zen bizitzera. Bertan, \"Terre des hommes\" lanagatik Liburuaren Sari Nazionala jaso zuen. Ipar Ameriketan bizi izan zen bi urtez eta 1943ko udaberrian haren lehengo taldearekin elkartu zen Afrika iparraldean. 1944ko uztailean Frantzia gainean azterketa-misio bat egiten ari zela desagertu egin zen.\nMoldaketak.\nNBC Radio Network irrati kateak liburuaren drama gisako moldaketa egin zuen publiko estatubatuarrarentzat eta 1942ko urriaren 7an eman zuten Author's Playhouse irratsaioan. Gerora, 1998an, Rod Woodenek ere BBC Radio 4 irrati katerako drama gisako moldaketa egin zuen eta David Threlfallek jokatu zuen pilotuaren papera.\nLiburuaren euskarazko itzulpena Josu Zabaletak egin zuen eta Alberdania argitaletxeak argitaratu zuen 2003an."}
{"id": "129540", "revid": "336", "url": "https://eu.wikipedia.org/wiki?curid=129540", "title": "Ian McKellen", "text": "Sir Ian Murray McKellen (Burnley, 1939ko maiatzaren 25a) aktore ingelesa da, antzerkikoa eta zinemakoa. Tony saria jasoa du eta bitan izendatu dute Oscar saria irabazteko. Shakespeareren lanak eta antzerki modernoa egin ditu, baita aurrekontu handiko filmak ere, \"Eraztunen Jauna\"ren pelikulak esaterako (Gandalf paperean).\nAntzerkiaren alde egindako lanarengatik sir bihurtu zen 1991n. 1988an homosexuala zela aitortu zuen publikoki, eta harrezgeroztik homosexualen eskubideen alde egin du behin baino gehiagotan."}
{"id": "129541", "revid": "1446293", "url": "https://eu.wikipedia.org/wiki?curid=129541", "title": "Oscar saria", "text": ""}
{"id": "129544", "revid": "336", "url": "https://eu.wikipedia.org/wiki?curid=129544", "title": "Christopher Lee", "text": "Sir Christopher Frank Carandini Lee (Londres, Ingalaterra, 1922ko maiatzaren 27a \u2013 ) antzezlea eta abeslaria izan zen. Ospea lortu zuen 1958ko \"Dracula\" filmean Drakula kondearen pertsonaia antzeztu eta, 2001-2003 bitartean, \"Eraztunen Jauna\" trilogian Sarumanena egin zuelako, besteak beste. Lee 266 filmetan agertu zen 1948z geroztik, eta zaldun izendatu zuten 2009an.\nPlanta bikain eta dotoreko gizasemea zen, bere garaiera handia (1,96 metro) eta ahots ozen sakonarengatik.\nBizitza.\nTerence Youngen \"Hitzordu bitxia\" (1948) filmean debutatu, eta hurrengo urteetan, John Hustonen \"Moulin Rouge\" (1952) eta Michael Powell eta Emeric Pressburgerren \"La Plata ibaiko gudaldia\" (1956) filmetan parte hartu zuen. 1958ko \"Dracula\" filmean, Bram Stoker idazleak sortutako \"Drakula\" eleberrian oinarritutako filmeko protagonista izan zen, eta berehala bihurtu zen ospetsu beldurrezko zinemaren alorrean. \"Drakula\" bezala, Hammer estudioetan filmatu zituen: \"Frankensteinen madarikazioa\" (1957), \"Baskervilleko zakurra\" (1959), \"Momia\" (1959), hirurak Terence Fisherrenak, eta \"Rasputin\" (1957), Don Sharpena.\nBeste film garrantzitsu batzuetako protagonista ere izan zen: Billy Wilderrek zuzendutako \"The Private Life of Sherlock Holmes\" (1970); \"Urrezko Pistoladun Gizona\" (1974), James Bonden sailaren barruan; \"1941\" (1979), \"\" (1990); eta \"Eraztunen Jauna\" trilogia. Sarritan lan egin zuen Estatu Batuetako eta Europako telebistetan, batez ere telesail txikietan, Sherlock Holmesen papera eginez."}
{"id": "129545", "revid": "336", "url": "https://eu.wikipedia.org/wiki?curid=129545", "title": "Ian Holm", "text": "Sir Ian Holm (Goodmayes, Essex, 1931ko irailaren 12a - Londres, 2020ko ekainaren 19a) Ingalaterrako aktorea izan zen, ezaguna antzezlan eta film ugaritan agertzeagatik, hala nola \"Eraztunen Jauna\" (Bilbo Zorrozabal), \"Chariots of Fire\" (Sam Mussabini entrenatzailea), \"Time Bandits\" (Napoleon Bonaparte), \"\" (Philippe D'Arnot), \"Brazil\" (Terry Gilliam), \"The Fifth Element\" (Vito Cornelius aita), \"The Aviator\" edo \"Alien\"(Ash androidea) filmeetan."}
{"id": "129548", "revid": "201", "url": "https://eu.wikipedia.org/wiki?curid=129548", "title": "Pilote de guerre", "text": ""}
{"id": "129561", "revid": "6950", "url": "https://eu.wikipedia.org/wiki?curid=129561", "title": "Katalogo bibliografiko", "text": "Katalogo bibliografikoa liburutegi edo artxibo bateko dokumentu-bilduma baten zerrenda edo datu-base antolatu bat da, egilea, izenburua edo gaia zehaztuz, informazioa bilatzen duen pertsonari dokumentu bat (liburu bat, artikulu bat, ...) aurkitzeko aukera eskaini edo besterik gabe bilduma batean gai bati buruz dauden dokumentuen berri ematen diona. Katalogazio bibliografikoa dokumentu bibliografikoak katalogo batera biltzeko burutu beharreko ekintzen multzoa da, hala nola egilea, izenburua eta bestelako eremuak zehazten dituen deskribapen bibliografikoa, sarbideen aukeraketa eta kokapen-kodea ezartzea. Sarbideen aukeraketan dokumentuen deskribapenak ordenatu eta berreskuratzeko irizpideak hautatzen dira. Ohiko irizpideak dira egilea, izenburua eta gaia (SHU edo Sailkapen Hamartar Unibertsala).\nKatalogo bibliografikoa osatzen duen erregistro bakoitzari idazpen bibliografiko deritzo. Egun, errejistroak osatzeko metodo estandarrak daude, bilaketa liburutegietako katalogo ezberdinetan batera egin ahal izateko. Metodo hauetan MARC (\"Machine Readable Cataloguing\") sistema da onartuena."}
{"id": "129575", "revid": "119347", "url": "https://eu.wikipedia.org/wiki?curid=129575", "title": "Ux\u00eda Senlle", "text": "Ux\u00eda Senlle (Mos, Pontevedra, 1962ko azaroaren 19a) abeslari galiziarra da.\nBakarkako ibilbideaz gain, kolaborazioak egin izan ditu haren herrialdeko zein kanpoko artistekin. Lusofoniaren aldeko mugimenduan parte hartzen du, eta Nunca M\u00e1is plataformaren kide aktiboa izan zen, besteak beste."}
{"id": "129576", "revid": "98220", "url": "https://eu.wikipedia.org/wiki?curid=129576", "title": "The Wind That Shakes the Barley (filma)", "text": "The Wind That Shakes the Barley (euskaraz \"Garagarra astintzen Duen Haizea\") Irlandar Independentzia Gerra (1919-1921) eta Irlandako Gerra Zibilari (1922-1923) buruzko 2006ko Ken Loach zuzendariaren filma da. Filma burutu aurretik, denbora luzez Loachen laguntzailea den Paul Lavertyk idatzia izan zen. Irlandako historiako drama honek Cork konderriko anai batzuen istorioa azaltzen digu, anai hauek euren bizitzako gertakizun batzuen ostean Irlandako independentzia lortu eta Erresuma Batuaren aurka borrokatu asmoz Irlandako Armada Errepublikarraren kide bilakatuko dira, pertsonaia hauek Cillian Murphy eta P\u00e1draic Delaney aktoreek antzezten dituzte.\nIzenburua izen bereko \"The Wind That Shakes the Barley\" irlandar abesti herrikoiaren izendapenetik bereganatzen du.\n2006an filmak Canneseko Zinemaldiaren Urrezko Palma saria irabazi zuen. Filma munduan zehar ongi hartua izan zen, gaur egun arte Loachen filma batek irabazi duen diru etekin handiena lortu du, horretaz gain Irlandan grabaturiko inoizko irlandar filma independienterik garestiena ere bada."}
{"id": "129588", "revid": "119347", "url": "https://eu.wikipedia.org/wiki?curid=129588", "title": "OLX", "text": "OLX internet-eko enpresa bat da eta New York, Buenos Aires, Mosku, Beijing eta Mumbai hirietan oinarrituta dago. OLX webguneak erabiltzaileek idatzitako doako iragarki laburrak argitaratzen ditu hainbat guneetan mundu guztian zehar. Hainbat kategoria daude adibidez, Higiezinak, Lana, Ibilgailuak, Salgai, Zerbitzuak, Komunitatea eta Harremanak.\nEnpresa 2006ko martxoan sortu zuten Fabrice Grinda eta Alejandro Oxenford Interneteko ekintzaileak. Fabrice-k aurretik Zingy mugikorrentzako doinuen enpresa sortu zuen, eta For-Side enpresari saldu zion $80 milioiren truke 2004ko maiatzean. Alec-ek aurretik DeRemate sortu zuen, enkanteei buruzko webgune nagusi bat Latinoamerikan. DeRemate enpresa MercadoLibre.com enpresari saldu zion, eBay enpresaren filiala, 2005ko maiatzean.\nEremu geografikoa.\n2009ko apirilean OLX enpresa 88 herrialde eta 39 hizkuntzetan zegoen eskuragarri. \nHerrialdeak: Alemania, Ameriketako Estatu Batuak, Arabiar Emirerri Batuak, Argeria, Argentina, Aruba, Australia, Austria, Bahamas, Belgika, Belize, Bielorrusia, Bolivia, Brasil, Bulgaria, Costa Rica, Danimarka, Dominika, Dominikar errepublika, Ekuador, Erresuma Batua, Errumania, Errusia, Eslovakia, Eslovenia, Espainia, Estonia, Finlandia, Frantzia, Filipinak, Grezia, Grenada, Guatemala, Haiti, Hegoafrika, Hego Korea, Herbehereak, Honduras, Hong Kong, Hungaria, India, Indonesia, Irlanda, Israel, Italia, Jamaika, Japonia, Jordan, Kanada, Kazakhstan, Kolonbia, Kroazia, Letonia, Liechtenstein, Lituania, Luxenburgo, Malaysia, Maroko, Mexiko, Monako, Nikaragua, Norvegia, Panama, Pakistan, Paraguay, Peru, Polonia, Portugal, Puerto Rico, Serbia, Singapore, Suedia, Suitza, Tailandia, Taiwan, Trinidad eta Tobago, Tunisia, Turkia, Turks eta Caicos uharteak, Txekiar Errepublika, Txile, Txina, Ukrainia, Uruguai, Venezuela, Vietnam, Zeelanda Berria\nHizkuntzak: alemana, bengaliarra, bulgariera, daniera, eslovakiera, esloveniera, estoniera, errumaniera, errusiera, frantsesa, gaztelania, greziera, hebreera, hindi, hungariera, indonesiera, ingelesa, italiera, japoniera, katalana, koreera, kroaziera, letoniera, lituaniera, nederlandera, norvegiera, poloniera, portugesa, serbiera, suediera, tagalo, thailandiera, turkiera, txekiera, txinera (tradizionala), txinera (sinplifikatua), ukrainera, urdua, vietnamera.\nEzaugarriak.\nOLX-en ezaugarri bereziak:"}
{"id": "129595", "revid": "336", "url": "https://eu.wikipedia.org/wiki?curid=129595", "title": "Arthur ekaitz tropikala (2008)", "text": "Arthur ekaitz tropikala 2008ko 1. ekaitza izan zen. Horrez gain, 1981etik maiatzean sortutako lehen ekaitza izan zen, urakanen denboraldia ofizialki hasi baino bi egun lehenago."}
{"id": "129610", "revid": "1545", "url": "https://eu.wikipedia.org/wiki?curid=129610", "title": "Erich Hackl", "text": "Erich Hackl (Steyr, 1954ko maiatzak 26) idazle eta itzultzaile austriarra da.\nSteyr hirian pasa zuen gaztaroa eta bertako institutuan egin zituen ikasketak. Ondoren, Salzburgo, Salamanca eta Malagako unibertsitateetan Germaniar eta Hispaniar Filologia ikasi zituen. 1977an alemaniera eta austriar literatura arloetako lektore lanetan hasi zen Madrilgo Complutense Unibertsitatean. 1979 eta1983 urteen artean gaztelania eta alemaniera irakatsi zituen Vienan. 1981ean hasi eta 9 urtez lan horietan jarraitu zuen Vienako Unibertsitateko Hizkuntza Erromanikoen Sailean. 1983an ekin zion idazle-ibilbideari eta Latinoamerikako hainbat lurralde bisitatu zituen.\nErich Hackl Alemaniar Hizkuntza eta Poesiaren Akademiako kide da eta sari ugari jaso ditu, besteak beste, Presencia Gitana elkarte espainiarrakemandako Hidalgo Saria."}
{"id": "129613", "revid": "336", "url": "https://eu.wikipedia.org/wiki?curid=129613", "title": "Bertha urakana (2008)", "text": "Bertha urakana 2008ko 2. ekaitza izan zen.\nUrakana hamazazpi egun iraun zuen, sortu zenetik, Ameriketako Estatu Batuetan uxatu zen arte."}
{"id": "129614", "revid": "336", "url": "https://eu.wikipedia.org/wiki?curid=129614", "title": "Dolly urakana (2008)", "text": "Dolly urakana 2008ko 4. ekaitza, eta bigarren urakaia izan zen."}
{"id": "129615", "revid": "336", "url": "https://eu.wikipedia.org/wiki?curid=129615", "title": "Hanna urakana (2008)", "text": "Hanna urakana 2008ko 2008ko 8. ekaitza eta laugarren urakana izan zen.\nEkaitzaren eraginik latzena Haitin eman zen, bertan hildako gehienak izan zirelarik."}
{"id": "129616", "revid": "6327", "url": "https://eu.wikipedia.org/wiki?curid=129616", "title": "GITE-IPES", "text": ""}
{"id": "129617", "revid": "336", "url": "https://eu.wikipedia.org/wiki?curid=129617", "title": "Ununbio", "text": ""}
{"id": "129618", "revid": "9192952", "url": "https://eu.wikipedia.org/wiki?curid=129618", "title": "Hodeiak pintatzeko makina", "text": "Hodeiak pintatzeko makina (jatorrizko izenburua, ) 2009an Patxo Telleriak eta Aitor Mazok zuzendutako Euskal Herriko filma da.\nFilmak 2009ko Donostiako Zinemaldiko \"Zinemira-Euskal Zinemaren Panorama\" saila ireki zuen.\nSinopsia.\nBilbo, 1974. Asier (Bingen Elortza) nerabe daltonikoa da eta maite duen neskaren erretratua margotu nahi du. Hasieran aita saiatuko zaio laguntzen, baina ezin izango du egin. Asierren anaia Mateok margolaritzarako primerako dohainak ditu, baina ez zaio interesatzen. Dena den, Asierri irakasten hasiko da diru truke. Une honetan, hala ere, soldaduskara joateko deia jasoko du Mateok, eta anaia txikiari hodeiak margotzeko makina oparituko dio, margotzen laguntzeko asmoz."}
{"id": "129620", "revid": "336", "url": "https://eu.wikipedia.org/wiki?curid=129620", "title": "Kopernizio", "text": "Kopernizioa (\"Copernicium\") elementu kimiko erradioaktibo sintetiko bat da. Bere zenbakia 112 da eta bere sinboloa Cn. Lehen aldiz Gesselschaft f\u00fcr Schwerionenforschungek sortu zuen 1996an.\nIUPACek onartutako zenbaki atomikorik altuena duen elementua da. Ezagutzen den isotopo egonkorrena 285Cn da, \u224830 segundoko bizitza-erdiarekin. Hala ere 285Cnk isomero nuklear bat izan behar dela uste da eta honek 8,9 minutuko bizitza-erdia izan beharko luke. 75 atomo aurkitu dira gaur egun arte. Egindako esperimentu batzuen arabera 12. taldeko kide baten antzera jarduten du eta metal hegazkor baten propietateak ditu.\nGSIk Kopernizio izena proposatu zuen, Nikolas Koperniko astronomoaren omenez. Izena 2010eko otsailaren 19an eman zion ofizialki IUPACek, zazpi hilabeteko eztabaidaren ostean. Hori baino lehen ununbio izena ematen zitzaion."}
{"id": "129621", "revid": "336", "url": "https://eu.wikipedia.org/wiki?curid=129621", "title": "Copernicium", "text": ""}
{"id": "129622", "revid": "1519", "url": "https://eu.wikipedia.org/wiki?curid=129622", "title": "Tokario", "text": "Tokiarioak Tarim arroko iparraldeko ertzeko oasietan kokatutako hiri-estatuetan bizi zen herri bat dira. Gaur egun Xinjiangen (Txina) dago eskualde hori. Indoeuropar hizkuntza den tokariera hitz egiten zuten.\nHizkuntza eta izena.\nTokarieran bidez dakigu tokarioen berri. 400 eta 1200 urteen arteko 7.600 izkribu inguru aurkitu dira Txinako Tarim arroan, eta hizkuntza indeuroparra zela ikusirik, izen bat eman zitzaion, greziar iturrietako \"T\u00f3kharoi\" izena eman zaie, Baktrianan bizi izandako herri batekin lotuz. Hala ere, lotura hori arbitrarioa da eta ez da ezagutzen tokarioek beren buruari zein etnonimo eskaintzen zioten."}
{"id": "129627", "revid": "880", "url": "https://eu.wikipedia.org/wiki?curid=129627", "title": "Kontsentsu faltsuaren efektu", "text": ""}
{"id": "129628", "revid": "880", "url": "https://eu.wikipedia.org/wiki?curid=129628", "title": "Sunita", "text": ""}
{"id": "129630", "revid": "1545", "url": "https://eu.wikipedia.org/wiki?curid=129630", "title": "Hermann Buhl", "text": "Hermann Buhl (1924ko irailaren 21a - 1957ko ekainaren 27a) austriar alpinista bat izan zen. Bigarren Mundu Gerra ondorengo jarraiko urteetako Austria eta munduko alpinista onenetakotzat jo izan da.\nIgoerak.\nHermann Buhlek bere Broad Peak mendiko igoera arrakastatsua lortu eta handik gutxira hil zen, une horretan, berriz ere Kurt Diemberger mendizalearekin batera Chogolisa (7.665 m) mendia igo nahian ari zirela.\nBi gizasemeak gailurrera hurbiltzen ari zirelarik, Hermann Buhlen oinazpiko sabaia apurtu eta bertan behera amildu zen. Bere gorpua ez da inoiz aurkitu ahal izan."}
{"id": "129632", "revid": "512", "url": "https://eu.wikipedia.org/wiki?curid=129632", "title": "Basogabetze", "text": "Basogabetzea edo deforestazioa gizakiaren jarduerak eragindako baso eremuen soiltzea da, hainbat arrazoiengatik: gizakiak landatzeko behar dituen lurrak handitzea, egurraren beharra eta industria batzuen mozketa masiboak, besteak beste.\nHistorian zehar, gizakiak kultura, garai eta toki askotan eragin du basogabetzea, baina gaur egungo egoera inoiz baino larriagoa da. Urtero sei milioi hektarea mozten dira, horietatik gehienak Amazonia basoan.\nHistoria.\nGizakiak aspalditik eduki du egurraren beharra, sua egiteko, batetik, eta eraikuntza material gisa, bestetik. Nolanahi ere behar horiek asetzeko behar zuten egur kopurua ez zen oso esanguratsua.\nDuela zortzi bat mila urte nekazaritza garatzen hastearekin batera, gizakia basoak soiltzen hasi zen, eta oraindik neurri txikian bazen ere -artean ez zuten tresneria egokirik-, bere eragina jada esanguratsua zen.\nLurreko eskualde epeletako nekazaritza, basoa suntsitu eta lurraren emankortasuna baliatuz azkartu da. Ingalaterrako baso eremu handienak 1350ean galdu ziren. Europako gainerako herrialdeetan eta Ipar Ameriketan, XVIII eta XIX. mendeetan gertatu zen baso galera handiena, lur sailak zabaldu eta landu beharrez, industria hiriak elikagaiz, erregaiz eta eraikuntzarako materialez hornitzeko. 1900ean, Britainia Handian, baso eremua lurralde eremu osoaren % 5 besterik ez zen, eta gaur egun % 10 da. Baso galeraren prozesuak suntsitzaileagoak dira tropikoetan. Tropikoetako basoetako lurrak, oro har, eskualde epeletakoak baino askoz meheagoak dira, ez hain emankorrak, eta errazago higatzen dira, lixibiazioz. Kolonizazio garaiko politikak, \u00abbaso oparoa, lur emankorrak\u00bb okerreko ustean oinarrituta, produktu komertzialak lantzeko soildu zituen basoak, eta horren ondorioz, leku askotan, lurra ahitua dago. Tropikoetako baso galera 1950 ingurutik aurrera azkartu zen batez ere, makina astunen laguntzarekin.\nEgungo egoera.\nGaur egun, batez ere, baso soiltzea Hego Amerikan, Asian, eta Afrikan gertatzen da. Lur osoko heren bat okupatzen dute zuhaitzek, hau da, 4000 milioi hektarea.\nGaratu gabe dauden herrialdeen basoetan, hauek garatzeko aitzakiarekin zuhaitzak mozten dituzte, errepideak edo leku urbanizatuak egiteko. Garatuta dauden herrialdeetan aldiz, beste kausa batzuk daude, hala nola, euri azidoa, zeinak urtero hainbat hektarea suntsitzen dituen. Herri garatuetan baita, gizarteak ezartzen duen presioarengatik, gobernuak zona batzuk berriz landatu ditu, parke natural eta turistentzat leku bihurtuz.\nAfrika.\nAfrikan, 2000 eta 2005 bitartean, 4 milioi hektarea moztu ziren urtero, hau da, orain arte mundu guztian moztu den herena. Gaur egun munduan 306 milioi ziurtagiri-baso daude, eta Afrikari 3 milioi dagozkie, hau da, %1, gehienak zuhaitz landatuak direlarik.\nDuela gutxi Afrikan deforestazioaren eta desertizazioaren kontrako neurriak hartzen hasi ziren. Horregatik, Afrikako ia herri guztiek sinatu dute duela urte batzuk sortutako iniziatiba bat. Dagoeneko plan batzuk martxan jarri dituzte, batzuetan beste kontinente batzuen laguntzaz.\nEuropa.\nGaur egun, munduko basoetako baliabideen laurdena Europan dago, laurden horren zatirik handiena Errusiar Federazioan aurkitzen delarik. Europan baso-soiltzea ez da arazo larri bat, herri guztietan fenomeno hori zailtzen duten hainbat lege daudelako. Lege horrek, gainera, urtero hainbat zuhaitz landatzera behartzen dituzte herrialdeak. Horregatik arazoa ez da hain larria. Nahiz eta baso-soiltzea eragozteko hainbat neurri egon, ekidin ezinak dira naturan gertatzen diren hainbat fenomeno, besteak beste, suteak, izurriak, eta ekaitz elektrikoak.\nIkerketa batzuen arabera, Iberiar Penintsulan eta Errusiar Federazioan hurrengo urteotan suteen gehikuntza egongo da, aldaketa klimatikoaren erruz.\nAsia.\nMunduko basoen %18,6 Asian daude, guztira 734 milioi hektarea. 2005ean, 2000.urtean baino 3 milioi hektarea gehiago zeuden. Zifra hau, Txinan landatutako zuhaitzen ondorioa da, beste herrialde batzuk emandako laguntzaren ondorioa izateaz gainera.\nHerrialde batzuk, Asiak bezala, baso-soiltzea gelditzea lortu dute, baina badaude errekurtsorik gabeko beste batzuk. Horren ondorioz, askoz gehiago kostatzen zaie katastrofe hau gelditzea eta errekurtsoak dituzten herrialdeen laguntza ezinbestekoa zaie, izan ere, basoak garrantzi handia dute gure ekosisteman.\nMotak.\nEskualde tropikaletako nekazari txiki ibiltariek basoa soilduz erraz lortzen dituzte lur sail berriak, eta horrela galdu dituzte Afrika eta Asiako basoen % 45. Sail horiek urte gutxi batzuetan landu ondoren, lurra belarra eta sasiak emateko gauza besterik ez da, eta nekazariek beste baso batzuetara jo behar izaten dute, basoa bota eta lur sail berriak erraz lortzeko. Zur ustiategiak dira baso galeraren beste erantzule nagusietako bat Asiako hego-ekialdean, Afrika erdian, eta, 1990. urte inguru arte behintzat, Afrika mendebaldean. Ipar Ameriketako ipar-mendebaldeko eta Siberiako zur ekoizleek, zuhaitzak moztu ondoren, beste batzuk sartzen dituzte, edo bestela basoa berez erna dadin uzten dute, baina bien bitartean lurra higatuz eta degradatuz doa. Emankortasun urriko lurretako baso galera ere epe motzera baizik ez da onuragarria. Hala ere, ongi planifikatua dagoenean, onura iraungarriak atera daitezke, kautxu eta olio palmondoen sailetan bezala, lurra ontzen eta ura atxikitzen dutelako. Mundu osoan, baina Asiako hego-ekialdean eta Hego Ameriketan batez ere, baso eremu handiak bota dira bertan beste zuhaitz mota batzuk, etekin handiagoa ematen dutenak, sartzeko gero, baina egun ez da hainbeste gertatzen hori, basogintzako arduradunak berak horrek dakarren kostu sozialaren eta ingurumenari egiten dion kaltearen jakitun baitira. Landutako zuhaitz sailek zuhaitz mota bakarrekoak izaten dira sarritan, adin batekoak guztiak, eta horrela ezinezkoa da jatorrizko basoaren ekosistema garapen maila guztietako landare eta animalia mota ugari dituena berregitea. Iparraldeko koniferoen basoetan eta Britainiar Columbiako baso epeletan (probintzia horretan 2.200 km\u00b2 baso mozten da urtean, probintziako baso eremu osoaren % 1, zuhaitzak mozten dituzten enpresak bost urteko epean soildutako eremu osoa berriro landatzera behartu zituzten 1987. urtean. Halaber, ahalegin handiak egiten ari dira jatorrizko zuhaitz moten ugaritasuna bere horretan gordetzeko. Egoera antzekoa da Ipar Ameriketan eta Europan: baso eremuak ez du gorabehera handirik izan aspaldi honetan, baina baso zaharrak urritzen ari dira egunetik egunera, eta baso berriek hartzen dute haien lekua. Baso galera dela eta, tirabira handiak sortu izan dira, mozketaren aldekoen eta aurkakoen artean. 1993an, Clayoquot Sounden, Vancouverko uhartean, 700 lagun atxilotu zituzten baso epeleko eremu erabili gabe batean zuhaitz mozketa eragozten saiatzeagatik. 1970\u20131990 bitarteko urteetan, Brasilen eta Erdiko Amerikan, baso eremu handiak moztu ziren larreak lortzeko. Horren bultzatzaile nagusiak gobernuak berak izan ziren, etxalde handiak sortu nahi baitzituzten. Afrika idorrean ere basoak erretzen dituzte larreak lortzeko. Himalaian eta Andeetan erregaia lortzeko moztu izan dira zuhaitzak, eta egun baso galera izugarria da. Baso galera eragin duen beste faktore garrantzitsu bat errepideak zabaltzea eta urtegiak eraikitzea izan da. Askotan galeraren eragileak bata bestearen ondotik gertatzen dira. Errepidea zabaltzeak zur ekoizpena ekartzen du ondotik, eta soilguneak zabaltzean nekazaritza dator atzetik. Tropikoetan moztutako basoen erdiak nekazaritzarako moztu dira.\nZergatikoak.\nBaso galera eta degradazioa adierazle politiko, merkatuko eta instituzionalen erantzun gisa sortzen dira. Hauek jendea baso aldera bultzatzen dute ekonomia edo gizarte egoera zailetan, irabaziak (baso ustiapenaren eta galeraren ondoriozkoak) erraz lortzeko aitzakiarekin. Ekonomia politika askok ez dituzte aintzat hartzen basoen balioak, eta sarritan merke zurrean uzten dituzte ustiapen eskubideak, eta baso galerak beste erabilera batzuetarako izan ditzakeen onurei behar baino balio handiagoa ematen diete. Hala, elikagaien prezioa jaisteko laguntzak ematen dituzte, baina, aitzitik, basoak zaintzeko, ez. Basoen jabetzari eta erabilera eskubideei buruzko segurtasunik ezak ere neurriz gain ustia daitezen dakar berekin. Politika batzuek basoa soiltzea ere eskatzen dute, jabeak lurra \"hobetu\" duelako froga gisa. Faktore gehiago ere badira, baina horiek dira nagusiak.\nOndorioak.\nBasogabetzearen ondorioak maila askotan eragiten dute:\nKliman.\nZuhaitzek eta beste landareek oxigenoa sortzen dute, gizakiek eta animaliek bizitzeko beharrezkoa duten gasa. Zuhaitzak mozten direnean, oxigeno gutxiago iristen da atmosferara. Zuhaitzek karbono-dioxidoa xurgatzen dute gainera, berotze globala izenez ezagutzen den arazoaren eragiletako bat dena. Erretzen direnean, berriz, zuhaitzek karbono-dioxidoa atmosferara isurtzen dute.\nEgindako ikerketa batzuek erakutsi dute deforestazioaren fenomenoak asko eragin dezakeela, adibidez, leku batean erortzen den euri kopuruan eta beste fenomeno klimatiko batzuetan, beti ere aldaketa horiek ekosistema zabal bat abarkatzen dutelarik. Hau azaltzeko erabiltzen den argumentua da landare-estalkiaren handitze batek euri tasa handitu eta landare-estalkiaren gutxitze batek, aldiz, gutxitu dezakeela.\nHigaduran.\nMendi-hegal aldapatsuetan egiten diren basogabetzeek higadura eragin dezakete. Zuhaitzek lurrari eusten ez diotenez, lurra higatu daiteke. Eurite bortitzen ondorioz, lurra maldetan behera joan daiteke eta soroak, etxeak eta bizitzak suntsitzen dituzten lur-jausiak sortzeko arriskua dago.\nHabitataren galeran.\nBaso asko pertsonek atseden hartzeko edo jolasteko tokiak dira. Zuhaitzak mozten direnean, basoen erabilera hori galdu egiten da.\nHainbat izaki bizidun mota desagertu dira basogabetzearen ondorioz, oihan tropikaletan gehienbat. Gainera, basogabetzeak oihanetan bizi diren pertsonen bizimodua ere aldatu dezake.\nKontrolatzeko ahaleginak.\nBaso galeraren arazoari aurre egiteko ikuspegi tradizionalek lege eta araudietan jarri dute indarra, baina legeok betearazteko ez da behar beste indar egiten, eta talde ahaltsuenek nola edo hala saihesten dituzte. Herrialde pobreetan laguntza programetan jarri da indarra, Baso Tropikalen Nazioarteko Programan batez ere. Baina laguntzok ez dira aski izan baso galera gerarazteko. Egun, basogintzako agiria eta zurari etiketa jartzea proposatzen da, adibidez, basoaren gestio iraunkorretik sortutako produktuak bultzatzeko. Gainera, baso galera eragile askoren emaitza denez, plangintza orokor baten beharra ikusten da, eragile horietako bati bakarrik aurre eginez gero nekez lortuko baita arazoa konpontzea. Ahalegin handia egin beharra dago basogintzaren gestio iraunkorra lortzeko, ingurumena babesteko helburuen eta helburu sozial eta ekonomikoen artean halako oreka bat lortzeko. Nazio Batuen proposamenetako bat da herrialde bakoitzak bere ekosistema bereziaren % 12ri gutxienez eustea. Zenbait herrialde basoek eskaintzen dituzten onurak balioztatzen ari dira, Baso Jabetza Iraunkorra, hau da herrialde bakoitzak orain eta etorkizunean, bai babesteko bai produzitzeko, beharko duen baso eremuaren luze-zabalera, eta basoaren erabilerako estandarrak zehazten alegia."}
{"id": "129633", "revid": "336", "url": "https://eu.wikipedia.org/wiki?curid=129633", "title": "1989ko iraultzak", "text": "1989ko iraultzak Europako ekialdeko herrialdeetan sobiet gisako komunismoa boteretik kendu zuen mugimendua izan zen.\nGertaerak Polonian hasi ziren, eta Hungariara, Ekialdeko Alemaniara, Txekoslovakiara, Bulgariara eta Errumaniara hedatu ziren. Gobernu komunista Errumanian baino ez zen modu bortitzean uzkaili. Txinaraino iritsi zen nahigabea, Tiananmen Plazako protestekin.\nAlbaniak eta Jugoslaviak komunismoa 1991n utzi zuten, eta bigarrena 5 estatutan zatitu zen 1992rako: Eslovenia, Kroazia, Mazedonia, Bosnia-Herzegovina eta Jugoslavia Errepublika Federala (Serbia eta Montenegro). Sobietar Batasuna 1991ren bukaeran desegin zen, eta emaitza Errusiaren eta beste 14 nazioren sorrera (edo birsorrera): Armenia, Azerbaijan, Bielorrusia, Estonia, Georgia, Kazakhstan, Kirgizistan, Letonia, Lituania, Moldavia, Tadjikistan, Turkmenistan, Ukraina eta Uzbekistan. Ondorioak beste herrialde urrunetan ere sumatu ziren. Hala, sozialismoa Kanbodian, Etiopian edo Mongolian bertan behera geratu zen. SESBan komunismoa desagertzean Gerra Hotza amaitutzat jo zen.\nAurrekariak.\n1989ko iraultzen sintoma, Mikhail Gorbatxovek hasitako \"perestroika\" izan zen. Politika hori Sobietar Batasuneko politika eta ekonomia birgaitzeko erabili nahi zen.\nEkialdeko Blokeko zenbait herrialdek 1970eko hamarkadatik erreforma ekonomiko eta politiko batzukekin esperimentatu bazituzten ere, 1985ean, Mikhail Gorbatxov buruzagi erreformatzaile sobietarraren etorrerak liberalizazio handiagorako joera atzeraezina markatu zuen. 1980ko hamarkadaren erdialdean, burokrata sobietarren belaunaldi gazte bat, Gorbatxovek gidatua, funtsezko erreformaren alde hasi zen Brezhneven geldialdi-urteak iraultzeko. Sobietar Batasunak gainbehera ekonomiko larria pairatzen zuen, eta mendebaldeko teknologia eta herrialde kapitalisten kredituak behar zituen gero eta atzerapen handiagoa konpentsatzeko. Sobietar erregimenari eusteko gastuek -militar, KGB, estatu sateliteei dirulaguntzak ematea- are gehiago ahuldu zuten sobietar ekonomia.\nErreforma nagusiaren lehen zantzuak 1986an etorri ziren Gorbatxovek Sobietar Batasunean \"glasnost\" (irekiera) politika abiarazi zuenean, eta erreforma ekonomikoaren beharra areagotu zuen, \"perestroika\" (berregituraketa ekonomikoa). 1989ko udaberria baino lehen, SESBek, komunikabideetan etxeko politikari buruzko eztabaida bizia izateaz gain, hautagai ugarirekin egin zituen lehen hauteskundeak.\nGorbatxoven aldaketa-ekimenak Ekialdeko Europako herrialde guztietan errepikatuko lirateke, ezinbestean, eta, batzuetan, Gorbatxovek berak politika sobietarrak kopiatzeko eskatuko zien Varsoviako Ituneko beste herrialde batzuetako buruzagiei, ohartaraziz SESBek jada ez lukeela esku hartuko, presio politiko edo militarrekin, perestroika onartzen ez zuten atzerriko gobernu uzkur batzuk babesteko, eta, horrela, Sinatra Doktrina inauguratu zen.\nMikhail Gorbatxoven aldaketek eragina izan zuten Sobietar Batasunaren menpe zeuden Ekialdeko Europako herrialdeetan. Herrialde horiek, sobietarren laguntza ekonomiko eta militarrak galtzerakoan, beren iraultzak hasi zituzten, nahiz eta Gorbatxoven asmoa aldaketak Varsoviako Itunaren barruan egitea zen. SESBek herrialde sateliteei ematen zien laguntza ekonomikoa jasanezina zen krisian zegoen sobietar ekonomiarentzat; beraz, errusiar gobernuak adierazi zien harreman ekonomikoak munduko merkatuaren baldintzen araberakoak izango zirela. Horrela hasi zuten Poloniak, Alemaniako Errepublika Demokratikoak, Hungariak, Txekoslovakiak eta Errumaniak komunismoaren aurkako borroka.\nPolonia.\nSobiet Batasunak, 1989rako, Brezhnev doktrina bertan behera utzi zuen eta adierazi zuen ez zuela Varsoviako Itunaren herrialde aliatuetan eskua sartuko. Garai horretarako, Elkartasuna sindikatua (Solidarno\u015b\u0107) handia zen, eta 1988an nazio osoan zehar egindako grebek sindikatuarekin negoziarazi zioten gobernuari (Poloniako Mahai Borobilak). Bi aldeek adostu zuten bi ganberako sistema politikoa, senatua herriak aukeratua eta bestean (Sejm), zenbait eserleku hautatuko zituen.\nElkartasuna legezko bihurtu ondoan (1989ko apirilean), hauteskundeetan parte hartzea izan zuen, ekainaren 4an, Txinako Tiananmen Plazako protestetan tankeak sartu eta biharamunean hain zuzen. Elkartasunaren garaipenak aurreikuspen oro gainditu zuen. Sejm ganberan ahal zituen eserleku guztiak eskuratu zituen, eta senatuan %99 (bestea hautagai independenteak erdietsi zuen). Komunista nabarmen anandak ez zuten beharrezko boza kopurua lortu ganberetan sartzeko. Hortaz, irailean, komunista ez zen lehenengo gobernua eratu zen ekialdeko blokean.\nHungaria.\nPoloniaren atzetik, Hungaria izan zen hurrengoa komunista ez zen gobernua osatzen. Nahiz eta 1980ko hamarkadan Hungarian zenbait erreforma ekonomiko eta nolabaiteko liberalizazio politikoa lortu, aldaketa garrantzitsuak iritsi ziren J\u00e1nos K\u00e1d\u00e1r Alderdi Komunistako burua 1988an ordezkatu zenean. Urte horretan bertan, parlamentuak \"multzo demokratikoa\" sartu zuen indarrean, tartean sindikatuen aniztasuna, elkartzeko eta prentsarako askatasuna, hauteskundeetarako beste lege bat eta konstituzioa eraberritzea.\n1989ko urrian, Alderdi Komunistak azken bilkura egin zuen, eta bere burua Hungariako Alderdi Sozialista izendatu zuen berriz (egun ere existitzen dena). Parlamentuak alderdi politikoen aniztasuna bermatzen zuen legedia sartu zuen indarrean. Giza eskubideak bermatu ziren eta botereak banandu ziren instituzioen egituran.\nEkialdeko Alemania.\nHungarian muga ireki ondoren, gero eta jende gehiago hasi zen Ekialdeko Alemaniatik Mendebaldera igarotzen. 1989ko irailerako, 30.000 lagunek baino gehiagok egin zuten ihes Hungariara bidaiatzeko debekua ezarri aurretik. Orduan, milaka alemaniarrak saiatu ziren mendebaldera iristen Mendebaldeko Alemaniak ekialdeko herrialdeetako egoitza diplomatikoen bidez, batez ere Pragako enbaxadako lorategiak okupatuz. Hortaz, Txekoslovakiako muga urrian itxi zen, eta Ekialdeko Alemania isolaturik geratu zen. Alde egiteko aukerak agortuta, astelehenero hasi ziren manifestatzen ekialdeko alemaniarrak herrialdeko zenbait hiritan, batez ere Leipzigen.\nEkialdeko Alemaniaren 40. urteurrena ospatzeko Gorbatxevek berak egindako bisitan adierazi zuen beharrezkoa zela aldaketak egitea. Nolanahi ere, Erich Honecker, herrialdeko burua, ez zen iritzi berekoa, eta barneko erreformari uko egin zion. Nahigabea gero eta zabalagoa izanik, alderdi sozialistak (SED) Honecker kargutik kendu zuen urriaren erdialdean, eta Egon Krenz jarri zuen haren ordez.\nTxekoslovakiarekiko muga ireki zen berriz, baina berehalakoan bertako agintariek baimendu zuten Mendebaldeko Alemaniara joaten ikuskapen burokratikorik gabe. Horrela, Altzairuzko Oihala altxatu zen lehen aldiz. Iheslarien uholdeari eutsi ezin zitzaionez, azaroaren 9an Ekialdeko Alemaniako agintariek baimendu zuten Mendebaldeko Alemaniara zuzenean pasatzea. Prentsaurrekoan iragarri zen, nola edo hala, neurriak segituan sartuko zirela indarrean, eta horrek akuilatuta, milaka lagun atera ziren kalera. Berlingo harresia eta Mendebaldeko Alemaniarekiko muga ireki zen zenbait puntutan.\nHorrek areagotu zuen erreforma prozesua Ekialdeko Alemanian. Abendurako Krenzek ez zuen jarraitzen eta SEDen monopolioa bukaturik zegoen. Azkenean, bi Alemaniak batu ziren 1990eko urriaren 3an.\nTxekoslovakia.\nGobernu komunista Belusezko Iraultzaren bidez uzkaili zen Txekoslovakian, bortizkeriarik gabe. Pragan, 1989ko azaroaren 17an poliziak ikasleen manifestazio baketsua desegin zuen. Horrek manifestazio gehiago eragin zituen herrialde osoan zen, abendura arte iraun zutenak. Azaroaren 20rako, Pragan biltzen ziren manifestarien kopurua milioi erdira iritsi zen. Azaroaren 27an greba orokorra egin zen, Txekoslovakiako herritar guztiak kontuan hartuta.\nBeste gobernu komunistak erortzen ari zirenez eta kaleetako protestak areagotu zirenez, Txekoslovakiako Alderdi Komunistak azaroaren 28an adierazi zuen botereari uko egingo ziola eta alderdi bakarreko sistema bertan behera utziko zuela. Mendebaldeko Alemaniarekiko eta Austriarekiko mugan hesiak eta gainerako oztopoak kendu zituzten. Abenduaren 10ean Gust\u00e1v Hus\u00e1k presidenteak komunista ez zen lehenengo gobernua 1948z geroztik izendatu zuen eta kargua utzi. Alexander Dub\u010dek hautatu zuten parlamentu federalaren eledun abenduaren 28an eta V\u00e1clav Havel herrialdeko presidente abenduaren 29an. 1990eko ekainean Txekoslovakiak 1946z geroztik lehen hauteskunde demokratikoak izan zituen.\nBulgaria.\nKomunismoaren agintaldian gorriak ikusi zituztenez, 1989ko udan, turkiar andanak (250.000 bat) alde egin zuten Bulgariatik (bertan gutxiengo etnikoa baitira) Turkiara joateko.\nBerlingo Harresia urratu zen egun berean, azaroaren 10ean, Bulgariako agintean luze egon zen Todor Zhivkov kargutik kendu zuen herrialdeko politburok. Antza Moskuk onetsi zuen lider aldaketa, Zhivkov urteetan zehar sobietarren aliatu leiala izan bazen ere. Hala ere, aldaketa ez zen nahikoa izan demokraziaren aldeko mugimendua asetzeko.\nSobiet Batasunean Mikhail Gorbatxevek abian jarritako aldaketek eragina izan zuten Bulgarian, eta komunistek ez zuten behar adinako indar erreformen aldeko mugimenduari luze eusteko. 1989ko azaroan, ekologia dela-eta Sofian hasi zen protesta berehalakoan erreforma politikoaren aldeko kanpaina orokorra bilakatu zen. Petar Mladenov paratu zen herrialdeko burutzan, baina barealdia laburra izan zen. Kaleko istiluen aurrean, 1990eko otsailean, Alderdi Komunistak botereari uko egin zion eta 1990eko ekainean lehen hauteskunde libreak egin ziren 1931z geroztik, eta Alderdi Sozialistak, komunisten izen berriko alderdiak, irabazi zituen.\nZhivkov epaitu zuten 1991n, baina ez zuen Nicolae Ceau\u015fescu ondoko Errumaniako kidearen amaiera bortitza izan.\nErrumania.\n1989ko azaroan, 71 urteko Ceau\u015fescu hautatu zuten berriz beste bost urtez agintaldian jarraitzeko, Errumaniako Alderdi Komunistako buru gisa. Ceau\u015fescuk adierazi zuen Ekialdeko Europan zehar hedatzen ziren komunismoaren kontrako mugimenduak gaindituko zituela.\nIranera joatear zegoela, abenduaren 16an, Securitate poliziak L\u00e1szl\u00f3 T\u0151k\u00e9s artzain kalbinista hungarieraduna atzeman zuen, erregimenaren kontrako sermoiak botatzeagatik. Istiluak hasi ziren orduan, batik bat Timi\u015foara hirian, 5 egunez.\nIrandik itzulitakoan Ceau\u015fescuk agindu zuen haren aldeko manifestazioa egin zedila Bukaresten. Hala ere, Ceau\u015fescuren ustekaberako, jendea txistuka hasi zitzaion hitz egiten ari zelarik. Timi\u015foara eta Bukarest hirietako gertaeren berri izan ondoren, urteetan metatutako nahigabea azaleratu zen errumaniar mordoren artean, baita gobernuko zenbait kideren artean ere. Manifestazioak herrialde osoan zehar hedatu ziren. Hastapenean, manifestarien kontra tiro egiteko aginduei men egin zieten segurtasun indarrek, baina abenduaren 22an, militarrek alderantziz jokatu zuten, eta gerra-gurdiak Komite Zentralaren eraikinaren aldera eraman zituzten. Ceau\u015fescuk eta Elena haren emazteak lortu zuten ihes egitea helikoptero batean.\nNolanahi ere, eguberri egunean, Errumaniako telebistak erakutsi zuen Ceau\u015fescu senar-emaztea epaitu ondoren, segituko exekuzioa izan zutela. Nazioaren Salbaziorako kontseilu batek boterea bereganatu zuen eta 1990eko maiatzaren 20an hauteskundeak egin ziren.\nAlbania.\nAlbanian, lau hamarkadan agintean egon zen Enver Hoxha 1985eko apirilaren 11n hil zen.\n1989an, lehendabiziko istiluak Shkodra hirian hasi ziren, eta handik beste tokietara zabaldu ziren. Azkenean, gobernuak liberalizazioaren aldeko neurriak jarri zuen martxan, tartean atzerrira bidaiatzeko erraztasunak. Kanpoko munduarekiko harremanak hobetzeko ahaleginak egin ziren.\n1991ko martxoaren hauteskundeetan lehengo komunistak irabazle atera ziren. Edonola ere, greba orokor batek eta hirietako oposizioak eragin zuten koalizio gobernua osatzea, komunistak ez zirenak ere sartuak. Albaniako ekonomiak hondoa jota eta kale istiluen artean, komunista ohiek 1992ko martxoaren hauteskundeak galdu zituzten.\nJugoslavia.\nJugoslavia ez zegoen Varsoviako Itunaren barrenean, baina Josip Broz \"Tito\" buruaren komunismoari atxiki zion. Titoren heriotzaren ondoren, Jugoslavia osatzen zuten herrien arteko tirabirak areagotu ziren eta lehen gatazka Kosovon piztu zen.\nHorrekin batera, Eslovenian liberalizazioa gero eta handiagoa zen 1984z geroztik. 1989ren hasierarako, zenbait alderdi antikomunistak ezkutatu gabe jarduten zuten, esloveniar komunisten nagusitasunari desafioan. Gauzak horrela, gizarte zibilak bultzatuta esloveniar komunistak Jugoslaviako burutza komunisten kontra egin zuten talka.\n1990eko urtarrilean, Jugoslaviako komunisten biltzarra egin zen tirabirak bertan behera uzteko. Baina serbiarren nagusitasunak eragotzi zizkien esloveniarrei proposamenak aurrera egiten. Esloveniarrek, eta kroaziarrek ondoren, alderdia utzi zuten. Tokian tokiko oposizio-mugimenduekin negoziatu zuten alderdi anitzeko hauteskundeak egitea.\nHala, 1990eko udaberrian, Eslovenian Jugoslaviaren kontrakoa zen DEMOS koalizioak irabazi zituen hauteskundeak. Kroazian, nazionalistek garaipen itzela eskuratu zuten. Emaitzak askoz orekatuagoak izan ziren Bosnia Herzegovinan eta Mazedonian. Serbian eta Montenegron, aldiz, Slobodan Milo\u0161evi\u0107en alderdia finkatu zen boterean.\nEslovenia eta Kroaziako agintari berriek federaziotik independentzia erdiesteko planak prestatu zituzten. Hala, independentzia 1991ko ekainaren 25ean aldarrikatu zuten. Jugoslaviako Gerra piztu zen orduan. Mazedoniak urte bereko irailaren 8an aldarrikatu zuen independentzia, eta Bosnia Herzegovinak 1992ko martxoaren 1ean.\nSobietar Batasuna.\nVarsoviako Ituna bertan behera geratu zen 1991ko uztailaren 1ean era ofizialean. Horrela, Gerra Hotza amaitu zen. Baian SESBk armadak ekialdeko Europatik kendu ahala, SESBen barrenean bertan hasi zen nahigabea hedatzen. Autodeterminazioaren aldeko mugimenduak piztu ziren Lituanian lehendabizikoz, baina geroago Estonian, Letonian eta Armenian ere.\nDeszentralizazioa areagotuko zela agindu zitzaien, baina hauteskunde irekiagoak egindakoan Alderdi Komunistaren kontrako hautagaiak atera ziren irabazle. Mugimendu nazionalista horiek indartu ziren SESBen ekonomiaren gainbeherarekin. Gorbatxevek ezin zuen ekonomia suspertu eta aginpide egitura sobietarra behera zetorren. Banan banan, errepublika sobietarrek haien sistema ekonomikoak eratu zituzten, eta Moskuko legeak haien menpe jarri zituzten.\nAldaketak geldiarazi nahian, Gennadi Yanayev presidenteordea buru zuen talde batek estatu kolpe bat eman zuen 1991ko abuztuan Gorbatxev boteretik kentzeko. Boris Yeltsinek, Errusiako errepublikako presidenteak, gerra-gurdien gainetik lortu zuen herria eta armadaren zati handi bat kolpearen kontra jartzea. Gorbatxev bere kargura itzuli zen, baina haren autoritatea nabarmen kalteturik suertatu zen. Irailean, Baltikoko errepublikek independentzia erdietsi zuten. Abenduaren 1ean Ukrainak independentziaren alde bozkatu zuten. Hala, 1991ko abenduaren 26an, Sobiet Batasuna desegin zen ofizialki."}
{"id": "129637", "revid": "6327", "url": "https://eu.wikipedia.org/wiki?curid=129637", "title": "Deforestazioa", "text": ""}
{"id": "129639", "revid": "6327", "url": "https://eu.wikipedia.org/wiki?curid=129639", "title": "Deforestazio", "text": ""}
{"id": "129640", "revid": "105290", "url": "https://eu.wikipedia.org/wiki?curid=129640", "title": "Falling down a Mountain", "text": "Falling down a Mountain Tindersticks taldearen 2010eko diskoa da."}
{"id": "129642", "revid": "512", "url": "https://eu.wikipedia.org/wiki?curid=129642", "title": "Jon Kortaberria", "text": "Jon Kortaberria Egiluz (Donostia, 1982ko maiatzaren 20a - ) gipuzkoar saskibaloi jokalaria da. Hegaleko moduan jokatzen du eta gaur egun LEB ligan jokatzen du Club Deportivo Maristas Palencia taldean."}
{"id": "129644", "revid": "17", "url": "https://eu.wikipedia.org/wiki?curid=129644", "title": "Deskribapen bibliografiko", "text": ""}
{"id": "129645", "revid": "17", "url": "https://eu.wikipedia.org/wiki?curid=129645", "title": "ISBD", "text": ""}
{"id": "129649", "revid": "17", "url": "https://eu.wikipedia.org/wiki?curid=129649", "title": "Katalogazio bibliografiko", "text": ""}
{"id": "129650", "revid": "98220", "url": "https://eu.wikipedia.org/wiki?curid=129650", "title": "ASVEL Lyon-Villeurbanne", "text": "ASVEL Basket edo ASVEL Lyon-Villeurbanne Euroligan eta Frantziako ligan jokatzen duen saskibaloi talde lyondarra da."}
{"id": "129651", "revid": "105290", "url": "https://eu.wikipedia.org/wiki?curid=129651", "title": "BC \u017dalgiris Kaunas", "text": "Zalgiris, Kaunas hiriko (Lituania) Saskibaloi taldea da. Euroligan jokatzen duena."}
{"id": "129655", "revid": "119347", "url": "https://eu.wikipedia.org/wiki?curid=129655", "title": "Irure (Soraluze)", "text": "Irure Soraluzeko udalerria osatzen duten auzoetako bat da, azaleraz handiena eta hego-mendebaldean kokatutakoa. Deba ibaiak banatzen du gainontzeko auzoetatik."}
{"id": "129657", "revid": "56334", "url": "https://eu.wikipedia.org/wiki?curid=129657", "title": "Beowulf", "text": "Beowulf (anglosaxoieraz edo , euskaraz hitzez hitz \"erle-otsoa\" esan nahi duena) poema epiko anglosaxoi anonimo bati ematen zaion izena da, anglosaxoieraz eta bertsokera aliteratiboan idatzia. Orotara 3.182 bertsolerro izanik, hizkuntza horretan idatzitako testurik luzeena da eta poesia anglosaxoiaren corpus osoaren ehuneko 10 osatzen du.\nEpopeia gisa daukan inportantzia, saxoierazko \"Nibelungenlied\" (Nibelungoen eraztuna), gaztelaniazko \"El Cantar del mio Cid\", frantsesezko \"Errolanen kantua\" eta irlanderazko Lebor Gab\u00e1la \u00c9renn (Irlandako konkisten liburua) lanen parekoa da.\nTestuinguru historikoa.\nOlerkiaren gertakariak VI. mendean zehar garatzen dira, eta ez dute pertsonaia Ingelesik aipatzen. Kontaturiko istorioak mitologia, historia, fikzio zein kondairazko elemetuak barneratzen ditu; \"Beowulf\" bera, bere garaikideak diren eskuizkribu anglo-saxoietan aipatzen ez den arren, hauetan (gehienbat jatorri eskandinaviarrekoak) agertzen diren pertsonaiak olerkian zehar erabiliz. Bai pertsonaiak (Healfdene, Hro\u00f0gar, Halga, Hro\u00f0ulf, Eadgils eta Ohthere), bai klanak (Scylding, Scylfing eta Wulfing) baita gertakizun batzuk (V\u00e4nern Lakuko Izotzeko Gudua, esaterako). \nAutore eta datazioa.\nEgilearen izena ez da ezagutzen, eta idatzi zeneko garaiaren inguruan adituen artean eztabaidak egon dira. Adituek K. o. VIII. mendetik XII. mendera arteko datak ematen dituzte. \nEskuizkribua.\nLanak \"Nowell kodexean,\" \"Cotton Vitellius A. XV\" izeneko eskuizkribuaren bigarren bolumen iraun du. Eskruizkribu hau lau olerkigintza anglo-saxoi eskuizkribu nagusietako bat da; San Kristoferren Bizitzaren (\"The Life of Saint Christopher\") lehen fragmentua\",\" Ekialdeko Mirariak (\"The Wonders of the East\"), Alexandro Handiaren Gutuna Aristotelentzat (\"Epistola Alexandri ad Aristotelem\"), \"Beowulf\", eta \"Judith\" lanak barneratzen dituelarik. Baina, \"Beowulfen\" olerkiak garaturiko fama dela eta, \"Beowulf eskuizkribua\" bezala ere ezagutzen da.\nBritainiar Liburutegian gordeta dago, \"Cotton\" bildumarekin batera. 1731an izandako sute batean, eskuizkribuaren orri batzuk hondatu ziren.\nLaburpena.\nIstorioa bi zati nagusitan dago bereizia: Lehenengo zatian, Beowulf heroi gauta Danimarkako Heorot herrira doa, Hro\u00f0gar daniarren (edo juto izenekoen) erregeak deituta, bertakoak babestera Grendel izeneko munstro izugarri baten erasoetatik. Grendel hil ondoren, honen ama hiltzen du, ezpata miragarri baten laguntzaz. Hirugarren zatia Beowulfen zahartzaroan gertatzen da, gauten errege delarik. Beowulfek Herensuge handi bat garaituko du, baina bera ere herensugearekin batera hilko da. Bere gorpuari su eman eta errautsak itsasertzean jartzen dituzte, herensugeak bere leizean gordetzen zituen altxorren ondoan."}
{"id": "129665", "revid": "336", "url": "https://eu.wikipedia.org/wiki?curid=129665", "title": "Faringea", "text": ""}
{"id": "129669", "revid": "12654", "url": "https://eu.wikipedia.org/wiki?curid=129669", "title": "Bubo scandiacus", "text": ""}
{"id": "129683", "revid": "98220", "url": "https://eu.wikipedia.org/wiki?curid=129683", "title": "Oncorhynchus", "text": "Oncorhynchus arrain generoa da, salmonidae familiakoa. Bere baitan Pazifikoko izokin eta amuarrainak hartzen ditu."}
{"id": "129686", "revid": "42539", "url": "https://eu.wikipedia.org/wiki?curid=129686", "title": "Satelite", "text": "Satelite hitzak honako adierak ditu:"}
{"id": "129688", "revid": "12654", "url": "https://eu.wikipedia.org/wiki?curid=129688", "title": "Ursus maritimus", "text": ""}
{"id": "129689", "revid": "12654", "url": "https://eu.wikipedia.org/wiki?curid=129689", "title": "Capreolus capreolus", "text": ""}
{"id": "129690", "revid": "512", "url": "https://eu.wikipedia.org/wiki?curid=129690", "title": "Port Elizabeth", "text": "Port Elizabeth edo xhosaz Ebhayi, Hegoafrikako hegoaldeko kostaldean dagoen hiria da. Herrialdeko hiririk handienetarikoa eta itsas portu garrantzitsuena dago bertan.\nHiria 1820an sortu zuen britainiarrek kostaldeko eskualdeko biztanleria indartzeko asmoz. Gaur egun Nelson Mandela Bay Metropolitan Municipalityko zati da, guztira 1,3 milioi biztanle dituena."}
{"id": "129691", "revid": "1340", "url": "https://eu.wikipedia.org/wiki?curid=129691", "title": "Ebhayi", "text": ""}
{"id": "129693", "revid": "114476", "url": "https://eu.wikipedia.org/wiki?curid=129693", "title": "Yiddish", "text": "Yiddisha germaniar hizkuntza bat da. Erdialdeko eta Ekialdeko Europan bizi ziren juduek hitz egiten zuten jatorriz. Hebreerazko alfabetoz idatzi ohi da. Egun hiztun gutxi ditu bere jatorrizko lurraldean, baina munduan zehar, herrialde askotan sakabanatuta, hiztunen komunitateak ditu.\nHistoria.\nAldeak gorabehera, yiddisharen egoera Espainiako sefardita komunitateek erabiltzen zuten gaztelaniarekin konpara liteke: alegia, bi kasu horietan hizkuntza mendeetan zehar gorde da, batez ere familia barneko transmisioari esker. X. mendean Frantziako juduek Alsaziara abiatu zirenean, aleman hizkuntzaren aldaera bat hartu zuten. Aldaera hori garatzen joan zen, batez ere hebreeraren eraginagatik. Ordurako, judu haiek ez zuten hebreeraz hitz egiten, baina liturgiarako erabiltzen zuten.\nYiddishez idatzitako lehen testuak XIV. mendekoak dira. Geroztik, Ekialdeko Europara egin zituzten emigrazioak zirela medio, hizkuntza Bielorrusia, Ukraina, Lituania, Polonia edo Hungariara zabaldu zen.\nSobietar Batasuneko hizkuntza ofizialetako bat izan zen. Bigarren Mundu Gerraren ostean, yiddish hiztunak diasporara joan ziren, asko Estatu Batuetara edota Latinoamerikara, bereziki Argentinara.\nYiddisha literatur hizkuntza da. Idazle ospetsuenetakoa Isaac Singer estatubatuarra da, 1978ko Nobel Sariduna.\nGaur, yiddisha eta alemana aski hizkuntza desberdinak dira. Jerusalemeko Unibertsitate Hebraikoan irakasten da. Errusiako eta Bielorrusiako hizkuntza ofizialetako bat da, baina Israelen ez du halako estatusik lortu.\nHiztunak.\nHiztunak 11 milioi inguru ziren XX. mendearen hasieran. Munduan sakabanatuta zeuden juduen artean hizkuntzarik zabalduena zen, beraz; baina bigarren Mundu Gerran Hitleren Alemaniak eragin zuen Holokaustoaren ondoren, hiztun kopurua ikaragarri murriztu zen.\nIsrael estatu berriaren sustatzaileek ez zuten yiddisharen aldeko erabakirik hartu, hebreera bizitzerritzearen alde baizik; izan ere, yiddishak ez zituen munduko judu komunitate guztiak ordezkatzen, Europa kontinentalekoa bakarrik. Sefardiak aurrez aurre zituzten. Kibbutzetan hebreera irakatsi zuten, eta yiddisharen alde judu ultraortodoxoek jo zuten. Pixkanaka yiddishak indarra galdu zuen, hebreeraren onuran.\nEgun, hiru milioi inguru bide dira, gehienak Ekialdeko Europan. Beraz, eremu urriko hizkuntza da eta galtzeko arriskuan dago. Yiddish hiztun komunitateak dira hainbat herrialdetan: Ukraina, Errumania, Polonia, Hungaria, Lituania, Bielorrusia, Argentina, Australia, Belgika, Kanada, Estonia, Letonia, Moldavia, Panama, Puerto Rico, Errusia, Hegoafrika, Uruguai eta Estatu Batuak. Hiztun guztiak elebidunak dira, bizi diren herrialdeko hizkuntza ere hitz egiten baitute (errusiera, ingelesa, hebreera...)."}
{"id": "129696", "revid": "26894", "url": "https://eu.wikipedia.org/wiki?curid=129696", "title": "Ceau\u015fescu", "text": ""}
{"id": "129697", "revid": "1150", "url": "https://eu.wikipedia.org/wiki?curid=129697", "title": "Kalvinista", "text": ""}
{"id": "129707", "revid": "119347", "url": "https://eu.wikipedia.org/wiki?curid=129707", "title": "Sam Hill", "text": "Sam Hill (Viveash, Mendebaldeko Australia, 1985eko uztailaren 21a) australiar txirrindularia da. Bi urtez jarraian UCI Munduko Downhill Txapelduna izan zen (2006-2007) Iron Horse Racing taldearekin. 2007 eta 2009ean ere UCI Gizonezko Elite kategoriako Munduko Koparen txapelduna izan da, eta gaur egunean Monster Energy Specialized taldean dago.\nBiografia.\nBi urte zituela bizikletan ibiltzen ikasi zuen, eta 9 zituenerako txapelketetan lehiatzen hasi zen. Hamabi urterekin downhill espezialitatean lehiatu zen lehenengo aldiz, modalitate honekin maiteminduz.\n2001ean, 16 urte zituela, Kanada eta AEB-ra joan zen karreretan parte hartzera, Munduko Txapelketan 3. sailkatuz (Junior kategorian).\nPilotatzeko era.\nZeozergatik ezaguna bada, bereziki teknikoak eta malda handiko zirkuituetan duen trebetasun handiagatik da. Lauak eta pedaleo luzeak dituen zirkuituak ez zaizkio hain ondo ematen. Ezaguna da ere \"flat\" pedalak (automatikoak ez direnak, hanka solte eramanez) daraman gutxietako bat delako.\n2008ko Val di Sole (Italia) Munduko Txapelketa eta 2007ko Champery, Suitzako Munduko Kopako txapelketako karrerekin modalitate honetako historia liburuetan orrialde garrantzitsu bat irabazi zuen."}
{"id": "129708", "revid": "880", "url": "https://eu.wikipedia.org/wiki?curid=129708", "title": "Yiddisha", "text": ""}
{"id": "129709", "revid": "880", "url": "https://eu.wikipedia.org/wiki?curid=129709", "title": "Yidis", "text": ""}
{"id": "129710", "revid": "880", "url": "https://eu.wikipedia.org/wiki?curid=129710", "title": "Yiddis", "text": ""}
{"id": "129714", "revid": "1340", "url": "https://eu.wikipedia.org/wiki?curid=129714", "title": "Llu\u00eds Companys i Jover", "text": ""}
{"id": "129715", "revid": "6327", "url": "https://eu.wikipedia.org/wiki?curid=129715", "title": "Puig Pedros", "text": ""}
{"id": "129725", "revid": "1448785", "url": "https://eu.wikipedia.org/wiki?curid=129725", "title": "Ziklogenesi leherkor", "text": ""}
{"id": "129726", "revid": "1545", "url": "https://eu.wikipedia.org/wiki?curid=129726", "title": "Ordenagailu bidezko Tomografia Axiala", "text": "Ordenagailu bidezko Tomografia Axiala (OTA) edo Eskanerra (Ingelesez \"computed axial tomography\" edo CT, frantsesez \"Tomodensitom\u00e9trie\" edo TDM eta gaztelaniaz \"Tomograf\u00eda Axial Computerizada\" edo TAC) proba osagarri erradiologikoa da, irudi ugari ordenagailuaren bidez prozesatzen dituena. Burua, toraxa, abdomena eta pelbisa aztertzen dira atalka normalean, konbinazioak egin daitezkeen arren.\nHonen guztiaren emaitza bi edo hiru dimentsiotako irudiak dira.\nHistoria.\nGodfrey N. Hounsfield ingeniari britainarra eta Allan M. Cormack fisikari hegoafrikar-estatubatuarra aitzindariak izan ziren, eta antzeko makinak asmatu zituzten bakoitzak bere aldetik 1970eko hamarkadaren hasieran. Hori dela-eta, Medikuntzako Nobel Saria jaso zuten 1979an."}
{"id": "129727", "revid": "1519", "url": "https://eu.wikipedia.org/wiki?curid=129727", "title": "Marero", "text": "Marero Pasaian egoitza zuen arrantza-ontzia zen. 1998ko abenduaren 20an ziklogenesi lehergarri batek eragindako olatu erraldoiek itsasontzia irentsi zuten Bizkaiko golkoan arrantzan zebilenean.\nMarero arrantza-ontziaren matrikula SS-1-2432 zen.\nHistoria.\n1988ko abenduaren 17an, Pasaiako zortzi arrantzale abiatu ziren legatza eta lupia arrantzatzera, Bizkaiko golkoan, Pasaiako itsas-portutik 90 miliatara. Abenduaren 20an ziklogenesi lehergarri batek eragindako olatu erraldoiek itsasoa irentsi eta arrantzaleak desagerrarazi zituen Bizkaiko golkoan.\nDesagarpenaren berri izan orduko, itsasontziaren bilatze-lanei ekin zieten baina ez zuten zorterik izan eta 1999ko urtarrilaren 1ean bilatze-lanak bukatutzat eman zituzten.\n1999ko urtarrilaren 7an \"Alfonso de Chaves\" atoiontziak Marero izena idatzirik zeraman flotagailua aurkitu zuen Les Sables d'Olonneko itsas-portu frantsesetik hurbil. Hala ere, ez zuten arrantzaleen arrastorik aurkitu.\nAzkenean, zortzi hilotzetatik bi baino ez zituzten aurkitu."}
{"id": "129728", "revid": "512", "url": "https://eu.wikipedia.org/wiki?curid=129728", "title": "Euskal Herriko Bertsozale Elkartea", "text": "Euskal Herriko Bertsozale Elkartea (EHBE) bertsolaritza babesteko eta sustatzeko asmoz 1987an sorturiko elkarte kulturala da. Egoitza Amasa-Villabonan du, Subijana etxean, zehazki.\nLurraldeetan ere badira elkarteak: Arabako Bertsozale Elkartea, Bertsularien Lagunak elkartea \u2013 Baxenabarre, Lapurdi eta Zuberoa eremu dituena -, Bizkaiko Bertsozale Elkartea, Gipuzkoako Bertsozale Elkartea eta Nafarroako Bertsozale Elkartea. Egun, 2.500 bazkide inguru ditu. Hiru lan ildotan egiten du lan Bertsozale Elkarteak: belaunaldiz belaunaldiko transmisioan, bertsotarako plazen sustapenean eta hedapenean, eta bertsolaritzaren ikerketan. Proiektuen artean entzutetsuena Bertsolari Txapelketa Nagusia da egun.\nAipatutako herrialdeetako elkarteez gainera, bere ekosistema osatzen dute Xenpelar Dokumentazio Zentroak, Mintzola Ahozko Lantegiak eta Lanku Kultur Zerbitzuek."}
{"id": "129729", "revid": "119347", "url": "https://eu.wikipedia.org/wiki?curid=129729", "title": "WebQuest", "text": "WebQuestak informazioa bilatzeko metodologia da non errekurtso gehienak Webetik ateratzen diren.\nSistema hau Bernie Dodgek eta Tom Marchek, San Diego unibertsitateko irakasleak, 1995ean proposatu zuten.\nWebQuesta gidaturiko inbestigazioan oinarritzen da. Esan bezala, errekurtsoak gehienbat internetetik ateratzen dira. Honela ezagutzeko abileziak erabiltzen dira, elkarlana eta ikasleen autonomia aurreikusten da. Honetaz gain, metodologia honek badu benetako ebaluazioaren atal bat.\nOrri hauek irakasleek gero eta gehiago erabiltzen dituzte informazio erabileraren trebetasunak garatzen dituztelako. Modu honetan, nola jakin? UNESCOren helburuari erantzuten da, hau da, nola hezi hain informatizatuta den gaurko gizarte honetan.\nHalere, Internetek, errekurtso pedagogiko bezala, baditu zenbait oztopo informazioa bilatzean.\nHain handia da eskuragarri dagoen informazioa zaila zaigula nahi duguna aurkitzea. Posible da, nahiz eta bilatzaile berbera erabiliz, gaur topatu dugun informazioa bihar ez aurkitzea, hegazkortasuna dela eta.\nBeste eragozpen bat da informazio ona eta txarra nola bereizi jakitea.\nWebQuestak horri guztiari argi pixka bat ekartzeko sortu dira. Inteneten dagoen informazioa bilatzaileen bitartez lortzen da (Google, Aurki, Bing, Alltheweb, Yahoo\u2026) Baina ikerketak neketsuak eta etsipengarriak izan daitezke helburuak hasieratik ez badira ondo azaltzen eta zehazten.\nWebQuesten jatorria. Nola sortu ziren?\nWebQuesten ideia 1995ean San Diegoko Unibertsitatean garatu zen. Harrez geroztik, Interneta eskolan sartzeko erreminta garrantzitsu bilakatu zen.\nWebQuesten egituraren ideia Dodgeri kasualitatez bururatu zitzaion bere irakasle eskolazko ikasleak aplikazio informatiko baterako informazioa biltzen eta lantzen zebiltzala. Ikasleek dagoeneko bideo-konferentzia sistema probatuta zuten eta bazeuden harremanetan New Yorkeko informatikari batekin.\nBildutako materialarekin ikasleak gai izan ziren ideia berriak sortzeko. Orduan Dodgek nabaritu zuen irakasteko modu berri baten aurrean zegoela, metodologia berri batek ikasleak akuilatu zituena.\nZenbait asteren ondoren, Dodgek honako txantiloi hau egin zuen WebQuestaren funtsak azaltzeko: 1. Ikasleei egoera azaldu; 2. taldeak antolatu; 3. zenbait funtsezko informazio iturri eman; 4. talde bakoitzeko ataza deskribatu; 5. eman beharreko urratsak eta 6. prozedurak azaldu eta ondorioetara heltzen lagundu.\nWebQuesten azalpena.\nBernie Dodgek honela definitu zuen WebQuesta: Ikertzeko eginkizun bat. Honi esker ikasleak elkar lanean daude Internetetik, gehienbat informazioa bilatuz.\nYoderren (1999) ustez, hau WWW-ri ematen dizkion errekurtsoak unitate didaktikoa da. Ikasleak eszenatoki baten aurrean kokatuak dira eta ataza bat ematen zaie. Ataza honetan arazo bat konpondu behar dute edo proiektu bat egin. Ikasleek Interneteko errekurtsoak erabil ditzakete eta informazioa analizatu eta sintetizatu behar dute beraien sormenezko irtenbideak asmatuz.\nGainera ikasleek lan-taldeak egiten dituzte WebQuestak burutzeko eta bakoitzak badauka informazio zehatza perspektiba propio bat edukitzeko edo aurreikusitako rola antzezteko.\nJordi Adellen arabera, WebQuesta arlo erraza eta erakargarria da ikasleentzat. Prozesu honetan hauxe da ikasleek informazioarekin egingo dutena: analizatu, laburtu, ulertu, eraldatu, sortu, epaitu eta baloratu, informazio berria sortu, argitaratu, elkar banatu, etab. Atazan ez dira bakarrik galdera batzuk erantzungo \u201cAltxorraren ehiza\u201d-n egiten den bezala, edo pantailan agertzen dena kopiatuko.\nWebQuestaren egitura ezberdina da beste estrategia didaktikoekin konparatuz gero. WebQuesta Internetetik eskuragarria den dokumentu bat da zenbait ataletan banatuta dagoena hala nola, sarrera, atazaren azalpena, burutzeko azalpena, nola ebaluatuko den eta ondorioren bat.\nWebQuest Interneten bidez partekatu nahi denean beste irakaslerekin, gida didaktiko bat egingo da. Hemen azalduko dira: helburu didaktikoak, iraupena, baliabideak eta zenbait aholku ere.\nWebQuest motak.\nEpe laburreko WebQuestak.\nEpe laburreko WebQuest baten helburu didaktikoa da ikasgai bat edo gehiagoren ezagutza jasotzea eta integratzea.\nEpe laburreko WebQuest bat diseinatzen da hiru saiotan burutzeko.\nEpe luzeko WebQuestak.\nHonako WebQuest hauek diseinatzen dira eskolako aste edo hilabete batean burutzeko. Honek ataza gehiago suposatzen du, aldi berean sakonagoak eta landuagoak izan behar dira. Azkenean, jendearen aurrean aurkeztu behar dira aurkezpen programa bat edo web orri bat erabiliz.\nHelburua ezagutza prozesatzea da (dedukzioa, indukzioa, klasifikazioa, abstrakzioa\u2026)\nMiniQuest.\nWebQuesten bertsio laburrak dira non hiru pauso kontuan hartzen diren: Eszenatoki; ataza eta produktua. Interneten erabileran jaioak diren irakasleek 3 edo 4 ordutan egin ditzakete eta ikasleek, gehienez jota, 3 edo 4 saiotan burutuko dituzte.\nWebQuest hauek WebQuestak sortzeko trebeak ez diren irakasleek edo astirik ez dutenek erabil ditzakete.\nWebQuesten egitura.\nWebQuest batek honako egitura izan ohi du:\nSarrera.\nWelQuest bat erakargarria den ataza baten inguruan egiten da. Asmoa da informazioarekin zerbait egitea. Nahitaezkoa da pentsamendu sortzailea edo kritikoa edukitzea arazoak konpontzeko, iritziak azaltzeko eta analisia edo sintesia egiteko.\nAtaza galdera sinpleak erantzutea edo pantailan ikusten duguna baino gehiago izan behar da. Teorian, helduek eguneroko bizitzan egiten dutenarekin erlazionatuta egon behar da.\nDokumentu hau ikasleei zuzenduta dago. Honetan ikasleek egin beharreko lana azaltzen da eta hauen interesa saiatuko da mantentzen erakargarria den formulazio baten bitartez.\nProiektuak begi-bistan interesanteak izan behar dira baita ikasleen esperientziak edo helmugak kontuan hartuko dituzte ere.\nAtal honen helburua irakurleak prestatzea da, atazarekiko interesa sortzea, baina ez zehaztea egin behar den guztia.\nAtaza.\nAtal honetan argi eta garbi azaldu behar da zein den ikasketazko ekintzen helburua. Honako ataza hauek izan ahal dira:\nAmaierako produktuan ezinbestekoa bada erreminta bat erabiltzea, (adibidez: web, bideoa, PowerPoint, e.a.) hemen azaldu behar da.\nAtazan ez dago zertan azaldu, ikasleek ikerketa lana bukatzeko eman behar dituzten pauso guztiak. Hori \u201cprozesua\u201d atalean azalduko da.\nAtaza WebQuest baten zatirik garrantzitsuena da eta modu asko dago esleitzeko. (Ikus WebQuest atazen sailkapena).\nProzesua.\nProposatutako ataza egiteko nondik joan behar du ikasleak? Zerrenda batean urratsak bilduz gero lagungarria izango zaio.\nAtal honetan ikasleek ulertuko dute zer egin behar duten eta zer ordenetan ere. Beste irakasle batzuek erabiltzen badute WebQuest hau konturatuko dira ekintzaren nondik norakoa eta beren gustura molda dezakete. Beraz, hobe da ahalik eta azalpen gehien ematea.\nGogoratu dokumentu hau ikasleari zuzenduta dagoela horretaz, idaztean komenigarria da bigarren pertsona erabiltzea. (lehenbizi, 4 kideko talde batean sartuko zara). Prozesuan online eta offline erabiltzekoak diren errekurtsoak azalduko dira.\nAtal honetan ere, zenbait aholku eman daitezke informazioa ondo lantzeko, taulak, grafikoak, kontzeptu mapak e.a. egokiro erabiltzeko.\nBaliabideak.\nAtal honetan irakasleak baliabide sorta bat seinalatuko die ikasleei ikerketa lanari hasiera emateko.\nEbaluazioa.\nOrri honi esker ikasleek jakingo dute nola izango diren ebaluatuta. Ia taldearentzat nota komuna izango den edo banakakoa.\nOndorioak.\nOndorioetan zenbait esaldi ager daitezke laburtuz ikasleek zer lortu duten WebQuesta burutzean. Honetaz gain, zerbait galdera erretorikoak edo esteka gehigarriak jar ditzakegu ikasleek sakon dezaten egindako ikasgaian.\nLana bukatzeko ondo legoke ikerketa lanaren prozesuari buruzko ikasleek norbanako hausnarketa egitea. WebQuesta hobetzeko eta ikaskideei animatzeko.\nEgileak eta erreferentziak.\nOso komenigarria da erabili diren informazio iturri guztiak aipatzea (egileak, testuak, irudiak, musika, beste WebQuestak, eta abar).\nWebQuest atazen sailkapena.\nAtaza WebQuest baten zatirik garrantzitsuena da. Ikasleari helmuga eta ikuspuntua emateaz gain, diseinugilearen ideia kurrikularra zehazten du ere. Ondo diseinatutako ataza bat erakargarria da eta ikasleen artean ulermen mekanikoa ekiditeaz gain arrazoinamendua suspertzen du. Asko dira moduak ikasleei atazak esleitzeko. Irakasleek 1995tik WebQuest eredua beraien beharretara egokitu dute eta eskarmentu honetatik zenbait formatu sortu dira.\nAtal honetan hainbat formatu ikusiko ditugu gure WebQuesten diseinua hobetzeko balioko zaizkigunak. Beharbada, WebQuest batek konbina ditzake formatu bat baino gehiago.\nJarraian agertzen diren atazak adibideak dira. Ez daude inolako ordenetan jarrita.\nErrepikapenezko atazak.\nAZALPENA\nAtaza zientifikoak.\nAZALPENA.\nSareak ez dizkigu bakarrik datu historikoak ekartzen baizik eta gaurkotuak ere, hori dela eta hauetariko batzuek zientzia errealeko praktika eskaintzen dute.\nWebQuesten direktorioak.\nOHARRA: WebQuest-ak sortu, argitaratu, eta askotan iraungi egiten dute, WebQuesta ostatu hartu duen gunea mantendu ez eta estekak Internetetik desagertu egiten dira.\n\u2022 http://cfievalladolid2.net/webquest/visitante/biblioteca.php\n\u2022 http://www.eduteka.org/ProyectosWebquest.php?catx=7&amp;tipox=1\n\u2022 https://web.archive.org/web/20100217155835/http://webquest.xtec.cat/enlla/\n\u2022 http://www.aula21.net/tercera/listado.htm\n\u2022 https://web.archive.org/web/20100329083915/http://www.catedu.es/gestor_recursos/public/webquest/principal.php\n\u2022 https://web.archive.org/web/20101029003324/http://www.maestroteca.com/browse.php3?cat=45\n\u2022 https://web.archive.org/web/20100404033937/http://www.edutic.ua.es/visualiza_wq/index.asp\nWebQuesten ereduak eta txantiloiak.\n\u2022 https://web.archive.org/web/20100329032058/http://www.catedu.es/crear_wq/z_usuarios/ingreso_usuarios.php\n\u2022 https://web.archive.org/web/20100329032058/http://www.catedu.es/crear_wq/z_usuarios/ingreso_usuarios.php\n\u2022 https://web.archive.org/web/20100714074523/http://webquest.sdsu.edu/designpatterns/all.htm\n\u2022 http://www.commoncraft.com/video-wikis-plain-english\n\u2022 http://www.aula21.net/Wqfacil/webquest.htm\n\u2022 http://www.aula21.net/Wqfacil/euskeraz.htm\n\u2022 https://web.archive.org/web/20100317203806/http://webquest.org/index.php/\n\u2022 https://web.archive.org/web/20100317203806/http://webquest.org/index.php/\n\u2022 http://www.aula21.net/tallerwq/index.htm\n\u2022 http://webquestcat.cat/\n\u2022 https://web.archive.org/web/20100326022917/http://www.webquest.es/phpwebquest/\n\u2022 http://www.commoncraft.com/video-wikis-plain-english\n\u2022 http://www.aula21.net/tallerwq/taller/paginadelalumno.html#Task\n\u2022 http://ficus.pntic.mec.es/dgap0010/recursos/webq.htm\n\u2022 http://www.webquest.es\n\u2022 http://www.isabelperez.com/webquest/index.htm\n\u2022 http://www.isabelperez.com/webquest/taller/l2/index.htm\n\u2022 http://www.isabelperez.com/webquest/index.htm#clave\n\u2022 https://web.archive.org/web/20090707023529/http://www.phpwebquest.org/wq25/webquest/soporte_tablon_w.php?id_actividad=14614&amp;id_pagina=1\n\u2022 http://www.juntadeandalucia.es/averroes/colegio_sanjosedepalmete/bullying/index.htm\n\u2022 https://web.archive.org/web/20100308022623/http://webpages.ull.es/users/manarea/webquest/queeswebquest.htm\n\u2022 https://web.archive.org/web/20061205015729/http://projects.edtech.sandi.net/staffdev/tpss99/anatomy.htm\n\u2022 http://encina.pntic.mec.es/%7Ecgonza37/miWebQuest/WQRevIndustrial.htm#Subtarea1\n\u2022 https://web.archive.org/web/20100329014013/http://www.saretik.net/gudarenumeak/index.htm\n\u2022 https://web.archive.org/web/20060901172436/http://projects.edtech.sandi.net/kimbrough/californiahistory/task.htm\n\u2022 https://web.archive.org/web/20100323170420/http://www.ub.es/histodidactica/webquests.htm"}
{"id": "129731", "revid": "1340", "url": "https://eu.wikipedia.org/wiki?curid=129731", "title": "Kenteko konderria (Delaware)", "text": ""}
{"id": "129732", "revid": "1340", "url": "https://eu.wikipedia.org/wiki?curid=129732", "title": "New Castleko konderria (Delaware)", "text": ""}
{"id": "129733", "revid": "1340", "url": "https://eu.wikipedia.org/wiki?curid=129733", "title": "Sussexeko konderria (Delaware)", "text": ""}
{"id": "129734", "revid": "1982", "url": "https://eu.wikipedia.org/wiki?curid=129734", "title": "Providenceko konderria", "text": ""}
{"id": "129735", "revid": "1340", "url": "https://eu.wikipedia.org/wiki?curid=129735", "title": "Hartfordeko konderria", "text": ""}
{"id": "129736", "revid": "448", "url": "https://eu.wikipedia.org/wiki?curid=129736", "title": "Jean Telletxea", "text": "Jean Telletxea (Baigorri, 1969) EAJ-PNBko euskal herritar politikaria eta industria-zuzendaria da. Gaur egun, Urru\u00f1ako udaleko hautetsia da.\n2009ko Europako Parlamenturako hauteskundeetan EAJ-PNBren \"Euskadi Europan\" zerrendaren burua izan zen eta 4.275 boz lortu zituen, horietatik 3.101 Ipar Euskal Herrian. 2010eko martxoaren 14an abiatuko diren Frantziako eskualde hauteskundeetan ere, EAJ-PNBren \"Euskadi Europan\" zerrendaren burua izango da."}
{"id": "129737", "revid": "119347", "url": "https://eu.wikipedia.org/wiki?curid=129737", "title": "Xynthia ekaitza", "text": "Xynthia ekaitza edo \"zikloia\" 2010eko otsailaren 25ean Ozeano Atlantikoan sortu eta hurrengo egunetan Iberiar penintsulatik lurreratuz Europako zenbait herrialde zeharkatu zuen behe presio gune indartsu bat izan zen. 160\u00a0km/h-tik gorako haize-boladek, sortutako itsaso zakarrak eta euri jasa gogorrek hamarka hildako eragin zituzten.\nAurrekariak.\nOtsailaren 12an Siberiatik etorritako aire hotzak eragindako hotzaldi eta elurtea amaitzean, Ozeano Atlantikotik etorritako behe presio guneak eta hegoaldeko haizea nagusitu ziren. Europa iparraldean kokatutako goi presio gune indartsuak oztopatu egin zuen beheraguneen joan-etorria eta hauek ohi baino hegoalderago jo beharra izan zuten, modu horretan Iberiar penintsula mendebaldean euri eta haize bolada handiak eraginez.\nHorrez gain, Azore eta Madeira artean talka egin zuten masa hotzak eta beroak, hainbat behe presio gune sortu zituzten, eta denek Kanariar uharteetara eta Andaluziara jo zuten, bertan uholdeak eraginez. Bata bestearen atzetik, ibilbide berdina jarraitu zuten Ja\u00e9n, M\u00e1laga, Sevilla eta Kordobako probintzian hainbat herri urez bete zirelarik. Egoera nahasi horretan sortu zen Xynthia ekaitza otsailaren 25ean.\nBeheragunearen garapena.\nBeheragunea sortu eta ondorengo orduetan presioa pixkanaka beherantz hasi zen.\nEkaitzaren ondorioak.\nEuskal Herrian.\nAlertak.\n2010eko otsailaren 26an, Euskalmetek eta Espainiako Aemet erakundeek alerta gorria ezarri zuten Iberiar penintsulako iparralde osoan haize gogorragatik. Euskalmeten alerta gorria larunbateko arratsaldeko seietatik igandeko goizaldeko hirurak arte luzatzen da:\nOtsailaren 27an Eusko Jaurlaritzaren Herrizaingo Sailak autonomia erkidego osoan, aire libreko kirol ekintza guztiak bertan behera uztea erabaki zuen eta errepideetan kamioiek ez zirkulatzeko agindua eman zuen. Renfe Operadorak aldirietako eta distantzia ertaineko tren zerbitzuak bertan behera utzi zituen arratsaldeko 18:00etatik aurrera Asturias, Le\u00f3n, EAE, Nafarroa eta Errioxan.\nM\u00e9t\u00e9o Francek Ipar Euskal Herrirako eta Bearnorako \"alerta horia\" ezarri du ekaitza dela-eta.\nEragina garraioan eta azpiegituretan.\nOtsailaren 27ko arratsaldean bertan behera geratu ziren Bizkaibus eta Bilbobuseko zerbitzu guztiak, eta Bilboko tranbia. Donostian ere DonostiBusek zerbitzu guztiak bertan behera utzi zituen goizaldeko 04:00 arte. Abaltzisketan garabi bat jausi zen etxebizitza eraikin baten gainean.\nBizkaian 20.000 bat pertsona geratu ziren argindarrik gabe larunbatean, batez ere Zornotzan. Gipuzkoan ere beste 20.000 pertsona geratu ziren ilunpean. Horrez gain, haizeak suteak piztu zituen, Beasain eta Arrasaten esaterako goi-tentsio kableek eragin zuten sutea. Bilboko Artxanda mendian ere beste sute bat piztu zen otsailaren 27ko arratsaldean. Sutea kontrolatu ezinik, suhiltzaile eta poliziek Enekuriko errepidea moztu zuten, autoentzako arriskua zela eta.\nGipuzkoan AP-1 autopistan, Soraluze eta Eibar artean, kartel bat erori zen eta 8 pertsona zauritu zituen istripuan. Auto baten gainera erori zen kartela eta atzetik zetozen beste bi autoek talka egin zuten. Zaurituetatik 2 Donostiako Ospitalera eraman zituzten larriki zauriturik zeudelako.\nEragina Bilboko portuan.\nOhikoa denez, haizeteak mugatu egin zuen Bilboko portuaren ohiko funtzionamendua eta portuko atoiontziek kanpora atera behar izan zuten \"Minerva Ellie\" petroliontzi greziarra, Petronor 2 kaitik. Larunbatean portu barrura sartzekoa zen Unicom enpresa errusiarraren \"Torgovy Bridge\" petroliontziak bestalde, kanpoan geratu behar izan zuen, eguraldia hobetzeko itxaroten.\nHorrez gain, egun bat lehenago, \"Grande Roma\" ro-ro ontzi italiarrak babesa hartu behar izan zuen Bilboko portuan, egun bat lehenago Bizkaiko golkoan itsaso zakarrak barruan zeraman zama mugitu eta ontziaren egituran zulo bat egin ziolako. Ostiral arratsaldean, Bilboko portuaren agintaritza ro-ro ontzia kanpoaldeko A-3 kaitik Santurtzi barruko kaietara mugitzea erabaki zuen, zehazki hegoaldeko bigarren espigoira. \"Elisabeth Russ\" ro-ro ontzia Printzesa kaira eraman zuten.\nSuteak.\nBizkaiko suhiltzaileek ziklogenesiaren ondorioz piztutako 5 sute itzali zituzten. Suteak Artxanda-Enekuri, Muskiz, Gamiz-Fika, Galdakao eta Karrantzan izan ziren.\nGipuzkoan suhiltzaileek 6 sute itzali behar izan zituzten, handiena Jaizkibel mendian. Beste suteak Azpeitia, Elgeta, Tolosa, Bergara eta Alegian izan ziren.\nPortugalen.\nPortugalgo meteorologia institutoak alerta gorria ezarri zuen Portugal iparraldeko hamar barrutietan otsailaren 27ko gaueko hamabietatik aurrera. Paredesen, herrialdearen iparraldean, zuhaitz bat erori zitzaion hamar urteko ume bati eta bertan hil zen. Horrez gain, A14 eta A2 autobideak itxi behar izan dituzte bidera jausitako zuhaitz eta elektrizitate zutoinengatik.\nEspainian.\nArlanz\u00f3n (Burgos)en auto batean zihoazten bi pertsona hil ziren errepidean eroritako zuhaitz baten aurka autoak talka egitean. Burgosen beste pertsona bat zauritua izan zen lanak zeuden zonalde batean.\nPonferrada, Ciudad Rodrigo, Segovia eta \u00c1vilan ere hainbat objetuen erorketa egon ziren ekaitza zela-eta baina zauriturik sortu gabe.\nFrantzian.\nFrantziako meteorologia agentziak (M\u00e9t\u00e9o-France) 69 departamendu alerta laranjan eta 4 alerta gorrian (Itsas Charente, Vend\u00e9e, Vienne eta Deux-Sevres) ezarri zituen.\nParisko Paris-Charles de Gaulle aireportuan Air Francen 70 hegaldi bertan behera utzi behar izan zituzten ekaitzarengatik. Trenbideetan ere arazoak izan ziren.\nFrantzian milaka pertsona geratu ziren argindarrik gabe otsailaren 27tik otsailaren 28rako gauean."}
{"id": "129738", "revid": "4165", "url": "https://eu.wikipedia.org/wiki?curid=129738", "title": "Herri (hiria)", "text": "Herria hiri txikia da, auzoak baino garrantzi handiagoa duen etxe edo bizilekuen multzoa. Tamainari begiratuz \"herri\" bat zer den zehazten duen definizioa asko aldatzen da munduko toki batetik bestera. Hartara, Nafarroa Garaiko herri asko Bizkaiko auzo asko baino askoz txikiagoak dira: adibidez, Bizkaiko Abanto auzoak 5.538 bizilagun ditu (2007. urtean); eta Nafarroako Abaigar herriak, berriz, 102 (2009. urtean)."}
{"id": "129739", "revid": "336", "url": "https://eu.wikipedia.org/wiki?curid=129739", "title": "Cristobal ekaitz tropikala (2008)", "text": "Cristobal ekaitz tropikala 2008ko 3. ekaitza izan zen."}
{"id": "129741", "revid": "336", "url": "https://eu.wikipedia.org/wiki?curid=129741", "title": "Edouard ekaitz tropikala (2008)", "text": "Edouard ekaitz tropikala 2008ko 5. ekaitza izan zen."}
{"id": "129742", "revid": "336", "url": "https://eu.wikipedia.org/wiki?curid=129742", "title": "Fay ekaitz tropikala (2008)", "text": "Fay ekaitz tropikala 2008ko 6. ekaitza izan zen."}
{"id": "129743", "revid": "1340", "url": "https://eu.wikipedia.org/wiki?curid=129743", "title": "Oklahoma Hiria", "text": ""}
{"id": "129744", "revid": "336", "url": "https://eu.wikipedia.org/wiki?curid=129744", "title": "Kyle urakana (2008)", "text": "Kyle urakana 2008ko 10. ekaitza izan zen."}
{"id": "129756", "revid": "119347", "url": "https://eu.wikipedia.org/wiki?curid=129756", "title": "Ana ekaitz tropikala (2009)", "text": "Ana ekaitz tropikala 2009ko 2. ekaitza izan zen.\nEkaitza itsaso zabalean desegin zen sortu eta bost egunera."}
{"id": "129757", "revid": "4380", "url": "https://eu.wikipedia.org/wiki?curid=129757", "title": "Hannah urakana (2008)", "text": ""}
{"id": "129759", "revid": "336", "url": "https://eu.wikipedia.org/wiki?curid=129759", "title": "Claudette ekaitz tropikala (2009)", "text": "Claudette ekaitz tropikala 2009ko 4. ekaitza izan zen."}
{"id": "129761", "revid": "336", "url": "https://eu.wikipedia.org/wiki?curid=129761", "title": "Danny ekaitz tropikala (2009)", "text": "Danny ekaitz tropikala 2009ko 5. ekaitza izan zen."}
{"id": "129762", "revid": "12788", "url": "https://eu.wikipedia.org/wiki?curid=129762", "title": "Jasokundeko Andre Mariaren eliza (Bermeo)", "text": ""}
{"id": "129764", "revid": "336", "url": "https://eu.wikipedia.org/wiki?curid=129764", "title": "51 eremua", "text": "51 eremua () izendapenaz Ameriketako Estatu Batuetako mendebaldeko Nevada estatuko hegoaldean dagoen base militar bati deitzen zaio, Las Vegas hiritik 170\u00a0km ingurura dago. Sekretu goreneko aerodromo erraldoi bat da. Ofizialki base honen funtsezko xedea arma sistemen garapena eta aeroibilgailu esperimentalen frogaketa da."}
{"id": "129766", "revid": "880", "url": "https://eu.wikipedia.org/wiki?curid=129766", "title": "Vilniusko konderri", "text": ""}
{"id": "129767", "revid": "56334", "url": "https://eu.wikipedia.org/wiki?curid=129767", "title": "Immigrazio", "text": "Immigrazioa bertakoak ez diren pertsonek herrialde batera egiten duten migrazio-mugimendua da, herrialde horretan bizimodua hobetzeko asmoarekin, arrazoi ekonomiko eta politikoengatik maiz. Immigrazioz herrialde batera etorritako pertsonak \"immigrante\" edo \"etorkinak\" dira.\nInmigrazioa, herrialde edo eskualde bateko sarrera da, beste leku batean jaio diren pertsonek eraginda. Migrazioa, pertsonen leku batetik besteko mugimendua da, eragiten duena aldi bateko edo behin betiko bizileku aldaketa.\nMigrazio mugimendu aukeratik, bi daude: emigrazioa eta inmigrazioa.\nBeraz, emigrazioak, ondoren inmigrazio bat izango du.\nJatorrizko herrialdean.\nEmigraziorako hainbat arazo legal existitzen dira, gehien bat herrialdeko gobernutik sortuak, emigranteen irteerak sahiesten saiatzen dela, gehienbat gehiengoa gazteak izaten direlako, lan egiteko adina dutenek eta herrialdeko garapenean lagundu dezaketenek direlako. Espresuki gobernu faxista, komunista edo antidemokratikoetan, beti emigraziorako trabak sortu dituzte.\nInmigraziozko herrialdean.\nHerrialde bakoitzean, gero eta oztopo gehiago daude etorkinak sartzeko momentuan, eta alderdi anitz dituzte, gobernuen aldetik baita bertan bizi diren herritarren aldetik edota ezarrita dauden beste etorkin batzuengatik, gehienbat herrialde desberdinetik baldin badatozte.\nHala ere, batzuetan inmigrazioa mesedejarria izaten da gobernuak lanpostu zehatzetan pertsonak behar dituztenean.\nGizakien lurralde sakabanaketa.\nMigrazioak, humanitatea bezain zaharrak dira eta antzinako erlijio eta kultura erlazioetan agertzen.\norokorrean, esan daiteke garapen teknologikoak lurralde hedapenari jatorria eman diola, adibidez suaren sorrera utzi zuen leku hotzetan gizakiak bizi ahal izatea. Berdina esan daiteke nekazaritzarekin (bilakaera neolitikoa), industiarekin, trenari, abeltzaintzari, metalurgiari, itsasontziei, motorrari, etab.\nGizartearen historian, hiru bilakera egon ziren. Lehenengoa bilakaera Neolitikoa, asmakizuna eta nekazaritzaren garapena; bigarrena, industria bilakaera, berarekin produktuak askoren garapena ekarri zuen, trenaren garapena eta hainbat asmakisun lortu zutenek hirien hedapena. Eta hirugarren bilakaera, XX.mende erdiko eta XXI.mendeko teknologia garapena izan da.\nHistorikoki, inmigrazioak guztiz aldatu dute herrialdeen irudia, arraza, hizkuntza eta kultura ezberdinak egonez, baita eragin handiko beste aldaketa batzuk.\nEgun soilik lau herrialdeek inmigrazioa bultzatzen due (Australia, Canad\u00e1, Israel eta Nueva Zelanda). Soldata diferentziak hain garrantzitsuak dira inmigrazio ilegala industria garrantzitsu bat bilakatu daitezkeela. Inmigrazioaren beste arrazoi batzuk politika arrazoiengatik edota familia batzeagatik izan daitezke.\nNegozio asko, inmigrante komunitateei esker garatu dira: dirua bidaltzea, lokutorioak, jatetxe tipikoak eta herrialdeko janari tipikoak dauden lekuak.\nZihur aski, inmigranteen herrialde tipikoak dira: Alemania, Australia, Argentina, Brasil, Canad\u00e1, Costa Rica, Estatu Batuak, Frantzia, M\u00e9xico, Nueva Zelanda, Reino Unido, Venezuela, beste batzuen artean. Herrialde tipikoan orain dituztenak emigrazio portzentai altuak izango liratezke: Albania, Bulgaria, China, Colombia, Cuba, Ecuador, India, Marruecos, M\u00e9xico, Nicaragua, Per\u00fa, Rumania, Turqu\u00eda, Uruguay eta Venezuela. (IndexMundi, 2016).\nHerrialde eta eskualde askok, etapa eta ziklo ezberdinak igaro dituzte migrazioarekin zer ikusia dutenek, adibidez Espainiak 1960.urtean gertatu izan zen bezala. Arrazoi desberdinak egoten dira, hala nola, ekonomikoak, politikoak, iraultzak, etab.\nInmigrazioa krisi ekonomikoan 2008-2009.\nInmigranteen langabezi tasa bertako herritarren baino handiagoa izan da. Inmigranteek, egoitzaz aldatzeko planak bertan behera izten ari dira eta gobernuek inmiganteen kuotak murrizten ari dira (Barta &amp; Hannon, 2009).\nBiztanleriaren gorabeherak jatorria dute desberdintasun juridikoari Estatuaren aldetik (Espainia, Italia, Alemania, etab), baita sozialetik herritarren aldetik inmigranteen eskubideei dagokionez.\nEta ez da soilik inmigranteekin, antzinako emigranteekin ere \u201citzulitakoak\u201d hauek ez baitituzte eskubide eta onura guztiak eskura.\nInmigrazioaren inguruko posizioak.\nInmigrazioa mundu fenomenorik polemikoenetarikoa da. Garapeneko nazio guztiak eta azpigaratuetariko askok, inmigrazioa nahiko mugatzen dute, justifikatuz ekonomikoki konpetentzia politika bidegabekoa izango litzatekeela herritarrentzat eskulan merkea eta gizarte zerbitzuetarako lan karga bat izango zela.\nMugak izteko politikak giza eskubideen aurrean arazo larriak sortzen ditu. Espresuki herrialde batek beste bati eskatzen dionean herritarrei ez iztea irteera librea. Momentu horretan, Giza Eskubideen 13.atalaren urraketa gertatzen da:\nOrdea, errekonozitu behar da, Giza Eskubideek nazioarteko eskalann ezin dutela joan, praktikak, inmigrazioko herrialdetako biztanleriaren kontra edo gainetik.\nHeldu izan barik migratzen duten umeak.\n2014. urtean Managuan ospatutako konferentzian, krisi humanitario deklaratu zen heldu barik emigratzen duten adingabeen tasa igoerarengatik. Horregatik, adingabe hauen eskubideak babesteko beharra ikusi zen euren iturrizko herrialdeetara bueltatzen direnean eta euren familiaren bateraketa.\nManaguako Deklarazioak adingabeeen eskubideen ahultasunen inguruan kezkak azaleratu zituzten. Deklarazioaren arabera, lehentasuna adingabearen intesesa da eta horretarako MENAn-tzako erreskurtsoak handitzea beharrezkoa da. Baita pertsona trata desagarrerazi.\nPolitika migratorioa.\nEuropako herrialde desberdinetan, imigrazio kontrako politikak gogortu egin dira, espezialki, imigrazio irregularrarekin, Italiako kasuan gertatzen den bezala, diputatuen kamaran gainditu zutela imigrante irregularren kanporaketa, eta langile publikoei hauei epaitzea behartzen dituela. Gainera, imigrante irregularrei alokairuren bat egiten baldin badie herritarren bat, hauek 5mila eta 10mila euroko izuna ordaindu behar izango dute, baita 3 urteko kartzela zigorra. (Derf, 2009)\nBeste alde batetik, Grezian, 2009ko uztailaren 12an, Patr\u00e1s herrialdean, hondeatzaileekin inmigrante irregularren kanpamentu bat suntsitu zuten. (BBC, 2009).\nInmigrazioa artean.\nAmaia Agirrek inmigrazioaz idatzi zuen \"Abubakar\" iritzi-artikuluan 30 hitz-joko erabili zituen 2022ko abuztuan:"}
{"id": "129769", "revid": "119347", "url": "https://eu.wikipedia.org/wiki?curid=129769", "title": "Eadweard Muybridge", "text": "Eadweard Muybridge (jaiotze izena Edward James Muggeridge) 1830eko apirilaren 9an Erresuma Batuko Kingston-on-Thames udalerrian jaiotako argazkilari eta ikertzaile ingelesa izan zen. 1904ko maiatzaren 8an udalerri berdinean zendu zen. Kronoargazkilaritzari buruzko bere ikerketek ondorengo zinematografo izeneko gailuaren aurkikuntzarako oinarri izan ziren.\nLehenbiziko lanak.\nLehenik koadernaketa eta liburu salketa lanetan hasi zen. Gero argazkilaritzan zaletu eta 1860an Ingalaterrara burututako bidai batean zehar kolodio hezea deritzon prozesua ikasi zeun (plaken gainean ezartzen zen berniz modukoa, era berean horren gainean fotosentikorra zen emulsio kimikoa zabaltzen zen). 1867an, Helios merkatal izenapean Mendebalde Urruneko paisaia eta jedenaren argazki erregistroa burutzeko lanbideari ekin zion, horretarako \"The Flying Studio\" izeneko gela ilun mugikorraz baliatu zelarik. Ikuspegi estereoskopiko bikainak ekoiztu eta gerora ikuspegi panoramikoak ere gauzatu zituen, guzti horien barnean San Francisco hiriari buruzko sail garrantzitsuak ere badaudelarik. Ondoren Coast and Geodetic Survey erakundearentzat lanean hasi zen.\nKanpo loturak.\nThe Compleat Muybridge - Eadweard Muybridge argazkilariari buruzko webgunea"}
{"id": "129771", "revid": "69477", "url": "https://eu.wikipedia.org/wiki?curid=129771", "title": "Arnas aparatua", "text": ""}
{"id": "129774", "revid": "119347", "url": "https://eu.wikipedia.org/wiki?curid=129774", "title": "2010eko Txileko lurrikara", "text": "2010eko Txileko lurrikara 2010eko otsailaren 27ko goizaldean, goizeko 3:34etan Txilen egondako lurrikara izan zen. Epizentroa, itsasoan izan zen, Concepci\u00f3n hiritik hegoaldera koordenatuetan, eta Richter eskalan 8,8 gradukoa izan zen\nOzeano Bareko tsunamien ikerketa zentroak alerta ezarri zuen Txile, Peru, Ekuador, Costa Rica eta Panaman lurrikarak eragin zezakeen tsunamia dela eta.\nKalteak.\nkalte material handiak eragin ditu Txileko Biob\u00edo eskualdean eta lehen orduetako zenbaketaren arabera, hildakoak 78 ziren, baina kopuru hori ondorengo orduetan hastea litekeena da. Eskualderik kaltetuenak Maule eta Biob\u00edo izan dira, bertan egon dira hildako gehienak eta hainbat eraikin behera etorri dira.\nSantiagon, Vespucio Norte autobidearen zati bat hondatuta geratu da, eta hainbat gidari harrapatuta geratu dira bertan. Txileko Pazko uhartean eta Juan Fern\u00e1ndez uhartean herritarrak gune garaietara jo dute lurrikarak eragindako bi metro inguruko tsunamitik ihes egiteko. Tsunamiak Valpara\u00edsoko kostaldean 1,4 metroko altuera izan du.\nEskualderik kaltetuenean Biob\u00edo eskualdean, hainbat eraikin eraitsi ditu lurrikarak, horien artean hamabost solairuko etxebizitza dorre bat, eta Concepci\u00f3n hiria itsasoaren gainetik inguratzen duen autobide zaharreko zubia.\nHildakoak.\nTxileko Michelle Bachelet presidenteak emandako datuen arabera, 708 dira hildakoak Txile osoan:\nTsunamia.\nTaula honek, lurrikarak sortutako tsunamia Ozeano Barean zehar nola bidaiatu zuen erakusten du, kostaldeko gune desberdinetan altuera desberdineko olatuak sortuz:"}
{"id": "129776", "revid": "1340", "url": "https://eu.wikipedia.org/wiki?curid=129776", "title": "Hagatna", "text": ""}
{"id": "129777", "revid": "1340", "url": "https://eu.wikipedia.org/wiki?curid=129777", "title": "National Collegiate Athletic Association", "text": ""}
{"id": "129778", "revid": "119347", "url": "https://eu.wikipedia.org/wiki?curid=129778", "title": "Kapilduiko radarra", "text": "Kapilduiko radar meteorologikoa Euskalmet euskal meteorologia agentziak ekaitzak iragartzeko Kapildui mendian (Arluzean, Araban) instala zuen radarra da. 2005eko urriaren 20an inauguratu zuten.\nRadarraren dorreak 58,8 metroko altuera du. Dorrea 8 modulu zilindrikoz osatua dago, zilindro bakoitzak 4,5 eta 6 metro arteko diametroa du eta radomoak, berriz, 9,2 metrokoa. Radomoaren barruan, 6 metroko diametroa duen radar parabolikoa dago. Radarraren transmisorea Klystron teknologiakoa da, C bandan (5.6 GHz) dabil eta 400 kilometroko erradioa fidagarritasunez aztertzeko gai da. Horrez gain, 250 km/h-ko arteko haize-boladekin lan egiteko prestaturik dago.\nXehetasunak.\nSelex-Gematronik (Selex-Gematronik, 2005b) enpresaren Meteor 1500C Doppler Meteorologia Radar Duala erabiltzen dute. Sistemak erreflektibitateari, erreflektibitate diferentzialari eta haize-eremuei buruzko informazioa ematen du 10 minutuero."}
{"id": "129779", "revid": "1449669", "url": "https://eu.wikipedia.org/wiki?curid=129779", "title": "Kapilduiko radar meteorologikoa", "text": ""}
{"id": "129780", "revid": "336", "url": "https://eu.wikipedia.org/wiki?curid=129780", "title": "Erika ekaitz tropikala (2009)", "text": "Erika ekaitz tropikala 2009ko 6. ekaitza izan zen."}
{"id": "129781", "revid": "336", "url": "https://eu.wikipedia.org/wiki?curid=129781", "title": "Grace ekaitz tropikala (2009)", "text": "Grace ekaitz tropikala 2009ko 9. ekaitza izan zen."}
{"id": "129782", "revid": "336", "url": "https://eu.wikipedia.org/wiki?curid=129782", "title": "Henri ekaitz tropikala (2009)", "text": "Henri ekaitz tropikala 2009ko 10. ekaitza izan zen."}
{"id": "129784", "revid": "336", "url": "https://eu.wikipedia.org/wiki?curid=129784", "title": "Lehen depresio tropikala (2009)", "text": "Lehen depresioa depresio tropikala 2009ko 1. ekaitza izan zen. Bere eragina txikia izan arren, kalte batzuk eragin zituen Ameriketako Estatu Batuetako Ipar Karolina estatuan.\nEkaitza, urakanen denboraldia ofizialki hasi baino hiru egun lehenago sortu zen, maiatzaren 28an alegia."}
{"id": "129785", "revid": "336", "url": "https://eu.wikipedia.org/wiki?curid=129785", "title": "Zortzigarren depresio tropikala (2009)", "text": "Zortzigarren depresioa depresio tropikala 2009ko 8. ekaitza izan zen.\nBere eragina txikia izan zen eta itsaso zabalean uxatu zen."}
{"id": "129786", "revid": "119347", "url": "https://eu.wikipedia.org/wiki?curid=129786", "title": "2008ko Greziako lurrikara", "text": "2008ko Greziako lurrikara askotan Peloponesoko lurrikara ere deitua 2008ko ekainaren 8an, Grezian egondako lurrikara izan zen, Grezia hegoaldean, Peloponesoko eskualde turistikoan.\nLurrikarak bi pertsona hil zituen eta 227 zauritu izan ziren. Lurrikarak Richter eskalan 6,5 graduko indarra izan zuen. Kalte materialak handiak izan ziren, pertsona bati horma bat jausi zitzaion gainera eta adineko beste pertsona bat bihotzekoak jota hil zen."}
{"id": "129787", "revid": "336", "url": "https://eu.wikipedia.org/wiki?curid=129787", "title": "Bill urakana (2009)", "text": "Bill urakana 2009ko 3. ekaitza izan zen."}
{"id": "129788", "revid": "336", "url": "https://eu.wikipedia.org/wiki?curid=129788", "title": "Ida urakana (2009)", "text": "Ida urakana 2009ko 11. ekaitza izan zen, urakanen denboraldiko azken ekaitza."}
{"id": "129792", "revid": "336", "url": "https://eu.wikipedia.org/wiki?curid=129792", "title": "Fred urakana (2009)", "text": "Fred urakana 2009ko 7. ekaitza izan zen."}
{"id": "129805", "revid": "1340", "url": "https://eu.wikipedia.org/wiki?curid=129805", "title": "Jose Luis Anda Fernandez", "text": ""}
{"id": "129806", "revid": "1340", "url": "https://eu.wikipedia.org/wiki?curid=129806", "title": "Bakartxo Tejeria Otermin", "text": ""}
{"id": "129807", "revid": "1340", "url": "https://eu.wikipedia.org/wiki?curid=129807", "title": "Jos\u00e9 Mar\u00eda Gonz\u00e1lez Zorrilla", "text": ""}
{"id": "129808", "revid": "1340", "url": "https://eu.wikipedia.org/wiki?curid=129808", "title": "Juan Porres Azkona", "text": ""}
{"id": "129814", "revid": "20653", "url": "https://eu.wikipedia.org/wiki?curid=129814", "title": "Biob\u00edo eskualdea", "text": "Biob\u00edo eskualdea (gaztelaniaz \"Regi\u00f3n del Biob\u00edo\") Txileko hamabost eskualdeetako bat da. Iparraldean Maule eta hegoaldean Araucan\u00eda mugakide ditu. Hiriburua Concepci\u00f3n da."}
{"id": "129815", "revid": "105290", "url": "https://eu.wikipedia.org/wiki?curid=129815", "title": "Maule eskualdea", "text": "Maule eskualdea (gaztelaniaz \"Regi\u00f3n del Maule\") Txileko hamabost eskualdeetako bat da. Iparraldean O'Higgins eta hegoaldean Biob\u00edo mugakide ditu. Eskualdeko Talca probintzian dago Constituci\u00f3n (Txile) hiria, 1794an Villa de Nuevo Bilbao de Gardoqui izenez sortu zutena, Euskal Herriko Bilbo hiriarengatik, harik eta 1828an, Konstituzio berria bertan sinatu eta hiriari izena aldatu zioten arte."}
{"id": "129816", "revid": "105290", "url": "https://eu.wikipedia.org/wiki?curid=129816", "title": "Maule (Txile)", "text": "Maule Txileko Talca probintzian (Maule eskualdea) kokatua dagoen komuna bat da, Maule ibaiaren ertzean. 1927ko abenduaren 30ean sortu zuten."}
{"id": "129817", "revid": "336", "url": "https://eu.wikipedia.org/wiki?curid=129817", "title": "Henry Morgan", "text": "Henry Morgan (; , Llanrumney - 1688ko abuztuaren 25a) Britainiar Itsas Gudarosteko ofiziala eta kortsario galestar bat izan zen, bereziki Karibe itsasoan burututako bere jarduerek ospe handia eman ziotelarik. Galesko kortsario ezagun eta arrakastatsuena izan zen, baita Espainiar Inperioaren eskualde hartako kostaldetan jarduten zuen itsaslapur edo pirata arriskutsuena ere.\n1671n Panama konkistatu zuen, itsas armada indartsu baten buru. Konkista horrekin Espainiarekin sinatua zuen bake hitzarmena apurtu zen, eta atxilotu egin zuten. Karlos II.ak barkamena eman zion, eta Jamaikako gobernariorde izendatu zuen (1674-83)."}
{"id": "129818", "revid": "119347", "url": "https://eu.wikipedia.org/wiki?curid=129818", "title": "Concepci\u00f3n (Txile)", "text": "Concepci\u00f3n Txileko Biob\u00edo eskualdean kokatua dagoen komuna eta hiria da. Izen bereko Concepci\u00f3n probintziako hiriburua da eta 2006ko erroldaren arabera 216.061 biztanle ditu. Concepci\u00f3n hiria Pedro de Valdivia espainiarrak sortu zuen 1550ean. Industria dira ekonomia-jarduera nagusiak."}
{"id": "129819", "revid": "119347", "url": "https://eu.wikipedia.org/wiki?curid=129819", "title": "Andrea ekaitz azpitropikala (2007)", "text": "Andrea ekaitz tropikala 2007ko 1. ekaitza izan zen.\nEzaugarri tropikalak ez zituen behe presio gune batean izan zuen sorburua eta ohiko denboraldia baino hiru aste lehenago sortu zen, maiatzaren 8an."}
{"id": "129820", "revid": "336", "url": "https://eu.wikipedia.org/wiki?curid=129820", "title": "Barry ekaitz tropikala (2007)", "text": "Barry ekaitz tropikala 2007ko 2. ekaitza izan zen."}
{"id": "129821", "revid": "42829", "url": "https://eu.wikipedia.org/wiki?curid=129821", "title": "Urizar dorretxea", "text": "Urizar dorretxea edo \"Gina baserria\" Bilboko eraikina da, Iralabarrin kokatuta dagoena Eskurtze eta Juan de Garay kaleen artean. XVI. mendean eraikia, hurrengo mendean lehenengo berrizpen handia egin zuten, bigarrena 2009. urtean Bilboko Udalak egin izan zuela. Azken honen ostean, polemika piztu zen Udala eta Iralako auzokideen artean, eraikinaren etorkizuneko erabilpena zela-eta.\nJatorriz, Lezama-Legizamondarren sendikoa izan zen eraikina. Larrako dorretxearekin batera Bilbon geratzen den dorretxe bakarra da.\nGaur egun beheko solairuaren zati batean kafetegi bat dago. Beste zatia eta lehenengo solairua jubilatuentzako gunea eta bigarren solairua Bilboko liburutegietako bat dago."}
{"id": "129825", "revid": "142791", "url": "https://eu.wikipedia.org/wiki?curid=129825", "title": "FC Bayern M\u00fcnchen", "text": "FC Bayern Munich Alemaniako futbol taldea da, Munich hirikoa, herrialde horretako arrakastasuena eta Europako inoizko onenetakoa.\nHistoria.\nSorrera eta hasierako hamarkadak.\n1900eko otsailaren 27an sortu zuten, eta garai hartan \"Alemaniako Hegoaldeko Txapelketa\" izeneko norgehiagokan parte hartzen zuen. Txapelketa hori 1926 eta 1928an irabazi zuen. Alemaniako lehen titulua 1932an jaso zuen, Liga irabazi baitzuen finalean Eintracht Frankfurt 2-0 emaitzaz gaindituta. 1933an naziek boterea eskuratutakoan, taldearen lehendakaria eta entrenatzailea juduak izanik, Bayern \"juduen taldea\" kontsideratu zen. Lehendakariak eta entrenatzaileak alde egin zuten eta taldea semi-profesional bihurtu.\nAlemanian nagusi eta Europako tituluak.\nBigarren Mundu Gerraren ondoren egonkortasuna lortzea asko kostatu zitzaion eta 1945 eta 1963 artean 13 entrenatzaile izan zituen. Hala ere, urtetik urtera maila hobetuz joan zen eta 1957an Alemaniako lehendabiziko Kopa irabazi zuten. Klubaren urrezko urteak 1965 eta 1979 artean izan ziren, eta tarte horretan Europako lehen tituluak ere eskuratu zituen. 1967an, Errekopa irabazi zuen Glasgow Rangersen aurka. Hurrengo urteetan, Europako Kopa jokatu zuen eta hiru ekitaldi irabazi zituen jarraian, 1974koa, Atl\u00e9tico de Madriden aurka; 1975ekoa, Leeds Uniteden aurka; eta 1976koa, AS Saint-\u00c9tienneren aurka. Hiru aldiz jarraian irabazi izanagatik, Europako Koparen garaikurraren jabe bihurtu zen. Kontinente arteko Futbol Kopa jokatzeko aukerari uko egin zion lehen bi urteetan baina 1976an jokatu eta Cruzeiro EC garaitu zuen, etxean 2-0 irabazita eta Brasilen 0-0 berdinduta.\n80. eta 90. hamarkadak.\nXX mendeko azken bi hamarkadetan, Alemaniako txapelketetan erraz nagusitu zen. 1982 eta 1987an Europako Kopako finalista izan zen, irabazi ez bazuen ere. 1996an UEFA Kopa eskuratu zuen Girondins de Bordeauxi etxean 2-0 irabazi eta Bordelen 3-1 galdu ondoren, kanpoko golaren balioagatik. 1999an inoiz ahaztuko ez den Txapeldunen Ligako finala jokatu zuen Bartzelonan Manchester Uniteden aurka. 90 minutuak jokatuta zeudela, Bayern 0-1 irabazten ari zen baina deskontu denboran ingelesek bi gol sartu eta modurik garratzenean galdu zuen Kopa.\nXXI. mendea.\nGorakada hasia zen ordea eta 2001ean UEFAko Txapeldunen Liga eta Kontinente arteko Kopa irabazi zituen. Mende berrian Alemaniako Bundesliga eta Kopa sarritan irabazteaz gain, Europako puntako taldeetako bat bihurtu da. Jupp Heynckesen eskutik azken lau urteetan hiru aldiz izan da UEFAko Txapeldunen Ligako finalista, irabazi ez duen arren, Borussia Dortmunden aurka hain zuzen ere. Aurrez 2012an porrot latza jasan zuen Chelseak azken minutuan berdindu eta penalti jaurtiketetan irabazi zionean. 2012-2013 denboraldia bereziki bikaina izan zen, Txapeldunen ligaz gain, Alemaniako Liga eta Kopa irabazi baizituen, Europako futbolaren historian talde bakan batzuek egindako balentria.\n2013-2014 denboraldirako Josep Guardiola fitxatu zuen. Iritsi eta berehala lehenengo finala Alemaniako Superkopa izan zuen eta Borussia Dortmundek 4-2ko emaitzaz eskuratu zuen. Bigarren finalean ordea, klubaren lehenengo Europako Superkopa irabazi zuen Chelsea mendekatuz, gainera, izan ere luzapeneko azken minutuan Javi Mart\u00ednezek sarturiko gol batez berdindu baitzuen partida eta ondoren penalti jaurtiketetan irabazi. 2013 urtea amaitzeko, FIFAren Kluben arteko Munduko Kopa irabazi zuen. Txapeldunen Liga irabazteko hautagai garbia izan arren, Real Madrilek kanporatu zuen finalerdietan Munichen bertan 0-4 emaitza lortuz. Hurrengo denboraldietan ere berdin gertatu zitzaion, Alemanian erraz irabazi eta Txapeldunen Ligako final erdietan kanporatua izan zen, 2015ean Bartzelonak eta 2016an Atletico Madrilek kanporatu zuten. 2017 eta 2018an Real Madrilek garaitu zuen.\n2020an Txapeldunen Liga seigarren aldiz irabaztea lortu zuen. COVID-19 pandemiak baldintzaturiko txapelketan nagusitasun handia erakutsi zuen, jokatu ziren hamaika partidak irabazi baitzituen, tartean Bartzelonari 8-2. Finalean, Paris Saint-Germain izan zuen aurkari eta 1-0 gainditu zuen talde frantsesa. Ondoren Superkopa irabazi zuen. 2020an bigarren FIFAren Kluben arteko Munduko Kopa (Kontinente arteko laugarrena) irabazi zien finalean Tigres UANL mexikarra 1-0 garaituta.\nEstadioak.\nMunicheko Olinpiar Estadioa izan da taldearen zelaia 1972tik 2005 arte. Gaur egun, Allianz Arena ederrean jokatzen du.\nUniformea.\n\"Bayern\" izenak Bavaria esan nahi du eta taldearen hasierako estatutuetan eskualdeko koloreak hartu zituen, erronbo zuri urdinak. Horregatik elastiko zuria eta galtza urdinak erabiltzea erabaki zen baina galtza urdinak aurkitzea zaila zenez, beltzak erabili zituen, \"urdin ilunak\" zirela esaten zuten arren. 1906an \"M\u00fcnchner Sportclub\" taldearekin elkartu zen eta horren koloreak gorriak zirenez, adostasun batera iritsi behar izan zuten, izena eta elastiko zuria Bayernena mantenduz, baina galtza gorriak ezarriz. Hurrengo urteetan, \"Die Rothosen\" (galtza gorriak) ezizena hartu zuen taldeak eta oharkabean kolore gorria nagusituz joan zen. 1974an erabili zuen aurreneko aldiz ekipamendu erabat gorria eta ordutik horrela mantendu du. Hala ere, tarteka kolore urdin eta zuriarekin jokatu izan du, elsatiko marradunez edo galtzen kolorea aldatuz.\nGainontzeko kirolak.\nKlubaren barnean futbolaz gain, beste kirol batzuk ere badaude, hala nola saskibaloia, bola jokoa, xakea, gimnasia, eskubaloia eta mahai-tenisa. Arbitro eskola bat ere badu.\n2023/2024 Taldea.\n2023ko uztailaren 19an eguneratua.\nEmakumezkoen taldea.\n1970ean eratu zen Emakumezkoen futbol atala, baina emaitzarik onenak azken urteotan izan ditu."}
{"id": "129827", "revid": "105290", "url": "https://eu.wikipedia.org/wiki?curid=129827", "title": "Aurkezpen programa", "text": "Aurkezpen programa edo diapositiben aurkezpen programa informazioa aurkezteko software paketea da, diapositiba batzuen bidez normalean. Funtzio asko izaten dituzte gaur egungo paketeek; hala nola, testua editatzeko aukera, testua maketatzekoa, irudiak, grafikoak, estekak, audioak eta bideoak txertatzeko aukera. Edukiak modu automatikoan erakusteko aukera ere eskaintzen dute. Laburpenak, eskemak, irudiak, grafikoak, testuak, bideoak eta audioak nahas daitezke proiektu bakar batean software pakete hauekin."}
{"id": "129830", "revid": "336", "url": "https://eu.wikipedia.org/wiki?curid=129830", "title": "Chantal ekaitz tropikala (2007)", "text": "Chantal ekaitz tropikala 2007ko 3. ekaitza izan zen."}
{"id": "129831", "revid": "336", "url": "https://eu.wikipedia.org/wiki?curid=129831", "title": "Erin ekaitz tropikala (2007)", "text": "Erin ekaitz tropikala 2007ko 5. ekaitza izan zen."}
{"id": "129832", "revid": "336", "url": "https://eu.wikipedia.org/wiki?curid=129832", "title": "Gabrielle ekaitz tropikala (2007)", "text": "Gabrielle ekaitz tropikala 2007ko 7. ekaitza izan zen."}
{"id": "129833", "revid": "336", "url": "https://eu.wikipedia.org/wiki?curid=129833", "title": "Humberto ekaitz tropikala (2007)", "text": "Humberto ekaitz tropikala 2007ko 8. ekaitza izan zen."}
{"id": "129834", "revid": "336", "url": "https://eu.wikipedia.org/wiki?curid=129834", "title": "Ingrid ekaitz tropikala (2007)", "text": "Ingrid ekaitz tropikala 2007ko 9. ekaitza izan zen."}
{"id": "129835", "revid": "336", "url": "https://eu.wikipedia.org/wiki?curid=129835", "title": "Jerry ekaitz tropikala (2007)", "text": "Jerry ekaitz tropikala 2007ko 11. ekaitza izan zen.\nEkaitza Ozeano Atlantikoaren erdian sortu eta egun gutxitan desegin zen."}
{"id": "129836", "revid": "336", "url": "https://eu.wikipedia.org/wiki?curid=129836", "title": "Melissa ekaitz tropikala (2007)", "text": "Melissa ekaitz tropikala 2007ko 13. ekaitza izan zen."}
{"id": "129837", "revid": "336", "url": "https://eu.wikipedia.org/wiki?curid=129837", "title": "Olga ekaitz tropikala (2007)", "text": "Olga ekaitz tropikala 2007ko 15. ekaitza izan zen.\nEkaitza abenduaren 11an sortu zen, urakanen denboraldi ofiziala amaitu eta bi astera."}
{"id": "129842", "revid": "119347", "url": "https://eu.wikipedia.org/wiki?curid=129842", "title": "1941eko zikloia", "text": "1941eko zikloia edo haizetea, 1941eko otsailaren 15etik otsailaren 16ra Iberiar penintsulan egondako haizete gogorra izendatzeko erabilitako izena da.\nOzeano Atlantikoan sortutako depresio bat Iberiar penintsulara hurbildu eta ziklogenesi lehergarriaren bidez asko sakondu zen denbora gutxian. Otsailaren 15ean behe presio gunea Galizia mendebaldean kokatu zen.\nEuskal Herriko haize boladarik indartsuena Igeldon neurtu zen, 180 km/h.\nZikloiaren ondorioak.\nZumaiako tren istripua.\nOtsailaren 15eko arratsaldean Donostiatik Bilbora zihoan tren bat Bilbotik zetorren beste tren batekin bat egin zuen Zumaiako San Migel Artadiko zubian. Haize gogorrak bagoiak mugitu eta trenetako bat Urolara erori zen, barruan hainbat pertsona zeudela. Guztira 31 pertsona hil ziren ibaian itota.\nSantanderko sutea.\nOtsailaren 15eko sutea eragin zuten faktoreetako bat, egun hartako hego-mendebaldeko haize gogorra izan zen. 140 kilometro orduko haize-boladek hiriko C\u00e1diz kalean sortutako sutea hiri gehiengora zabaltzea eragin zuten. Garrak erraz hedatu ziren, hego haize sargoriak lagunduta eta minutu gutxitan sua Santanderko katedralera hurbildu zen. Sutean hiri gehiena birrinduta geratu arren, pertsona bakarra hil zen, sua itzaltzeko lanetan zebilen suhiltzailea."}
{"id": "129843", "revid": "4380", "url": "https://eu.wikipedia.org/wiki?curid=129843", "title": "Zumaiako tren istripua", "text": ""}
{"id": "129844", "revid": "10891", "url": "https://eu.wikipedia.org/wiki?curid=129844", "title": "1941eko Zumaiako tren istripua", "text": "1941eko Zumaiako tren istripua urte hartako otsailaren 15ean Zumaian egondako tren istripua izan zen. Arratsaldean Donostiatik Bilbora zihoan tren bat Bilbotik zetorren beste tren batekin bat egin zuen Zumaiako San Migel Artadiko zubian. Egun hartako haizete gogorrak bagoiak mugitu eta trenetako bat Urolara erori zen, barruan hainbat pertsona zeudela. Guztira 31 pertsona hil ziren ibaian itota."}
{"id": "129854", "revid": "119347", "url": "https://eu.wikipedia.org/wiki?curid=129854", "title": "Barnsley Football Club", "text": "Barnsley Football Club Ingalaterrako South Yorkshire eskualdean dagoen Barnsley hiriko futbol taldea da. Taldeko jokalari eta jarraitzaileak \"Tykes\" ezizenaz ezagutzen dira, euren maskotaren izena \"Toby Tyke\" deitzen delarik. Taldea hasieran batean 1887an Barnsley St. Peter's izenaz sortua izan zen.\nDenboraldi bakarra egin du Lehen mailan, 1997-98, eta 76 bigarren mailan, Ingalaterrako kluben artean gehien egin dituena.\nTitulu bakarra 1912ko Kopa du. Aurrez 1910an finalera iritsi zen baina Newcastle Unitedek garaitu zuen."}
{"id": "129856", "revid": "201", "url": "https://eu.wikipedia.org/wiki?curid=129856", "title": "Ozonosfera", "text": ""}
{"id": "129858", "revid": "1545", "url": "https://eu.wikipedia.org/wiki?curid=129858", "title": "Arnas aparatuaren enbrioi garapena", "text": "Arnas aparatuaren garapena enbrioiaren 22. egunean hasten da aurreko hestetik hodi laringeotrakeala izeneko hastapena garatzean faringe hesteko mugaren sabel edo bentraldean. Hau dela eta, hesteak bezalaxe endodermoan izango du jatorria, guztiz heltzean arnas aparatuko endodermozko atal bakarra arnas epitelioa izango bada ere. Arnas bideetako beste osagaiak (kartilaginotsua, muskularra eta konektiboa) errai mesodermiko edo esplaknikotik garatuko diren bitartean.\nArnas hastapenen eratzea.\nEnbrioiak 4 aste dituenean hestegorriaren sabelaldeko horman dibertikulu moduan arnas hastapena garatzen da. Hastapenaren kokapena heste-hodiaren inguruko mesenkimak jariaturiko seinaleek zehazten du, horien artean fibroblastoen hazkuntza faktorea (ingelesez, FGF), endodermoa induzitzen duena. Hemendik aurrera laringe, zintzur-heste, bronkio eta biriketako epitelio guztiak endodermoan izango du bere jatorria.\nKaudal aldera haztean hastapena hodi laringeotrakeala bilakatzen da, atal bakarrekoa hasiera batean ondoren bentral alderantz irten eta bi adar garatzeko: birika hastapenak, errai mesodermotik garaturikoak.\nHasiera batean birika hastapenak komunikazio irekia izango du laringearekin, baina dibertikulua kaudal aldera hedatzen denean ordea bi luzetarako ertz agertzen dira, aurreko hestetik bereiziko dutenak: ertz trakeoesofagikoak. Hauen batzea dela eta septum edo trenkada trakeoesofagikoa osatuko da, aurreko hestea bitan banatuko delarik:\nHala ere arnas hastapenak faringearekin komunikazioa mantenduko laringe-zuloaren bitartez.\nLaringea.\nLaringeko barne mukosa endodermotik garatzen bada ere, kartilago eta muskuluak 4. eta 6. faringe arkuen mesenkimatik garatzen dira. Mesenkima honen ugaltzea dela eta laringe zuloak arraildura sagital baten itxura izatetik irekitzen ari den T itxura izatera igarotzen da.\nBi arkuen mesenkima tiroide, krikoide eta aritenoide kartilagoetan bilakatzen denerako laringe zulo helduaren itxura nabari daiteke. Kartilago hauek osaturik dauden aldirako laringe epitelioa azkar ugaltzen da, lumena behin-behinekoz itxiz. Jarraiean sortzen den bakuolizatze eta berbideratzearen ondorioz alboetan bi errezesu sortzen dira: laringe bentrikuluak.\nErrezesu hauek mugatzen dituzten ehun tolespenak egiazko eta gezurrezko ahots kordetan ezberdinduko dira.\nLaringeko muskulu ehuna 4. eta 6. faringe-arkuetako mesenkimatik garatzen denez, laringeko muskulu guztiak nerbio bagoak (XI) inerbatzen ditu. Goiko laringe nerbioak 4. arkuko eratorriak inerbatzen ditu eta laringe nerbio atzekariak 6. arkutik eratorririkoak.\nZintzur-hestea, bronkioak eta birikak.\nBirika hastapena aurreko hestetik bereizten den bitartean zintzur-hestea eta bi hastapen txiki sortzen ditu alboetan, bronkio hastapenak. 5. astearen hasieran hastapen hauek luzatu egiten dira eskuin eta ezkerreko bronkio nagusiak eratzeko. Ondoren eskuinekoak hiru bronkio sekundario eta ezkerrekoak beste bi sortuko ditu, hauetatik era berean birikaren hiru eta bi lobulu sortuko direlarik. Birikek betetzen duten espazioa, alegia, kanal perikardiokeritonealak, estuak dira eta aurreko hestearen alde bakoitzean kokatzen dira.\nKaudal eta alboetarantz haztea birika hastapenak gorputz barrunbeetan hedatu egiten dira. Aurreko hestearen alboetan dagoen espazioan kokatzen dira lehen hastapenak, poliki-poliki gune horiek betetzen direlarik hastapenak hedatzean. Azkenik tolestura pleuroperitoneal eta perikardioperitonealak bereizi egiten dituzte kanal perikardioperitonealak barrunbe peritoneal eta perikardikoetatik, euren artean gelditzen den gunea barrunbe pleural primitiboak direlarik. Birikaren kanpoaldea estaltzen duen mesodermoak errai pleura edo biszerala bilakatzen da. Gorputzaren barnealdea estaltzen duen orri mesodermiko somatikoa ordea pleura parietala bilakatzen da eta euren arteko gunea pleura barrunbea.\nUrrengo faseetan bronkio sekundarioak behin eta berriro banatzen dira 10 bronkio tertziario osatzeko eskuineko birikan eta 8 ezkerrekoak, helduen zatiketa bronkopulmonarra sortuz. Seigarren hilabetearen bukaerarako 17 azpizatikatze izan dira. Hala ere bere amaierako itxura hartu aurretik jaio osteko aroan beste 6 zatiketa gertatzen dira.\nAdarkatzea birika hastapenetako endodermo eta inguruan dagoen mesodermo esplaknikoko epitelio-mesenkima elkarrekintzek erregulatzen dute. Inguruko mesodermoak jariatzen dituen adarkatze seinaleen artean fibroblastoen hazkuntza faktorearen familia dugu (FGF ingelesez). Azpizatikatze guzti hauek gertatzen diren bitartean eta zuhaitz bronkiala garatzen ari denean, birikek kokapen kaudalago bat lortzen dute, erditze mementuan trakearen adarkatzea laugarren bular-ornoaren mailan kokaturik gelditzen delarik.\nBiriken heltzea.\nHaurdunaldiko zazpigarren hilabetean bronkioloak hoditxo gero eta txikiagoetan zatitzen dira (hoditxo fasean) eta odoleztapena handitzen joango hein berean. Arnas bronkioloetako kuboide zelulak argaldu eta zelula lauetan bilakatzen direnean arnasketa bideragarri bilatzen da. Zelula hauek odol eta linfa kapilarrekin estuki erlazionaturik daude, muturreko zakua osatuz edo albeolo primitiboa. Hilabete honetan zehar gasen elkartrukea ziurtatzeko kapilar nahiko garatzen dira eta jaioberri goiztiarra bizirauteko gai da.\nHaurdunaldiko azken bi hilabeteetan zehar bukaerako zakutxoen kopurua biderkatzen jarraitzen du. Gainera I motako epitelio zelulak argaltzen jarraitzen dute, inguruko kapilarrak albeolo zakuetara hurbiltzen direlarik. Epitelio eta endotelio arteko kontaktu hurbil honek odol-aire hesia sorrarazten du. Hala ere, jaio aurretik albeolo heldurik ez dagoela argitu beharra dago.\nAlbeoloetako I motako zelula epitelial eta endoteliokoaz gain, 6. hilabetearen amaieran beste mota bat garatzen da: II motako albeolo zelulak, gai surfaktantea ekoizten dutenak. Jaiotza aurretik birikak klorhidrikoan aberats den fluido batek estaltzen du, proteina eta muki gutxikoa eta surfaktantea duena. Honen kopurua bereziki handitzen da jaio aurreko bi azken asteetan.\nHaurdunaldiko arnas mugimenduek amnioseko likidoaren xurgapena eragiten dute. Mugimendua hauek berebizikoak dira birika garapena estimulatzeko eta arnas muskulu egokitze aproposerako. Behin arnasketa hasten denean erditzean, amnios likido gehiena birxurgatu egiten da odol eta linfa kapilarren bitartez, kantitate txiki bat trakea eta bronkioetatik kanporatzen den bitartean nahita .\nJaiotza osteko arnas mugimenduek airea biriketara barneratzen laguntzen dute, hauek hedatu eta pleura barrunbea betez. Albeolo kopuru handitu egiten bada ere jaiotza osteko biriken hazkuntza arnas bronkiolo eta albeoloen kopuruaren handipenari dagokio. Jaio ostean dauden albeoloak heldu aroan ditugunen seiren bat soilik direla kalkulatu da, 10 urte izan arte albeolo primitibo berriak sortzen baitira.\nSortzetiko gaixotasunak.\nHestegorria eta zintzur-hestearen bereizketan jazotako akatsek esofagoko atresien (GNS:Q39) agerpena eragiten dute fistula trakeoesofagikoekin (GNS:Q39.1): edo gabe (GNS:Q39.0). Sortzetiko arazo hauek pairatzeko probabilitatea jaiotza bakoitzean 1/3000koa da eta kasuen %90ean esofagoaren goiko atala poltsa itsu batean amaitzen da eta beheko atalak trakean, fistula bat osatuz eta atalen arteko komunikazioarik gabe.\nIsolaturiko hestegorriko atresia (zeinetan hestegorriaren bi atalak ez duten inolako komunikaziorik zintzur-hestearekin) H motako fistula trakeoesofagikoak malformazio hauen %4 bakarrik suposatzen duten bitartean. Azkenik D eta E motako akatsak kasuen %1 osatzen dute."}
{"id": "129860", "revid": "512", "url": "https://eu.wikipedia.org/wiki?curid=129860", "title": "Ugal-aparatu", "text": "Ugal-aparatua, ugaltze-aparatua, ugaltze-sistema edo ernalkina organismo baten ugaltze-aparatua, sistema genitala izenez ere ezaguna, sexu-ugalketan parte hartzen duten organo anatomiko guztiek osatutako sistema biologikoa da. Bizirik gabeko substantzia asko, hala nola fluidoak, hormonak eta feromonak, ugalketa-aparatuaren osagarri garrantzitsuak dira. Organo-sistema gehienek ez bezala, espezie ezberdinen sexuek, askotan, desberdintasun handiak dituzte. Desberdintasun horiek bi gizabanakoen artean material genetikoa konbinatzea ahalbidetzen dute, eta horrek ondorengoen gaitasun genetiko handiagoa izateko aukera ematen du. Ugaltze funtzio horretaz gainera, gizakiek, maiz, plazera sortzeko erabiltzen dute.\nAnimaliak.\nUgaztunetan, ugalketa-aparatuko organo nagusiak kanpoko genitalak (zakila eta bulba) eta barne-organo batzuk hartzen ditu bere baitan, gametoak sortzen dituzten gonadak (barrabilak eta obulutegiak) barne. Giza ugalketa-aparatuaren gaixotasunak oso ohikoak eta hedatuak dira, batez ere, sexuaren bidez transmititzen diren gaixotasunak. \nBeste ornodun gehienek antzeko ugalketa-sistema dute gonadaz, hodiz eta irekigunez osatuta. Hala ere, ornodun talde guztietan, aniztasun handia dago egokitzapen fisikoetan zein ugalketa-estrategietan. \nOrnodunak.\nOrnodunek beren ugaltze-sistemaren funtsezko elementuak partekatzen dituzte. Guztiek gonada izenez ezagutzen diren gametoak sortzen dituzten organoak dituzte. Emeetan, gonada horiek gorputzaren kanpoalderako irekidura batekin lotzen dira, normalean, kloakarekin, baina, batzuetan, bagina edo antzeko organo bezalako poro berezi batekin lotzen dira.\nGizakiak.\nGiza ugalketa-aparatuak sexu-harremanen bidez barne ernalketa izan ohi du. Prozesu horretan, arrak, zakila tente duelarik, emearen baginan sartzen du, eta espermatozoideak dituen esperma isurtzen du. Ondoren, espermatozoideak baginan eta umetokian zehar, umetoki edo Falopioren tronpetara bidaiatzen du obulua ernaltzeko. Ernalketa eta ezartze arrakastatsuaren ondoren, umekiaren haurdunaldia emakumearen umetokian gertatzen da, gutxi gorabehera, bederatzi hilabetez, prozesu hori, gizakietan, haurdunaldia bezala ezagutzen da. Haurdunaldia erditzearekin amaitzen da erditzearen ondoren. Erditzea umetokiaren muskuluak uzkurtuz, umetokia dilatatuz eta haurra baginatik (emakumezko organo genitala) egotziz amaitzen da. Gizakiaren haurrak babesgabeak dira, eta gurasoen zaintza maila handia behar dute urte askotan. Haurra eradoskitzeko, gurasoen zaintza mota garrantzitsu bat emakumezkoen bularreko ugatz-guruinak erabiltzea da\nEmakumezkoen ugaltze-aparatuak bi funtzio ditu: Lehenengoa, obulu-zelulak sortzea da, eta, bigarrena, kumeak, jaio arte babestea eta elikatzea. Gizonezkoen ugaltze-aparatuak funtzio bat du, eta espermatozoideak ekoiztea eta ezartzea da. Gizakiak sexu-bereizkuntza maila altua du. Ia ugalketa-organo guztietan dauden desberdintasunez gain, normalean, desberdintasun ugari gertatzen dira bigarren mailako sexu-ezaugarrietan.\nGizonezkoen Anatomia eta ugalketa-sistema.\nGizonek ere barneko eta kanpoko genitalak dituzte, ugalketaren eta sexu-harremanen erantzuleak direnak. Espermatozoideen ekoizpena ere ziklikoa da, baina emakumeen obulazio-zikloan ez bezala, esperma-ekoizpenaren zikloan egunero milioika espermatozoide sortzen ari dira etengabe.\nKanpoko anatomia maskulinoa.\nGizonezkoen genitalak zakila eta eskrotoa dira. Zakilak pasabide bat ematen die esperma eta gernuari. Tamaina ertaineko zakil flazidoa 9,5 cm luze eta 3,0 cm-ko diametro ingurukoa da. Altxatzen denean, batez besteko zakila 11 cm-tik 15 cm-ra bitartekoa da, eta 3,8 cm-ko diametroa du. Zakilaren barne-egiturak ardatza, glansa eta sustraia dira.\nZakilaren ardatza belakizko hiru gorputz zilindriko dira, luzeran zehar odol-hodiez beteak. Spongiosum gorputza, besteen azpian zentralki dagoen hodi bat da, eta amaieran hedatzen da zakilaren punta osatzeko.\nArdatzaren mugan altxatutako ertza, koroa deitzen da. Uretra ardatzean zehar zabaltzen da, esperma eta gernuarentzat irteera emanez. Sustraia gorputz leizetsuen mutur hedatuak dira. Gorputz horiek aireztatu egiten dira, sendaketa osatzeko, eta hezur punikoari eta gorputz harrotuaren (erraboila) mutur hedatuari lotzen zaizkio. Sustraia bi muskuluz inguratuta dago; muskulu bulboberernosoa eta muskulu istxiokabernosoa, pixa egiten eta eiakulatzen laguntzen dutenak. Zakilak, glanak estaltzen dituen prepuzio bat du, eta hau, batzuetan, arrazoi mediko, erlijioso edo kulturalengatik zirkunzisioaren ondorioz kentzen da. Eskrotoan, barrabilak gorputzetik urrun mantentzen dira, horretarako arrazoi posible bat, esperma, gorputzeko tenperatura normala baino pixka bat txikiagoa den giro batean sor daitekeela da.\nBarneko anatomia maskulinoa.\nGizonezkoen barneko ugaltze-egiturak honako hauek dira: barrabilak, edukto-sistema, prostata eta semen-besikulak, eta Cowperren guruina.\nBarrabiletan (gizonezkoen gonadetan) sortzen dira espermatozoideak eta gizonezkoen hormonak. Egunero sortzen dira milioika espermatozoide ehunka tubulu erdi-niferotan. Leydig zelulak izeneko zelulak tubuluen artean daude; horiek hormona androgenoak sortzen dituzte; testosterona eta inhibitzailea dira. Testikuluak kordoi espermatikoak eusten ditu. Hodi-egitura horrek odol-hodiak, nerbioak, hodi deferenteak eta testikuluak igotzen eta jaisten laguntzen duen muskuluak ditu, tenperatura-aldaketen eta eszitazio sexualaren aurrean. Egoera hauetan, testikuluak gorputzera gehiago hurbiltzen dira.\nEsperma lau zatiko hodi-sistema baten bidez garraiatzen da. Sistema honen lehen zatia epididimisa da. Hemen, barrabilak elkartu egiten dira. Hodi-sistemaren bigarren zatia hodi deferenteak dira, izurritearen beheko muturrean hasten den muskulu-hodia. Deferensak gorantz igarotzen dira barrabilen aldean, kordoi espermatikoaren parte bihurtzeko.\nMutur hedatua anpulua da, eiakulatu aurretik esperma metatzen duena. Hodi-sistemaren herena hodi eiakulatorioak dira, 2,5 cm-ko hodi binakatuak, prostata-guruinetik pasatzen direnak, semena sortzen den lekuan. Prostata-guruina maskor itxurako organo solido bat da, uretraren lehen zatia inguratzen duena, eta gernua eta semena ditu. Emakumearen G puntuaren antzera, prostatak sexu-estimulazioa ematen du, eta kloaka-sexuaren bidez orgasmoa eragin dezake.\nProstata-guruinak eta semen-besikulek semen-likidoa sortzen dute, eta espermarekin nahasten da semena sortzeko. Guruin prostatikoa maskuriaren azpian eta ondestearen aurrean dago. Bi eremu nagusi ditu: batetik, gizonezkoen uretra hezearen estaldura mantentzeko jariakinak sortzen dituen barnealdea, eta, bestetik, semena igarotzea errazteko jariakin seminalak sortzen dituen kanpoaldea. Semen-besikulek fruktosa jariatzen dute aktibazio eta mobilizazio espermatikorako, umetokiko uzkurdurak eragiteko, umetokiko mugimenduan laguntzeko, eta baginaren azidotasuna neutralizatzen laguntzeko. Cowperren guruinak prostataren azpiko ilar-tamainako bi egitura dira.\nEmakumezkoen anatomia eta ugalketa-sistema.\nKanpoko anatomia femeninoa.\nVenusen mendia gantz-ehunaren geruza leun bat da, hezur punikoa gainjartzen duena. Pubertaroaren ondoren, eremu hori handituz doa. Nerbio-bukaera asko ditu eta estimulazioarekiko sentikorra da.\nLabia txikiari eta labia handiari ezpainak esaten zaie. Larruazalaren bi tolestura luze dira, monsetik perineumera hedatzen direnak. Pubertaroaren ondoren, kanpoko azala ilez estaltzen da. Minorapiak, larruazaleko ilerik gabeko bi tolestura dira, klitoriaren gainean daudenak, kaputxa klitorala eratzeko eta ukimenarekiko oso sentikorrak dira. Labia txikia odolez gizentzen da sexu-estimulazioan, eta, ondorioz, puztu eta gorritu egiten dira. Labia txikiak ehun konektiboz osatuta daude, eta ehun horiek odol-hodiekin ematen dira. Sexualki estimulatu gabeko egoera batean, ezpainak baginako eta uretrako irekidura babesten du, eta estali egiten ditu. Labia txikiaren oinarrian Bartholinen guruinak daude, eta horiek likido alkalino tanta batzuk gehitzen dizkiote baginari hodien bidez; fluido horrek kanpoko baginaren azidotasuna indargabetzen laguntzen du, esperma ezin baita giro azidoan bizi.\nKlitoria zakilaren ehun enbrionario beretik garatzen da; nerbio-bukaerez (edo, kasu batzuetan, gehiagoz) baino ez da osatzen, eta, beraz, guztiz sentikorra da. Hau egitura erektil luze txiki bat da eta funtzio ezaguna besterik ez du, sexu-sentsazioak. Emakumeen orgasmo-iturri nagusia da. Esmegma izeneko jariakin lodi horiek klitorian biltzen dira.\nBagina-irekidura eta uretra-irekidura ezpain txikiak bereizten direnean bakarrik ikus daitezke. Irekidura horiek nerbio-bukaera asko dituzte, eta ukimenarekiko sentikor bihurtzen dituzte. Muskulu bulbokabernoso izeneko esfinterreko muskulu-eraztun batez inguratuta daude. Muskulu horren azpian eta bagina-irekiduraren kontrako aldeetan, bonbilla bestibularrak daude, kitzikatzean zakila odolez puztuta heltzen laguntzen diotenak baginari. Baginako irekiduraren barruan himena dago, mintz mehe bat. Uretra-irekidura maskuriarekin konektatzen da uretrarekin; gernua kanporatzen du maskuritik. Hori klitoriaren azpian eta bagina-irekiduraren gainean dago.\nBularrak emakumeen gorputzaren aurreko toraxeko larruazalpeko ehunak dira. Teknikoki emakume baten anatomia sexualaren parte ez diren arren, rolak dituzte bai plazer sexualean eta baita ugalketan ere. Bularrak izerdi-guruin aldatuak dira, ehun haritsu eta koipetsuez osatuak\u00a0 eta nerbioak, odol-hodiak eta hodi linfatikoak dituztenak. Beren helburu nagusia garapenean dagoen haur bati esnea ematea da. Bularrak pubertaroan garatzen dira, estrogenoa areagotzeari erantzuteko. Bular heldu bakoitzak 15-20 bular-guruin ditu, esnea sortzen dutenak, irregularki eratutako lobuluak, albeolo-guruinak eta titiburura eramaten duen hodi laktifero bat dituztenak. Lobuluak ehun konektibo dentsoek bereizten dituzte. Ehun horiek guruinak bermatu eta ehunei lotzen dizkiete azpiko bular-muskuluetan. Beste ehun konektibo bat, lotailu esekidura izeneko hari trinkoak eratzen dituena, barrurantz zabaltzen da bularreko azaletik bularreko ehuneraino, bularraren pisua bermatzeko. Herentziak eta gantz-ehunaren kopuruak zehazten dute bularren tamaina.\nBarneko anatomia femeninoa.\nEmakumeen barruko ugalketa-organoak bagina, umetokia, Falopioren tronpak eta obarioak dira. Bagina zorro motako kanala da, bulbatik umetokiraino hedatzen dena. Koitoan zakila hartu eta espermaren gordetzaile gisa aritzen da. Bagina ere jaiotza-kanala da; 10 cm-ra zabal daiteke erditzean. Bagina maskuriaren eta ondestearen artean dago. Itxi egiten da normalean, baina eszitazio sexualean ireki, luzatu eta lubrifikazioa eragiten du zakila sartu ahal izateko. Baginak hiru horma ditu geruzatan; hauek bakterio naturalak dituzten autogarbiketa-organoak dira, eta ez dute legamiarik sortzen. G puntua gisa 1950ean deitu zion lehen aldiz Ernst Gr\u00e4fenbergek eta hau baginaren aurreko horman egon daiteke eta orgasmoak eragin ditzake. Eremu hori aldatu egin daiteke emakumeen tamaina eta kokapenaren arabera; batzuetan, baliteke ez egotea. Zenbait ikertzailek beren egitura edo existentzia zalantzan jartzen dute, edo klitoriaren luzapentzat hartzen dute.\nUmetokia organo hutsa eta muskularra da, eta ernaldutako obulu bat feto batean ezarri eta haziko da. Umetokia maskuriaren eta hestearen arteko pelbis-barrunbean dago, baginaren gainean. Umetokiak hiru geruza ditu; barnekoena endometrioa da, non obulua ezartzen den. Obulazioan, hori guztia finkatu egiten da. Inplantazioa gertatzen ez bada, hilerokoan lehertzen da. Umetoki-lepoa umetokiaren mutur estua da. Umetokiaren alde zabala fundusa da.\nObulutegiak (gonada femeninoak) barrabilen enbrioi-ehun beretik garatzen dira. Obuluak obulazioa baino lehen biltegiratzen eta garatzen diren iturriak dira. Obarioek ere progesterona eta estrogenoa diren hormona femeninoak ekoizten dituzte. Obarioen barruan, obulu bakoitza beste zelula eta eduki batzuek inguratzen dute, folikulu primario izeneko kapsula baten barruan. Pubertaroan, folikulu horietako bat edo gehiago hilabetero heltzen dira. Heltzen direnean, graafio folikuluak deitzen zaie. Emakumeen ugalketa-sistemak ez ditu obuluak sortzen; 60.000 obulu inguru daude jaiotzean, eta horietatik 400 bakarrik heltzen dira emakumearen bizitzan.\nObulazioa hileko ziklo batean oinarritzen da; hilaren 14a da emankorrena. Lehenengo egunetik laugarrenera, menstruazioa eta estrogenoaren eta progesteronaren produkzioa jaitsi egiten dira, eta endometrioa argaltzen hasten da. Endometrioa ez dago aktibo hurrengo hiru eta sei egunetan. Hilekoa amaitutakoan, zikloa berriro hasten da guruin pituitarioaren FSH handituz. Bosgarren egunetik hamahirura bitartean, obulazioaren aurreko etapa deitzen zaio. Etapa horretan, guruin pituitarioak hormona folikuloestimulatzailea (FSH) jariatzen du. Estrogenoa FSH askatzea inhibitzeko jariatzen denean, atzeraelikadura-begizta negatiboa sortzen da. Estrogenoak umetokiaren endometrioa loditzen du. Hormona luteinizatzailea areagotzeak obulazioa eragiten du.\nHilaren 14an, obarioa zabaltzen da. Folikuluaren haustura eta obulu heldua sabelaldeko barrunbera kanporatzen dira. Muki zerbikala aldatu egiten da esperma-mugimenduari laguntzeko. Hilaren 15etik 28ra, orain gorputz luteo deritzonak, estrogenoa jariatzen du. Progesteronaren produkzioa handitu egiten da, eta LHaren askapena inhibitzen du. Endometrioa loditu egiten da inplantaziorako prestatzeko, eta Falopioko tronpetatik umetokiraino joaten da. Obulua ongarritzen ez bada eta ezartzen ez bada, hilekoa hasten da.\nBeste ugaztun batzuk.\nUgaztunen ugalketa-sistema gehienak antzekoak dira; hala ere, badaude desberdintasun nabarmen batzuk gizakiak ez diren ugaztunen eta gizakien artean. Esate baterako, ugaztun ar gehienek zakila dute, tente jarri arte barnean gordetzen dena, eta gehienek zakila hezurra edo bakulua dute. Gainera, espezie gehienetako arrak ez dira gizakiak bezala sexu ugalkorrak izaten etengabe. Gizakiek bezala ugaztun talde gehienek eskroto baten barruan aurkitutako barrabil jaitsiak dituzte; hala ere, beste batzuek gorputzaren horma bentralean gelditzen diren barrabil jaitsiak dituzte, eta, azkenean, talde gutxi batzuek, hala nola elefanteak, beren gorputz barru-sakonean aurkitzen diren jaitsi gabeko barrabilak dituzte, giltzurrunen inguruan.\nMartsupialen ugaltze-aparatua bakarra da, emeak bi bagina dituen zentsuan; biak kanpotik irekitzen den zulo bakarra dute, baina, umetokian, konpartimentu ezberdinetara daramate; arrek, normalean, bi puntadun zakila izan ohi dute, emeen bi baginei dagokiena. Martsupialek, normalean, titiak dituen kanpo aldean duten poltsa batean garatzen dituzte kumeak, eta beren kume jaioberriak (kanguru) haietara lotzen dira. Gainera, Martsupialek eskroto aurre penial berezia dute. 15 mm-ko luzera duen kanguru jaioberriak, instintiboki, arakatzen eta zimurtzen ditu 15\u00a0cm-ak larruari atxikita, amaren poltsara bidean.\nUmetokia eta bagina ugaztunak baino ez daukate, eta hegaztietan, narrastietan, anfibioetan edo arrainetan ez dute homologorik.\u00a0Beste ornodun taldeek, umetokiaren ordez, aldatu gabeko obiduktu bat dute zuzenean, kloaka batera doana, hau da, gametoen, gernuaren eta gorozkien irteera-zulo partekatura. Monotremeek (hau da, ornitorrinkoek eta ekidnak), arrautza erruten duten ugaztun taldeak ere, ez dute, ez umetokirik, ez eta baginarik ere, eta, alde horretatik, narrasti baten antza duen ugalketa-sistema dute.\nTxakurrak.\nEtxeko txakurretan, sexu-heldutasuna (pubertaroa) 6 eta 12 hilabete artean gertatzen da, bai arretan, bai emeetan ere, nahiz eta hori bi urtera arte atzeratu daitekeen arraza handi batzuen kasuan.\nZaldiak.\nBehorren ugaltze-sistema haurdunaldia, jaiotza eta edoskitzaroa kontrolatzeaz arduratzen da, baita bere araldi-ziklo eta estaltze-jokabideaz ere. Gara\u00f1oaren ugaltze-aparatua bere sexu-jokabidearen eta bigarren mailako sexu-ezaugarrien (gandor handi bat balitz bezala) erantzule da.\nTxoriak.\nHegazti arrek eta emeek kloaka dute, zeinaren bidez arrautzak, espermatozoideak eta hondakinak pasatzen diren. Harremanak kloakaren ezpainak elkarrekin sakatuz egiten dira, batzuetan organo intromitente gisa ezagutzen dena eta ugaztunen zakilaren antzekoa den falo gisa ezagutzen dena. Emeak arrautza amniotikoak erruten ditu, eta fetu gazteak bertan jarraitzen du garatzen, emearen gorputzetik irten ondoren. Ornodun gehienek ez bezala, hegazti emeek, normalean, obulutegi eta obidukto funtzional bakarra dute. Talde gisa, hegaztiak, ugaztunak bezala, gurasoen zaintza maila altuagatik nabarmentzen dira.\nNarrastiak.\nNarrasti ia guztiak sexu-dimorfoak dira, eta barne-ernalketa erakusten dute kloakaren bidez. Narrasti batzuek arrautzak erruten dituzte, eta beste batzuk obobibiparoak dira (kume biziak ematen dituzten animaliak). Ugaltze-organoak narrastien kloakaren barruan aurkitzen dira. Narrasti ar gehienek kopulazio-organoak dituzte, normalean, gorputzaren barruan gordetzen direnak uzkurtu edo alderantzikatuta. Dortoketan eta krokodiloetan, arrak zakil-itxurako organo bakarra du, eta suge eta musker arrek, berriz, zakilaren antzeko organo pare bana dute.\nAnfibioak.\nAnfibio gehienek arrautzen kanpoko ernalketa dute, normalean ur barruan, nahiz eta anfibio batzuek, esate baterako zezilarrak, barne-ernalketa izan. Guztiek barne-gonada parekatuak dituzte, hodi bidez kloakari lotuak.\nArrainak.\nArrainek ugalketa-estrategia ezberdin ugari erakusten dituzte. Arrain gehienak, ordea, obiparoak dira, eta kanpoko ernalketa dute. Prozesu horretan, emeek beren kloaka erabiltzen dute arrautzak edo arrabak deitzen diren beren gametoen kantitate handiak uretara askatzeko, eta ar batek edo gehiagok espermatozoide asko dituen \"esnea\" deituriko likido zuri bat askatzen dute ernaldu gabeko arrautzen gainean. Beste arrain-espezie batzuk obiparoak dira, eta barne-ernalketa dute pelbiseko edo kloaka aldeko hegatsek lagunduta, gizakiaren zakilaren antzeko organo intromitente batean aldatzen direnak. Arrain-espezieen zati txiki bat bibiparoak edo obobibiparoak dira, eta kolektiboki bibiparo gisa ezagutzen dira.\nArrain gonadak, normalean, obulu edo barrabilen bikoteak izaten dira. Arrain gehienak sexu dimorfikoak dira, baina espezie batzuk hermafroditak edo sexu bakarrekoak dira.\nOrnogabeak.\nOrnogabeek ugalketa-sistema oso desberdinak dituzte, eta, duten ezaugarri komun bakarra, denek arrautzak erruten dituztela izan daiteke. Gainera, zefalopodoak eta artropodoak alde batera utzita, gainerako ornogabe guztiak hermafroditak dira, eta kanpoko ernalketa erakusten dute.\nZefalopodoak.\nZefalopodo guztiak sexu-dimorfoak dira, eta arrautzak errutean ugaltzen dira. Zefalopodo gehienek erdibarne ernalketa dute, zeinean arrak bere gametoak emearen estalduraren barrunbean edo barrunbe palialaren barruan jartzen dituen emearen obulutegi bakarrean aurkitzen diren obuluak ernaltzeko. Era berean, zefalopodo arrek barrabil bakarra dute. Zefalopodo gehienen emeetan guruin nidamentalek arrautzaren garapenean laguntzen dute.\nOskolik gabeko zefalopodo ar gehienetan (Coleoidea) \"zakila\" espermatoforoak ektokotilo izeneko beso eraldatu batera transferitzeko erabiltzen den gonoduktuaren mutur luze eta gihartsu bat da. Hori, halaber, espermatoforoak emeari transferitzeko erabiltzen da. Ektokotiloa falta den espezieetan, \"zakila\" luzea da, eta estalduraren barrunbetik haratago zabaltzeko eta espermatoforoak zuzenean emeari transferitzeko gai da.\nIntsektuak.\nIntsektu gehienak obiparo gisa ugaltzen dira, hau da, arrautzak jarriz. Arrautzak obulu pare batean sortzen ditu emeak. Espermatozoideak \u2015arrak barrabil batean edo, normalean, bitan ekoizten dituenak\u2015 emea estaltzean transmititzen dira kanpoko genitalen bidez. Espermatozoideak emearen barruan espermaleku batean edo gehiagotan gordetzen dira. Ernalketa garaian, arrautzak obiduktuetan zehar ibiltzen dira espermatozoideak ernaldu ditzaten, eta, gero, gorputzetik kanporatzen dira (ezarriak), kasu gehienetan obipositore baten bidez.\nAraknidoak.\nAraknidoek gonada bat edo bi izan ditzakete, sabelaldean kokatuta daudenak. Irekiera genitala bigarren sabeleko segmentuaren azpialdean kokatu ohi da. Espezie gehienetan, arrak espermatozoideak pakete batean edo espermatoforo batean transferitzen dizkio emeari. Araknido askotan, gorteatzeko erritual konplexuak eboluzionatu dira espermatozoideak emearen entrega segurua ziurtatzeko.\nAraknidoek, normalean, arrautza gorringodunak erruten dituzte, helduen antza duten heldugabeetan eklosionatzen direnak. Eskorpioiak, ordea, obobibiparoak edo bibiparoak dira, espeziearen arabera, eta kume biziak erditzen dituzte.\nLandareak.\nIzaki bizidun guztien artean, loreak \u2015zeinak angiospermoen ugaltze-egiturak diren\u2015 fisikoki mota askotarikoak dira, eta, horren arabera, aniztasun handia erakusten dute ugalketa-metodoetan. Landare loredunak ez diren landareek (alga berdeak, goroldioak, hepatikoak, antoceroptikoak, iratzeak eta koniferoak bezalako gimnospermoak) ere, haien ugalketa sexualean, elkarreragin konplexuak dituzte egokitzapen morfologikoaren eta ingurune-faktoreen artean. Ugalketa-sistema, edo landare baten espermatozoideak beste baten obulua ernaltzen duen modua, ugalketa-morfologiaren araberakoa da, eta landare-populazio ez klonalen egitura genetikoaren determinatzaile garrantzitsuena da. Christian Konrad Sprengelek (1793) landare loredunen ugalketa aztertu zuen, eta lehen aldiz ulertu zen polinizazio prozesuak elkarrekintza biotiko zein abiotikoak zirela.\nOnddoak.\nOnddoen ugalketa konplexua da, eta bizimodu eta osaera genetikoen desberdintasunak islatzen ditu organismoen erreinu anitz honen barruan. Onddo guztien heren bat ugaltzeko metodo bat baino gehiago erabiliz ugaltzen dela uste da; adibidez, ugalketa, bizi-zikloaren barruan, ondo bereizitako bi fasetan gerta daiteke espezie baten barruan, teleomorfoa eta anamorfoa. Ingurumen-baldintzek genetikoki zehaztutako garapen-egoerak abiarazten dituzte, sexu edo asexual ugalketarako egitura espezializatuak sortzera eramaten dutenak. Egitura horiek ugalketa laguntzen dute esporak edo esporak dituzten propaguluak modu eraginkorrean barreiatuz."}
{"id": "129861", "revid": "1545", "url": "https://eu.wikipedia.org/wiki?curid=129861", "title": "2010eko Saltako lurrikara", "text": "2010eko Saltako lurrikara 2010eko otsailaren 27ko goizaldean, goizeko 16:45etan Argentinan egondako lurrikara izan zen. Epizentroa, Salta hiritik hogei kilometrora kokatu zen koordenatuetan, eta Richter eskalan 6,3 gradukoa izan zen\nLurrikarak bi hildako eragin zituen."}
{"id": "129862", "revid": "6327", "url": "https://eu.wikipedia.org/wiki?curid=129862", "title": "Donostiako ospitalea", "text": ""}
{"id": "129863", "revid": "6327", "url": "https://eu.wikipedia.org/wiki?curid=129863", "title": "Donostiako Ospitalea", "text": ""}
{"id": "129864", "revid": "1340", "url": "https://eu.wikipedia.org/wiki?curid=129864", "title": "Zikloi estratropikala", "text": ""}
{"id": "129867", "revid": "1340", "url": "https://eu.wikipedia.org/wiki?curid=129867", "title": "Carson Hiria", "text": ""}
{"id": "129869", "revid": "119347", "url": "https://eu.wikipedia.org/wiki?curid=129869", "title": "Hammarby Sj\u00f6stad", "text": "Hammarby Sj\u00f6stad Stockholmen dagoen ekoauzoa da, Suediako hiriburua osatzen duen uhartediaren hegoaldean kokatua. Hiriari aplikatutako konponbide ekologikoen eredutzat hartzen da mundu mailan.\nAuzoa 2017 aldera amaituko da, eta 11.000 etxebizitza edukiko ditu, 25.000 biztanle inguru. Eremua 15 ha da.\nLekuaren historia.\nHirigunearen hegoaldean kokatua, Hammarby Sj\u00f6stad auzoa industrialde zahar bat zen, Hammarby Sj\u00f6 aintzira ertzean, Itsaso Baltikotik urate bakar baten banandua. Auzo hau S\u00f6dra Hammarbyhamnen (Hego Hammarby Portua) zuen izena, Lumafabriken fabrika arrazionalista erdialdean zuela. Norra Hammarbyhamnen aldea (Ipar Hammarby Portua) portuko zamalana gunea zen, burdinbide loturarekin.\n1990eko hamarkada hasieran, botere publikoek auzoaren eraldaketa hasi zuten, 2004ko Olinpiar Jokoen hautagaitzaren barnean. Helburua olinpiar herria eraikitzea zen, ingurumen berrikuntza berrienak erabiliz. Azkenean, Olinpiar Jokoak Atenasek lortu zituen, baina hala ere auzo berria eraikitzeko asmoari eutsi zioten.\nEgun, eraikin guztiak ingurumen irizpideak erabiliz eraiki dira eta hogei enpresatik gora parte hartu dute estilo homogeneotasuna saihesteko.\nHammarby Sj\u00f6stad eko-ziklo eredua.\nEredu ekologiko koherente batek energia baliabideak eta hurbiltasun beharrak bateratu ditu, energiaren aurreztea, berrerabiltzea eta ziklo amaieraren balorizazioa kontua hartuz. Hirigunea, organismo baten antzera, dagoen ingurura egokitzen da.\nLurrazpiko zabor-bilketa.\nEkoauzoaren ezaugarrietako bat lurrazpiko zabor-bilketa da. Horrela, ez dago langilerik edo ibilgailurik bilketa egiteko. Gaikako zaborrontziak hutsean bideratzen dira, 70 km/h abiaduran, bilketa zentroraino. Zaborrontzien edukiaren informazioa unean bertan jasotzen du langile batek, eta zabor desberdinen fluxuak kontrolatu."}
{"id": "129871", "revid": "119347", "url": "https://eu.wikipedia.org/wiki?curid=129871", "title": "Industrialde", "text": "Industrialdea gune berean bildutako industria lantegi multzo bat da, azpiegitura eta zerbitzuak partekatzen dituena. Lantegiak industrialdeetan biltzearen abantailak osagarritasunarekin eta kostu komunen partekatzearekin loturik izaten dira. Bertako industriak teknologia aurreratuarekin loturik badaude \"parke teknologiko\" ere deitzen zaie."}
{"id": "129874", "revid": "201", "url": "https://eu.wikipedia.org/wiki?curid=129874", "title": "Hammarby Sjostad", "text": ""}
{"id": "129875", "revid": "336", "url": "https://eu.wikipedia.org/wiki?curid=129875", "title": "Alberto ekaitz tropikala (2006)", "text": "Alberto ekaitz tropikala 2006ko 1. ekaitza izan zen."}
{"id": "129877", "revid": "336", "url": "https://eu.wikipedia.org/wiki?curid=129877", "title": "Beryl ekaitz tropikala (2006)", "text": "Beryl ekaitz tropikala 2006ko 2. ekaitza izan zen."}
{"id": "129880", "revid": "336", "url": "https://eu.wikipedia.org/wiki?curid=129880", "title": "Chris ekaitz tropikala (2006)", "text": "Chris ekaitz tropikala 2006ko 3. ekaitza izan zen."}
{"id": "129881", "revid": "336", "url": "https://eu.wikipedia.org/wiki?curid=129881", "title": "Debby ekaitz tropikala (2006)", "text": "Debby ekaitz tropikala 2006ko 4. ekaitza izan zen."}
{"id": "129882", "revid": "336", "url": "https://eu.wikipedia.org/wiki?curid=129882", "title": "Arlene ekaitz tropikala (2005)", "text": "Arlene ekaitz tropikala 2005ko 1. ekaitza izan zen."}
{"id": "129883", "revid": "336", "url": "https://eu.wikipedia.org/wiki?curid=129883", "title": "Bret ekaitz tropikala (2005)", "text": "Bret ekaitz tropikala 2005ko 2. ekaitza izan zen."}
{"id": "129885", "revid": "336", "url": "https://eu.wikipedia.org/wiki?curid=129885", "title": "Franklin ekaitz tropikala (2005)", "text": "Franklin ekaitz tropikala 2005ko 6. ekaitza izan zen."}
{"id": "129886", "revid": "1340", "url": "https://eu.wikipedia.org/wiki?curid=129886", "title": "Ramon Rivas", "text": ""}
{"id": "129888", "revid": "336", "url": "https://eu.wikipedia.org/wiki?curid=129888", "title": "Gert ekaitz tropikala (2005)", "text": "Gert ekaitz tropikala 2005ko 7. ekaitza izan zen."}
{"id": "129889", "revid": "336", "url": "https://eu.wikipedia.org/wiki?curid=129889", "title": "Harvey ekaitz tropikala (2005)", "text": "Harvey ekaitz tropikala 2005ko 8. ekaitza izan zen."}
{"id": "129890", "revid": "336", "url": "https://eu.wikipedia.org/wiki?curid=129890", "title": "Jose ekaitz tropikala (2005)", "text": "Jose ekaitz tropikala 2005ko 11. ekaitza izan zen."}
{"id": "129891", "revid": "336", "url": "https://eu.wikipedia.org/wiki?curid=129891", "title": "Lee ekaitz tropikala (2005)", "text": "Lee ekaitz tropikala 2005ko 13. ekaitza izan zen.\nEkaitza itsaso zabalean sortu eta kostaldera hurbildu aurretik desegin zen."}
{"id": "129892", "revid": "336", "url": "https://eu.wikipedia.org/wiki?curid=129892", "title": "Tammy ekaitz tropikala (2005)", "text": "Tammy ekaitz tropikala 2005ko 21. ekaitza izan zen."}
{"id": "129893", "revid": "336", "url": "https://eu.wikipedia.org/wiki?curid=129893", "title": "Alpha ekaitz tropikala (2005)", "text": "Alpha ekaitz tropikala 2005ko 25. ekaitza izan zen.\nUrakanak ikertzen eta izenak jartzen hasi zenetik, Floridako urakanen azterketarako zentroak letra grekoak erabili behar izan zituen, denboraldirako zituen izenak agortzean."}
{"id": "129895", "revid": "336", "url": "https://eu.wikipedia.org/wiki?curid=129895", "title": "Gamma ekaitz tropikala (2005)", "text": "Gamma ekaitz tropikala 2005ko 27. ekaitza izan zen."}
{"id": "129896", "revid": "336", "url": "https://eu.wikipedia.org/wiki?curid=129896", "title": "Delta ekaitz tropikala (2005)", "text": "Delta ekaitz tropikala 2005ko 28. ekaitza izan zen.\nOzeano Atlantikoan sortu arren, ekaitzak ez zuen ohiko bidea jarraitu eta ekialderantz jo zuen. Kanariar uharteak bete-betean harrapatu zituen kalte material handiak eraginez."}
{"id": "129898", "revid": "336", "url": "https://eu.wikipedia.org/wiki?curid=129898", "title": "Zeta ekaitz tropikala (2005)", "text": "Zeta ekaitz tropikala 2005ko 30. ekaitza izan zen.\nEkaitza Ozeano Atlantikoan sortu eta inongo kostaldera ailegatu aurretik desegin zen. Zeta urakanen denboraldia amaitu eta hilabete batera sortu zen, eta historian ekaitz gehien izandako denboraldiari amaiera eman zion."}
{"id": "129899", "revid": "336", "url": "https://eu.wikipedia.org/wiki?curid=129899", "title": "Vauban (Friburgo)", "text": "Vauban Friburgon (Alemanian) dagoen ekoauzoa da, hirigunetik 4km hegoaldera dagoena eta 5.000 biztanle eta 600 lanpostu dituena. Frantziar base militarraren lekuan kokatua (Vauban ingeniariaren omenez izendatua), \"eredu iraunkorreko auzo\" izateko eraiki da.\nEraikuntza 1990eko hamarkada erdialdean hasi zen, eta 2001ean 2000 biztanle inguru zituen dagoeneko. Lanak 2006an amaitu ziren eta egun 5.500 biztanle inguru ditu, 38 hektareako eremuan.\nLekuaren historia.\nHirigunearen hegoaldean, orube honetan 1936an eraikitako kaserna bat zegoen, Bigarren Mundu Gerraren ondoren Alemanian kokatutako frantziar indarrek okupatua. 1992ko abuztuan, militarrek lekua utzi zuten.\nUrte guzti batzuetan kaserna okupatua izan zen, baina 1996an udalak auzo berri bat egitea erabaki zuen, garapen iraunkorrean oinarrituta.\nEraikuntza iraunkorra.\nEraikuntza guztiak energia kontsumo txikiko sistemak erabiliz eraiki dira, horietako 100 \"passivhaus\" delako energia kontsumo ultra-txikiko sisteman. Beste eraikin batzuk kogenerazioa erabiliz berotzen dira, egur ezpalak errez. Hala ere, gehiengoak eguzki-pilatzaileak edo plaka fotovoltaikoak dituzte.\nMunduko lehen auzoa da energia-balantze positiboa duena. Soberako energia saldu egiten da, beste edozein etxebizitzek erabili ahal izateko.\nGarraioa.\nTranbia batek hirigunearekin lotura egiten du 2006tik. Ibilbidea bera auzoarekin batera diseinatu zen, etxebizitza guztiek tranbia geraleku bat hurbil izateko asmoarekin. Hala ere, bidegorri sareak hirigunean 15 minututan egoteko aukera ematen du.\nEspazio publikoa, jolaskaleak (\"Spielstrassen\") eta etxebizitzen lorategi pribatuen azalera handitzeko asmoz, ibilgailu pribatuen erabilera era zorrotzean gutxitu da. Barneko zirkulazioa 5 km/h gehienezko abiadura debekua du eta parking pribatu zein publikoa auzoaren perimetroan kokatzen dira. Gainera, biztanleen %25 bakarrik dute automobila (2009), baina udal ibilgailuak alokatu daitezke asteburuko irtenaldiak edo erosketak egiteko."}
{"id": "129900", "revid": "1712", "url": "https://eu.wikipedia.org/wiki?curid=129900", "title": "Iraunkor", "text": "Iraunkor hitzarekin honako artikuluak daude:"}
{"id": "129903", "revid": "100650", "url": "https://eu.wikipedia.org/wiki?curid=129903", "title": "Zurriolako zubia", "text": "Zurriolako zubia edo Kursaaleko zubia Donostiako Erdialdeko Bulebarra eta Gros auzoko Zurriola hiribidea elkarlotzen dituen zubia da.\nHistoria.\nZurriolako zubia 1915 eraiki zuten. Halere, handik hiru urtera zubiaren egitura aldatu egin behar izan zuten, itsasoaren indarrari aurre egiteko.\nEraikinak.\nErdialdeko hiru euskarriek eta zubiaren bi horma-bularrek eusten diete zubiaren lau baoei.\nKale-argi futuristek eta espresionistek argitzen dute Kursaal jauregia, Rafael Moneok itsasoak lehorrera ekarritako bi harkaitz handi bailiran diseinatutako kubo formako bi eraikinak, eta Victoria Eugenia Antzokia, historian zehar Donostiako kultur ekitaldi garrantzitsuak egin diren lekua, lotzen dituen pasealeku ezin ederrago hau."}
{"id": "129905", "revid": "1545", "url": "https://eu.wikipedia.org/wiki?curid=129905", "title": "Fragata (ontzia)", "text": "Fragata armamentu ertaina eramaten duen gerraontzi arina eta gobernagarria da. Korbeta baino handiagoa eta batailako lerroko itsasontzia baino txikiagoa.\nGerra-belaontzia.\nAntzinako fragatak batailako lerroko itsasontziak baino arinagoak ziren, baina antzeko luzera zuten. Zingoa, aldiz, txikiago zuten kostaldean patruila lanak burutzeko; hiru masta eta bela karratuak zituzten, eta arma bizkar bakarra zuten, hau da, kanoi-ilara bat besterik ez. Holandan asmatu zituzten , Laurogei Urteko Gerran. Geroago ingelesek eta frantsesek kopiatu zituzten, eta azkenean itsas-armada guztiek.\nXX. mendea.\nBigarren mundu gerran fragatak armada nagusiaren lagungarri izan ziren eta konboiak babesteko edo erasotzeko erabili ziren. Orduan 1000 eta 4000 arteko tona zuten."}
{"id": "129908", "revid": "6327", "url": "https://eu.wikipedia.org/wiki?curid=129908", "title": "Freiburg am Breisgau", "text": ""}
{"id": "129909", "revid": "512", "url": "https://eu.wikipedia.org/wiki?curid=129909", "title": "Maria Kristina zubia", "text": "Maria Kristina zubia Donostian dagoen zubia da. Urumea ibaia zeharkatzen duen Donostiako hirugarren zubia da. Erdialdeko Frantziako etorbidea eta Gernikako Arbolaren pasealekua elkarlotzen ditu. Santa Katalina zubia eta Mundaiz zubiaren artean kokatzen da.\nIzena Maria Kristina Austriakoaren omenez du, Espainiako erregina eta erregeordea zena.\nHistoria.\n1893an leku honetan aldi batetarako egurrezko pasabide bat eraiki zen, honen bidez Erdialdea, Iparraldeko geltokia, zezen plaza eta antzinako belodromoa (Atotxako futbol zelaia) elkarlotzen zirelarik. Zubiaren diseinua Antonio Palacios Ramilo arkitektoarena izan zen.\n1905eko urtarrilaren 19an, zubiaren inaugurazio eguna bezperan, egurrezko pasabidearen zeharkako zirkulazio etenarazi zen, geroago pasabidea erausteko asmoz. Azkenik, urtarrilaren 20an, San Sebastian egunez, zubia behin betiko inauguratu zen. Inaguzario gonbitean garai hartako hizkera erabiliz honako hau adierazi zen:\nAurrezki Kutxak interesik gabeko ehun urtetarako kredituaz zubiaren eraikitze lanak ordaindu zituen. Ribera eta Zapata jaunak proiektuaren gauzatzaileak izan ziren, aurrez, proiektuaren egileak Marcelo Sarasola udal ingeniaria eta Jose Goiko udal arkitektoa izan zirelarik.\nEraikina.\nZubiaren ezaugarri nagusia mutur banatan lau obelisko monumental izatea zen, bakoitzak 18 metroko garaiera eta euren gailurrean Pablo Alzola ingeniariaren gidaritzapean burututako eskultura multzoak zituztelarik (Bakea eta Aurrerapenaren ikur), Paris hiriko Alexandro III.a zubiaren kopia gisa. Garai hartan sekulako berrikuntza zen hormigoi armatuz eraikia izan zen. Hiru zubibegi zituen, bakoitza 24 metro zituelarik. Zubiak denera 20 metro zabal eta 88 metro luze zituen.\nEkitaldia.\nZubiaren inagurazioa ospakizun handi batentzako aitzakia izan zen. Arratsaldeko hiruetan \"La Uni\u00f3n\" musika bandaren emankizuna hasi zen. Ondoren infanteriako bi musika bandek jo zuten. Jarraian Udal Musika Banda, udalbatza eta kazetariak Arraindegia kaletik abiatu eta zubira etorri ziren, guztien buru eta Maria Kristina Austriakoa erreginaren ordezkari gisa Jose Elosegi alkatea zihoan. Euren ibilbide guztiko balkoian abagune hartarako espreski apainduak izan zirelarik. Eguraldi txarra egin ezkereoko kasuan, ibilbide hura tranbia zerbitzu berezi batean burutzea aurreikusia ere izan zen.\nInguruko kaleetan jendetza handia zegoen eta elizetako kanpai jotzeak elizgionen etorrera iragarri zuen.\nGero, Donostiako Orfeoia eta 110 haurrez osatutako Donostiako Udal Musika Akademiako abesbatzak Jose Juan Satesteban maisuak gertakari ekitaldi honetarako espreski konposatutako ereserkia bat jo abestu zuten.\nArratsaldeko sei eta erdietan ia auzotar gehienak programatuak zeuden su artifizalak eta suzko zezena ikusteko asmoz Iparraldeko geltoki ingurura bertaratu ziren. Aurretik Udalak sokamuturra ospatzeko debekuaren aurka donostiarrek protesta gisa hiru urtez hiriko jairik ospatu gabe egon ziren, Udalaren arabera sokamuturra \"hiri handi batentzat baino herri txiki bateko egokiagoa\" omen zen ospakizuna baitzen. Ondorioz, 1902ko urtarrilaren 14an jende gazteak haserre bizian farola, dendetako erakuslehio, egoitza ofizial eta egunkarietako egoitzei harrika egin zien.\nHalere, zubiaren inaugurazio egunean halako iskanbilak gertatu ez zitezen poliziak aurrez neurriak hartu zituen. Suzko zezenaren alboan hamar makildun gauzain zihoazen, eta haietatik metro gutxira beste horrenbesteko gauzain kopurua. Guzti honek auzotarren protesta zaratatsua piztu zuen. Modu honetara inaugurazio eguna amaitu zen.\n1984an zubia erabat berreraikia izan zen 1985eko urtarrilaren 20an, San Sebastian egunez, berreinauguratu zelarik, ekitaldi hartako buru Carlos Garaikoetxea lehendakaria izan zen."}
{"id": "129910", "revid": "336", "url": "https://eu.wikipedia.org/wiki?curid=129910", "title": "Autodeterminazio eskubidea", "text": ""}
{"id": "129911", "revid": "336", "url": "https://eu.wikipedia.org/wiki?curid=129911", "title": "Dean urakana (2007)", "text": "Dean urakana 2007ko 4. ekaitza, eta denboraldiko lehen urakana izan zen."}
{"id": "129912", "revid": "336", "url": "https://eu.wikipedia.org/wiki?curid=129912", "title": "Felix urakana (2007)", "text": "Felix urakana 2007ko 6. ekaitza, eta denboraldiko bigarren urakana izan zen."}
{"id": "129913", "revid": "336", "url": "https://eu.wikipedia.org/wiki?curid=129913", "title": "Karen urakana (2007)", "text": "Karen urakana 2007ko 12. ekaitza, eta denboraldiko hirugarren urakana izan zen.\nEkaitza kostaldera ailegatu aurretik desegin zen."}
{"id": "129914", "revid": "336", "url": "https://eu.wikipedia.org/wiki?curid=129914", "title": "Lorenzo urakana (2007)", "text": "Lorenzo urakana 2007ko 13. ekaitza, eta denboraldiko laugarren urakana izan zen."}
{"id": "129915", "revid": "336", "url": "https://eu.wikipedia.org/wiki?curid=129915", "title": "Noel urakana (2007)", "text": "Noel urakana 2007ko 16. ekaitza, eta denboraldiko bosgarrena urakana izan zen."}
{"id": "129916", "revid": "336", "url": "https://eu.wikipedia.org/wiki?curid=129916", "title": "Ernesto urakana (2006)", "text": "Ernesto urakana 2006ko 45 ekaitza, eta denboraldiko lehen urakana izan zen."}
{"id": "129917", "revid": "336", "url": "https://eu.wikipedia.org/wiki?curid=129917", "title": "Florence urakana (2006)", "text": "Florence urakana 2006ko 6. ekaitza, eta denboraldiko bigarren urakana izan zen."}
{"id": "129920", "revid": "336", "url": "https://eu.wikipedia.org/wiki?curid=129920", "title": "Gordon urakana (2006)", "text": "Gordon urakana 2006ko 7. ekaitza, eta denboraldiko hirugarren urakana izan zen."}
{"id": "129921", "revid": "336", "url": "https://eu.wikipedia.org/wiki?curid=129921", "title": "Helene urakana (2006)", "text": "Helene urakana 2006ko 8. ekaitza, eta denboraldiko laugarren urakana izan zen.\nEkaitza itsaso zabalean desegin zen."}
{"id": "129922", "revid": "336", "url": "https://eu.wikipedia.org/wiki?curid=129922", "title": "Isaac urakana (2006)", "text": "Isaac urakana 2006ko 9. ekaitza, eta denboraldiko bosgarren urakana izan zen.\nEkaitzak kalte txikiak eragin zituen Ternuan."}
{"id": "129924", "revid": "880", "url": "https://eu.wikipedia.org/wiki?curid=129924", "title": "Titiriteros de Binefar", "text": ""}
{"id": "129925", "revid": "105290", "url": "https://eu.wikipedia.org/wiki?curid=129925", "title": "Londresen banaketa administratiboa", "text": "Londres hiria auzo eta barrutietan banatuta dago. Londres Handiak osatutako gunea 32 auzoz osatuta dago.\n\"Barrualdeko Londresen\" hamabi auzo eta City of London daude, eta \"Kanpoaldeko Londresen\" gainontzeko hogei auzoak."}
{"id": "129928", "revid": "336", "url": "https://eu.wikipedia.org/wiki?curid=129928", "title": "SS Thistlegorm", "text": "SS Thistlegorm Itsaso Gorrian hondoratu zen itsasontzi bat zen.\nHondoratuta dagoen tokia oso leku polita da, 30 metroko sakonerakoa gutxi gorabehera. \"SS Thistlegorm\" Xarm el-Xeikhetik hurbil dago, Shag Rock ipar ekialdean eta Xarm el-Xeikhetik (Egipto) egun batera itsasontziz.\nMerkantzia-ontzi hau, Joseph Thompson and Sons-engatik eraikia izan zen, Sunderlanden (Glasgow, Eskozia) 1940an. Britainiar armadak erabili zuen kargaontzi bezala, Bigarren Mundu Gerran.\nAlemaniarrek Mediterraneo itsaso guztia okupatzen zutenean, ingelesek beren ejertzitoa hornitzeko modurik seguruena, Afrika inguratzea zen eta Itsaso Gorritik igotzea.\nGaur egun \"SS Thistlegorm\" itsasontzi oso famatua da. Itsasontziaren inguruan urpekaritza egiteko mundu guztitik joaten da jendea. Itsasontziaren inguruan, balak, obusak, motorrak eta kamioiak aurkitu ahal dituzu.\nCousteau-ren aurkikuntza.\nItsasontzi hau Jacques Cousteauk aurkitu zuen, bertako arrantzaleek emandako informazioari esker. Ikerlari frantziarrak itsasontzitik gauza asko berreskuratu ondoren, masta apurtu zuen inork aurkitu ez zezan."}
{"id": "129929", "revid": "1310", "url": "https://eu.wikipedia.org/wiki?curid=129929", "title": "Ss thistlegorm", "text": ""}
{"id": "129930", "revid": "336", "url": "https://eu.wikipedia.org/wiki?curid=129930", "title": "Ekofeminismo", "text": "Ekofeminismoa, bi pentsamendu kritikoen ekarpenak osatzen ditu, alegia, ekologismoa eta feminismoa. Eta aportazio hauen bitartez, gizarte patriarkalaren emakumeenganako menpekotasunaren aurka borrokatzeaz gain, Naturaren defentsan borrokatzea ere laguntzen du; Naturak ere pairatzen baititu paradigma patriarkalaren ondorio suntsigarriak.\nFeminismoaren historia.\nFeminismoa, aspalditik existitu izan da, historian zehar agertzeko modu ezberdinak izanik eta gaur ezagutzen duguna eratuz. Ilustrazio sofistikoan sexuen arteko berdintasunaren inguruko pentsamendu bat mamitzen zen bitartean, Errenazimentuan erlijioaren berritasuna aldarrikatzen zuten mugimenduen konstantzia zegoen. Eta feminismo modernoari dagokionez, Poulain de la Barrek 1673an Sexuen berdintasunari buruz liburua idazten denean du jopuntua. Ondoren, 1789ko Frantziako Iraultzaren balioen eraginez berdintasunaren eskaerak eta emakumearen protagonismoaren beharra ozenkiago egiten da: Versalleseko Martxa, Emakumeen Klubak, Olympe de Gouges Hiritarraren eta emakumearen eskubideen aldarrikapena kaleratzen du, etab... Baina halere, Iraultza hau ez da bastako eta aldarrikapen feministak porrot mikatza moduan ikusiko du. Orduan, XIX. mendean zehar Ilustrazioko eskaera igualitaristen oinordekotza jasoz, feminismoa nazioarteko gizarte mugimendu bezala mamitzen joango da. Hartara, boza eskaera estrategiko moduan mugimendu sufragistak sortuko dira: XX. mendeko feminismoaren hastapenak. Eta honekin batera eta euren arteko desadostasunekin bat, teoria feminista ezberdinak gauzatuko dira, besteak beste, sozialista utopikoen inguruan (Owen, Fourier...) feminismo sozialista garatuko da; arazoaren jatorri sozialetan kokatuz teoria marxistetan eta emantzipaziorako estrategia berrian feminismo marxista; Proudhon eta Emma Goldmanen ikuspegi libertarioekin feminismo anarkista, etab...\nEta XX. mende erdia pasata, 1960. hamarkadatik aurrera hain zuzen, neofeminismoan kokatuko genituzkeen korronteak azaltzen dira. Hala nola, sistemaren erreforma eta berdintasuna aldarrikatuz feminismo liberala edota mugimendu kontrakulturaletatik feminismo erradikala. Azken honen Askapen talde estatubatuarrek, emakumeen aurkako sistemaren edo kapitalismoaren zapalketa eta ezkerraren mendekotasunaren kontra altxatzen dira. Patriarkatua sexu menpekotasun moduan ikusita feminitatearen eraikuntza sozialari ekiten diote, ikuspegi igualitarista eta antihierarkiko batetik.\nBerdintasunaren feminismoa eta diferentziaren feminismoa.\nEra honetan, feminismo erradikal hau eboluzionatuz joango da, eta diferentzian oinarritzen den feminismo kultural baten bihurtuko litzateke, nahiz eta gai hau eztabaidan aurkitu. Izan ere, feminismo erradikala generoen gainditze bat bilatzen jarraituko luke. Horregatik, Frantziatik eta Italiatik, 70. hamarkada bukaeran, sexuen arteko ezberdintasuna aldarrikatzen duen diferentziaren feminismoa garatuko da, berdintasunaren feminismoaren aurrean.\nFeminismo kultural honek, emakumeekin emakumeen mundu batean bizitzea delakoaren kontrakultura feminista babestuko luke. Printzipio femeninoa goraipatu egingo luke natura ordezkatzen duelakoan, eta maskulinoa mesprezatu, kultura ordezkatzen duelakoan. Naturaren balioa berekin izateak, nolakotasun positiboak emango lizkioke emakumeari eta, aldi berean, planetaren salbaziorako eskumena (moralki, gizona baino maila goreneko batean baitaude emakumeak). Maskulinotasuna letala eta oldarkorra da, eta berriz, emetasuna samurra eta pertsonen arteko harremanetara bideratua. Horregatik, heterosexualitatearen kontra daude gizonezkoen munduarekin elkar aditzera behartuak daudelako eta kutsatu gabeko alternatiba moduan lesbianismoa defendatzen dute. Ikuspen hau beste mugimenduetan ere mamitu da, antipornografia eta antiprostituzioaz gain, Mary Dalyk teorizatu zuen ekofeminismoan hain zuzen ere. Diferentziaren feminismoa, bere alderdi frantziarra eta italiarrak garatu ditu. Lehenengoak emakumea beste absolutu moduan zehazten du, psikoanalisia du tresna moduan eta Luce Irigaray da ordezkari nagusiena; bigarrengoa berriz, Frantziatik nortasun propio baten sorreraren beharraren tesiaren eragina eta EEBBko autokontzientzia taldeen esperientziaren eragina jasoz, emakume autoestima eta emakume autoritateak erabateko papera jokatzeak (affidamento) azpimarratzen dute.\nBaina lan honetan, ekofeminismoan zentratuko gara.\nEkofeminismoa.\nEkofeminismoa 1960-1970 hamarkadetan jaio zen gizarte mugimendu berri ezberdinen arteko interakzioaren ondorioz eta, oro har, ohiko identifikazio eskema patriarkala berreskuratzen da: emakumea naturarekin lotuz eta aurkakotasunez, gizona kulturarekin. Eta horri esanahi berria eman nahian, oinarri ideologikoa finkatzen da. Emakumeak gizonaren menpekotasun egoeran izanik, natura bezala jazarpen patriarkal berdina pairatuko lukete. Izan ere, alderdi berdeetan eta mugimendu ekologistan antolakuntza eredu patriarkalak ezagutu izan dira. Eta bestalde, feministek leporatuko diete ekofeministei benetako borroka baztertzen dutela beste borroka helburu batzuen fokalizazioaren ondorioz.\nEkofeministen iritziz, gizonen kulturak boterea bereganatzeko ahaleginetan guda suizidetara eta lurra, ura eta airearen txikiziora bideratu gaitu. Orduan, emakumea Naturatik gertuago egonik, Bizitza mantentzeko itxaropena bezala aurkezten zaigu; emakumearen zaintzaren etika, gizonaren izaera oldarkorraren kontra alegia. Eta hortaz, 80. hamarkada hasieran lehenengo ekofeminismoa sortuko da ginekologia alternatibo baten bilaketan (osasunean eta gorputza propioaren kontrolan larrituak), alegia enpatia biologiko horretan oinarritzen den Mary Dalyren ekofeminismo esentzialista edo klasikoa. Eta jasoko ditun kritikak izango dira gehienbat gizonaren satanizazioa eta aldarrikapen feministetan atzerakada bat eman izana. Eta hemendik aurrera, beste korronte ekofeminista gehiago ere garatuko dira, ekofeminismo espiritualista (Vandana Shiva eta Hegoaldetik, India eta Hego Amerika, datozen garapen txarra-ren kontrako teoria ekofeministak, emakumearen eta naturaren sakralizazioan oinarriturik) eta ekofeminismo konstruktibistak (Bina Agarwalen anbientalismo feminista, ekarpen ezberdinetan jabetuz gizonezko \u201cni\u201d menperatzailearen eraikuntza ulertzen duen historia eta gizartearen irakurketa burutzen da, egungo zibilizazio txikitzailera iritsiz) bezala; nahiz eta ezagunena esentzialista izango den eta beste korronteak pixka bat baztertuak izan."}
{"id": "129931", "revid": "336", "url": "https://eu.wikipedia.org/wiki?curid=129931", "title": "Cindy urakana (2005)", "text": "Cindy urakana 2005ko 3. ekaitza, eta denboraldiko lehen urakana izan zen."}
{"id": "129937", "revid": "336", "url": "https://eu.wikipedia.org/wiki?curid=129937", "title": "Dennis urakana (2005)", "text": "Dennis urakana 2005ko 4. ekaitza, eta denboraldiko bigarren urakana izan zen."}
{"id": "129938", "revid": "336", "url": "https://eu.wikipedia.org/wiki?curid=129938", "title": "Emily urakana (2005)", "text": "Emily urakana 2005ko 5. ekaitza, eta denboraldiko hirugarren urakana izan zen."}
{"id": "129940", "revid": "336", "url": "https://eu.wikipedia.org/wiki?curid=129940", "title": "Irene urakana (2005)", "text": "Irene urakana 2005ko 9. ekaitza, eta denboraldiko laugarren urakana izan zen."}
{"id": "129941", "revid": "336", "url": "https://eu.wikipedia.org/wiki?curid=129941", "title": "Maria urakana (2005)", "text": "Maria urakana 2005ko 14. ekaitza, eta denboraldiko seigarren urakana izan zen."}
{"id": "129942", "revid": "336", "url": "https://eu.wikipedia.org/wiki?curid=129942", "title": "Nate urakana (2005)", "text": "Nate urakana 2005ko 15. ekaitza, eta denboraldiko zazpigarren urakana izan zen."}
{"id": "129943", "revid": "336", "url": "https://eu.wikipedia.org/wiki?curid=129943", "title": "Ophelia urakana (2005)", "text": "Ophelia urakana 2005ko 16. ekaitza, eta denboraldiko zortzigarren urakana izan zen."}
{"id": "129944", "revid": "336", "url": "https://eu.wikipedia.org/wiki?curid=129944", "title": "Philippe urakana (2005)", "text": "Philippe urakana 2005ko 17. ekaitza, eta denboraldiko bederatzigarren urakana izan zen."}
{"id": "129945", "revid": "336", "url": "https://eu.wikipedia.org/wiki?curid=129945", "title": "Rita urakana (2005)", "text": "Rita urakana 2005ko 18. ekaitza, eta denboraldiko hamargarren urakana izan zen.\nDenboraldiko bosgarren kategoriako hirugarren ekaitza izan zen eta Katrinaren antzerako ibilbidea eraman zuen Mexikoko golkoan zehar. Azkenean New Orleans saihestu eta Texas estaturantz jo zuen."}
{"id": "129946", "revid": "336", "url": "https://eu.wikipedia.org/wiki?curid=129946", "title": "Stan urakana (2005)", "text": "Stan urakana 2005ko 20. ekaitza, eta denboraldiko hamaikagarren urakana izan zen."}
{"id": "129947", "revid": "336", "url": "https://eu.wikipedia.org/wiki?curid=129947", "title": "Vince urakana (2005)", "text": "Vince urakana 2005ko 23. ekaitza, eta denboraldiko hamabigarren urakana izan zen.\nIberiar penintsula hegoaldea urakan baten ezaugarriekin ikutzen zuen lehen ekaitza izan zen eta eurite indartsuak eta hildako bat eragin zituen Andaluzian."}
{"id": "129948", "revid": "1310", "url": "https://eu.wikipedia.org/wiki?curid=129948", "title": "Jacques Cousteau", "text": ""}
{"id": "129949", "revid": "336", "url": "https://eu.wikipedia.org/wiki?curid=129949", "title": "Wilma urakana (2005)", "text": "Wilma urakana 2005ko 24. ekaitza, eta denboraldiko hamairugarren urakana izan zen, denboraldiko bosgarren kategoriako laugarrena."}
{"id": "129950", "revid": "336", "url": "https://eu.wikipedia.org/wiki?curid=129950", "title": "Beta urakana (2005)", "text": "Beta urakana 2005ko 27. ekaitza, eta denboraldiko hamalaugarren urakana izan zen."}
{"id": "129951", "revid": "336", "url": "https://eu.wikipedia.org/wiki?curid=129951", "title": "Epsilon urakana (2005)", "text": "Dolly urakana 2005ko 30. ekaitza, eta denboraldiko hamabosgarren urakana izan zen.\nEkaitza inongo kostalderik ikutu gabe desegin zen, sortu eta hamar egunera."}
{"id": "129957", "revid": "105290", "url": "https://eu.wikipedia.org/wiki?curid=129957", "title": "Politika fiskal", "text": "Politika fiskala politika ekonomiko bat da, zeinek kontrol moduan gastu publikoak eta zergak erabiltzen dituen egonkortasun ekonomikoa bermatu eta mantentzeko."}
{"id": "129959", "revid": "71747", "url": "https://eu.wikipedia.org/wiki?curid=129959", "title": "Hizkuntza gutxitu", "text": "Hizkuntza gutxitua soziolinguistikari loturiko kontzeptua da. Historian zehar edo gaur egun, bazterketa, jazarpena edo debekua pairatzen duen hizkuntza oro jo daiteke gutxitutako hizkuntzatzat. Prozesu hau botere publikoek kontzienteki sortua eta sustatua izan daiteke, baina era naturalago batean ere gerta daiteke; esaterako migrazio-fenomenoen ondorioz.\nHizkuntza gutxituaren eta gutxiengoko hizkuntzen arteko ezberdintasunak.\nHarremanean dauden bi kontzeptu badira ere, eta aldi berean ager badaitezke ere, kontzeptu ezberdinak dira.\nZenbait kasutan gutxiengoko hizkuntza ez da kontzienteki gutxiagotua izan. Europar Batasunean hiztun gutxi dituzten hizkuntzak daude (Europar Batasuneko beste hizkuntzekin alderatuta), txekiera adibidez.\nBestalde, estatu jakin baten barnean, gutxiengoko hizkuntza bat izan daiteke, baina bere jatorrizko eremuan hizkuntza nagusia izan. Horren adibide dira katalana Espainian edota frantsesa Kanadan.\nBeste kasu batzuetan, mundu mailan gutxiagoko hizkuntza ez dena, gutxiagotua izan daiteke eremu jakin batean. Adibidez, alemana Alsazian.\nHistorian zehar, kontzienteki gutxituak izan diren hizkuntzak estaturik gabeko nazioena izan dira nagusiki, halako hizkuntzek ofizialtasun estatusa izan ez dutelako beste hizkuntza batzuen aurrean (estatu hizkuntza nagusiaren aurrean batik bat).\nGutxitze-prozesua.\nNormalean erabilera publikoa izateko lege bidezko debekua izan da fenomeno honen adierazle nagusia. Horrelako egoera pairatu dute adibidez XVIII. mendetik Espainiako hizkuntza ezberdinek, gaztelaniaren mesedetan (debeku haren mugarri Miguel Primo de Rivera eta frankismoaren diktadurak izan ziren).\nDebekua administrazioan eta hezkuntzan izan da bereziki, estatuak eskura dituen tresna eraginkorrenetan, alegia. Gutxitzea gauzatzeko, ordea, debekua ez da zertan espresuki eman; Frantziako estatuan ez da onartzen frantsesa ez den beste hizkuntzarik. \"De facto\" gutxitzea deitzen zaio honi, hizkuntzalari batzuek \u201cberbigrazia\u201d bezala definitu dutena.\nGuillem Calaforra Cracoviako Unibertsitateko filologo eta hizkuntzalariaren esanetan, hiru ezaugarrik definitzen dute gutxitutako hizkuntza komunitate bat:\nKomunitateen arteko botere harremana sortzen da, izan ere, integrazio edo bazterketarako elementua bilakatzen da hizkuntza menperatzailea jakitea. Gizarte modernoetan, hizkuntza gaitasunak norbanakoaren alboratzea ekar dezake ekoizpen sistemarekiko. Beraz, gutxitutako hizkuntzaren hiztunak euren etxean atzerritar bihurtzen dira. nazio-estatuen sorrerak eta hedapenak fenomeno hori zabaldu egin zuen.\nLurralde baten jatorrizko hizkuntzak estatusik ez izatea, hiztunek euren hizkuntza arbuiatzera darama, bereziki ekonomia eta akademia mailan, eta horrek umeenganako transmisioa kolokan jartzen du.\nEuropar Batasunean, hainbat estatuk nazioarteko hitzarmen bat sinatu dute, \u201cEuropako Eskualde eta Gutxiagotutako Hizkuntzen Gutuna\u201d deiturikoa. Bertan gutxiengoko hizkuntzen aldeko neurriak ezartzen dira. Estatuek erabakitzen dute, ordea, horri atxikitzen diren eta zein mailatan babestu nahi duten.\nMunduan hitz egiten diren 6.000 hizkuntzetatik, %50 desagertuko dira XXI. mendean. Smithson Institutuaren arabera, hizkuntza aniztasunaren galtzea europar kolonialismoaren hedapenari zor zaio hein handi batean. Ingelesa, frantsesa, gaztelania eta portugesa, jatorrizko hizkuntzak ordezkatu dituzte eta ordezkatzen jarraitzen dute Amerika, Afrika eta Ozeanian batik bat.\nGutxiagotze prozesu hau ez da saihestezina eta prozesu historiko ezberdinen emaitza da; kontzienteki bideraturiko asimilazio eta uniformizazio politikaren ondorio da. Egitura soziolinguistiko oro botere eta mendekotasun egoeraren baitan daude.Maila batean edo bestean euskarak lortu du presente izatea gizarte esparru gehienetan baina inon gutxitan lortu du erabilera hizkuntza izatea. Honetan datza, hein handian behintzat, euskara hizkuntza gutxitua izatea; zenbait lekutan euskaldunak gehiengo izanda ere, euskara ez da erabilera hizkuntza izatera iristen. Xabier Isasi."}
{"id": "129960", "revid": "6327", "url": "https://eu.wikipedia.org/wiki?curid=129960", "title": "Europako hizkuntza gutxituen zerrenda", "text": ""}
{"id": "129962", "revid": "4380", "url": "https://eu.wikipedia.org/wiki?curid=129962", "title": "Politika fiskala", "text": ""}
{"id": "129963", "revid": "1340", "url": "https://eu.wikipedia.org/wiki?curid=129963", "title": "Hizkuntza gutxitua", "text": ""}
{"id": "129968", "revid": "336", "url": "https://eu.wikipedia.org/wiki?curid=129968", "title": "Hamargarren depresio tropikala (2005)", "text": "Hamargarren depresio tropikala 2005ko 10. ekaitza izan zen."}
{"id": "129969", "revid": "336", "url": "https://eu.wikipedia.org/wiki?curid=129969", "title": "Hemeretzigarren depresio tropikala (2005)", "text": "Hemeretzigarren depresio tropikala 2005ko 19. ekaitza izan zen.\nDepresioa itsaso zabalean desegin zen."}
{"id": "129970", "revid": "336", "url": "https://eu.wikipedia.org/wiki?curid=129970", "title": "Hogeitabigarren depresio tropikala (2005)", "text": "Hogeitabigarren depresio tropikala 2005ko 10. ekaitza izan zen."}
{"id": "129971", "revid": "15795", "url": "https://eu.wikipedia.org/wiki?curid=129971", "title": "2005 urteko Atlantikoko urakanen zerrenda", "text": ""}
{"id": "129972", "revid": "336", "url": "https://eu.wikipedia.org/wiki?curid=129972", "title": "Hogeitabigarren depresio tropikala 2005)", "text": ""}
{"id": "129973", "revid": "336", "url": "https://eu.wikipedia.org/wiki?curid=129973", "title": "Hemeretzigarren depresio tropikala 2005)", "text": ""}
{"id": "129974", "revid": "119347", "url": "https://eu.wikipedia.org/wiki?curid=129974", "title": "Legend (Clannad)", "text": "Legend (euskaraz \"Kondaira\") 1984ean Clannad talde irlandarrak \"Robin of Sherwood\" telesailarako moldatu zuen soinu banda eta diskoa izan zen. Telesaila hau Euskal Herrian 80eko hamarkada amaiera eta 90eko hamarkada hasieran ETB kateak eskeini zuen.\n1985an disko honek Jatorrizko Telesailaren Soinu Banda onenaren BAFTA saria irabazi zuen."}
{"id": "129977", "revid": "336", "url": "https://eu.wikipedia.org/wiki?curid=129977", "title": "Hamargarren depresio tropikala (2007)", "text": "Hamargarren depresio tropikala 2007ko 10. ekaitza izan zen."}
{"id": "129978", "revid": "336", "url": "https://eu.wikipedia.org/wiki?curid=129978", "title": "Hamabosgarren depresio tropikala (2007)", "text": "Hamabosgarren depresio tropikala 2007ko 15. ekaitza izan zen."}
{"id": "129979", "revid": "4380", "url": "https://eu.wikipedia.org/wiki?curid=129979", "title": "Hamabosgarren depresioa (2007)", "text": ""}
{"id": "129980", "revid": "4380", "url": "https://eu.wikipedia.org/wiki?curid=129980", "title": "Hamargarren depresioa (2007)", "text": ""}
{"id": "129982", "revid": "69477", "url": "https://eu.wikipedia.org/wiki?curid=129982", "title": "2008 urteko Atlantikoko urakanen zerrenda", "text": ""}
{"id": "129983", "revid": "336", "url": "https://eu.wikipedia.org/wiki?curid=129983", "title": "Hamaseigarren depresio tropikala (2008)", "text": "Hamargarren depresio tropikala 2008ko 16. ekaitza izan zen."}
{"id": "129984", "revid": "336", "url": "https://eu.wikipedia.org/wiki?curid=129984", "title": "Laura ekaitz tropikala (2008)", "text": "Laura ekaitz tropikala 2008ko 12. ekaitza izan zen."}
{"id": "129985", "revid": "336", "url": "https://eu.wikipedia.org/wiki?curid=129985", "title": "Marco ekaitz tropikala (2008)", "text": "Marco ekaitz tropikala 2008ko 13. ekaitza izan zen."}
{"id": "129986", "revid": "336", "url": "https://eu.wikipedia.org/wiki?curid=129986", "title": "Nana ekaitz tropikala (2008)", "text": "Nana ekaitz tropikala 2008ko 14. ekaitza izan zen.\nEkaitza inongo kostaldera ailegatu gabe desegin zen."}
{"id": "129987", "revid": "336", "url": "https://eu.wikipedia.org/wiki?curid=129987", "title": "Omar urakana (2008)", "text": "Omar urakana 2008ko 14. ekaitza eta zazpigarren urakana izan zen."}
{"id": "129992", "revid": "103227", "url": "https://eu.wikipedia.org/wiki?curid=129992", "title": "Paloma urakana", "text": "Paloma urakana 2008ko 2008ko 15. ekaitza eta zortzigarren urakana izan zen.\nDenboraldiko azken ekaitza izan zen."}
{"id": "130006", "revid": "512", "url": "https://eu.wikipedia.org/wiki?curid=130006", "title": "Robin (The Hooded Man)", "text": "Robin (The Hooded Man) (euskaraz \"Robin (Txanoduna)\") 1984an Clannad talde irlandarrak Legend diskoaren barnean kaleratu zuen abestia da. Abesti hau Robin of Sherwood telesailako sarrerako abesti nagusia izan zen.\nHitzak.\nRobin...\nThe Hooded Man\nRobin...\nThe Hooded Man"}
{"id": "130009", "revid": "512", "url": "https://eu.wikipedia.org/wiki?curid=130009", "title": "Donald McGillavry / O'Neill's Cavalry March", "text": "Donald McGillavry / O'Neill's Cavalry March 1985an Silly Wizard folk talde eskoziarrak The Best of Silly Wizard diskoan kaleratutako abestia da. Berez, bi abesti herrikoien arteko nahasketa bat da: alde batetik hasieratik abesten den \"Donald McGillavry\" abesti eskoziarra (zati handiena hartzen du) eta bestetik akordeoiaz errepitzen den O'Neill's Cavalry March (\"O'Neillen Zalduneri Martxa\") doinu irlandarra (zati txikiagoa)."}
{"id": "130015", "revid": "6327", "url": "https://eu.wikipedia.org/wiki?curid=130015", "title": "Europar Parlamentu", "text": ""}
{"id": "130016", "revid": "336", "url": "https://eu.wikipedia.org/wiki?curid=130016", "title": "Seikan tunela", "text": " edo \u9752\u51fd\u96a7\u9053 \"Seikan zuid\u014d\" munduko trenbide-tunelik luzeena da. Japoniako Tsugaruko itsasartea itsasazpitik gurutzatzen du Honsh\u016b irlako Aomori prefetura eta Hokkaid\u014d irla lotuz. 53,85kmko luzera du, horietarik 23,3 itsas-hondarpean. 2018 inguruan Gotthard Base tunela azkentzen den arte munduko tunelik luzeena izango da. Hortik gerora itsasazpiko tunelik luzeena izaten jarraituko du, nahiz eta Mantxako tunelak kilometro gehiago izan itsasazpian.\n1988an irekia, itsas maila baino 240 metro beherago eta itsasondarra baino 140 metro beherago igarotzen da.\nIzena Aomori (\u9752\u68ee) eta Hakodate (\u51fd\u9928) hiri terminalen izenen laburpena da.\nHokkaid\u014dko Burdinbide Konpainiak ustiatzen du Kaikyo linearen zati bezala. 2015etik aurrera Shinkansena tuneletik igaroko da Hakodate arte, eta aurrerantzean baita Sappororaino ere.\nBi geltoki ditu tunelak: Tappi-Kaitei geltokia eta Yoshioka-Kaitei geltokia; tuneleko larrialdietarako irteerak dira. Tappi-Kaitei geltokian Seikan tunelari buruzko museo bat dago. Yoshioka-Kaitei geltokian ere egon zen bat."}
{"id": "130029", "revid": "512", "url": "https://eu.wikipedia.org/wiki?curid=130029", "title": "Antikapitalismo", "text": "Antikapitalismo hitzak kapitalismoaren aurka egiten duten, ideia, mugimendu eta jarrera anitzak deskribatzen ditu. Antikapitalistak, hitzaren zentzu zehatzean, kapitalismoa beste sistema batekin ordezkatu nahi dutenak dira.\nDena dela, badira partzialki antikapitalista bezala definitu daitezkeen ideiak, bakarrik kapitalismoaren zenbait alderdi ordezkatu edo kendu nahi duten aldetik, sistema kapitalista osoa baino.\nAnarkismoa.\nAnarkistek, estatuaren ezeztatze osoa defendatzen dute, anarkista askok kapitalismoaren aurka eginez, menderatze soziala, aberastasun desberdintasuna, nahigabeko erlazioak eta bortxazko hierarkia (banakakoek soldatapeko lanean aritzeko jasaten duten presioagatik) ahalbidetzen duela argudiatuz. Teoria anarkista batzuk kapitalismoaren aurka egiten dute bere osotasunean, kapitalismoarekin loturiko erakunde batzuk babesten dituzten bitartean, hala nola, merkatuak (mutualista batzuk babesten dituztelarik) eta urrunago joanda, baita jabetza pribatua ere (anarkista indibidualista batzuk sostengatua).\nEkofeminismoa.\nEkofeministek kapitalismoari egiten dioten kritika nagusiena, mundua, ustiatu eta gizakiaren nahien araberako itxura berria eman behar zaion errekurtsu biltegi modura definitu izana da. Kapitalismoak gizakien arteko eta gizaki eta mundu naturalaren arteko harremanak ere higatu dituela uste dute. Ekofeministek kapitalismoa \"emakumeen, naturaren eta herrien kolonizazioan oinarrituriko\" eraikin patriarkal modura ikusten dute.\nErlijioa.\nEliza Katolikoak lukurreria debekatzen du, baina erreforma protestantearekin eta Aita Santuaren irakaspen dogmatikoaren aurkako bere iraultzarekin batera eta ostean, Ilustrazioarekin eta Aita Santuaren irakaspen moralen ukoarekin, denborarekin \"Europa kristauak\" interesak kobratzearen zenbait era onartu zituen, zenbait aldaketa sozial baimenduz, feudalismoa beste gobernu-mota batzurengatik ordezkatua izan zenean.\nKristautasuna kapitalismoaren hainbat kritiken iturria izan da, batez ere beraren alderdi materialistagatik. Zenbait mugimendu pre-sozialistek, ebanjelioetatik hartu zituzten zenbait printzipio, neurrigabeko irabazi, diruzalekeria eta berekoitasunaren moduko \"baloreei\" aurre egiteko. Gaur egun, badira hainbat sinesbide protestante (bereziki Ameriketako Estatu Batuetan) kapitalismoarekin adiskidetu direnak edota kapitalismoaren alde egiten dutenak, bereziki sozialismo sekularrari aurre egiterako orduan.\nIslamak dirua interesekin uztea debekatzen du, finantza-kapitalismoaren funtzionatzeko modua, dena den, banku islamiarrek bideak garatu dituzte etekinak ateratzeko, tradizionalki interesarekin antolatzen diren transakzioen bitartez. Hauek dira metodo batzuk: etekinen banaketa (Mudharabah), zaintzea (Wadiah), proiektu partekatuak (Musharakah), kostu gehigarria (Murabahah) eta \"leasing\"a (Ijarah).\nFaxismoa.\nStanley Payne-ren arabera, faxismoak ekonomiarekiko hurbilketa korporatibista du; ekonomia estatuaren beharren menpe jartzea du helburu, jabetza pribatua mantentzen den bitartean. Payne-k idatzi zuen, mugimendu faxista desberdinek \"eskala handiko kapitalismoa eta industria nagusien autonomia (edo, zenbait kasutan, existentzia bera) ezabatzea\" zutela helburu. \nEskuineko zenbait libertariok, faxismoa antikapitalista dela argudiatzen dute, gobernu faxistek enpresa pribatu eta ekoizpen-bideak zituzen beste norbanakoak interes nazionalen arabera jokatu (jabetza-eskubideak urratuz, beraz) eta errentagarriak ez ziren langile-kopuruak kontratatzera behartu zituztelako.\nZenbait idazlek faxismoa marxismo eta kapitalismoaren arteko \"hirugarren bide\" bat zela argudiatzen dute. Faxismoak lur-jabe eliteak babestu zituen, langilegoaren goranzko boterearen erreakzio modura. Faxistek jabetza pribatuaren jabegoaren alderdia babestu zuten - baita ekoizpen bideen eta kapital produktiboaren jabetza pribatua ere - baina jabetza hori arautu beharko zela esan, \"komunitatearen onura norbanakoarenaren aurretik doalako.\"\nNaziek, balizko konspirazio judu batean zuten sinesmena zela eta, finantza kapitalismo, ezarritako interes eta neurrigabeko irabazien aurkako sutsuak izan ziren. Adolf Hitlerrek \"Mein Kampf\"en idatzi zuen \"Estatuaren jarrera kapitalarekiko, konparatiboki sinple eta argia izango zela. Helburu bakarra kapitala estatuaren menpeko jarraitzen zuela ziurtatzea zela\". Hitlerrek desberdintasun argia egin zuen \"lan sortzailaren ondorio garbia den kapitalaren eta espekulazio finantzieroaren ondorio garbia den kapitalaren\" artean.\nHitlerrek Gottfried Feder ezagutu zuen 1919ko udan, eta Feder Hitlerren mentore bihurtu zen finantza eta ekonomian. Berak inspiratu zuen Hitlerren aurkakotasuna \"Finantza kapitalista juduari.\" Marxisten arabera, faxismoa estatu kapitalismoaren beste aurpegi bat da, laissez faire kapitalismoa krisian egon eta gobernuaren esku-hartzea beharrezkoa denean azaltzen dena. Faxistek giza-harremanen ikuspegi darwinista soziala izan dute. Euren helburua norbanako \"hobeak\" sustatu eta debilak paretik kentzea izan da. Lawrence Britt-en arabera, botere korporatiboa babestea faxismoaren ezinbesteko zatia da. Gaetano Salvemini historialariak 1936an argudiatu zuen faxismoak zergapekoak egiten dituela enpresa pribatuen erantzule \"Estatuak ordaintzen dituelako enpresa pribatuen hanka-sartzeak... Etekinak pribatu eta norbanakoarenak dira. Galerak dira publiko eta sozialak\".\nLudwig von Mises ekonomilari liberal klasikoak faxismoa kolektibista eta antikapitalista zela esan zuen. Mises-en arabera, faxismoak jabetza pribatua mantentzearen ilusio bat mantentzen zuen, norbanakoek ezin zutelako euren jabetza nahi zuten modura erabili, merkatu libre baten funtzionamenduarekin lerrokatzen ez ziren gobernuak maiz ateratzen zituen erregulazioen ondorioz (enpresa-sektoreetan gobernuaren aliatu zirenen interesak babestuz).\nRobert Paxton historialariaren arabera, faxisten antikapitalismoa oso selektiboa zen; faxistek helburu zuten \"sozialismoa\", \"Nazional Sozialismoa\" baitzen, zeinak bakarrik kanpotar edo arerioen (baita barne-arerioak ere) jabetza eskubideak ukatzen zituen. Barne-ekoizleak ordea, bultzatzen zituzten.\nKontserbadorismo eta tradizionalismoa.\nBadira kontserbadorismoaren zenbait elementu ez daudenak kapitalismo liberalarekin eroso. Europan bereziki, zenbait kontserbadore deseroso egon dira kapitalismoak kultura eta tradizioetan izan duen eraginarekin. Horren adibide dira Frantziar Iraultza, Ilustrazioa edota liberalismo indibidualistak teoria politiko eta praktika sozial instituzionaliza modura izandako garapenaren aurka kontserbadoreek eginiko oposizioa, hierarkia sozial, praktika eta erakunde tradizionalen defentsan. Nazioarteko kapitalismoaren zenbait erari aurre egiten dion joera protekzionista ere badago.\nPaleokontserbadorismoa eta beste ideologia tradizionalistak askotan daude etika kapitalista eta honek gizartearen osotasunean dituen eraginekin borrokan, zeinak orden sozialarentzat ezinbestekoak diren tradizio eta hierarkien gainbeheraren erruduntzat jotzen dituzten. Nazionalismoarekin lotura duten taldeek uste dute, kapitalismoaren zenbait alderdik, merkataritza askea kasu, nazio-subiranotasunaren aurka doala eta barne-industria eta nazio-ohiturak babestu behar direla, garrantzia gehiago emanez azken honi, etekin ekonomikoari baino.\nSozialismo eta komunismoa.\nSozialismoa.\nSozialismoaren baitan, badira antolakuntza ekonomiaren zeinbat teoria, produkzio-baliabideen eta ondasunen esleipenaren jabego publikoa edo langileena jabego zuzena defendatzen dutena, eta norbanako guztientzat ondasunetarako sarbide berbera ezaugarri modura duen gizartea, konpentsazio metodo igualitario batekin.\nSozialistek ekonomiaren kooperatibismo edo nazionalizazioaren alde egiten dute, herritarrek estatua demokratikoki kontrolatzen duten bitartean, nahiz eta zenbait filosofia ez-demokratiko egon diren. Estatuaren jabegoa edo langileen kooperatiba ekoizpen bideen jabego pribatuaren aurka dago, zeina kapitalismoaren ezaugarri nagusienetariko bat den. Sozialista gehienek kapitalismoak boterea, aberastasuna eta etekinak, era ez bidezko batean kontzentratzen duela diote, kapitala kontrolatzen duen biztanleriaren segmentu txiki baten esku jarriz.\nKomunismoa.\nKomunismoa eta marxismo iraultzailea ez datoz bat liberalismo ekonomiko eta kapitalismoarekin oinarrizko kontuetan, komunismoak ekoizpen bideen jabego komuna babesten duen aldetik, gizarteari emanez ekonomiari buruz erabakiak hartzeko aukera, jabego pribatua eta gobernua ezeztatuz. Friedrich Engels, teoria sozialista modernoaren sortzaileetariko batek, kapitalismoaren produkzio anarkia deseginez, jarduera ekonomikoaren razionalizazioa lortzeko teknologia modernoaren aplikazio zabala erabiliko zuen gizarte baten sorrera defendatzen zuen. \nMarxismoak ekoizpen bideen jabego kolektiboa defendatzen du, lanaren esplotazioaren bukaera eta azkenik, estatua bera ere indargabetzea, luzera indeterminatu bateko erdiko fase batekin, zeina estatua, kapitalismoaren azken arrastoak deuseztatzeko erabiliko den. Estatu komunista batzuk, kapitalismoa deuseztatu zutela aldarrikatu zuten, baina teorista marxista batzuk, estatu hauek antikapitalista baino, estatu-kapitalista modura definitu zituzten. \nSozialdemokrazia.\nSozialdemokraziari dagokionez, berau XIX. mendeko azken laurdenean sorturiko korronte sozialista erreformista izanik, ez du kapitalismoa iraultzaren bitartez ezeztatzea proposatzen, baizik eta kapitalismoaren efektu negatiboak erreforma sozialen bitartez egitea baizik. Jatorrian, sozialdemokratek merkatu-ekonomia, estatutik planifikaturiko ekonomia bategatik ordezkatzea proposatzen zuten, era honetan, industria gehienak estatuaren esku egongo lirateke. Gaur egun, sozialdemokraziak ekonomia misto eta ongizatearen estatuaren alde egiten du."}
{"id": "130033", "revid": "119347", "url": "https://eu.wikipedia.org/wiki?curid=130033", "title": "Santa Ana (Bilbo)", "text": "Santa Ana Bilboko auzune bat da, Basurtu-Kastrexana errepidearen alboan dagoena, Basurtuko Ospitale zibilaren aurrean hain zuzen.\nBere jatorria 1928 urtekoa da. Urte horretako martxoaren 2an, Euskalduna ontziolako eta Basurtuko Ospitale zibileko langile multzo bat elkartu ziren, eta elkarte bat sortzea erabaki zuten, haien etxebizitza familiabakarrak eta merkeak eraikitzeko. Garai horretan Santa Anaren nahi berberarekin beste elkarte batzuk agertzen ziren, adibidez, \"Santiago Auzoa\", \"Loruri\", edo \"Uni\u00f3n Bego\u00f1esa\".\n48 etxebizitza eraikitzea lortu zuten, eta \"Santa Ana Kooperatiba Elkartea\" sortu zen.\nHasieran, kooperatiba herri txiki bat bezalakoa zen eta bazeukan, besteak beste, denda txiki bat (elikagai batzuk erosteko), eliza, taberna eta eskola.\nJaiak.\nSanta Anan ospatzen diren jaiak hurrengoak dira: San Juan (ekainaren 21a) eta Santa Ana (uztailaren 26a).\nKomunikabideak eta beste azpiegiturak.\nGaur egun, Bilboko irteera eta sarrera berriak, eta FEVEren trenbidearen lurperatze-lanak burutzen ari dira auzoaren inguruan, eta auzoaren azpiegiturak eta zerbitzuak mugatuta daude. Baina lan hauek amaitzean, Santa Ana Kooperatiba Elkarteak kanpoan egiteko lekua, parkea, kulunkak, eta etxe-txokoa, elkartzeko, haur-ekintzak edo batzordeak dauka antolatzeko."}
{"id": "130035", "revid": "512", "url": "https://eu.wikipedia.org/wiki?curid=130035", "title": "Ailein duinn", "text": "Ailein duinn (euskaraz, hitzez hitz, \u00abAlan Beltza\u00bb esan nahi du, hots, \u00abAlan izeneko gizonezko ilebeltza\u00bb) Eskoziako Lur Garaietako abesti herrikoia da. Zehazkiago esanda, Ailean Moireasdan (\u00abAlan Morrison\u00bb, ingelesez) deritzon gizaseme baten maitasunez eta ohorez haren emaztegai Annag Chaimbeul (\u00abAnnie Campbel\u00bb) delakoak abestutako aiene doinua da. Hitzak Eskoziako gaeleraz daude, hori baitzen XVIII. mendean eskualde hartako hizkuntza nagusia.\nAipatzekoa da emakumezko ahots eztiz abestutako abesti hunkigarri hau Liam Neeson, Jessica Lange, John Hurt eta Tim Roth aktoreek antzeztutako 1996ko \"Rob Roy\" filmako soinu bandaren barnean agertu zela. Bertsioa hau Capercaillie folk talde eskoziarrak moldatu eta abestu zuen.\nGaia.\n1788an Ailean itsasgizona Kanpoko Hebridak uhartediko Harris uhartearen alboan dagoen Scalpay uharterantz joateko itsasoratu zen, han bera eta Annag ezkontzekotan baitziren. Alabaina, bat-batean ekaitz batek itsasontzia jo eta hondoratu zen. Annag, erabat lur jota, handik hilabete gutxira hil zen. Haren gorpua hondartzan aurkitu zuten, bere maitea topatu zuten lekutik ez oso urrun. Hil aurretik, bere laztan galduaren ohorezko aiene doinu hau konposatu zuen."}
{"id": "130037", "revid": "1340", "url": "https://eu.wikipedia.org/wiki?curid=130037", "title": "Irlandako uhartea", "text": ""}
{"id": "130051", "revid": "535", "url": "https://eu.wikipedia.org/wiki?curid=130051", "title": "Antikapitalista", "text": ""}
{"id": "130052", "revid": "646", "url": "https://eu.wikipedia.org/wiki?curid=130052", "title": "Testikulu", "text": ""}
{"id": "130060", "revid": "512", "url": "https://eu.wikipedia.org/wiki?curid=130060", "title": "Now Is Here", "text": "Now Is Here (euskaraz \"Orain Hemen da\") Clannad talde irlandarrak 1984an \"Legend\" diskoaren barnean kaleratutako abestia da. Robin of Sherwood telesailako soinu bandaren abestietako bat izan zen."}
{"id": "130061", "revid": "119347", "url": "https://eu.wikipedia.org/wiki?curid=130061", "title": "Mutt", "text": "Mutt testuan oinarrituriko e-posta bezeroa da. Jatorriz, Michael Elkins-ek garatu zuen 1995. urtean eta GNU General Public Licenseren pean dago kaleraturik.\nMutt-en lema, \"Posta bezero guztiek nazka ematen dute. Honek, pixkat nazka gutxiago ematen du\" da."}
{"id": "130062", "revid": "535", "url": "https://eu.wikipedia.org/wiki?curid=130062", "title": "Somera kalea (Bilbo)", "text": ""}
{"id": "130064", "revid": "129847", "url": "https://eu.wikipedia.org/wiki?curid=130064", "title": "Giltzurrun gaineko guruin", "text": "Giltzurrun gaineko guruinak, guruin adrenalak edo guruin suprarrenalak giltzurrun bakoitzaren gainean dauden guruin endokrinoak dira. \nGiltzurrun gaineko guruin bakoitzak bi zati ditu: azaleko zatia edo giltzurrungaineko azala eta barneko zatia, muina deritzona. Zati bakoitzak berezko hormonak ekoiztu eta jariatzen ditu. Guruin\u00a0hauek ekoiztutako jariakinak zuzenean odolera jariatzen dira.\nMorfologia anatomikoa.\nGiltzurrun gaineko guruinak giltzurrunen goiko muturren gainean daude kokatuta. 5-15gr-ko pisua dute eta hori kolorekoak dira, hauen koipe kantitate handiaren ondorioz. Eskuinekoaren eta ezkerrekoaren artean ezberdintasunak aurki ditzakegu:\nGiltzurrunak bezala, giltzurrun gaineko guruinak primarioki peritoneo atzeko egiturak dira. Hau da, hauen aurrean peritoneoaren atzeko pareta orria agertuko da; izan ere, guruinak jatorri enbrionariotik peritoneo barrunbearen atzealdean daude. \nHalere, beste hainbat geruzetaz estalita daude, barrutik kanpora:\nGiltzurrun gaineko muina.\nAnatomia eta Histologia.\nGiltzurrun gaineko muina izenak dioen bezala, kortexak inguratuta dagoen guruinaren barneko atala da. Bertako zelulak gandor neuraletik garatzen diren zelula bereziak dira, zelula kromafinak edo feokromozitoak bezala ezagutzen direnak.\u00a0 Zelula hauek nerbio sinpatikoen jatorri berdina duten arren ez dira neuronak. Zelula sinpatiko hauek, substantzia kimikoak sortzen dituzte, hala nola epinefrina (adrenalina) eta norepinefrina (noradrenalina), nerbio-bulkaden transmisioan parte hartzen dutenak. \nGiltzurrun gaineko muina beraz, zelula kromafinez osatuta dago, eta zelula horiek multzo edo kordoi txikitan antolatuta daude, ehun konektiboz, odol-hodiz eta nerbioz inguraturik daudenak. Zelula hauek duten izena, kromo-gatzekiko duten afinitateagatik da, katekolaminak oxidatzean hauek tintatu eta iluntzen baititu.\nZelula hauen barneko zatia terminal sinpatikoen alboan aurkitzen da, bertan Golgi aparatua eta erretikulu endoplasmatiko zimurtsuaren zati handiena izango ditugularik. Aurkako poloan aldiz, kapilarretatik hurbil dagoen gunea dago, kromafin granuluak dituena.\nFisiologia.\nMuinaren zelulek nerbio-jatorria dute, eta kromo- gatzekin erraz tindatzen direnez zelula kromafinak deitzen dira.\nGiltzurrungaineko azalaren aldean, muina oso inerbatuta dago, nerbio-bukaera ugari baititu. Honek, eta baita bere nerbio-jatorriak ere, egitura honen eta nerbio-sistema sinpatikoaren arteko lotura estua azaltzen du. Izan ere, muinak jariatzen dituen hormonek (adrenalina eta noradrenalina) nerbio-sistema sinpatikoaren estimulazioak eragiten duen efektu bera dute: gorputzaren prestaketa alarma egoera baten aurrean erantzun azkarra emateko.\nMuinak ekoiztutako bi hormonak (adrenalina eta noradrenalina) katekolaminak dira. Tirosina aminoazidotik abiatuta sintetizatzen dira, eta haien efektuen artean hauek dira aipagarrienak: bihotz-taupadak azkartu, odoleko glukosa maila igo, giharrak uzkurtu eta odol-presioa handitu, besteak beste.\nHipotalamoaren estimulazioak ere katekolaminen jariaketa eragiten du. Hipotalamoak loturak ditu nerbio-sistema sinpatikoarekin, giltzurrungaineko muina inerbatzen duen horrekin, hain zuzen.\nGiltzurrun gaineko azala.\nKortexak mesodermoko jatorri enbrionarioa du, eta hiru geruza ditu, kanpotik barrura aipatuak:\nMineralokortikoideen artean aldosterona da garrantzitsuena. Glukokortikoideen taldean kortisol eta kortisona dira aipagarrienak. Denak esteroideak dira.\nGiltzurrungaineko azala ez dago inerbatua, beraz hormona kortikoideen jariaketaren kontrola ez dago nerbio-sistemaren menpe, beste hormona batzuen menpe baizik (hipofisiak ekoizten duen ACTH hormonaren menpe, batez ere).\nKortisol eta kortisona hormonek gluzidoen metabolismoan parte hartzen dute. Aldosteronak, berriz, sodio eta potasioaren kontzentrazioa erregulatzen du giltzurrunetan.\nOdoleztapena.\nArteria odoleztapena.\nGiltzurrun\u00a0gaineko guruinen odoleztapena 3 arterien bidez burutuko da, arteria hauek bilateralak direlarik:\nHiru arterien hauek kortexaren azaleko arteria-sarea sortuko dute. Bertatik kortexaren erradio arteriolak sortuko dira, muina eta zain-lakua odoleztatzeko. \nZain itzulera.\nOdolaren itzulerari dagokionez, zain bakar batek burutuko du giltzurrun gaineko guruinen zain itzulia, giltzurrun gaineko zainak. \nZain honek eskuin zein ezker aldean zain ezberdinetan dreinatuko du: \n= Inerbazioa =\nGuruin hauen inerbazioa nerbio sistema autonomo edo begetatiboak burutuko du. Burutu diren ikerketetan inerbazio sinpatikoa bakarrik duela ikusi da. Nerbio esplakniko txikiak (T10-T11), txikienak (T12) eta lehenengo gerri-nerbio esplaknikoak (L1) burutzen dute inerbazioa.\nNerbio hauen gongoil aurreko zuntzak gongoil zeliakoan, aorta giltzurrunetako gongoilean eta giltzurrunean bertan sinaptatzen dute. Sinapsi osteko zuntzak bertatik abiatzen dira eta giltzurrun gaineko arteriekin batera egiten dute ibilbidea, guruina inerbatzeko. \u00a0\nHala ere, zuntz batzuk sinapsirik egin gabe iristen dira zuzenean guruinaren muinera, hau da, gongoil aurreko zuntzak iristen dira. Zuntza hauen bidez zelula kromafinak inerbatzen dituzte..\n= Patologia =\nGiltzurrun gaineko guruinekin erlazionatutako hainbat patologia daude:\nCushing sindromea.\nOrganismoaren gehiegizko kortisol hormonaren sintesiaren ondorioz sortzen den sindrome arraro bat da. Gehiegizko sintesi hori organismoaren arazo ezberdinen ondorioz, esteroide farmakoen denbora luzeko kontsumoaren ondorioz edo tumoreen ondorioz gerta daiteke. Sindrome honen ondorioz, besteak beste, gorputz masaren banaketaren alterazioak, nekea eta ahulezia, zaurien orbaintze zailtasunak, azal fin eta hauskorra, libidoaren jaistea eta azaleko arazoak ager daitezke.\nHiperaldosterismoa.\nGiltzurrun gaineko guruinei eragiten dien tumore batek edo guruin hauen gehiegizko handipenaren ondorioz aldosteronaren gehigizko sintesia gertatzen da. Azken hori da hiperaldosterismoaren eragilea. Sintomen artean aipagarrienak hipertentsioa, karranpa muskularrak, gehiegizko gernua, ahulezia eta hipopotasemia dira. \nJaiotzetiko giltzurrun gaineko hiperplasia edo hiperplasia adrenala.\nHerentziaz transmititzen den glandula adrenalen gaixotasuna da, zeinek ez duten nahikoa kortisol ekoizten. Aldaki ezagun eta ohikoena 21-hidroxilasaren gabezia da. Hau enbrioi garaian sortzen den gaixotasuna da, hau da, jaiotzetikoa da. Hala ere, kasu batzuetan sintomak haurtzaroan edo helduaroan agertzen dira, eta ez jaio berritan. \nAddison-en gaixotasuna.\nGaixotasun autoinmune honetan, inmunitate sistemak gorputzarenak berarenak diren ehun eta zelula propioei erasotzen die. Ez hori bakarrik, gaixotasun hau guruin adrenalen kortisol ekoizopen urriari elkartua dago. Bere sintomatologia eta etiologian ondorengoak hauteman ditzakegu: pisu galera, neke neurrigabea, oka eta goragalea, hipotentsioa, zorabioak eta depresioa. \nParaganglioma - feokromozitoma Heredagarria.\nGiltzurrun gaineko guruinetan garatzen den tumorea da, zeinak gehiegizko adrenalina mailak eragiten dituen organismoan, beste hormoma batzuez gain. Tumore onbera den arren eta metastasia eragiten ez duen arren, kantzerigeno bilaka daiteke. Besteak beste ondorengoa da sintomatologia: hipertentsioa, bihotz maiztasun altua, izerditzea, eskuetako dardarak, ikusmen lausoa eta zurbiltasuna."}
{"id": "130065", "revid": "1491", "url": "https://eu.wikipedia.org/wiki?curid=130065", "title": "MSX", "text": "MSX 1980ko hamarkadan zehar eta 1990eko hamarkada hasieran Microsoft Japan etxeak merkaturatutako etxeko ordenagailua da. Kazuhiko Nishik sortua eta Japonian 1983ko ekainaren 27an aurkeztua, bertan etxeko ordenagailuen merkatuko nagusi egin zelarik.\nEuropan berehalako arrakasta izan zuen (Euskal Herria, Frantzia, Espainia eta Herbehereak), baita Brasil, Txile, Argentina eta Sobietar Batasunan ere, azken honetan heziketa ministerioak ikastetxeak hornitu asmoz milaka unitate erosi zituelarik. Aldiz Estatu Batuetan zeharo ezezaguna izan zen eta nahiz eta hasiera batean garaiko europar merkatuko britainiar nagusitasuna mehatsatzera ailegatu izan, Erresuma Batuan bertan salmenta eskasak izan zituen."}
{"id": "130068", "revid": "6327", "url": "https://eu.wikipedia.org/wiki?curid=130068", "title": "Guruin suprarrenal", "text": ""}
{"id": "130069", "revid": "119347", "url": "https://eu.wikipedia.org/wiki?curid=130069", "title": "Commodore 128", "text": "The Commodore 128 (C128, CBM 128, C=128) Commodore Business Machines (CBM) etxeak 1985eko urtarrilean Las Vegas hiriko CES erakustazokan aurkeztutako bere azken 8-biteko etxeko ordenagailua izan zen. Bere aurrekaria salmenta ugari izan zituen Commodore 64 modeloa izan zen. C128aren lehen hardware diseinatzailea Bil Herd izan zen."}
{"id": "130070", "revid": "119347", "url": "https://eu.wikipedia.org/wiki?curid=130070", "title": "Commodore 64", "text": "Commodore 64 Commodore International etxeak 1982ko abuztua hasierako 595 dolarreko salneurrian merkataratu zuen 8 bitetako ordenagailua da. Aurrekariak Commodore VIC-20 eta Commodore MAX Machine ditu, garaiko beste ordenagailuek baino 64 kilobyte RAM memoria (65,536 byte), grafika eta soinu hobeagoarekin aurkeztua izan zen. Bere ondorengo zuzena Commodore 128 modeloa izan zen."}
{"id": "130079", "revid": "880", "url": "https://eu.wikipedia.org/wiki?curid=130079", "title": "Birjina uharte britainiarrak", "text": ""}
{"id": "130080", "revid": "512", "url": "https://eu.wikipedia.org/wiki?curid=130080", "title": "Theme from Harry's Game", "text": "Theme from Harry's Game Clannad talde irlandarrak 1982an \"Magical Ring\" diskoaren barnean kaleratu zuen abestia da. BAFTA sarientzako izendatua izan zen. Yorkshire Television taldeak Ipar Irlandako gatazkari buruzko Harry's Game telesailaren soinu banda gisa erabilia izan zen.\nAbestiaren hitzak Clannad taldeko Ciar\u00e1n Brennan eta P\u00f3l Brennan musikariek idatzi zituzten."}
{"id": "130082", "revid": "4380", "url": "https://eu.wikipedia.org/wiki?curid=130082", "title": "Zortzigarren depresioa (2009)", "text": ""}
{"id": "130083", "revid": "4380", "url": "https://eu.wikipedia.org/wiki?curid=130083", "title": "Lehen depresioa (2009)", "text": ""}
{"id": "130086", "revid": "13906", "url": "https://eu.wikipedia.org/wiki?curid=130086", "title": "Zintzur-heste", "text": ""}
{"id": "130089", "revid": "6327", "url": "https://eu.wikipedia.org/wiki?curid=130089", "title": "Basurtuko Ospitale", "text": ""}
{"id": "130091", "revid": "103793", "url": "https://eu.wikipedia.org/wiki?curid=130091", "title": "Mutiloabitarte", "text": "Mutiloabitarte (gaztelaniaz: \"Entremutilvas\"), Aranguren haraneko Mutiloagoiti eta Mutiloabeiti kontzejuen arteko gunea izendatzeko erabilitako izena da. Bertan auzo berria eraikitzeko egitasmoa aurkeztu zen 2008an eta eraikuntza lanak hurrengo urtean hasi ziren.\nEgitasmoa.\nEgitasmoaren arabera 1.600 etxebizitza berri eraikiko dira Mutiloagoiti eta Mutiloabeitiko kontzejuak batzeko asmoarekin. Auzo berria dentsitate txikikoa izango da eta txaleta eta 2-3 solairuko etxebizitzak izango dira. Horrez gain, Arangurengo udalak, udaletxe berria eraikiko du bateraturiko gunearen udaletxe moduan erabiltzeko.\n2008ko abenduan Nafarroako gobernuak Arangurengo Mugarteako gunean 1.000 etxebizitza gehiago eraikitzeko konbenioa sinatu zuen, auzune berri hau Mutiloagoiti eta Mendillorri bitartean kokatuko da. Lehen etxebizitzak 2012. urtean amaituko dira, eta eraikiko diren bizitokien %70a babes-ofizialekoak izango dira.dira.\nGarraioa.\nAuzo honetan Eskualdeko Hiri Garraioaren 2 linea daude:"}
{"id": "130094", "revid": "105290", "url": "https://eu.wikipedia.org/wiki?curid=130094", "title": "Multizinemak (Bilbo)", "text": "Multizinemak Bilboko zinemetako bat da. Jose Maria Eskuza kaleko 13 eta 15. zenbakietan daude eta guztira sei areto daude. Deustuko Renoir Deusto zinemekin batera, film europarrak, bertsio originalak eta hain komertzialak ez direnak jartzen dituzte.\nZinema \"Circuito Coliseo\"ren jabetzakoa da."}
{"id": "130096", "revid": "336", "url": "https://eu.wikipedia.org/wiki?curid=130096", "title": "Boris Johnson", "text": "Alexander Boris de Pfeffel Johnson, Boris Johnson moduan ezagunagoa (New York, Ameriketako Estatu Batuak, 1964ko ekainaren 19a - ), britainiar politikari kontserbadorea eta kazetaria da. Londresko alkatea izan zen 2008ko maiatzaren 4tik 2016ko maiatzaren 8a bitarte. Lehenago, Henley-on-Thameseko parlamentuko ordezkaria eta \"The Spectator\" aldizkariko zuzendaria izan zen.\nKen Livingstone ordezkatu zuen Londresko alkatetzan 2008ko hauteskundeak irabazi ostean. 2016an, Sadiq Khan laboristak hartu zuen postua. 2019ko uztailaren 24ean bilakatu zen Erresuma Batuko lehen ministro. Agintean Brexita kudeatzeko arduradun hautatu ondoren eta eskandaluen erdian, bereziki Covid-19 pandemian Downing Streeteko 10. zenbakian egindako festen eskandalua, bere gobernuko ministroak dimisioa ematen hasi ziren, Johnson bakarrik utziz; berberak ere dimisioa eman zuen 2022ko uztailean."}
{"id": "130099", "revid": "336", "url": "https://eu.wikipedia.org/wiki?curid=130099", "title": "Surfaktante", "text": "Surfaktanteak (tensoaktibo edo tensioaktiboak ere deituak) gainazal-tentsioaren bidez bi faseen arteko interfazean eragiten duten substantziak dira (adibidez, elkarren artean disolbaezinak diren bi likido). Surfaktante terminoa anglizismo bat da, \"surfactant\" hitzetik hartutakoa, zeina, halaber, \"Surface active agent\" (azaleko agente aktibo) hitzetik datorren terminoa den. Etxeko teknologian erabiltzen direnean, emultsionatzaile deitzen zaie, hau da, emultsio bat lortu edo mantentzea ahalbidetzen duten substantziak. Uretan duten sakabanaketa handiagoa edo txikiagoaren eta mizelen edo koloideen egonkortze handiagoa edo txikiagoaren arabera, tensioaktiboak emultsionatzaile, hezegarri, garbigarri edo disolbatzaile gisa erabiltzen dira.\nSurfaktanteak prozesu baten barruan ezpurutasun kopurua murrizteko eta horrela produktuari kalitate handiagoa eskaintzeko ere erabiltzen dira.\nSurfaktanteen artean, arropa garbiketan aldizka erabiltzen diren substantzia sintetikoak daude, besteak beste, arropa garbigarriak, ontzi-garbigailuak, gainazaleko hautsa kentzekoak, dutxa-gelak eta xanpuak. XX. mendearen lehen erdian garatu ziren, eta, neurri handi batean, xaboi tradizionala ordezkatu dute. Gaur egun, erauzi bidez iturri naturaletatik ere ekoizten dira surfaktanteak, eta horietako batzuk oso onartuak dira kosmetika natural eta organikoan (poliglukosidoak).\nSurfaktanteen sailkapena.\nBere egitura molekularraren arabera.\nSurfaktanteen propietateak beren egitura molekularraren bidez lortzen dira. Surfaktanteak zati hidrofobo edo hidrofugo batez eta zati hidrofilo edo ur disolbagarri batez osatuta daude. Molekula anfifiloak omen dira.\nUrarekin kontaktuan jartzean, banakako molekulak honela orientatzen dira: zati hidrofoboa ur-mailaren gainetik irtengo da, aireari begira, zati hidrofiloa urpean geratzen den bitartean. Beste fenomeno bat da molekula anfifiloak lerrokatzen direla: alde batean zati hidrofiloak eta bestean zati hidrofobikoak eta, beraz, burbuilak sortzen hasten direla; zati hidrofobikoak erdian gelditzen dira, eta ur disolbagarrien aztarnak uretan disolbaturiko periferian geratzen dira. Egitura horiei mizela deitzen zaie.\nSailkapena surfaktanteak elektrolito baten aurrean duen disoziazio ahalmenean eta bere propietate fisiko-kimikoan oinarritzen da. Horiek izan daitezke: ionikoak edo ez-ionikoak; eta, ionikoen barruan, azaleko jarduera aurkezten duen zatiak, duen kargaren arabera, hauek izango dira: anionikoak, kationikoak eta anfoteroak .\nAzido ionikoek, urarekiko afinitate handia dutenek, ur-dipoloekiko duten erakarpen elektrostatikoak bultzatuta, kate hidrokarburoen disoluzioak haiekin arrasta ditzakete, adibidez, azido palmikoa, ia ionizaezina dena eta disolbaezina dena, sodio palmitatoa guztiz ionizatuta disolbagarria den bitartean.\nTensioaktibo anionikoak.\nSurfaktante edo tensioaktibo guztien artean, anionikoak dira industria mailan gehien ekoizten direnak, bolumen aldetik. Eraginkortasun/prezio erlazioari dagokionez, orokorrean onenak dira.\nDefinizioz, surfaktante molekularen zati hidrofiloak karga negatiboa du. Hau karboxilato, sulfato, sulfonato edo fosfato talde bat izan ohi da.\nTensioaktibo kationikoak.\nDefinizioz, surfaktante horien zati hidrofiloak karga positiboa du. Surfaktante horiek, normalean, atxikimendu handia dute substratu desberdinekiko, eta itsasgarritasun handia dute atxikimendu horretan. Konposatu horiek ezaugarritzen dituen datu esperimental bat da gainazaleko propietateak aldatzen dituztela eta gainazal hidrofilo bat hidrofobo bihurtzen dutela eta alderantziz.\nKate luzeko aminek eta haien gatzak, amina kuaternarioak zein imidazolineak, propietate bakterizidak dituzte, eta mikroorganismo desberdinak hil ditzakete, edo, gutxienez, hazkuntza atzeratu dezakete.\nSurfaktante ez-ionikoak.\nDefinizioz, surfaktante ez-ionikoak talde funtzional disoziagarriak (ionizagarriak) ez dituzten eta, beraz, uretan ioietan disoziatzen ez diren surfaktanteak dira. Surfaktante guztiak bezala, zati ez polar batez eta zati polar batez osatuta dago. Zati ez polarra denez, batez ere kate alifatikoa da (C12-C18 artean), nahiz eta tensioaktibo ez-ioniko ez-alifatikoak dauden. Talde polarrak alkohola edo eter taldea izan ohi dira.\nSurfaktante anfoteroak.\nDefinizioz, talde kationikoa eta talde anionikoa duten surfaktanteak dira. Anfotero terminoaren erabilerak murriztaileagoa egiten du: molekularen karga pH-arekin aldatu behar du, egitura zwitterionikoa duen pH bati erakutsiz, non molekulak ez duen kargarik, hau da, neutroa den (puntu isoelektrikoa)."}
{"id": "130100", "revid": "119347", "url": "https://eu.wikipedia.org/wiki?curid=130100", "title": "Bami eraikina", "text": "Bami Eraikina Bilboko bulego eraikin baten izena da. Basurtu auzoan dago.\nKokalekua.\nBami eraikinak hegoaldean Basurtuko Unibertsitate Ospitalea, Garellano auzoa, Termibus autobus geltokia eta San Mames geltokia ditu, mendebaldean Olabeaga auzoa eta Olabeagako geltokia, iparraldean Basurtuko tunela eta ekialdean berriz, Ingeniaritza Goi Eskola Teknikoa, Meatzeen eta Herri Lanen Ingeniaritza Teknikoko Unibertsitate Eskola eta San Mames estadioa.\nHistoria.\n1990eko hamarkadan eraiki zen Bilboko Nazioarteko Erakustazokaren handipen moduan eta eraikina sustatu zuen higiezinen-enpresaren izena jarri zioten. Bilbao Exhibition Centre eraikitzean eta erakustazoka zaharra botatzean Bami eraikinean, Bizkaiko Foru Aldundiaren ogasun saila, Euskal Irrati Telebistaren Bizkaiko egoitza eta bestelako komunikabideren egoitzak ezarri dira.\n1982-2007 bitartean EITBko egoitza nagusia EITB Iurretan egon zen, baina 2007ko udan Bami eraikinera lekualdatu zen.\n2009ko urrian eraikinean Arte Eszenikoen Zentroa bertan egokitzeko egitasmoa aurkeztu zen."}
{"id": "130101", "revid": "4380", "url": "https://eu.wikipedia.org/wiki?curid=130101", "title": "Bami Eraikina", "text": ""}
{"id": "130103", "revid": "13906", "url": "https://eu.wikipedia.org/wiki?curid=130103", "title": "GNS", "text": ""}
{"id": "130104", "revid": "115134", "url": "https://eu.wikipedia.org/wiki?curid=130104", "title": "Araucan\u00eda eskualdea", "text": "Araucan\u00eda eskualdea (gaztelaniaz \"Regi\u00f3n de la Araucan\u00eda\") Txileko hamasei eskualdeetako bat da. Temuco da hiriburua eta biztanle gehien dituen hiria."}
{"id": "130105", "revid": "105290", "url": "https://eu.wikipedia.org/wiki?curid=130105", "title": "O'Higgins eskualdea", "text": "O'Higgins eskualdea (gaztelaniaz \"Regi\u00f3n del Libertador General Bernardo O'Higgins\") Txileko hamabost eskualdeetako bat da."}
{"id": "130106", "revid": "105290", "url": "https://eu.wikipedia.org/wiki?curid=130106", "title": "Los Lagos eskualdea", "text": "Los Lagos eskualdea (gaztelaniaz \"Regi\u00f3n de Los Lagos\") Txileko hamabost eskualdeetako bat da."}
{"id": "130107", "revid": "105290", "url": "https://eu.wikipedia.org/wiki?curid=130107", "title": "Ays\u00e9n eskualdea", "text": "Ays\u00e9n eskualdea () Txileko hamabost eskualdeetako bat da, hegoaldean kokatua."}
{"id": "130108", "revid": "20653", "url": "https://eu.wikipedia.org/wiki?curid=130108", "title": "Magallanes eta Txiletar Antartika", "text": ""}
{"id": "130109", "revid": "105290", "url": "https://eu.wikipedia.org/wiki?curid=130109", "title": "Los R\u00edos eskualdea", "text": "Los R\u00edos eskualdea (gaztelaniaz \"Regi\u00f3n de Los R\u00edos\") Txileko hamabost eskualdeetako bat da."}
{"id": "130110", "revid": "59723", "url": "https://eu.wikipedia.org/wiki?curid=130110", "title": "Albeolo", "text": "Albeoloa (latinetik \"alveolus\", \"hobitxoa\") zakutxo huts baten itxura duen birikako egitura anatomikoa da: bertako albeolo-mintzean gertatzen da nagusiki gas elkartrukea odolarekin. Bronkiolora lotuta daude."}
{"id": "130111", "revid": "4380", "url": "https://eu.wikipedia.org/wiki?curid=130111", "title": "Concepci\u00f3n", "text": ""}
{"id": "130112", "revid": "13906", "url": "https://eu.wikipedia.org/wiki?curid=130112", "title": "Esofago", "text": ""}
{"id": "130113", "revid": "105290", "url": "https://eu.wikipedia.org/wiki?curid=130113", "title": "Antofagasta", "text": "Antofagasta Txileko Antofagasta eskualdean kokatua dagoen komuna eta portu-hiria da. Izen bereko Antofagasta eskualdeko hiriburua da eta 2009ko erroldaren arabera 285.255 biztanle ditu. Nitratoaren eta kobrearen hiriburutzat jotzen da.\nHistoria.\nAntzinako Boliviako Atacamak osatzen zuen Antofagasta probintzia (125.306 km2 eta 341.203 biztanle 1982an) Txileren eskuetara igaro zen Txile eta Boliviaren arteko gerraren ondoan (Ozeano Bareko Gerra, 1884)."}
{"id": "130114", "revid": "105290", "url": "https://eu.wikipedia.org/wiki?curid=130114", "title": "Iquique", "text": "Iquique Txileko iparraldeko Tarapac\u00e1 eskualdean kokatua dagoen komuna eta hiri bat da. Izen bereko Iquique probintziako hiriburua da eta 2002ko erroldaren arabera 166.204 biztanle ditu."}
{"id": "130115", "revid": "105290", "url": "https://eu.wikipedia.org/wiki?curid=130115", "title": "Rancagua", "text": "Rancagua Txileko O'Higgins eskualdean kokatua dagoen herria da. Izen bereko Cachapoal probintziako hiriburua da eta 2002ko erroldaren arabera 214.344 biztanle ditu.\nAireportua. Burdinbide eta errepide gune garrantzitsua. Industria (altzairugintza, kimika industria, automobilgintza, papergintza, janari industria) da ekonomia jarduera nagusia. Bestalde, 40\u00a0km hegoalderago dagoen El Teniente meatze gune garrantzitsuan ustiatutako meak lantzen dira Rancaguan."}
{"id": "130116", "revid": "512", "url": "https://eu.wikipedia.org/wiki?curid=130116", "title": "Temuco", "text": "Temuco Txileko Araucan\u00eda eskualdean kokatua dagoen komuna eta hiri bat da, Cautin ibaiaren ertzean. Caut\u00edn probintziako hiriburua da. Apezpikutegia da. Nekazaritza (garia, oloa) eta industria (papergintza, zapatagintza, zurgintza, kimika industria) gunea. 1881. urtean eraikitako gotorleku baten inguruan sortu zen hiria. 1908. urtean sute batek hiriko alde handi bat suntsitu zuen."}
{"id": "130117", "revid": "119347", "url": "https://eu.wikipedia.org/wiki?curid=130117", "title": "BedZED", "text": "Beddington Zero Energy Development (BedZED) ekoauzo txiki bat da, 99 etxebizitzakoa, Bill Dunster arkitektoak eraikia Londres hegoaldean 2000-2002 urteetan.\nAuzoak 1,7 hektarea ditu eta bertan 2.500 m\u00b2 bulego eta denda daude, auzolan aretoa, ikuskizun aretoa, berdegune publiko eta pribatuak, osasun zentro pribatu bat, kirol zelai bat, haurtzaindegi bat, taberna bat eta jatetxea bat.\nErresuma Batuan tamaina honetan eraiki den lehen multzoa da maila honetako parametro energetiko eta sozialak lortu dituena, Peabody fundazioaren (GKE bat) eta BioRegional erakundearen laguntzarekin. Azken urteotan erreferentzia bihurtu da eta bisitari ugari jasotzen ditu.\nHelburuak.\nAztarna ekologikoa txikitu:"}
{"id": "130118", "revid": "4380", "url": "https://eu.wikipedia.org/wiki?curid=130118", "title": "Beddington Zero Energy Development", "text": ""}
{"id": "130119", "revid": "201", "url": "https://eu.wikipedia.org/wiki?curid=130119", "title": "Bedzed", "text": ""}
{"id": "130120", "revid": "105290", "url": "https://eu.wikipedia.org/wiki?curid=130120", "title": "Jaioberriaren arnas distresaren sindrome", "text": "Jaioberriaren arnas distresaren sindromea edo mintz hialinoen gaixotasuna (GNS: P22.0) ume goiztiarretan surfaktante ekoizpen gutxiegitasuna eta biriken heldutasunik eza dela eta sorturiko sindromea da.\nAzalduriko arrazoiak direla albeoloetako gainazal tentsioa handitu egiten da arnasten hasterakoan, kolapsatuz eta ondorioz gasen elkar trukea ekidinez. Hipoxiari aurre egiteko takipnea, takikardia, torax-kutxako pareten erretrakzioa eta zianosia agertzen dira hasiera batean, arnasketa geldialdi luzeak (apnea) eta arnas hutsegitea garatzeraino. Orokorrean arnas aireztatze edo bentilazio positiboa eta arnas hodi bitarteko surfaktante administrazioaren bidez tratatzen da."}
{"id": "130122", "revid": "13906", "url": "https://eu.wikipedia.org/wiki?curid=130122", "title": "Mintz hialinoen gaixotasuna", "text": ""}
{"id": "130123", "revid": "336", "url": "https://eu.wikipedia.org/wiki?curid=130123", "title": "Besaurre", "text": "Besaurrea goiko gorputz-adarren zatia da, besotik eskura luzatzen dena; lehenengoarekin ukondoren bidez lotuta eta bigarrenarekin eskumuturrak lotzen du.\nHezurrak.\nKubitoa eta erradioa hezurrek besaurrea osatzen dute."}
{"id": "130124", "revid": "219", "url": "https://eu.wikipedia.org/wiki?curid=130124", "title": "Giltzadura", "text": ""}
{"id": "130127", "revid": "105290", "url": "https://eu.wikipedia.org/wiki?curid=130127", "title": "Monitor (gerraontzia)", "text": "Monitorra ibaietan eta kostaldeetan bonbardatze-lanak egiteko gerraontzi blindatua da. Orokorrean ontzi txikia da, baina bere neurrirako oso artilleria astuna eramaten du. Lehen kanoi-dorreak monitor motako ontzietan ezarri ziren. Gerraontzi hauen izena AEBetako \"USS Monitor\" itsasontzitik dator; 1862an Ameriketako Estatu Batuetako Gerra Zibilerako uretaratu zuten itsasontzitik, alegia. Bigarren Mundu Gerraraino beren eginkizuna egin eta gero, desagertuz joan dira itsas armada guztietatik.\nEuskal Herrian gerra ekintzak egin dituen bakarra \"Puigcerd\u00e1\" monitorra izan da, Hirugarren Karlistaldian liberalen alde Bilbo defendatu baitzuen."}
{"id": "130128", "revid": "1150", "url": "https://eu.wikipedia.org/wiki?curid=130128", "title": "Josip Broz", "text": ""}
{"id": "130133", "revid": "4829", "url": "https://eu.wikipedia.org/wiki?curid=130133", "title": "Noren", "text": ""}
{"id": "130135", "revid": "105290", "url": "https://eu.wikipedia.org/wiki?curid=130135", "title": "Absolutibo", "text": "Absolutiboa hizkuntza ergatiboetan izaten den gramatika kasu bat da. Absolutiboak objektua (aditz iragankorrarekin) eta subjektua (aditz iragangaitzarekin) adierazten ditu. Indoeuropar hizkuntzetan izaten den nominatiboaren antzeko kasua da.\nEuskaraz.\nEuskaraz, absolutiboa NOR kasua da.\nAbsolutiboa subjektua da aditz kopulatiboarekin:\nGainera, objektua da nor-nork aditzarekin:"}
{"id": "130137", "revid": "56334", "url": "https://eu.wikipedia.org/wiki?curid=130137", "title": "Ergatibo", "text": "Ergatiboa (laburdura ERG) hizkuntza ergatibo-absolutiboetan izena aditz iragankor baten subjektutzat markatzen duen gramatika kasu bat da. Mendebaldeko Europan, euskara da hizkuntza ergatibo bakarra, baina badira beste hizkuntza ergatibo asko munduan, adibidez: buruxaskia, yaghnobia, tibetera, georgiera, groenlandiera, txetxeniera eta beste kaukasiar hizkuntza batzuk, hizkuntza maiak, hizkuntza mixe-zoqueak, eta Australiako zenbait hizkuntza aborigen, hala nola wagiman hizkuntza. Ithkuil eta na'vi hizkuntza artifizialek ere ergatiboa erabiltzen dute. Tipologia lanek erakusten dutenez, zabaldu samar daude munduan zehar, eta hizkuntza guztien % 10-20 bide dira, ziurrenik; baina, era berean (eta hortik dator bai gurean eta bai kanpoan piztu duen eta pizten duen interes handia), euskara uhartea da Europan, nominatibo-akusatibo moduko indoeuropar hizkuntzez inguratuta baitago (hizkuntza erromantzeak, germaniar hizkuntzak, hizkuntza zeltak, albaniera, greziera, balto-eslavierak) eta uraldar hizkuntzez (hungariera, finlandiera, estoniera).\nEuskararen ergatibotasun morfologikoa.\nEuskara ergatiboa dela esaten denean, argumentuen \"alineazioaz\" hitz egiten da, hain zuzen ere, aditz iragangaitz eta iragankorren subjektu eta objektuen \"alineazioaz\". Hala, ergatibo terminoak adierazten du berdinak direla subjektu iragangaitzek eta objektu zuzenek hizkuntzan agertzen dituzten gramatika-portaerak eta ezberdinak, berriz, subjektu iragankorrek erakutsitakoak.\nAdibidez:\n Ni joan n-aiz.\n Ni-k Ana ikusi du-t.\n Ana-k ni ikusi n-au.\nAdibideek erakutsi bezala, euskaraz bai aditzek bai argumentuek (subjektu zein objektuek) haien arteko harreman sintaktikoak zein diren adierazten duten marka morfologikoak hartzen dituzte. Aditzen markaketa komunztaduraren bidez gauzatzen da eta argumentuena kasuen bitartez. Nahiz lehenengoan nahiz bigarrenean, marka morfologikoen banaketa aipatutako antolamolde ergatiboari egokitzen zaio: joan aditzaren subjektu iragangaitza eta ikusi aditz iragankorraren objektu zuzena berdin ematen ditugu, hau da, ageriko markarik gabe ematen, eta, gainera, bai batak bai besteak /n-/ aurrizkiaren presentzia dakarte aditzean; ikusi aditz iragankorraren subjektua, berriz, oso bestela, /-k/ atzizkiaz markatuta agertzen zaigu eta aditzean /-t/ atzizkiaren bidezko komunztadurak aurrizkia ordezkatzen du. Gainera, aditz laguntzailearen hautaketak berak ere hizkuntzaren ergatibotasuna erakusten digula zeharka, izan ere, ergatibodun testuinguruetan *edun eta *ezan erroak darabiltzagu eta ergatibogabeetan, izan eta *edin.\nOro har, euskarak oso modu kontsistentean eusten dio aurkeztutako eskema ergatiboari. Badira salbuespen gutxi batzuk. Salbuespenak diferentzien neutralizazioaren ondorio dira. Argumentuen kasu-markaketari dagokionez, euskara batuan erakusle pluralen forman aurkitzen dugu neutralizazioa (hauek, horiek, haiek berdin balio dute ergatiborako nahiz absolutiborako) eta mendebaldeko eta erdialdeko euskalkietan mugatzaile pluralarenean (-\"ak\" mugatzaile plurala berdin egiten da absolutiboan nahiz ergatiboan). Ildo beretik, nahaste handi samarra dago batzuk/batzuek mugatzaile zehaztugabean, hor ere neutralizazioak gertatzen baitira euskalkien arabera: zenbaitetan batzuk aldaerak bietarako balio du, beste zenbaitetan batzuek erabiltzen da bietan, bestetan bereizketak egiten dira, eta abar. Bi arrazoi ditugu neutralizazio horien guztien azpian: batetik, pluralgilearen eta ergatiboaren arteko homomorfia (-\"k\") eta, bestetik, bilakabide fonologikoak.\nAditz komunztaduraren ere, markatze ergatiboa neutralizatu egiten da alegiazko eta lehenaldiko zenbait adizki jokatutan, delako ergatiboaren lekualdaketa tarteko. Hori erakusten dute ondoko adibideek:\n Gu gazteak \"g\"inen / ba\"g\"ina.\n Gu-k Peru-\u00d8 ikusi \"g\"enuen / ba\"g\"enu.\n Peru-k gu-\u00d8 ikusi gintuen / ba\"g\"intu.\nLehenbiziko adibidean \"gu\" da subjektua eta absolutiboan dago: aditzean uzten duen marka /g-/ da, \"gu gara\" edo \"gu ikusi gaitu\" esaten dugunean uzten duen marka berbera. Ikus dezagun orain bigarren adibidea. Arruntean, Peru guk ikusi dugu esaten dugunean /-gu/ marka erabiltzen dugu lehenbiziko pertsona pluralerako, eta marka adizkiaren amaieran doa: du\"gu\"; baina, ohartzen bagara, bigarren adibidean ez da holakorik gertatzen: \"Peru ikusi genuen\" diogunean, \"gara\"-\"ginen\" eredua segitzen dugu /g-/ hasieran jarriz, eta ez dugu adizkiak markatzen duen forma erregularra. Forma erregularra *\"zugun\" izango litzateke, *\"zugun\" edo horren eskemaren ildotik zenbait hizkeretan agertzen den \"zegun\" adizkiaren tankerakoak. Hori horrela, atzizkiaren bidezko markatze bereizgarria galduta, komunztadura-sistemak subjektu iragankorrak subjektu iragangaitzekin eta objektuekin parekatzen ditu.\nMunduko hizkuntzetan arruntak dira alineazioen hausturak edo erdibiketak. Hau da, hizkuntza askok sistema mistoak dituzte, ezaugarri gramatikal jakin batzuen arabera berrantolatzen dutelako alineazio-sistema. Adibidez, dyrbaleran izenen kasu-markaketak eskema ergatiboari jarraitzen dio; izenordainenak, ordea, eskema nominatibo-akusatiboari. Neutralizazioak neutralizazio, euskarak ez du erdibiketarik, ez behintzat orain arte ikusi ditugun adibideen argitan: neutralizazioak oso puntualak dira eta ez dira alineazio-sistemaren aldaketa bat egon dela justifikatzeko bezain sendoak eta orokorrak. Auzi horrnetan, komunztadura sistemako ergatiboaren lekualdaketak sortu ditu, beharbada, zalantza handienak; hala ere, esan daiteke gaur egun gramatikariek, Ortiz de Urbinaren (1989) arrazoiak bere eginda, aho batez baztertzen dutela erdibiketaren hipotesia.\nErgatiboa ala aktibo-ezaktiboa/pasibo-ezpasiboa?\nAurreko aurkezpenak \u00f1abardura bat eskatzen du. Ez nolanahikoa, gainera, \u00f1abardura horrek euskararen kasu-sistemaren definizioari berari eragin diezaioke eta. Ikus ondorengo adibideak:\n Ni atzerrira joan \"n\"aiz aurten.\n Ni-k atzerrira bidaiatuko du\"t\" aurten.\nBiak iragangaitzak izan arren, \"joan\" eta \"bidaiatu\" aditzek ezberdin jokatzen dute kasuari eta komunztadurari dagokionez. Joan aditzaren portaera lehen deskribatutakoa da, hots, subjektua absolutiboan agertzen da eta aditzeko komunztadura /n-/ aurrizkiaren bitartez adierazten da. Berria eta aditz iragankorrenaren parekoa da, ordea, bidaiatu aditzarena: subjektuak ergatibo marka hartzen du eta aditzak /-t/ atzizkia erakusten du. Gramatikariek lehenengoei aditz ezakusatiboak (edo inakusatiboak) eta bigarrenei ezergatiboak (edo inergatiboak) esaten diete, nahiz eta aspaldi ohartu ziren deitura horiek guztiak desegokiak eta nahasgarriak direla hizkuntza ergatiboetarako. Hemen iragangaitz absolutibodun eta ergatibodun deituko diegu hurrenez hurren, guztiz deskribatzaileak (horratik ez arazogabeak) diren bi termino baliatuz.\nTipologia lanek bi alineazio-sistema bereizten dituzte hizkuntza ergatibodunetan aditz iragangaitzen jokamoldearen arabera:\nDena dela, askoz korapilatsuagoa da gaia eta oraindik argitzeke dago auzia. Gramatikariek karakterizazio biak, ergatiboa zein aktibo-ezaktiboa/pasibo-ezpasiboa, aldeztu dituzte, sarri datu bertsuak gogoan dituztela. Gainera, bada hirugarren aukera bat ere, alineazio morfologikoa eta hurrengo ataleko alineazio sintaktikoa uztartu nahirik euskara hizkuntza ergatibo hedatua, alegia, hizkuntza nominatibo-akusatiboen azpimultzoa dela adierazten duena.\nHiru ardatz nagusi izan ditu gaiaren inguruko eztabaidak:\nEuskararen nominatibo-akusatibotasun sintaktikoaz.\nOrain arte kasu- eta komunztadura-marken formari begiratuta zehaztu da euskararen alineazio-sistema. Bi ezaugarriak morfologikoak dira eta, beraz, deskribatutako sistema morfologiari dagokio. Horiez gain, gramatikariek ezaugarri sintaktikoak ere hartzen dituzte kontuan hiru argumentuen portaera konparatzerakoan. Konparazioaren emaitza hizkuntzaren alineazio- edo kasu-sistema sintaktikoa izango da.\nHainbat test erabili dira gramatika-lanetan euskararen alineazio-sistema sintaktikoa zehazteko, batik bat, kontrola, izenordain elkarkariak, agintezkoak, nominalizazioetako argumentuen genitibotzea, juntadura eta erlatibotzea. Bost test horien argitan, euskarak funtsean sistema nominatibo-akusatiboa dauka. Hala erakusten dute lehen laurek. Gainontzekoetan, berriz, neutroa da portaera, hau da, hiru argumentuak bereizten ez dituena, eta beraz, zilegi litzateke sistema mistotzat jotzea. Ergatiboa, sekula ez. Nolanahi ere, lehen hiru testak gailenduta, hizkuntzaren nominatibo-akusatibotasuna hobetsiko dugu hemen, atalaren izenburuan jaso bezala.\nKontrola.\nKontrola dugu, dudarik gabe, hizkuntzaren nominatibo-akusatiboasun sintaktikoaren erakusgarri nagusia. Kontrola ageri da mendeko perpaus jokatugabeko subjektu isilaren eta perpaus nagusiko argumentu aurrekari baten artean menpekotasun bat gertatzen denean. Aurrekari hori gabe ezin dugu identifikatu mendeko perpausaren subjektu horren izaera. Kontrol egituretan, hortaz, mendeko perpaus baten subjektu isilak duen erreferentzia gorago dagoen elementu nominal batek zehazten edo gobernatzen du. Ikus ditzagun gaztelaniazko adibide hauek:\nLehenbiziko adibidean perpaus nagusiko \"Juan\" da kontrolatzailea, eta mendeko perpausaren subjektu isila \"Juan\" bera da. Ikusten denez, subjektu isil hori PRO izeneko kategoria batekin aurkezten dugu hemen. Beraz, goiko subjektuak, goiko aurrekari horrek, beheko subjektua hartzen du kontrolpean. Bigarren adibidean, ordea, mendeko perpausaren aurrekaria \"yo\" da (esaldian, \"me\", hau da, \"ni\" euskaraz), hemen), hots, nik eta ez Juanek kantatuko du jaialdian. Bigarren kasuan ez du goiko perpauseko subjektuak kontrolatzen mendeko perpausaren subjektua, baizik perpaus horretako aditzaren beste argumentu batek (\"me\").\nHizkuntzaz hizkuntza ezberdintasunak daude kanpoko argumentu batek menpeko zein argumentu kontrola dezakeen. Hizkuntza nominatibo-akusatibo sintaktikoetan kontrolpeko argumentua mendeko subjektua da beti eta berdin du mendeko aditza iragankorra edo iragangaitza den. Munduko hizkuntza gehienak mota honetakoak dira. Gaztelaniazko adibideek erakusten dute portaera hori: \"Me mand\u00f3\" [PROi \"venir\"] (Etortzeko agindu zidan) edo \"Me\"i \"mand\u00f3\" [PROi \"operar al paciente\"] (Pazienteari ebakuntza egin niezaion agindu zidan), baina ez *\"Juan\" \"me\"i orden\u00f3 [\"el\" \"m\u00e9dico\" \"operar\" PROi] (Juanek sendagilea ebakuntza egiteko agindu zidan). Hala ere, hizkuntza sintaktikoki ergatiboetan, dyrbaleraz kasu, kontrol aukerak argumentuen kasu-markaketaren araberakoak dira: absolutiboaz markatzen dituzten objektu zuzenak eta subjektu iragangaitzak dira kontrola daitezkeen bakarrak. Horrela, gaztelaniazko azken bi esaldiak gogoan hartuta, dyrbaldar batek \"Juan\" \"me\"i \"orden\u00f3\" [\"el m\u00e9dico operar\" PROi] erabiliko luke eta \"Me\"i \"mand\u00f3\" [PROi \"operar al paciente\"] (Pazienteari ebakuntza egin niezaion agindu zidan) baztertuko (mendeko perpausa antipasibo egin ezean, behintzat).\nEuskaraz kontrol egitura argiak aurkitzea zailago den arren, egon badaude. Jo dezagun honako esaldi honetara:\nMendeko perpausa giltzak hartzea da bietan, eta hor bada subjektu isil bana. Subjektu isilak lehenbiziko pertsona singularrekoak izan behar dira, perpaus nagusiko ergatibozko edo datibozko argumentuek kontrolpean hartzen baitute:\n (Niki) Ahaztu dut [PROi,*j giltzak hartzea].\n (Nirii) Ahaztu zait [PROi,*j giltzak hartzea].\nKontrol datuetan, euskara gaztelaniarekin dator bat, ez dyrbalerarekin, goiko adibideen antzeko ondorengo esaldiek erakusten dutenez:\n (Nirii) Ahaztu zait [PROi zure etxetik pasatzea].\n (Nirii) Ahaztu zait [PROi Elene hartzea].\n *(Nirii) Ahaztu zait [Elenek PROi hartzea].\nMendeko perpauseko aditza iragangaitza (pasatu) da lehenbiziko adibidean eta iragankorra (hartu) beste bietan. Guztietan, perpaus nagusiko datibo argumentuak kontrolatzen duen (edo harekin erreferentzikidea izan behar duen) PRO izenordain isil bana agertzen zaigu: lehenbizikoan, aditz iragangaitzaren subjektua da eta bigarrenean eta hirugarrenean, aditz iragankorraren subjektu eta objektua, hurrenez hurren. Ikus daitekeenez, mendeko subjektuetara mugatzen da kontrola euskaraz; kontrolpeko objektua duen *(nirii) ahaztu zait [Elenek PROi hartzea] esaldia, 'Ahaztu zait Elenek hartuko nauela\u201d esan nahi duena, ezinezkoa da.\nHorixe erakusten dute orain arte esandakoa osatzearren \"-tzen jakin\" eta -\"tzen hasi\" kontrol-egiturez baliatuta hona dakartzagun beste bi adibide-sorta hauek:\n Anderreki ez daki [PROi hemendik horra iristen].\n Anderreki ez daki [PROi lagunak zaintzen].\n *Anderreki ez daki [lagunek PROi zaintzen].\n Anei hasi da [PROi goiz altxatzen].\n Anei hasi da [PROi lagunak etxera gonbidatzen].\n *Anei hasi da [lagunek PROi etxera gonbidatzen].\nHaustura argia gertatzen da, beraz, morfologiaren eta sintaxiaren artean. Adibideek erakutsi bezala, morfologiak ezberdintzen dituen subjektu iragangaitz (ABS) eta iragankorrek (ERG) batera jokatzen dute sintaxian; gainera, sintaxiak banandu egiten ditu morfologikoki parekoak diren subjektu iragangaitzak eta objektu zuzenak (ABS).\nAgintera.\nAlineazio nominatibo-akusatiboaren aldeko ebidentzia osagarria ematen digute aginterazko adizkiek (Oyhar\u00e7abal 1999 eta batez ere Fern\u00e1ndez 1997). Test horretan, hiru argumentuetatik aginduaren hartzailea zein den hartzen da kontuan. Euskaraz, agindu-hartzailea, lehen, bigarren edo hirugarren pertsonakoa izan, agintezko perpauseko subjektua da. Har ditzagun ondorengo adibideak. Lehen esaldi sortan iragangaitzak ditugu hiru aditzak eta, ikus daitekeenez, subjektuek adierazitako gu, zu eta hura horiek hartzen dute, hurrenez hurren, joateko agindua. Bigarren sortak ere berdina erakusten digu, baina oraingoan buka eta utzi iragankorrak ditugu aditzak.\n Goazen zerbait jatera.\n Zoaz pikutara!\n Bihoa/Doala arazoa konpontzera.\n Buka dezagun lana!\n Utziozu jolasten!\n Buka beza/dezala!\nEz da hala gertatzen aditz iragankorren objektuekin. Agindua hartzen duena aginte-perpausetako subjektuekin beti dator. Har ditzagun ondorengo perpausak:\n #Utz nazazu bakean.\n #Eraman zaitzatela nire paretik!\n #Kolore argiz jantz dezagun.\nElkarkariak.\nObjektuaren genitibotzea.\nGauza jakina da Nafarroako parte batean eta Iparraldeko euskalkietan, nominalizazioen objektu zuzenek genitibo kasua har dezaketela absolutibo kasuaren ordez (Heath 1972, EGLU-I 1985, Ortiz de Urbina 1989, Oyhar\u00e7abal 1992):\n Jon lagunak ikustera joan da.\n Jon lagunen ikustera joan da.\nAbsolutiboaren eta genitiboaren arteko alternantziak murriztapen sintaktiko zorrotzak ditu. Horietako bat da garrantzitsua hemen. Hurrengo adibideetan ikus daitekeenez, objektu zuzenek txandakatzea onartzen dute baina ez subjektuek, zeinahi ere den aditza:\n [Peruren ikustera] Joateko esan die.\n [*Peruren etortzeko] Esan die.\n [*Peruren bazkaria prestatzeko] Esan digu aitak ('Peruk afaria prestatzeko' adieran) [Artiagoitia (2000:192)].\nBeraz, adibide horietan berriro ere ikusten da morfologiako eredu ergatiboa sintaxi mailan hausten dela eta hizkuntzaren sintaxia subjektu-objektu oposizioan oinarrituta, eskema nominatibo-akusatibo baten arabera egituratzen dela.\nJuntadura.\nAlineazio sintaktikoaren ohiko testa da juntadura edo koordinazioa. Test horretan, argumentu komuna duten bi perpaus eta juntagailuaren bitartez batzen ditugu, argumentuaren bigarren aipamena (bigarren juntagaikoa, alegia) isilduta. Horrela, Miren unibertsitatera joan da eta Mirenek irakaslearekin hitz egin du perpausak koordinatuta ondorengo esaldia osatzen dugu: (isildutako argumentuak azpimarra batez adierazi dira ataleko adibide guztietan.)\n Mireni unibertsitatera joan da eta _i irakaslearekin hitz egin du.\nBada, test horrek perpaus koordinatu bietako argumentu komunek zein funtzio sintaktiko betetzen dituzten jotzen du irizpidetzat hizkuntza nominatibo-akusatiboak eta ergatiboak sintaxian bereizterakoan. Hizkuntza sintaktikoki nominatibo-akusatiboetan argumentu biak subjektuak izan behar dira, aditz iragangaitzenak zein iragankorrenak izan; hizkuntza sintaktikoki ergatiboetan, ordea, markaketa morfologiko ergatiboarekin bat datorren banaketa agertzen da, esan nahi baita absolutiboz markatuta egon behar dutela biek. Ingelesa eta, berriro ere, dyrbalera dira hurrenez hurren bi hizkuntza moten adibideak. Ikus ingelesezko hurrengo bi esaldiak:\n Wei returned home and _i saw you (Etxera itzuli ginen eta ikusi zintugun).\n *We saw youj and _j returned home (Ikusi zintugun eta etxera itzuli zinen).\nIngelesezko lehen adibidea gramatikala da erreferentzikideak diren \"We\" eta elementu isila subjektuak direlako biak. Oso bestela gertatzen da bigarrenean. Adibide horretan, guztiz ezinezkoa da funtzio sintaktiko ezberdinak dituzten \"you\" objektu zuzena eta subjektu isila kateatzea eta, horregatik, ingelesak \"you\" izenordaina agerian behar du nahitaez bigarren juntagaian ere (\"We saw you and you returned home\"). Dyrbaleraz ingelesezkoaren alderantzizkoa aurkitzen da. Bigarren esaldiaren parekoa zuzena da bere horretan, kasu absolutiboan markatutakoak (objektu zuzena eta subjektu iragangaitza, hurrenez hurren) direlako kateatutako argumentu biak; eta okerra lehena, bata ergatibokoa (subjektu iragankorra) eta bestea absolutibokoa (subjektu iragangaitza) direlako. Horren ordez dyrbaldarrek _i \"saw you\" perpausa iragangaitz eta subjektua absolutiboko bihurtu behar dituzte antipasiboa bitarteko.\nEuskara etorriz, gure hizkuntzaren portaera ez zaio ez batari ez besteari atxikitzen, nahiz eta fenomenoan parte hartzen duten zenbait faktorek eraginda sistema nominatibo-akusatiboen ezaugarri bat ikusi den hor inoiz. Euskararen sistema neutroa da, testuinguru egokian elementu isila edozein posiziotan eman dezakeena. Hala erakusten du ondorengo esaldi sortak. Haietan agertzen diren konbinazioak zerrendatu ditugu:\nKoordinazioa.\n Andoniki lana laga zuen eta _i gurasoen kontura bizi izan zen.\n Mikeleki Ander jo du eta amak _i gogor zigortu du.\n Duela bi urte gazte bati desagertu zen Deban eta atzo poliziak _i firi-fara aurkitu zuen Elxen.\n Kristina andere\u00f1oaki umeakj oso ondo eramaten ditu eta, horregatik, _j ez zaizkio inoiz asaldatzen.\n Presidenteak Mikeli beranduegi proposatu zuen kargurako eta enpresa-batzordeak ez zuen _i hartu.\nEzin ukatu badagoela lortzen zailxeagoa den konbinazio bat, objektu zuzenak eta subjektu iragankorrak ordena horretan juntatzen dituena. Baina zailtasunak zailtasun, gramatikala da esaldia.\n Aitak umeai ikastolan utzi zuen eta _i klasera joan zen (Oyhar\u00e7abal 1999 lanetik moldatua).\nArgi dago, beraz, juntadurak portaera nominatibo-akusatibotik eredu neutrora besteratzen duela hizkuntza. Alabaina, eta lerratzearen inportantzia gutxitu gabe, azpimarratu beharra dago hemen, eredu bien arteko diferentziak gora-behera, subjektuek batera jokatzen dutela orain arteko test guztietan.\nErlatibotzea.\nJakina da hizkuntzetan ez direla izen sintagma guztiak erlatibogarriak. Guretik atera gabe, euskaraz *Ander ezkondu zen Mirenek diru asko zuen esaldia (Mirenek diru asko zuela eta Ander Mirenekin ezkondu zela adierazi nahi duena) txarra da euskaraz, hizkuntzak debekuak ezartzen dizkiolako postposizio sintagmen (\u201cizen sintagma adberbialen\u201d) erlatibotzeari (Oyhar\u00e7abal 2001). Tipologoak aspaldi ohartu dira hizkuntzatik hizkuntzara diferentzia handiak daudela erlatib0otzen dituzten izen sintagmetan eta diferentzia horietako batzuk sistemen alineazioaren eskutik joan daitezkeela. Bada, zenbait hizkuntzatan (malgaxea, javera, e.a.) subjektuak bakarrik erlatibotzen dira eta beste zenbaitetan (dyrbalera, txuktxiera, inuitera, e.a.) absolutibo kasuko argumentuak bakarrik. Lehenengoak sintaktikoki nominatibo-akusatiboak dira, funtzio sintaktikoak aintzat hartuta ebakitzen dituztelako erlatibogarriak (subjektuak) eta erlatibaezinak (gainerakoak); bigarrenak ergatiboak dira, subjektu iragangaitzei eta objektu , alegia, absolutiboei bakarrik eragiten dielako.\nErlatibotze aukerak nahiko zabalak dira euskaraz, batez ere perpaus erlatibo jokatuetan. Izan ere, subjektuek, objektu zuzenek, zehar objektuek (edo bestela esanda, ergatiboek, absolutiboek, datiboek) eta, murriztapenak gora-behera, postposizio sintagmek, denek hartzen dute parte fenomeno sintaktiko honetan, ondoko adibideek erakusten dutenez:\n [ _i Finala irabazi zuen] Pilotarii gazteak pozarren jantzi zuen txapela.\n Egun hauetan [komunikabideek _i eman dituzten] albisteaki lazgarriak izan dira denak.\n [Bankuak dirua _i ukatu dion] Enpresariaki arazoak ditu orain enpresa aurrera eramateko.\n [Hori _i gertatu zen] Uneani kanpoan nengoen.\nNekezago lortzen dira horietako aukera batzuk partizipiozko perpaus erlatibo adberbialetan (-tako / -riko). Oyhar\u00e7abalen (2003) hitzak hona ekarriz, \u201czenbait hiztuni zail zaie perpaus iragankorretan erlatibotutako ergatiboko izen sintagmak egoki batetik kanpo onartzea\u201d. Horrela, ondoko bi adibideetan aita zigortu dutela eta sailkide txantxazalea zuzendari izendatu dutela ditugu irakurketa nagusiak (eta bakarrak?):\n [Gogor _i _j zigortutako] aita / [_i _j Zuzendari proposatutako] sailkide txantxazalea.\nKontuan izanik objektu zuzenak ez ezik subjektu iragangaitzak (mendian ibilitako gizona, itsasotik etorritako etorkinak) ederki egokitzen direla egitura hauetara, noiz edo noiz ergatibotasun sintaktikoaren zantzuak ikusi dira partizipiozko perpaus erlatibo adberbialetan. Alabaina, ez da hori karakterizazio zuzena. Preferentziak preferentzia, ergatiboko argumentua erlatibotzen duten esaldiak guztiz onak dira euskaraz batez ere testuinguruak egitura eta irakurketa argitzen digunean (Arregi 2003, Fern\u00e1ndez &amp; Ortiz de Urbina 2007, Oyhar\u00e7abal 2003), esaterako, adibide hauetan:\n [ _i Asko ikasitako] gizonai / [ _i Hamaika txapel irabazitako] aizkolariai / [ _i Hainbat liburu idatzitako] idazleai.\nHori horrela, erlatibozko perpausetan argumentuen alineazio neutroa, subjektuak eta objektuak berdintzen dituena aurkitzen dugu beste behin. Baina, berriro esan dezagun lehen aipatutakoa, test guztiek erakusten digutena da euskaraz subjektuek batera jokatzen dutela beti sintaxian eta, beraz, oso sendoa dela maila horretan hizkuntzaren nominatibo-akusatibotasuna, hau da, euskarak subjektu eta objektu funtzio sintaktikoen arteko oposizioa duela argi eta garbi sintaxiaren oinarri."}
{"id": "130138", "revid": "4829", "url": "https://eu.wikipedia.org/wiki?curid=130138", "title": "Ergatiboa", "text": ""}
{"id": "130139", "revid": "336", "url": "https://eu.wikipedia.org/wiki?curid=130139", "title": "Jugoslaviako Gerrak", "text": "Jugoslaviako Gerrak 1991 eta 1995 bitartean Jugoslaviako Errepublika Federal Sozialista ohian gertatutako gatazka armatu ezberdinak baina elkarlotuak izan ziren. Gerrak konplexuak izan ziren, Jugoslaviako herrien arteko gatazka etniko suminen ondorioak. Oro har, serbiarrak (eta Montenegrokoak hein txikiagoan) kokatzen dira alde batean, eta kroaziarrak eta bosniarrak besteak (eta Esloveniakoak hein txikiagoan); baina Bosnian ere kroaziarren eta bosniarren artean borrokatu zen, baita bosniarren arteko bando desberdinetan ere. Gerren emaitza, eskuarki, nazioarte mailan lurralde burujabeen aitorpena izan zen, gizakien eta ondasunen galera latzekin batera.\nBigarren Mundu Gerraz geroztik Europako gatazkarik odoltsuena, maiz deskribatu den bezala, bertan egin ziren gerra krimen andana genozidiotzat hartu izan dira. Hori dela eta, partaide nabarmen batzuei horrelako krimenak egotzi zaizkie, eta Jugoslavia ohirako Nazioarteko Epaitegi Kriminala eratu zuten Nazio Batuek krimen horiek epaitzeko.\nJugoslaviako Gerretan hiru gerra gertatu ziren, desberdinak baina elkarren artean lotuak: Esloveniako Gerra edo Hamar Eguneko Gerra (1991), Kroaziako Independentzia Gerra (1991-1995) eta Bosniako Gerra (1992-1995).\nAurrekariak.\nBigarren Mundu Gerraren aurretik tirabira ugari gertatu ziren Jugoslavian, estatu berriaren gaineko usteak desberdinak zirelako. Kroaziarrek Austria-Hungarian izandakoa baino autonomia handiagoa espero zuten. Serbiarrek, aldiz, herrialdea hartu ohi zuten Lehen Mundu Gerran aliatuei laguntza emateagatik eskuratutako saritzat, Serbiako erresumaren hedapena balitz bezala. Bi taldeen artean gatazkak sortu ziren, baina estatu-aparatua serbiarren mendean zegoen batik bat. Gauzak horrela, Usta\u0161e izeneko talde erradikala sortu zen kroaziarren artean, geroago diktadura faxista eratuko zuena.\nBigarren Mundu Gerran nahigabeak lehertu ziren, Ardatzak egungo Kroazian eta Bosnia Herzegovinan haien mendeko estatu bat eratu baitzuen. Usta\u0161e Kroaziako estatu horren buru jarrita, ekin zioten serbiarren kontrako kanpaina bati. Serbiarrak hil, kanporatu edo asimilatu zituzten. Estimatzen da 330.000\u2013390.000 bitarteko serbiar hil zituztela Kroazian eta Bosnian.\nEtnia guztietako kideek osatutako talde partisano komunistek garaitu zuten faxismoa eta Jugoslaviako Errepublika Federal Sozialista eratu zuten. Estatu federala zen arren, artean tirabirak zeuden federalisten (kroaziarrak eta esloveniarrak batez ere) eta zentralisten (serbiarrak batez ere) artean.\nEsloveniako Gerra.\nGatazka horietako lehena, Hamar Eguneko Gerra bezala ere ezagutua, Esloveniak 1991ko ekainaren 25ean federaziotik independentzia hartutakoan hasi zen. Gobernu Federalak Jugoslaviako armadari agindu zion mugak defendatzeko. Esloveniako poliziak eta defentsek errepideak moztu zituzten. Herrialdean zehar zenbait borroka egin ziren, dozenaka hildako eragin zituztenak. Baina negoziazioek gelditu zuten gatazka. Izan ere, 1991eko uztailaren 9an Esloveniak eta Kroaziak 3 hilabeteko atzerapena independentziarako onartu zituzten. Armadak urriaren 26rako utzi zuen Eslovenia.\nKroaziako Gerra.\nKroazian, nahaste etnikoa handiagoa izanik, borrokak Esloveniako Hamar Eguneko Gerraren aurretik hasi ziren. Kroaziako serbiarrek, Kroaziaren independentziaren kontra egin zuten, eta iragarri zuten Kroaziatik bereiziko zirela. Jugoslaviako armadak Kroaziako serbiar matxino horien alde egin zuen. NBEk armak saltzeko debekua ezarri zuen.\n1991eko uztailean lehenengo borrokak gertatu ziren, eta abuzturako gerra erabatekoa zen. Vukovar hiria hartu zuten serbiarrek, eta 1991ko abenduaren 19an Krajinako Serbiar Errepublikak independentzia aldarrikatu zuen Kroaziatik. Baina kroaziarren kontra-erasoak gerrari buelta eman zion eta 1991n bertan 300 km2 berreskuratu zituen. Su-etena 1992ko urtarrilean hitzartu zen. Europak Kroazia aitortu zuen eta Jugoslaviako armada Bosniara abiatu zen.\nHandik aurrera borrokek jarraitu zuten, baina eskala txikiagoan. Kroaziak aurrera egiten jarraitu zuen denbora horretan zehar. 1995eko urtarrilean borrokak areagotu ziren. Belgradok Krajinako Serbiar Errepublikari babesa kenduta, Eslavonia osoko lurraldea okupatu zuen Kroaziak, eta egun gutxiren buruan 150-200.000 serbiarrek alde egin zuten.\n1995eko azaroan bakea ekarri zuen Daytongo Ituna sinatu zen.\nBosniako Gerra.\nBosnia-Herzegovina 1992an hartu zuen gerrak. Nagusiki bi alde zeuden: bertako bosniako eta kroaziarrak, Zagrebek babestuak, batetik, eta serbiarrak, Belgradok babestuak, bestetik. Serbiarrez osatua bilakatu zen Jugoslaviako armadak bosniakoen independentziarako planaren kontra egin zuen. Hala, beste serbiar indar nazionalistekin batera, ez zuen utzi independentziari buruzko erreferenduma egiten 1992an.\nGerra ekainean piztu zen. Bosniako partea Jugoslavia zatitu zuten gerretan odoltsuena izan zen, Sarajevo edo Srebrenicako setioetan gertatutakoak erakusten duen bezala. Radovan Karadzic serbiar nazionalistaren buruak agindu zuen Bosniako gune serbiar guztiek independentzia izanen zutela. Gune sakabanatu horiek lotzeko, Karadzicek bosniakoak garbitzeko eta bortizki mugiarazteko egitasmoa garatu zuen.\nKroaziako armadaren arrakastaren ondoren, Bosniako indar kroaziar eta bosniakoekin bat egin zuen serbiarren aurrerapen militarrei buelta emateko. Nazioarteko presiopean ere, gerra amaitzeko bake-hitzarmena negoziatu eta sinatu zen azkenean 1995eko azaro-abenduan. Bosnia-Herzegovinaren barrenean Srpska Errepublika sortu zen bertako serbiarrek eskatuta.\nZineman.\nPelikula ugarik jaso ditu gertakari hauen berri zinemarako. Besteak beste, aipatzekoak dira \"Underground\" (Emir Kusturica, 1995), \"Welcome to Sarajevo\" (Michael Winterbottom, 1997), \"No Man's Land\" (Danis Tanovi\u0107, 2001), \"Guerreros\" (Daniel Calparsoro, 2002), \"Go West\" (Ahmed Imamovi\u0107, 2005), \"Once Brothers\" (Michael Tolajian, 2010), \"Halima's Path\" (Arsen Anton Ostoji\u0107, 2012) eta \"\"Un d\u00eda perfecto\" (Fernando Le\u00f3n de Aranoa, 2015)."}
{"id": "130143", "revid": "1310", "url": "https://eu.wikipedia.org/wiki?curid=130143", "title": "Juan de Beriain", "text": ""}
{"id": "130144", "revid": "105290", "url": "https://eu.wikipedia.org/wiki?curid=130144", "title": "Tregarth", "text": "Tregarth Galesko Gwynedd eskualdean dagoen udalerria da. Bangor eta Bethesda udalerrien artean dago, London hiriburutik Anglesey uharteko Holyhead udalerri eta portura doan A5 errepideak zeharkatzen duelarik."}
{"id": "130145", "revid": "105290", "url": "https://eu.wikipedia.org/wiki?curid=130145", "title": "Tremadog", "text": "Tremadog (batzuetan ingelesez \"Tremadoc\" bezala ere idatzi izan da) Galesko ipar-mendebaldeko Gwynedd eskualdean dagoen udalerria da. Tremadog badian kokatzen da, Porthmadog udalerritik hurrenez-hurren. Berez aurrez planifikatutako sorrera duen udalerria da, 1788an William Madocksek sortu zuelarik."}
{"id": "130146", "revid": "105290", "url": "https://eu.wikipedia.org/wiki?curid=130146", "title": "Tudweiliog", "text": "Tudweiliog Galesko ipar-mendebaldean dagoen Gwynedd eskualdeko Pwllheli udalerriaren barnean dagoen herria da. Ll\u0177n penintsulan kokatzen da."}
{"id": "130147", "revid": "6327", "url": "https://eu.wikipedia.org/wiki?curid=130147", "title": "Balkanetako Gerra (1912-1913)", "text": ""}
{"id": "130149", "revid": "448", "url": "https://eu.wikipedia.org/wiki?curid=130149", "title": "Tywyn", "text": "Tywyn (formalki \"Towyn\") Galesko ipar-mendebaldean dagoen Gwynedd konderriko udalerria da. Cardigan badiaren kostaldean kokatzen da. 2001eko erroldaren arabera bere biztanleriaren %41,5a gales hiztuna zen.\n2011ko erroldaren arabera 3.264 biztanle zituen."}
{"id": "130150", "revid": "56334", "url": "https://eu.wikipedia.org/wiki?curid=130150", "title": "Progresio geometriko", "text": "Matematikan, formula_1 zenbaki segida batek segida geometriko edo progresio geometriko bati jarraitzen diola esaten da segidako ondoz ondoko zenbakien zatiketa, formula_2 alegia, konstante bat denean. formula_3 konstanteari arrazoi deritzo. Segida geometriko bateko formula_4 erako batuketa bati serie geometriko deritzo. Serie aritmetiko-geometrikoak ere badaude, segida geometriko bateko gaien batuketaz kalkulatzen direnak. Serie geometrikoen batura kalkulatzeko integrala ere erabil daiteke, termino orokorra integratuz \"n\" parametroari buruz.\nAdibidez, honako hau 2 arrazoi duen segida geometrikoa da : 3, 6, 12, 24, 48, 96, ... Aldi berean, 3+6+12+24+48+96 batuketa serie geometrikoa da.\nSegida geometriko baten n-garren gaia formula honi jarraiki kalkulatzen da:\nSerie geometriko baten batura honako formula honen bitartez kalkulatzen da, formula_6 lehenengo batugaia, formula_3 arrazoia eta formula_8 batugai-kopurua izanik:\nAdibidez:\nSerie geometriko baten arrazoia baturatik ere kalkula daiteke, batura zati batu egiten den gai kopuua eginez:\nHistoria.\nMesopotamiako Garai Dinastiko Goiztiarran egindako buztinezko taulatxo batean, MS 3047, 3 oinarria duen eta 1/2 biderkatzailea duen progresio geometriko bat agertzen da. Uste da Shuruppak hiriko sumertar taula bat zela. Babiloniako matematikako progresio geometrikoaren adibide ezagun bakarra da.\nEuklidesen Elementuen VIII eta IX liburuek progresio geometrikoen analisia egiten dute, adibidez biko potentziak, eta hainbat propietate ematen dituzte. \nSerie geometrikoaren formularen frogapena.\nformula_12 segida geometriko baterako bi batuketa hauek definitzen dira:\nBi batuketa horien kenketa egiten bada:"}
{"id": "130151", "revid": "105290", "url": "https://eu.wikipedia.org/wiki?curid=130151", "title": "Waunfawr", "text": "Waunfawr Galesko ipar-mendebaldean dagoen Gwynedd eskualdeko udalerria da. Caernarfon udalerriaren hego-ekialdean, Llanrug udalerritik hegoaldera eta Snowdonia Parke Naturalaren altzoan kokatzen da."}
{"id": "130152", "revid": "1150", "url": "https://eu.wikipedia.org/wiki?curid=130152", "title": "Jugoslaviako Gerra", "text": ""}
{"id": "130154", "revid": "105290", "url": "https://eu.wikipedia.org/wiki?curid=130154", "title": "Y Felinheli", "text": "Y Felinheli Galesko ipar-mendebaldean dagoen Gwynedd eskualdeko udalerria da. Menai Strait itsasartean kokatzen da, Anglesey uhartetik oso hurbil, hau udalerritik hurrenez-hurren ikus daitekelarik. Bangor eta Caernarfon udalerrien arteko A487 errepidean kokatzen da."}
{"id": "130156", "revid": "105290", "url": "https://eu.wikipedia.org/wiki?curid=130156", "title": "Y Ffor", "text": "Y Ffor Galesko ipar-mendebaldean dagoen Gwynedd eskualdeko Pwllheli udalerriko herria da. Ll\u0177n penintsulan kokatzen da. Bere herrigune B499 eta B4354 errepideek zeharkatzen dute, eta Pwllheli eta Caernarfon udalerrien artean dago."}
{"id": "130157", "revid": "105290", "url": "https://eu.wikipedia.org/wiki?curid=130157", "title": "Y Fron", "text": "Y Fron Gales ipar-mendebaldeko Gwynedd eskualdeko udalerria da. Rhosgadfan eta Carmel udalerrien artean dago, Mynydd Mawr mendiaren itzalpean."}
{"id": "130164", "revid": "11782", "url": "https://eu.wikipedia.org/wiki?curid=130164", "title": "Sandrine Jaur\u00e9guiberry", "text": ""}
{"id": "130166", "revid": "1340", "url": "https://eu.wikipedia.org/wiki?curid=130166", "title": "Kongoko Errepublikako Parlamenturako Hauteskundeak (2007)", "text": ""}
{"id": "130167", "revid": "1340", "url": "https://eu.wikipedia.org/wiki?curid=130167", "title": "Letoniar Hauteskunde Presidentzialak (2007)", "text": ""}
{"id": "130168", "revid": "1340", "url": "https://eu.wikipedia.org/wiki?curid=130168", "title": "Siriako Hauteskunde Presidentzialak (2007)", "text": ""}
{"id": "130169", "revid": "105290", "url": "https://eu.wikipedia.org/wiki?curid=130169", "title": "Rhos-y-gwaliau", "text": "Rhos-y-gwaliau Galesko ipar-mendebaldeko Gwynedd eskualdeko baserri giroko herri txikia da. Bala udalerritik hego-ekialdera dago."}
{"id": "130170", "revid": "119347", "url": "https://eu.wikipedia.org/wiki?curid=130170", "title": "11 istorio, broncka ta gau ero", "text": "11 istorio, broncka ta gau ero Never Surrender musika taldearen bigarren diskoa da, 2010. urtean argitaratutakoa."}
{"id": "130171", "revid": "105290", "url": "https://eu.wikipedia.org/wiki?curid=130171", "title": "Rhyd Ddu", "text": "Rhyd Ddu Galesko ipar-mendebaldean dagoen Gwynedd eskualdeko herri txikia da. Snowdonia Natur Parkearen barnean kokatzen da."}
{"id": "130172", "revid": "105290", "url": "https://eu.wikipedia.org/wiki?curid=130172", "title": "Rhyd (Gwynedd)", "text": "Rhyd Galesko ipar-mendebaldean dagoen Gwynedd eskualdeko herria da. B4410 errepideak zeharkatzen du, eta Maentwrog eta Llanfrothen udalerrien artean dago."}
{"id": "130173", "revid": "105290", "url": "https://eu.wikipedia.org/wiki?curid=130173", "title": "Amaiera gabeko bideak", "text": "Amaiera gabeko bideak Last Rebels musika taldearen lehen diskoa da."}
{"id": "130174", "revid": "105290", "url": "https://eu.wikipedia.org/wiki?curid=130174", "title": "Rhyd-y-clafdy", "text": "Rhyd-y-clafdy edo Rhydyclafdy Galesko ipar-mendebaldea dagoen Gwynedd eskualdeko herria da. Ll\u0177n penintsulan dago eta Pwllheli udalerriaren barnean."}
{"id": "130177", "revid": "105290", "url": "https://eu.wikipedia.org/wiki?curid=130177", "title": "Sarn Mellteyrn", "text": "Sarn Mellteyrn Galesko ipar-mendebaldea dagoen Gwynedd eskualdeko herria da. Ll\u0177n penintsulan dago eta Pwllheli udalerriaren barnean. Pwllheli eta Aberdaron udalerriak lotzen dituen B4413 errepideak zeharkatzen du."}
{"id": "130178", "revid": "56334", "url": "https://eu.wikipedia.org/wiki?curid=130178", "title": "Joxemiel Bidador", "text": "Jose Miguel \"Joxemiel\" Bidador Gonz\u00e1lez (Iru\u00f1ea, Nafarroa Garaia, 1970ko martxoaren 28a - \"ib.\", 2010eko martxoaren 2a) euskal dantzaria, idazlea, ikertzailea, filologoa, irakaslea eta historialaria zen.\nBiografia.\nGurasoak Ollarandik hiriburura joanak eta Arrotxapean hazia, Iru\u00f1eko Alde Zaharreko Ma\u00f1ueta kalearekin ere zuen harremana. Unibertsitate ikasketei dagokienez Gasteizko EHUn Euskal Filologia egin zuen.\nOgibidez Bigarren Hezkuntzako irakaslea izan zen. Azken garaian Tuteran lan egin zuen irakasle.\nBere bizitzako azken urteetan Idoia bizilaguna eta Ilazki eta Maddi alabekin osatzen zuen familiarekin Baternain herrira bizitzera joana, 2007an kontzejuko presidente aukeratu zuten.\n2010eko otsailaren 26an odol-isuria izan zuen buruan Tuterako institutuan eskola ematen ari zenean eta 2010eko martxoaren 2an zendu zen Nafarroako Ospitalean. Martxoaren 3an Baternain bizilekuan hileta-elizkizunak egin zizkioten eta 4an omenaldi zibila eskaini zioten lagunek mukuru bete zen Artikako Kultur Etxean.\nIkertzailea.\nEremu askotan ikerketa anitz egin zuen eta batean baino gehiagotan erreferentziazkoak diren lanak egin zituen. \"Euskera\", Fontes Lingua Vasconum\", \"RIEV\", \"Sukil\", \"Cuadernos de Etnolog\u00eda de Navarra\", \"Egan\", \"Revista del Centro de Estudios Merindad de Tudela\" eta \"Txistulari\" aldizkarietan idatzi zuen, besteak beste.\nFolkloreaz.\nIru\u00f1eko Duguna dantza-taldean 10 urtez dantza egin ondoren, dantzari buruzko lan ugari kaleratu zituen. 2005ean \"Dantzaren erreforma Euskal Herrian\" lanagatik, Bilboko Udalak banatzen dituen Miguel de Unamuno saiakera Saria irabazi zuen; lan hau 1993an \"Cuadernos de Etnolog\u00eda y Etnograf\u00eda Navarra\" aldizkarian argitaratutako \"Materiales para una bibliograf\u00eda sobre danza vasca\" bere lehen ikerketa-lanean atera ziren lanetakoa zen. Danok Bat taldeko kidea ere izan zen eta 1997an San Lorentzoko dantzen sorrera prozesuan esku hartu zuen, baita azken urteetan taldearekin dantzatu ere. 2005etik Euskal Dantzarien Biltzarraren \"Dantzariak\" aldizkariaren ardura hartu zuen.\nTuterako Erraldoien konpartsako kidea ere izan zen eta Diario de Noticiasen historia eta etnografiari buruzko \"Viejas historias de Navarra\" artikulu sorta atera zuen.\nLiteraturaz.\nJoxemielek hainbat hedabidetan kolaboratu zuen. \"Euskaldunon Egunkaria\"ren \"Nafarkaria\" astekariko \"Klasiko bitxiak, arront klasiko\" atalean eta \"Berria\"n idatzi zuen. Horrez gain, Euskalerria Irratiko kolaboratzailea izan zen, eta lan horregatik 2007an irratiaren Larreko Saria jaso zuen. Horren bidez batez ere ahaztuta zeuden Nafarroa Garaiko (\"Materiales para una historia de la literatura vasca en Navarra\" liburuan bilduta) eta Ipar Euskal Herriko euskal idazleen gaineko ikerketa lana plazaratu zuen.\nPamiela argitaletxeko laguntzailea izan zen eta \"Materiales para una historia de la literatura vasca en Navarra\" liburuaren ostean Nafarroako euskal idazleek \"Baziren, bagara\" manifestua atera zuten.\nOlerkian eta narrazio laburrean 1993, 1995, 1998 eta 2000an Iru\u00f1eko udalak antolatutako literatura lehiaketan saritu zuten. Euskal Idazleen Elkarteko kide eta zenbait urtetan idazkaria izan zen. Hil arte ia erabat gordeta zeukan arloa, olerki idazlearena, 2010eko azaroan Pamielak argitaratutako \"Hutseaniko hazkurria\" liburuarekin ezagun egin zen."}
{"id": "130179", "revid": "105290", "url": "https://eu.wikipedia.org/wiki?curid=130179", "title": "Soar (Gwynedd)", "text": "Soar Gales ipar-mendebaldeko Gwynedd eskualdeko herri txikia da. Talsarnau udalerriaren barnean dago. Harlech udalerritik 6,4 kilometro ipar-ekialdera. Ikastetxe bat eta \"The Ship Aground\" izeneko taberna bat ditu."}
{"id": "130180", "revid": "105290", "url": "https://eu.wikipedia.org/wiki?curid=130180", "title": "Tal-y-bont (Bangor)", "text": "Tal-y-bont Galesko ipar-mendebaldean dagoen Gwynedd eskualdeko herri txikia da. Bangor udalerritik oso hurbil dago, bere inguruan Penryhn gaztelua dago."}
{"id": "130181", "revid": "1454116", "url": "https://eu.wikipedia.org/wiki?curid=130181", "title": "Jose Miguel Bidador", "text": ""}
{"id": "130183", "revid": "105290", "url": "https://eu.wikipedia.org/wiki?curid=130183", "title": "Talybont (Barmouth)", "text": "Talybont edo Tal-y-bont Galesko ipar-mendebaldean dagoen Gwynedd eskualdeko kostaldeko herria da. Barmouth udalerritik iparraldera dago. Cardigan badiako ertzean kokatzen da. Itsaso ertzean dauden bere lursailetan akanpaleku handi bat kokatzen da, hau udaro Gales eta Ingalaterrako turistez bete ohi da."}
{"id": "130185", "revid": "105290", "url": "https://eu.wikipedia.org/wiki?curid=130185", "title": "Talysarn", "text": "Talysarn Galesko ipar-mendebaldean dagoen Gwynedd eskualdeko udalerria da. Nantlle Valley haranean kokatzen da."}
{"id": "130186", "revid": "105290", "url": "https://eu.wikipedia.org/wiki?curid=130186", "title": "Tanygrisiau", "text": "Tanygrisiau edo Tan-y-grisiau Galesko ipar-mendebaldean dagoen Gwynedd eskualdeko udalerria da. Nantlle Valley haranean kokatzen da. Blaenau Ffestiniog udalerriko auzune bati atxikia dago."}
{"id": "130187", "revid": "105290", "url": "https://eu.wikipedia.org/wiki?curid=130187", "title": "Trawsfynydd", "text": "Trawsfynydd (\"mendian zehar\" esan nahi du) Galesko ipar-mendebaldean dagoen Gwynedd eskualdeko udalerria da. A470 errepidearen alboan eta Dolgellau udalerritik hurbil dago. Biztanleriaren %81,7a galesera hiztuna da. Izen bereko Trawsfynydd aintziraren ertzean kokatzen da."}
{"id": "130188", "revid": "105290", "url": "https://eu.wikipedia.org/wiki?curid=130188", "title": "Trefor", "text": "Trefor Galesko ipar-mendebaldean dagoen Gwynedd eskualdeko kostaldeko udalerria da. Ll\u0177n penintsulan kokatzen da. Caernarfon eta Pwllheli udalerriak lotzen dituen A499 errepideak bere lursailak zeharkatzen ditu."}
{"id": "130196", "revid": "98220", "url": "https://eu.wikipedia.org/wiki?curid=130196", "title": "Penrhyn gaztelua", "text": "Penrhyn gaztelua Galesko ipar-mendebaldean dagoen Gwynedd konderriko gaztelua da. Bangor udalerritik oso hurbil dagoen Llandygai herriko lursailetan kokatua da."}
{"id": "130202", "revid": "1340", "url": "https://eu.wikipedia.org/wiki?curid=130202", "title": "Junta Militar", "text": ""}
{"id": "130203", "revid": "336", "url": "https://eu.wikipedia.org/wiki?curid=130203", "title": "Karlos Maria Isidro Borboikoa", "text": "Karlos Maria Isidro Benito Borboikoa eta Borboi-Parma (Madril, 1788ko martxoaren 29a \u2013 Trieste, 1855eko martxoaren 10a), Molinako kondea eta Espainiako infantea eta lehendabiziko erregenahi karlista izan zen, Karlos V.a izengoitiaz. Karlos IV.aren eta Maria Luisa Parmakoaren bigarren semea eta Fernando VII.aren anaia izan zen.\nEzkontza eta seme-alabak.\n1816ko irailean Joanes VI.a Portugalgoaren alaba zen Maria Frantziska Portugalgoa ezkondu eta hiru seme izan zituen:\nBigarrenez bere lehendabiziko emaztearen ahizpa zen Maria Teresa Bragan\u00e7akoa, Beirako printzesa, ezkondu bazuen ere, ez zuten beste seme-alabarik izan.\nBiografia.\nKarlos Maria Isidro Borboikoa, Fernando VII.a erregearen anaia, Madrilen jaio zen 1788an. Espainiako erregetza lortzen ahalegindu zen Borboiko etxeko (adar karlista) lehen kidea izan zen. 1830ean Fernando VII.ak lege salikoa indargabetu zuen, bere alaba Isabel jaioberria tronuratu ahal izateko. Karlos infantea zen haren ondorengoa ordura arte, eta uko egin zion bera baztertuz tronua ilobaren esku uzten zuen \"Pragmatica Sanci\u00f3n\" deituriko legea onartzeari. Ez zion anaiari zuzenean aurre egin, baina konspiratzen ibili zen Portugalgo erbestetik, 1833ko urrian anaia hil zen arte. Handik gutxira Lehen Karlistada hasi zen, Santos Ladr\u00f3n jenerala Errioxan matxinatu eta Bilbon eta Gasteizen Karlos V.a erregetzat aldarrikatu ondoren.\nDon Karlosek Portugaldik ihesi egin behar izan zuen Rodil jeneral liberalaren jazarpenagatik, eta Londresen finkatu zen. Zelatan zuten arren, Frantziara iristea lortu zuen 1834ko uztailean eta, euskal mugalarien laguntzarekin, Nafarroan sartu zen Tomas Zumalakarregiren tropekin bat eginez. Iparraldeko bere armadako buruzagi karguan berretsi egin zuen Zumalakarregi. Lehen fasean atzetik zebilzkion liberalengatik ihesi ibili zen, Rodilengandik bereziki, baina pixkanaka gorte bat eratu zuen, militarki aurrera egin ahala lekuz aldatzen joan zena. O\u00f1atin, Lizarran, Tolosan eta Durangon finkatuta egon zen gorte hori, besteak beste.\nBilboko setioan izandako porrotaren eta Zumalakarregiren heriotzaren ondorioz, estrategia aldatu behar izan zuen, gerra penintsula osora hedatzen saiatu ziren espedizioak osatuz. Besteak beste, 1836ko G\u00f3mezen espedizioa eta, hurrengo urtean, Don Karlosek berak gidatutako Errege-espedizioa nabarmendu ziren. Erregegaia eta bere tropak Madrilgo ateetara iritsi ziren azken espedizio horretan, baina izandako porrotak gerra ez atzera ez aurrera utzi zuen, buruzagi karlisten arteko liskarrak areagotuz.\nDon Karlosek espedizioaren porrotaren arduradun jo zituenak zigortu zituen: On Sebastian infantea, adibidez, armadako buruzagitzatik kendu zuen, eta Zaratiegi, Sim\u00f3n de la Torre, Villarreal, Elio eta Egia konfinatu eta espetxeratu egin zituen.\nDon Karlosen gortean apostolikoak ziren nagusi, gerrarekin jarraitzearen aldekoak alegia. Euskal karlismoaren zati handi batek, ordea, gerra amaitzearen alde egin zuen. Maroto jeneralak traizioa egin eta Don Karlosek Frantzian erbesteratu behar izan zuen, Bergarako hitzarmenaren ondoren. Esparteroren eta Marotoren arteko besarkadak amaiera eman zion euskal lurretan zazpi urtean izandako gerrari. Trukean, foruak errespetatuko zirela agindu zitzaien, arazo dinastikoa erabat ahazten zen bitartean.\nDon Karlosek bere seme Karlos Luis Montemolingo kondearen esku utzi zituen bere eskubideak, eta semeak Karlos VI.a izena hartu zuen.\nBigarren emaztearekin batera \u2014Beirako Printzesa\u2014 urte batzuetan Bourgesen erbesteratuta egon ondoren, Triestera joan zen bizitzera, eta hantxe hil zen 1855ean."}
{"id": "130204", "revid": "1545", "url": "https://eu.wikipedia.org/wiki?curid=130204", "title": "Karlos V.a Espainiakoa", "text": ""}
{"id": "130209", "revid": "1545", "url": "https://eu.wikipedia.org/wiki?curid=130209", "title": "Borboiko Karlos Maria Isidro", "text": ""}
{"id": "130213", "revid": "336", "url": "https://eu.wikipedia.org/wiki?curid=130213", "title": "1981eko otsailaren 23ko Espainiako estatu-kolpea", "text": "1981eko otsailaren 23ko estatu-kolpea, ezagunago 23-F izenez, Espainian garai hartako agintari militar batzuek arrakastarik gabe gauzatutako estatu-kolpea izan zen. Gertakaririk ezagunena Espainiako Diputatuen Kongresua erasotzea eta hartzea izan zen: guardia zibil talde batek, Antonio Tejero lotinant koronela buru zuela, Kongresua hartu zuen, Leopoldo Calvo-Sotelo presidente izendatzeko bozkatzen ari zirenean.\nEl Tejerazo (\"Tejerokada\") ezizenez ere ezaguna izan zen, egile nagusia Tejero izan zelako.\nAurrekariak.\n1981eko estatu-kolpea Espainiako Trantsizio Demokratikoan izandako gertakariekin lotura estatua da. Lau elementuk etengabeko tirabirak sortzen zituzten, UCDko gobernuak kontrolatu ezin zituenak: krisi ekonomikotik eratorritako arazoak, Estaturako banaketa administratibo berria sortzeko zailtasunak, ETAren ekintza terroristak eta sistema demokratiko bat onartzeko armadako hainbat sektorek agertu zuten erresistentzia.\nGalaxia operazioa.\n1977ko apirilean indar armatuen egonezinaren lehen sintomak azaltzen hasi ziren, PCEren legeztapena zela eta. Urte hartako apirilaren 9an armadako almirante, Marinako ministro eta Armadako Kontseilu Gorenak dimisioa aurkeztu zuten Alderdi Komunista legeztatzearekin ados ez zeudelako. 1978ko azaroan Galaxia operazioa desegin eragin zuten, saiakera kolpista bat; ondorioz, arduradun nagusiari, Antonio Tejerori, zazpi hilabeteko kartzela-zigorra ezarri zitzaion.\nSu\u00e1rezen dimisioa.\n1981eko urtarrilaren 29an Adolfo Su\u00e1rezek Gobernuko presidenteak dimisioa eman zuen. Hainbat gertakari izan ziren eragileak. Otsailaren 1ean \"Almendros\" kolektiboak egunkari batean kolpearen aldeko artikulu bat argitaratu zuen; otsailaren 2tik 4ra, Espainiako erregeek Gernikako Batzar Etxea bisitatu zuten eta oihukatuak izan ziren. Otsailaren 6an, Lemoizko zentral nuklearreko Jose Maria Ryan ingeniaria hil zuen ETA militarrak.\nGarai zail hartan, militarrek Su\u00e1rezen ordezkapena martxan jarri zuten. UCDko II. Kongresua egin zuten Mallorcan, eta Agust\u00edn Rodr\u00edguez Sahag\u00fan alderdiko presidente aukeratu zuten, baina otsailaren 10ean Leopoldo Calvo-Sotelo Espainiako Gobernuko buru izan zen izendatua.\nEuskal gatazka.\nEuskal gatazka puri-purian zen, tartean zirela atentatuak, errepresioa eta Araba, Bizkai eta Gipuzkoako estatutuari eta ekonomia itunei buruzko negoziazio bihurriak, Suarezek zuzenduak. Bilakaera horiek asaldatu egin zituzten estatuko sektore frankistenak, bereziki militar talde batzuk. Urtarrilaren 29an, Suarezek dimititu berritan, ETA militarrak Jose Maria Ryan Lemoiz zentral nuklearreko ingeniari burua bahitu zuen, astebeteko epea emanez Lemoizko zentral nuklearreko obrak bertan behera uzteko. ETAren kontrako manifestazio handi bat egin zen Bilbon, aske utz zezaten eskatzeko.\nAldi berean, Espainiako poliziak sarekada bat egin zuen Madrilen eta ustezko hainbat etakide atxilotu otsailaren 4an, tartean zela Joxe Arregi. Bi egun geroago, ETAk Ryan erail zuen buruan tiro eginez, eta gorpua Zaratamon basoko bide batean agertu zen. Otsailaren 13an, Joxe Arregi polizia etxean bederatzi egunez torturatu ondoren hil zen. Euskal Herriko kaleetan mobilizazioa eragin zituen. Horrek polizia frankistaren iraupenari eta haren tortura praktikei buruzko eztabaida bizia eraman zuen Espainiako Kongresura. Otsailaren 20an, ETA politiko-militarrak hiru atzerriko kontsul bahitu zituen.\nInbestidura saioa.\nOtsailaren 18an, Calvo-Sotelok bere gobernua aurkeztu zuen, baina otsailaren 20ko bozketan ez zuen gehiengoa lortu presidentetza lortzeko. Horregatik, otsailaren 23an berriz bozkatu behar izan zuten, baina kolpezaleek egun hori aukeratu zuten estatu-kolpea egiteko.\nDiputatuen Kongresuko erasoa.\nTrantsizioko hainbat indar kolpista batu ziren otsailaren 23ko estatu-kolpeko erasoan, ekintza koordinatu baten bidez. Arratsaldeko 6etan Leopoldo Calvo-Soteloren Espainiako presidenterako inbestidura bozketa hasi zen. 18:22etan Manuel Nu\u00f1ez diputatu sozialistak bere botoa ematera zihoanean, \"Duque de Ahumada\" operazioa martxan jarri zen. Guardia zibil talde bat metrailetekin Madrilgo Diputatuen Kongresuko hemizikloan indarka sartu ziren Antonio Tejero lotinant koronela buru zela. Honek \"\u00a1Quieto todo el mundo!\" (Geldi denok\u01c3) oihua bota zuen eta denak lurrera botatzeko agindua eman zuen.\nManuel Guti\u00e9rrez Mellado bere eserlekutik altxatu eta Tejerori zuzendu zitzaion armak uzteko eskatuz. Tejerok bere aginduak berresteko tiro bat bota zuen airera eta beste guardia zibil erasotzaileek ere hainbat tiro bota zituzten euren su-armekin. Diputatu guztiek aginduak jarraitu zituzten eta beren burua lurrera bota zuten, Adolfo Su\u00e1rezek eta Santiago Carrillok izan ezik, biek nork bere eserlekuan eseririk jarraitu baitzuten.\nGrabazioa zuzenean.\nTelevisi\u00f3n Espa\u00f1olako langile bat inbestidura grabatzen ari zela, bere bizia arriskatu zuen estatu-kolpeko ordu erdi grabatuz. Gau hura \"la noche de los transistores\" (euskaraz \"transistoreen gaua\") bezala deitu zuten Espainiako biztanleriaren kopuru handi batek Cadena SER irrati-katearen bitartez estatu-kolpea jarraitu baitzuten.\nValentziako altxamendua eta behin-behineko gobernua.\nPlan golpistari jarraituz Valentzian Jaime Milans del Bosch kapitan jeneralak altxamendua eragin zuen kalera tankeak ateraz eta eraikin publiko guztiak setiatuz, hala nola udaletxea eta Valentziar Gorteak. Salbuespen egoera ezarri zuen eta beste militar batzuek altxamendua jarraitzen saiatu zen.\nGaueko bederatzietan Barne Ministroak idatzi bat pasa zien komunikabideei Espainiako Gobernuko idazkariordeen behin-behineko gobernua dekretatuz. Francisco L\u00e1ina Estatuko Segurtasun zuzendaria buru zela. \nErregearen eskuhartzea.\nJoan Karlos Ia. erregearen posizioak hizpidea jarri du. Otsailaren 24ko ordu txikietan telebistan agertu zen mezu epel batean agintari zibil eta militarrei \"ordena konstituzionala mantentzeko\" aginduz. Gestioak egin zituen Madrilgo Palace hotelean Polizia Nazionalaren eta Guardia Zibilaren orduko zuzendari nagusiekin. Jordi Pujol orduko Generalitateko presidenteak RNE irratiaren bitartez lasaitasunerako deia eman zuen.\nErregeak ere Sabino F\u00e9rnandez Camporen laguntza izan zuen, orduko Errege Etxeko Idazkari Nagusia, eta erregeri lagundu zion hainbat sektore militarri dei eginez: kapitaintza nagusiei, estatu nagusiari, eta abarri.\nHainbat gestioaren ondoren eta Alfonso Armadaren laguntzaz, otsailaren 24ko goizaldean RTVEn saioa berezia emititu zen zuzenean, non Erregeak Indar Armatuen indarra kolpisten aurka, konstituzioaren defentsa eta Jaime Milans del Boschen desautorizazioa agindu zuen. Une hartarik aurrera, estatu-kolpea porrot egin zuen. Antonio Tejero eta Bosch atxilotuak izan ziren eta azkenik, diputatuak aske utzi zituzten 24ko arratsaldean.\nNazioarteko erreakzioak.\nKongresuko erasoa gertatu bezain laster, Europar Ekonomia Elkarteko estatuek gogor salatu zuten estatu-kolpea. Orduan Espainia ez zegoen Batasunean sartuta; 1986ean sartu zen. Erresuma Batuko lehen ministro Margaret Thatcherek \"ekintza terroristatzat\" jo zuen Madrilen gertatzen ari zena.\nAmeriketako Estatu Batuak neutral agertu ziren gertakari guztietan. Estatu Idazkariak esan zuen \"Diputatuen Kongresuko erasoa espainiarren barne arazo bat da\". Hori bai, kolpe saiakera amaitzean iritzia aldatu zuten eta \"\"Poztu behar dugu Espainiako demokraziak irabazi duelako\" esan zuten.\nSantiago Carrilloren arabera, Vatikanoak \"bazekien gertatu behar zena\"\". Otsailaren 23an Espainiako Apezpiku Batzarra bilduta zegoen, baina ez zuen adierazpenik egin 24ra arte, orduan porrot egindako estatu-kolpea kondenatu zuten.\nEpaia eta kolpearen ondorioak.\nKolpeak parte hartu zuten 30 kideen aurka epaia ospatu zen Madrilen. Honakoa izan ziren militarrak eta kartzela-zigorrak:"}
{"id": "130219", "revid": "1340", "url": "https://eu.wikipedia.org/wiki?curid=130219", "title": "Estatu kolpe", "text": ""}
{"id": "130220", "revid": "105290", "url": "https://eu.wikipedia.org/wiki?curid=130220", "title": "Wheatstone zubia", "text": "Wheatstone zubia, Samuel Hunter Chirstie 1833. urtean asmatu eta Sir Charles Wheatstone 1843. urtean hobetu eta sustatutako, neurtzeko gailu bat da. Erresistentzia ezezagunak neurtzeko erabiltzen da zubi zirkuitu baten bi adarrak orekatuz, non adar batek osagai ezezaguna duen.( Bere funtzionamendua jatorrizko potentziometroaren antzekoa da).\nFuntzionamendua.\nformula_1 neurtu behar den erresistentzia ezezaguna da; formula_2, formula_3 eta formula_4 balio ezaguneko erresistentziak dira eta formula_5 aldakorra da. Ezagutzen den adarreko bi erresistentzien arteko erlazioa formula_6 eta ezagutzen ez den adarreko erresistentzien arteko erlazioa formula_7 berdina bada, orduan tarteko puntuen arteko (B eta D) tentsioa 0 izango da eta galvanometrotik ez da korronterik pasako. formula_5 aldatu egiten da baldintza hau lortu arte. Korrontearen norantza formula_5 altuegia edo baxuegia den adierazten du.\nZero balioko korrontea zehaztasun haundiarekin egin daiteke (galvanometroen bidez). Beraz, formula_2, formula_3 eta formula_4 zehaztasun haundiarekin ezagutzen baldin badira, formula_1 zehaztasun haundiarekin neurtu daiteke. formula_14ko aldaketa oso txikiak ere oreka desgiten dute eta detektatu egiten dira.\nOreka puntuan, ratioak formula_15\nBeraz, formula_16\nBeste aldetik, formula_2, formula_3, eta formula_4 ezagunak badira, baina formula_3 ez da aldakorra, Kirchhoffen legeak erabiliz, tentsio diferentzia edo neurgailutik pasatzen den korrontea RXen balio kalkulatzeko erabil daitezke. Modu hau oso erabilia da galga extensiometriko eta erresistentzia termometroetan, azkarrago izaten baita normalean neurgailu bateko tentsio balio bat irakurtzea resistentzia bat 0 tentsioara mugitzea baino.\nKalkuluak.\nHasteko, Kirchhoffen lehenengo legea erabiltzen da B eta D nodoetan korronteak aurkitzeko:\nGero, Kirchhoffen bigarren legea erabiltzen da ABD eta BCD mailetan tentsioa aurkitzeko.:\nZubia orekatua dago eta formula_25, beraz bigarren ekuazio taldea honela berridatz daiteke:\nGero, ekauazioak zatitzen dira eta birodenatu eta gero hurrengoa ematen dute:\nLehenengo legetik, formula_29 eta formula_30. Orain formula_31 balioa ezaguna da, honela adierazita:\nLau erresistentziak eta jatorrizko tentsioa formula_33 ezagunak badira, zubian zeharko tentsioa formula_34 aurki daiteke potentzial zatitzaile bakoitzeko tentsioa kalkulatuz eta bien arteko kenketa eginez. Honetarako ekuazioa:\nSinplifika daiteke:\nGarrantzia.\nWheatstone zubiak, oso zehatza izan daitekeen, diferentzia neurketaren kontzeptuak argitzen du. Wheatstone zubiaren eraldaketak kapazitantzia, induktantzia, inpedantzia eta bestelako kantitateak neurtzeko erabil daiteke, adibidez lagin batean dauden gas erretzaileak (eztandametroa). Kelvinen zubi bikoitza Wheatstone zubitik bereziki moldatu zen oso erresistentzia baxuak neurtzeko. Kasu askotan, erresistentzia ezezagunaren neurketaren garrantzia bestelako fenomeno fisiko baten eragina neurtzeko erabiltzean datza (tenperatura. Presioa, etab.), wheatstone zubiak elementu horiek modu ez zuzenean neurtzea ahalbidetzen duelarik.\nKontzeptua korronte alternorako neurketetara James Clerk Maxwellek hadatu zuen 1865ean eta gero Alan Blumleinek hobetua 1926. urtea inguru.\nJatorrizko zubiaren eraldaketak.\nWheatstone zubia oinarrizko zubia da, baina badaude erresistentzia mota ezberdinak neurtzeko eraldaketak, zeinetarako oinarrizko wheatstone zubia ez da egokia. Eraldaketa batzuk hauek dira:"}
{"id": "130221", "revid": "336", "url": "https://eu.wikipedia.org/wiki?curid=130221", "title": "Delirium Tremens", "text": "Delirium Tremens izenarekin honako bi artikuluak ditugu:"}
{"id": "130225", "revid": "1491", "url": "https://eu.wikipedia.org/wiki?curid=130225", "title": "Erroi", "text": "Erroia (\"Corvus corax\") corvidae familiako eta passeriformes ordenako hegazti handiena da.\n52-69 zentimetroko luzera izaten du, 120-130 zentimetroko hego luzera, eta 0,7-1,7 kiloko pisua. Moko beltza, sendoa eta apur bar makotua du, buztan luze samarra eta, hegan doalarik, kuneiformea (belearen buztana biribilkara da). Lumadia beltza da, distira irisatuekin. Era askotako hotsak egin ditzake: ohikoenak \"prruk\" eta \"ko-rook\" karraka errepikatuak dira.\nErroiak 10-15 urtez bizi izaten da, baina batzuk 40 urte bizitzera iritsi dira. Gazteak saldoka ibil daitezke baino helduak lurraldekoiak dira eta osatzen duten bikoteak bizi osoa irauten du.\nOrojaleak eta oso oportunistak dira. Toki eta aukeren arabera, zereal-bihiak, fruituak, ornogabeak, anfibioak, narrastiak, ugaztun txikiak eta hegaztiak (berek harrapatuak edo hilik aurkituak) jaten dituzte.\nIpar Hemisferio osoan aurki daiteke: Artikoan, Europan, Ipar Amerikan, Asian, Afrika iparraldeko basamortuetan eta Pazifikoko uharteetan, itsas bazterretik goi mendietaraino. \"Corvidae\" familiako espezierik hedatuena da. Habia gehienetan harkaitzetan egiten badu ere, besterik ezean harrobi edo zuhaitzetan egin dezake.\nAzpiespezieak.\nGaur egun zortzi subespezie onartuta daude:\nDeskribapena.\nErroia corvidae familiako eta passeriformes ordenako hegazti handiena da: askotan belabeltzekin nahasten da, fisikoki oso antzekoak direlako eta kolore aldetik, berdinak, baina tamaina aldetik ez dute inolako zerikusirik. Belabeltzak ertain-handiak dira, baina erroia korbido handia-oso handia da, bai hego zabaleraz, bai luzeraz eta baita pisuz ere, itxura trinko batekin.\nHeldua 52-69 cm luze da eta 1,50 cm-ko zabalera gaindi dezake (115-160 cm); beraz, kaio hankahoriaren tamainakoa da eta aztore arruntaren eta zapelatz arrunt harrapari indartsuak baino apur bat handiagoa, batez ere Europa erdi eta iparraldeko aleak, hegoaldekoak baino zertxobait handiagoak baitira.\nPisu handiko hegaztia da, 0,7-1,7 kg artekoa eta moko sendo, indartsu eta apur bat kurbatua du. Erabat beltza da, belabeltza modukoa baina tamainaz nabarmen handiagoa. Mokoa, begiak, gorputzeko lumak eta hankak beltzak ditu.\nPortaera.\nElikadura.\nErroia hegazti orojalea eta oportunista da. Haren dieta tokiaren, momentuaren eta aukeraren araberakoa da, sarraskiak, karraskari txikiak, txori txikiak, zomorroak, muskerrak eta moluskuak jaten ditu. Horrekin batera, landare haziak eta fruituak ere kopuru handian jaten ditu. Orokorrean, udazkenean eta neguan, hilik dauden animalien sarraskiak eta landare fruitu zein haziak jaten dituzte; udaberrian eta udan, berriz, intsektuak, txitak, arrautzak eta ugaztun zein narrasti txikiak ehizatzeko gai dira.\nAdimena.\nErroiak, korbido guztiak bezala, oso adimentsuak dira, hegaztien artean adimentsuenetakoak, primate handien, elefanteen, orken eta izurdeen parean. Hegazti guztien artean burmuin handienetakoa du. Arazoak konpontzeko gaitasuna ere erakusten du, imitazio eta intuizio maila nabariaz.\nIkerketa ugari egin dira urteetan zehar herrialde askotan haiekin: hainbat proba egin zaizkie haien adimena neurtzeko eta beti frogatu da haien adimen ikaragarri handia, ikasteko gaitasuna argi erakutsita. Ikasteko ahalmena askotan frogatua izan da lehendik konpondu ezin zuten arazoak, behin konponbidea erakutsita, azkenean bakarrik konpontzea lortzen zutenean; halaber, zailtasuna areagotu ahala, konpontzeko haien gaitasuna areagotzen zenean ere.\nOroimen handiko animaliak ere badira, aurpegiak eta soinuak ezagutzeko gai dira, urte luzeak pasa ostean berebat. Oroimen ahalmen handia dela eta, ezagunak dituzten soinu beldurgarriekin izutzen dituzte nekazaritzako guneetan haziak eta fruituak jan ez ditzaten, baita txorimaloak jarri (gogoratzen duten forma beldurgarri bat) ere. Dena den, hain dira adimentsuak, ezen azkar konturatzen diren soinuak eta txorimaloak faltsuak direla, gizakiak jarriak. Beraz, nekazariak soinuak eta txorimaloen formak aldatzen joan behar dira, erroiak izutzeko bide berriak aurkitzeko. Oroimenari, intuizioari, imitazioari eta arazo konplexu batzuk konpontzeko gaitasunari, zenbait jokorekin gozatzeko erakustaldi argia gehitu behar zaie, gozatu baino bestelako helbururik ez duen jokoetan ibiltzen ikusi baitira.\nErramintak erabiltzeko gai dira, baita helburu bat lortzeko asmoz bestelako animaliak engainatzeko gaitasuna agertzeko ere. Soinu asko imitatzeko kapaz dira, gizakiaren ahotsa barne.\nUgalketa.\nGazteak parekatze erritualak oso goiz hasten dituzte baina ugalketa 2-3 urteren ondoren izaten da. Ugaldu aurreko erritualen artean hegaldi akrobatikoak, adimenaren erakustaldia eta janariaren eskaintza daude. Estalaldia denean, bikotea betirako da. Ugaldu eta habia eraiki aurretik, erroi bikoteak lurraldea ondo aukeratua izan behar du, behin aukeraketa eginda eta habia eraikita, normalean, betirako izaten baita. Habia egiten duten momentutik oso lurraldekoiak dira eta hil arte defendatuko dute beraien lurraldea eta habia lehiakide zein harraparien aurrean.\nHabia zuhaitz baten gainean edo labar zein itsaslabar batean eraikitzen dute, baita eraikin eta instalazio hutsetan ere.\nEmeak 3-7 arrautz artean erruten ditu otsailaren bukaeran, orban marroiz beteriko azal urdin-berdexka kolorekoak. Txitaldia emeak egiten du eta 18-21 egun artean irauten du. Txita jaio berriek 35-42 egunen artean habia uzten dute. Dena den, behin habia utzita, gurasoekin 6 hilabetean geratzen dira, beraien lurraldean bizirauteko beharrezkoa izango duten guztia ikasteko.\nBanaketa eremua.\nErroia ipar hemisferio osoan hedatzen da, klima guztietan. Ipar Amerikan, Erdialdeko Amerikan, Europan, Afrika iparraldean eta Asian oso espezie arrunta da, tundra eta taigatik Erdialdeko Amerikako, Afrika iparraldeko eta Asia hegoaldeko lur epeletaraino hedatzen da.\nEuskal Herrian.\nEuskal Herriko lurralde guztietan da: Uribe Kosta, Busturialdea, Debabarrena, Donostialde eta Lapurdiko kostaldeko itsaslabarretatik, Urkiola, Gorbeia, Valderejo, Aiako Harria, Larhun, Urbasa, Arbaila mendigunetik eta Arbaiungo zein Burgiko arroiletatik erraz ikus daiteke.\nHabitata.\nKostaldeko itsaslabarretan eta mendiguneko arroil zein labarretan egiten du habia; beraz, inguru horietan barrena bizi da, baita eremu ireki zabaleko basoetan ere.\nMigrazioa.\nErroia egoiliarra da leku guztietan, Artikoan izan ezik, bertan gazteenek migrazio txikiak egin ditzakete."}
{"id": "130226", "revid": "336", "url": "https://eu.wikipedia.org/wiki?curid=130226", "title": "Mini (BMW)", "text": "BMWren Miniak, bere inspirazioa Mini originalengandik hartzen du, Frank Stephenson-ek diseinaturikoan, alegia. Gaur egun, BMWren MINI empresa fabrikatzen dau.Auto hori British Motor Corporation-ek atera zuen 1959an, eta 2000-ra arte ekoiztu zen, noiz bere produkzioa amaitu zen. Bere izen originala, Mini zen (minuskula erabiliz), gaurkoarengandik bereizi nahien, berriak MINI duelako izena.\n1999an, eta 5 urteko fusio baten ondoren, BMW Rover-engandik banatu zen, eta Mini-a ateratzeko eskubidea eskuratu zuen. Hasieran, Rover-ek auto ekonomiko bat ateratzea nahi zuen, baina BMW-ren asmoak oso ezberdinak ziren; izan ere auto txiki baina deportibo bat atera nahi zuen, hain zuzen ere. Horregatik, Rover-en planak aldarazi zituen. Hortik aurrera, bi markak banatu eta gero, BMW-k atera zuen autoa, berak nahi zuen moduan. Bere jatorria, Ingalaterra, mantendu zuen, baina bere Oxford-eko faktoriara eraman zuen.\n2001etik 2006ra arte BMW-k lau modelo atera zituen: \u201cMini One\u201d basikoa, \u201cMini One D\u201d diesela, \u201cMini Cooper\u201d-ra eta \u201cMini Cooper S\u201d-a. 2005an, katalogoari gehitu zioten deskapotable egiteko aukera.\n2006ko azaroan MINI-aren bigarren bertsioa atera zuten. Modeloak ia-ia berberak izan ziren (One, Cooper eta Cooper S), baina \u201cCooper D\u201d-k ordezkatu zuen \u201cOne D\u201d-a. Apurtxo geroago, \u201cClubman\u201d modeloa atera zuten, zeinek autoaren alde batean bi ate zeuzkan, beste MINIak baino ate bat gehiago hain zuzen."}
{"id": "130228", "revid": "336", "url": "https://eu.wikipedia.org/wiki?curid=130228", "title": "Belabeltz", "text": "Belabeltza (\"Corvus corone\") corvidae familiako hegazti bat da. 44-51 zentimetroko luzera izaten du, 94-109 zentimetroko hego luzera, eta 540-680 gramoko pisua. Lumadia eta hankak beltzak ditu. Moko zorrotza, gris iluna. Hotsa: \"kraa\" karraka latza, 3-4 aldiz errepikatua.\nHelduak bikote lurraldekoietan bizi dira, baino gazteak saldotan.\nBelabeltza orojalea da. Haziak, ornogabeak eta fruituak jateaz gain, ornodun txikiak harrapatzeko gauza da. Hegazti habietatik arrautzak edo txitoak har ditzake. Zabor eta haratustelei ere lotzen da.\nIa Paleartiko osoan hedatua. Ipar-Siberiako toki hotzenetan falta da. Nekazal eremu irekiak, zuhaitz bakan eta arboladiekin, ibar-basoak eta baso bazterrak maite ditu. Oihan zabal eta trinkoak ez ditu gogoko. Habia zuhaitzetan egiten du.\nIzen arruntak.\nEuskara batuan nagusitu den \"belabeltz\" izenaz gainera, euskaraz beste hainbat izen arrunt ditu: \"belamika, beltzurda, bele, belatx\"..."}
{"id": "130229", "revid": "6327", "url": "https://eu.wikipedia.org/wiki?curid=130229", "title": "Francisco Vitoria", "text": ""}
{"id": "130230", "revid": "6327", "url": "https://eu.wikipedia.org/wiki?curid=130230", "title": "Bigarren Mundu Gerrako Ardatza", "text": ""}
{"id": "130231", "revid": "512", "url": "https://eu.wikipedia.org/wiki?curid=130231", "title": "Konstruktibismo (pedagogia)", "text": "Pedagogian, konstruktibismoa ikaskuntza-prozesuaren garapena azaltzen duen teoria bat da, euskaraz ikuspegi eraikitzailea ere deitua. Teoria honen arabera, ikaslea bera da bere ikaskuntza-prozesua eraikitzen duena, aurreko jakintza eta trebezietan oinarrituta, elementu berriak eskema orokorragoetan txertatuz. Horrela, konstruktibismoa hauek izanik ikaskuntza egoki baten gakoak: ikaskuntza adierazgarria, ikaslearentzat esanguratsuak diren edukiak, ikasgai berriak aurrekoekin modu egokian integratu behar baitira; ikasgaiaren erabilgarritasuna eta ulergarritasuna.\nIkaskuntza prozesu aktibo eta indibidual moduan ere eratzen du, ikaslea baita bere ikaskuntzaren protagonista, ikasgaiak bere bizitza-esperientziarekin lotuz. Alde horretatik, ikastea barne-prozesu bat da, kanpotik baino ikasle bakoitzaren barnetik zuzendu beharrekoa. Horrela, irakaslearen eginkizun nagusia ikaslea bera ezagutzea da, ikasi beharrekoa ahalik eta egokien barnera dezan.\nKonstruktibismoaren funtsezko irudi gisa Jean Piaget eta Lev Vigotski nabarmentzen dira. Jean Piagetek ezagutza nola eraikitzen den aztertu zuen, ingurunearekiko elkarreraginetik abiatuta. Aitzitik, Lev Vigotskik gizarte inguruneak barne berreraikuntza nola ahalbidetzen duen aztertu zuen.\nKonstruktibisten ustez, ikaskuntzaren instrukzioa jokabide-psikologiaren aplikazioetatik sortzen da, non ezagutzaren irakaskuntza programatzeko jokabide-mekanismoak zehazten diren.\nJean Piaget filosofo eta psikologoa bere lanak, XX. mendearen erdialdean osatu zituen epistemologia genetikoaren teorian oinarrituz. Geroztik, hezkuntza ofizialaren paradigma bilakatu da. Egun bestelako ekarpenekin uztartu badira ere (ikaskuntza dialogikoarekin, esate baterako).\nIkuspegi eraikitzaile honen arabera ikasleak bere aurre-ezagutzak ingurukoei komunikatzeaz gainera, ezagutza horiek behin eta berriro alderatu ere alderatu egiten ditu. Partekatze lan horrek askotan gatazka kognitiboak sortuko ditu ikaslearengan, eta ikaslearen egitura kognitiboan piztuko diren desoreka horiek eramango dute ezagutza eraikitzera.\nEzagutza sortzeko, jarduera mentalak beharrezko izango du ingurune soziala. Inguru sozial horretan ezinbestekoa izango da aldamiatzea eraikitzeko prozesua. Aldamiatze horrek Lev Vigotskik sortu eta garatutako Garapen Hurbileko Eremuan eragingo du. Lev Vigotskiren GHEa pertsona batek bere kabuz egin dezakeenaren eta esperientzia gehiago duen norbaiten laguntzaz egin dezakeenaren arteko aldea da. Alde horretatik, edozein hezkuntza sistemaren helburu nagusia izan beharko luke laguntza hori ematea.\nKonstruktibismoa eta IKTen erabilera hezkuntzan.\nInformazioaren eta Komunikazioaren Teknologiak (IKTak) eguneroko bizitzaren eremu guztietan (pertsonalean eta lanekoan) sartu dira XXI. mendean, eta aldaketak eragin dituzte interakzio-dinamiketan hainbat eremutan, besteak beste, hezkuntza-arloan.\nIKTekin, besteak beste, Web 2.0 eta Web 3.0 aplikazioei egiten zaie erreferentzia. Haien ezaugarriek egoki egiten dituzte irakaskuntza-ikaskuntza prozesua eskola eta unibertsitateetan eraldatzeko. IKTek aldaketa curricular, pedagogiko, didaktiko eta ebaluatzaile batzuk eragin ditzakete; izan ere, ikaskuntza-esperientziak sortzen eta zabaltzen lagundu dezakete, ikasleak ezagutza autonomiaz eta erantzukizunez eraikitzeko, eta irakasleak hezkuntza-materialak eta -esperientziak diseinatzeko aukera izan dezan.\nPedagogo batzuen ustez, IKTak hezkuntzaren helburu eta bitarteko gisa ikus daitezke: helburu bat dira IKTek jada lekua duten gizarte batean aktiboki parte hartzen lagundu ahal izango duten tresna teknologikoei buruzko ezagutzak eta trebetasunak eskaintzen dituztenean; eta bitarteko dira, irakaskuntza-lanak eta ikaskuntza-prozesua babesten dituzten heinean.\nKonstruktibismoa eta IKTak. Tresna batzuk.\nIrakaskuntza konstruktibistaren tresna gisa erabiltzen diren oinarrizko aplikazioak Sare sozialakl, Wikiak eta blogak dira, baina ikasleek euren ezagutza eraikitzeko beste hainbat tresna erabil ditzakete, aplikazio komertzialekin diseinatuak zein software librearekin garatuak. Wikipedia bera multzo honetan sar liteke.\nIKT tresnetan erabiltzaile aurreratuak diren irakasle batzuk, gainera, Ikaskuntza Kudeatzeko Sistemak eskaintzen dituzte, Moodle plataformak, esate baterako. Horiek guztiek komunikazioan, balioetan, ideietan, ikuspegietan eta trukeetan oinarritutako gizarte-egituraren eraketa sustatzeko ahalmena dute. Beraz, aplikazio horiek elkarrekintza soziala eta esperientziak sustatzen dituzte, ikasleari bere ezagutzak sortzen laguntzen diotenak, hau da, ikaskuntza prozesu aktibo, egiazko eta erreal gisa eramaten laguntzen diotenak, irakasleak lagunduta.\nIrakasleek laguntzeko aldamio-egitura sistemak eraiki beharko lituzkete ikasleek euren ezagutza eta jakintza eraikitzen duten bitartean.\nAplikazio horien erabilera eraginkorra izan dadin, honako hauek hartu behar dira kontuan:"}
{"id": "130232", "revid": "17", "url": "https://eu.wikipedia.org/wiki?curid=130232", "title": "Ikasketa dialogiko", "text": ""}
{"id": "130235", "revid": "535", "url": "https://eu.wikipedia.org/wiki?curid=130235", "title": "Joxemiel Bidador Altonaga", "text": ""}
{"id": "130239", "revid": "56334", "url": "https://eu.wikipedia.org/wiki?curid=130239", "title": "Ignazio Loiolakoa", "text": "Ignazio Loiolakoa \u2014jaiotza izen-deiturez Eneko Lopez Loiolakoa; katolikoen artean San Ignazio Loiolakoa deitua\u2014 (Loiola, Azpeitia, Gipuzkoa, 1491ko abenduaren 24a \u2013 Erroma, Aita Santuen Lurraldea, 1556ko uztailaren 31) militarra eta erlijiosoa izan zen, San Frantzisko Xabierkoa nafarrarekin batera Jesusen Lagundiaren sortzailea, eta Espainiako Kontrarreformaren buruetako bat.\nGudari gisa, Gaztelako Koroaren armadaren zerbitzura aritu zen. 1521eko maiatzean, Henrike II.a Nafarroakoa Nafarroako Erresuma berreskuratzeko ahaleginean ari zela, haren aurkako Gaztelako armadan zihoan Loiolakoa, eta Iru\u00f1eko guduan larri zauritu zuten. Erlijio ordena berria sortzeko abiapuntua izan zen gertakari hura.\nGipuzkoako eta Bizkaiko santu zaindari nagusia izendatua du Erromatar Eliza Katolikoak.\nIzena.\nEuskaltzaindiak euskara baturako emandako 66. arauari (\"Santutegiko izen ohikoenak\") jarraikiz, \"Ignazio\" da santuaren izena euskara jasoan, eta ez \"Inazio\" edo \"I\u00f1axio\". Azken bi forma horiek gipuzkera herrikoian erabiltzen dira, herri-mintzairako dialektalismoak dira.\nSortzez, \"Eneko Lopez Loiolakoa\" zuen izena. Garai hartan ohikoa zen izenak hizkuntza batetik bestera itzultzea, eta euskarazko \"Eneko\" izenaren ordain gisa gaztelaniaz \"I\u00f1igo\" erabiltzen zen. Latinez idaztean, ordea, \"Enecus\" forma baliatu zuen hasieran; eta, aurrerago, latinezko forma ustez jatorrago bat hartu zuen, \"Ignatius\", funtsean \"Eneko\" izen bera zela pentsatuta. Hortik dator \"Ignazio\". Deiturari dagokionez, \"Lopez Rekaldeko\" dela ageri da Jesusen Lagundiko zenbait dokumentutan, kopista baten erruz dirudienez. Berak, ordea, bizitza osoan \"Lopez Loiolako\" deitura erabili zuen.\nBizitza.\nLoiolako leinua.\nIgnazio Loiolakoa Azpeitiko Loiolako leinuaren baitan jaio zen. Gipuzkoako familia boteretsua zen, hango oinetxearen eta dorretxearen jabeak, Gaztelako Erresumaren alde egin zuten oinaztaren bandoko ahaide nagusien aldekoak, ganboatarren aurka. Gaztelako Erresumako erregeen arma-zerbitzura izan ziren, behin baino gehiagotan Nafarroako Erresumako monarken aurka, eta Goi Erdi Aro garaian zehar herrialdea suntsitu zuten Bandoen Gerretan parte hartu zuten. Ildo horretan, Gil Lopez O\u00f1azkoa eta Juan Perez Loiolak bere bost anaiekin batera 1321ko Beotibarko guduan izan zuten egitekoa nabarmentzen da; hain zuzen, une horretatik aurrera Gaztelako Erresumaren alde jarri zen Ignazio Loiolakoaren familia. Haien oinordekoak, Beltran Iba\u00f1ez Loiolakoak Andaluziako mairuen aurkako muga-borroketan parte hartu zuen. 1457an Ignazioren aitona Juan Perez Loiolakoa Gipuzkoako udalerrien anaitasunaren aurka altxatzeagatik mairuen mugetara erbesteratu zuen Henrike IV.a Gaztelakoak, eta errege haren aginduz Loiolako dorre handi trinkoa eraitsi zen.\nIgnazio gaztea.\nBeltran Iba\u00f1ez Oinazko eta Marina Saenz Likonako izan zituen guraso. Ignazio hamahiru anai-arrebetan \u2013zortzi anaia eta bost arreba\u2013 txikiena izan zen. Tontsura jasoa zuen zazpi urterekin, eta hala kleriko bilakatu zen, elizan karrera prestatzeko asmoarekin. Familiak Azpeitiko elizaren patronatua zuen, baina adinagatik bere anaiari Pedrori zegozkion, hark ere tontsura jasoa, horko pribilegioak. Geroxeago, Martin anaiak oinetxearen buruzagitza hartu zuen, aitaren baimenarekin, lehensemea hil ondoren. Martin 1498 urtean ezkondu zen Elisabet I.a Gaztelakoaren ohore-dama zen Magdalena Araozkoarekin, eta honek bereziki hezi eta prestatu zuen gortean jarduteko. Koinata Magdalenari esker, eta Manrique de Lara leinukoen eskutik, gortean zituzten harremanak sendotu nahian, Joana Gaztelakoa eta Filipe Ederra errege-erreginagaien morroi bilakatu omen zen 1502 urtean. Agiriek diotenez, 1506. urte inguruan Ignazio Gaztelako Ar\u00e9valora joan zen morroi gisa, 1495az geroztik Errege-erregina Katolikoen kontulari nagusi zen Juan Velazquez de Cuellarren zerbitzura. 1517an kontulariak kargua utzi zuen arte, Loiolatarren seme txikienak Arevalo eta Valladoliden Gaztelako Gortearen giroa ezagutzeko aukera izan zuen. \"Oso eskribau on\" izatera iritsi zen arte bere idazkera landu zuela. Zaldun-liburuekiko zaletasuna izan zuen, bereziki, Amadis de Gaularekin, Ignaziok berak Camarari egindako memorietan aipatu zuenez \"haiek goitik behera ulertu\" arte. Musikan ere saiatu zen eta San Pedroren omenezko poema baten errima osatzera ere heldu zen.\nGorteko manerak bereganatu zituen guztiz, eta Azpeitira itzultzen zenean, nabaria zen bere arrandia, janzkeran zen soinean eramaten zituen armetan. Bisita haietako batean, 1515 urtean, anaia Pedrorekin batera, zehaztu ezin izan den \"krimen izugarria\" burutu zuen. Biak kleriko izanik, elizaren jurisdikzioan babestu ziren eta Iru\u00f1ean zigor txikia bete zuten, baina Gipuzkoatik jurisdikzio zibiletik kargu hartu zitzaion Ignaziori, arrakastarik gabe antza, kleriko bizitza utzia zuela nabaria zela argudiatuta. Urte horietan gazte limuria ere bazen, neskazalea, eta Maria de Villarreal ezkontzaz kanpoko alaba bat ere izan omen zuen, azkenean aitortu zuena.\nIgnazio soldadu.\n1516 urtetik Naiarako duke eta Nafarroako erregeorde Antonio Manrique de Lararekin eskuz esku aritu zen. Haren agindutara, 1520-22 urteetan Gaztelako Komunitateen Gerran hartu zuen parte, Gaztelako erregearen alde, eta Gipuzkoan korrejidore baten aurka altxatu zirenekin bitartekaritza arrakastatsua egin zuen, gatazka militarra saiheste aldera. Giro horretan, Ignazio Loiolakoa eragingo zuen gertakari garrantzitsuena 1521eko maiatzean izan zen, Gaztelako giro nahasia profitatuta eta Nafarroako erresuma berreskuratzeko Albreteko leinuko Henrike II.a Nafarroakoaren tropek Nafarroan sartu eta Iru\u00f1ean gotorturik zeuden Gaztelako erregearen aldeko tropak setiatu zituztenean.\nIru\u00f1eko tropa defendatzaileen buruzagitza Ignazio Loiolakoak eta anaia Martinek hartu zuten, Pedro Beaumontek ihes eginda. Tropa setiatuek ez zituzten onartu nafar erregearen aldeko tropen buru Andr\u00e9 Foixkoaren errendizio eskaintzak, eta hala Iru\u00f1eko gaztelua bonbardatu zuten. Egun Iru\u00f1eko San Ignazio basilika dagoen lekuan bertan, bonbarda-bala batek Ignazio zauritu zuen bi hanketan.\nIru\u00f1ea hartuta, Andr\u00e9 Foixkoa Ignazio sendatzeko bitartekoak jarri zituen, etsai militarrak izan arren, Ignazioren ospea aintzat hartzeaz gainera, ahaide txikiak ere bazirelako. Lehen premiazko sendaketen ondoren, Oinetxera eraman zuten, anaia Martin gidari. Loiolara helduta, Martin Itziolakoa zirujauak hartu zuen Ignazioren zaurien ardura. Hil ala biziko zenbait ebakuntzaren ondoren, azkenean sendatu egin zen, bizitza guztirako herren geratu bazen ere.\nKonbertsioa eta erromesaldiak.\nIru\u00f1ean jasandako zaurien sendaketan ia urtebete eman zuen; herren geratu zen, ordea. Denbora horretan, \"Vita Christi\", Ludolfo Saxoniakoak idatziriko Jesusen bizitzaren kontakizun bat, hainbat iruzkin eta gogoetekin batera, eta \"Flos sanctorum\", santuen biografien bilduma bar irakurri zituen. Liburu horien irakurketak zirrara nabarmena eragin zioten eta \"iraganeko bizitzari buruz benetan gogoeta egin, eta horregatik egin beharreko penitentziari buruz\". Liburu horietan Jerusalemerako erromesaldia sustatzen zen orobat, eta hala 1522ko otsailean Loiolatik abiatu zen, mando baten gainean.\nLehenik, Arantzazura joan zen eta, ondoren, Montserratera, non erabateko aitortza egin eta arropa dotoreak eta ezpata utzita, Jesusen zalduntzat eskaini zuen bere burua. Manresara jaitsi zen, Bartzelonan ontzia hartzeko une egokiaren zain, eta azkenean hamar hilabete eman zituen hango kobazulo batean, bizimodu aszetikoz. Mistikazko hilabete haietan osatu zituen bere \"Gogo-jardunak\". 1523aren hasieran, Bartzelonan ontzia hartu zuen Erromarako. Gaetan lehorreratu eta oinez joan zen Erromara. Han Aita santuaren baimena eskuratu zuen Lur Santura joateko. Veneziara oinez joan eta han ontzia hartu zuen Lur Santurako. Jerusalemera 1523ko irailaren 4an heldu zen.\nHandik itzuli eta Alcal\u00e1 de Henares, Bartzelona eta Parisko unibertsitateetan ikasi zuen. Han, San Frantzisko Xabierkoarekin Jesusen Lagundia sortu zuen. Aita Sainduaren agindutara jarri eta Kontrarreformaren protagonista bilakatu zen ordena erlijioso berria. Bere gutun elkartrukean (1554), Erromako dogma katolikoa babesteko neurri gogorren alde agertu zen, hala nola ondasunen konfiskazioa, erbesteratzea eta heriotza zigorra, pertsonen joera heretikoen kontra, baita heretikotzat jotako liburuak erre edo erresumatik kanporatzearen alde.\nHil ondoko ondarea.\n1609ko uztailean, Paulo V.ak beatifikatu zuen, Nafarroa Garai iparraldean sorgin ehiza Inkisizioaren interbentzioaz garrantzia hartzen ari zen unean.1622an santu izendatu zuten. Gipuzkoako eta Bizkaiko zaindaria da. Azpeitian, Loiolako Santutegia dago haren omenez, XVII. mendean eraikia.\nIdazlanak.\nIgnazio Loiolakoak idatzitako testu garrantzitsuena 1548ko \"Gogo jardunak\" da (Ignaziok latinez idatzia: \"\", Luis Egiak 1972an euskaratua). 28 \u2013 30 egunean egiteko jardunak dira, fede katolikoaren esperientzia pertsonala areagotzeko asmoz pentsatuak.\nHorrez gainera, zazpi mila gutun baino gehiago idatzi zituen bere bizitzan, gaztelaniaz. Aipagarria da bere autobiografia ere."}
{"id": "130240", "revid": "119347", "url": "https://eu.wikipedia.org/wiki?curid=130240", "title": "Bizente Sarria", "text": "Bizente Frantzisko Sarria Lezama (Etxebarri, Bizkaia 1767ko urriaren 27 - Kalifornia, 1835eko maiatzaren 24) euskal frantziskotar eta sermolaria izan zen. Medikuntzaren arloan ere ekarpenak egin zituen eta Kaliforniako historian leku nabaria du.\nBiografia.\nEtxebarrin (Bizkaia) jaio eta herri honetako Doneztebe elizan bataiatua, ama Maria Antonia herri berekoa zuen eta aita Tomas Larrabetzukoa.\n1792an Frantziskotarren ordeneko fraide egin zen. Bilboko San Frantziskoko komentuan sekularren Filosofia eta erlijiosoen Teologia irakasle aritu zen 1794 eta 1797 artean; hor Pedro Astarloarekin batera aritu zen.\n1797 eta 1800 artean Arantzazun Filosofia irakatsi zuen.\nKalifornian.\n1804an Ameriketara joan zen misiolari; lehen Mexikon egon zen 6 bat urtez, San Fernandoko misiolarien Kolegioan. Gero Kaliforniara joan zen, San Carlos eta Soledad misioetara; orduan bi lurraldeak Espainia Berria erregeorderrian zeuden. Kaliforniako historiako hamarkada gako horietan ekimen nabari batzuen protagonista izan zen:\nAzken egoera honek bultzatu zuen bururik gabe geratu zen Nuestra Se\u00f1ora de la Soledad Salinas haraneko misioaren lidertza hartzen, inork ez baitzuen ardura hori hartu nahi; Soledad euskaldun misiolarien erreferenteetakoa zen: Ferm\u00edn Lasuen gasteiztarrak sortu zuen 1791n eta bertan lurperatu zuten 1814an Jos\u00e9 Joaqu\u00edn Arrillaga gipuzkoarra, orduko Kaliforniako gobernadorea zena. Bakarrik egonik ere bere lanarekin segitu zuen; 1835eko maiatzean hilik aurkitu zuten aldarearen ondoan, gorpua oso argal eta narriatua. Bertako bere azken jarraitzaileek hartu zuten eta San Antonio de Padua misiora eraman zuen; hortxe lurperatu zuten.\nIdazlanak.\nSermoiak dira Sarriak gehien idatzi zituena; Euskal Herritik Ameriketara eramandakoak dira, gehienak 1796 eta 1802 artean idatzitakoak eta orain dela urte gutxi azaleratutakoak. Jon Bilbao ikertzaile ezagunak ohartuta, Xabier Altzibar EHUko irakasleak eman zuen egile honen lehen berria eta 1993an \"Frantzisko Abrisketari omenaldia\" liburuan etxebarritarrari buruzko artikulua argitaratu zuen. Labayru Ikastegiak izkribuen kopia bat eskatu zion Kaliforniako Berkeleyko Bancroft Liburutegiari eta testuak aztertzen hasi ziren. Horren emaitza da 2009an argitaratutako liburua. Aipatu unibertsitatean daude izkribu guztiak, Sacramentoko California State Universityn dagoen bat izan ezik.\nSermoiak 39 dira; euskaraz 33 (bizkaieraz 32, gipuzkeraz 1) eta gaztelaniaz 6. Bakan batzuetan baino ez da adierazten predikazio-lekua: Etxebarri, Mungia, Otxandio, Fika. Sarriaren obra interesekoa da garai eta leku horretako euskara idatzia ezagutzeko. Nerbioi ibarreko euskararen testigantza garrantzitsua da eta bizkaieraren tradizio klasikoan koka daiteke, Mogel, A\u00f1ibarro eta abarrekin batera.\nMedikuntzaren alorrean ere idatzi zuen; 1830ean zesartar ebakia erditzeko metodoaz idazkia egin zuen. Medikuntzan Kalifornian bizi izan den batek egindako lehen ekarpen dokumentatutzat jotzen da.\nEtxebarrin gogoan.\nSarriaren jaioterriko udalak bere sermoiak biltzen dituen liburuaren argitalpenean esku hartu zuen. Liburu hori herriaren 5. mendeurrenaren ospakizunaren barruan kokatu zen.\nBeste aldetik, Etxebarrin ikastola bat eraikitzeko proposamena luzatu duen elkarteak \"Bizente Sarria\" izena aukeratu zuen."}
{"id": "130242", "revid": "6327", "url": "https://eu.wikipedia.org/wiki?curid=130242", "title": "Segida geometriko", "text": ""}
{"id": "130243", "revid": "109565", "url": "https://eu.wikipedia.org/wiki?curid=130243", "title": "Santa Graziko eliza", "text": "Santa Graziko eliza Zuberoako Santa Grazi udalerriko eliza erromanikoa da. 1085an kolegiata gisara sortua izan zen eta Done Jakue bideko etapa izatearen ondorioz Erdi Aroa bitartean garrantzia handia izan zuen. 1841ean Frantziako monumentu izendatu zuten. \nKanpo estekak.\nhttps://www.en-pays-basque.fr/eu/sit/eglise-romane-de-sainte-engrace/\nhttps://www.sainte-engrace.fr/index.php/eu/escapades-eu#eglise\nhttps://aunamendi.eusko-ikaskuntza.eus/eu/santa-grazi-eliza/ar-154062/#"}
{"id": "130251", "revid": "1982", "url": "https://eu.wikipedia.org/wiki?curid=130251", "title": "Andra Mariaren Zeruratzea eliza-basilika (Lekeitio)", "text": ""}
{"id": "130253", "revid": "6327", "url": "https://eu.wikipedia.org/wiki?curid=130253", "title": "Estibalizko Andre Mariaren basilika", "text": ""}
{"id": "130258", "revid": "1460931", "url": "https://eu.wikipedia.org/wiki?curid=130258", "title": "23-F", "text": ""}
{"id": "130262", "revid": "69477", "url": "https://eu.wikipedia.org/wiki?curid=130262", "title": "Euskal Herriko basilikak", "text": ""}
{"id": "130270", "revid": "59723", "url": "https://eu.wikipedia.org/wiki?curid=130270", "title": "Giniren koefiziente", "text": "Estatistikan, Giniren koefizientea errentaren desberdintasunaren neurketarako eta beste aldagaien kontzentrazioa neurtzen duen koefiziente bat da. Sakabanatze neurri moduan asmatu bazen ere, kontzentrazioa aztertzeko erabiltzen den Lorenzen kurbarekin loturik dagoen formulazioa ezagunena da. Giniren koefizienteak 0tik 1era bitarteko balioak hartzen ditu: 0 erabateko berdintasuna da (denek diru-sarrera berak dituzte) eta 1, erabateko kontzentrazioa (batek diru-sarrera guztiak ditu; besteek, bat ere ez); horrela, zenbat eta handiagoa izan, banaketan hainbat eta kontzentrazio edo desberdintasun handiagoa dagoela ondorioztatzen da. \nErrenta-banaketaz gainera, beste hainbat aldagai sozioekonomikoen kontzentraziorako erabiltzen da, hala nola, osasunarekin eta hezkuntzarekin loturik. Bestelako aldagaietarako ere erabiltzen da, Wikipedian egiten diren ekarpenen kontzentrazioa, lankideen artean, kasu. Kontzentrazioaz gainera, beste ezaugarri batzuk neurtzeko ere erabili izan da. Koefizientea Corrado Gini italiar estatistikariak asmatu zuen 1912an eta, egun, desberdintasun ekonomikoa aztertzeko, praktikan gehien erabilitako koefizientea da.\nGiniren koefizientea eta Lorenzen kurba.\nOhiko formulazioan, Giniren koefizientea Lorenz kurbarekin loturik dago. Lorenz kurbak banako guztien arteko kontzentrazioaren egitura osoa adierazten du, banako ehuneko \"pobreen\" orok (\"pi\") errenta osotik hartzen duen proportzioa (\"qi\") zehaztuz. Berdintasun-egoera adierazten duen diagonaletik zenbat eta urrunago egon, kontzentrazioa hainbat eta handiagoa da. Horrela, Lorenz kurbaren eta diagonalaren arteko azalera har daiteke kontzentrazio-neurri moduan. 0 eta 1 arteko balioak har ditzan, azalera hori kontzentrazio handieneko azalerarekin (irudian, \"a+b\" azalera, Lorenz kurbaren ardatzak 0 eta 1 bitartekoak direla kontuan hartuz, 1/2 balio duena) zatitzen da. Zatiketa horren emaitza da Giniren koefizientea:\nKontzentrazioa datuetatik egiten denean, Lorenz kurba osatzen duten \"pi,qi\" puntuak (ehuneko metatua banako kopuruari buruz eta ehuneko metatua totalari buruz, hurrenez hurren) erabiltzen dira Giniren koefizientea kalkulatzeko. Puntu horietatik Giniren koefizientea, azalera moduan, zehaztasunez kalkulatzen duen adierazpena hau da:\nAdibidea.\nZenbait pertsonaren errentak jaso dira: 2-3-5-10 (moneta-unitatetan). Datuak ordenaturik (1. zutabea), Lorenz kurbako \"pi\" eta \"qi\" puntuak (3. eta 4. zutabeak) kalkulatu behar dira. Horiekin, Giniren koefizientea kalkulatzen da.\nGiniren koefizientearen aukerako adierazpenak.\nAdierazpen sinple bat.\nAurreko adierazpenaz gainera, Ginik berak koefizientearen adierazpen labur eta sinple hau ere proposatu zuen:\nAdierazpenak \"pi\" eta \"qi\" balioen arteko aldeak hartzen ditu kontzentrazio-mailaren erreferentzia moduan, Lorenz kurbaren eta diagoanalaren arteko azaleraren ordez. Alde horiek zenbat eta handiagoak izan, hainbat eta kontzentrazio handiagoa dago. Izendatzailean, \"pi\" balioen baturak \"pi-qi\" aldeen baturaren maximoa adierazten du (\"qi\" guztiak 0 direnean gertatzen da) eta kontzentrazio handieneko erreferentzia gisa hartzen da. Batura \"pi,qi\" guztietarako egiten da, azkenekorako ezik, azkeneko diferentzia beti 0 denez, ez baita kontuan hartzen. Giniren koefizientearen hurbilketa moduan har daiteke eta errore txikia du datu kopurua handia denean..\nAurreko adibideko \"pi,qi\" puntuak harturik, honela kalkulatzen da:\nEmaitza \"benetako\" Giniren koefizientearen arrunt desberdina da, datu gutxi baitira.\nGiniren koefizientea datuen arteko batez besteko alde moduan.\nJatorrian Giniren koefizientea zoriz aukeraturiko bi banakoren errenten artean dagoen batez besteko alde erlatiboaz definitu zen, errentaren batezbestekoarekiko, sakabanatze-neurri moduan. Zehatzago, formula_5 batez besteko aldea edo ausaz aukeraturiko bi banakoen balioen arteko aldearen batezbestekoa eta formula_6 batezbesteko aritmetiko sinplea izanik honela kalkulatzen da Giniren koefizientea:\nLehen adierazpenerako kalkuluak dira honako hauek:\nBigarren adierazpena kalkulatzeko:\nEmaitza bera da bietan, noski. Honela interpretatzen da: Giniren koefizientea 0,325 bada, bi banakoren arteko errenten batez besteko aldea banako guztien batez besteko errentaren 0,325 \u00d7 2 = % 65 da.\nGini koefizientea kobariantza moduan.\nGiniren koefizientea \"x\" datuen eta horiei dagokien banaketa-funtzio enpirikoaren \"F(x)\" balioen arteko kobariantza moduan ere kalkula daiteke:\nAdibideko datuak harturik:"}
{"id": "130276", "revid": "119347", "url": "https://eu.wikipedia.org/wiki?curid=130276", "title": "Rachub", "text": "Rachub Galesko ipar-mendebaldean dagoen Gwynedd eskualdeko herri txiki bat da. Inguruko udalerririk handiena da Bethesda delakotik mila erdira dago, Bangor hiria ere nahiko hurbil du."}
{"id": "130277", "revid": "535", "url": "https://eu.wikipedia.org/wiki?curid=130277", "title": "Atmosferaren osaera", "text": ""}
{"id": "130278", "revid": "105290", "url": "https://eu.wikipedia.org/wiki?curid=130278", "title": "Y Rhiw", "text": "Y Rhiw Galesko ipar-mendebaldean dagoen Gwynedd eskualdeko herri txiki bat da. Ll\u0177n penintsularen azkeneko muturrean kokatzen da."}
{"id": "130283", "revid": "6327", "url": "https://eu.wikipedia.org/wiki?curid=130283", "title": "Isabel II.a Espainiakoa", "text": ""}
{"id": "130285", "revid": "6327", "url": "https://eu.wikipedia.org/wiki?curid=130285", "title": "Espainiako Elisabet II.a", "text": ""}
{"id": "130286", "revid": "336", "url": "https://eu.wikipedia.org/wiki?curid=130286", "title": "Maria Teresa Bragantzakoa", "text": "Maria Teresa Bragantzakoa (Sintra, 1793ko apirilaren 29a \u2013 Trieste, 1874ko urtarrilaren 17a), jatorrizko izena \"Maria Teresa Francisca de Assis Ant\u00f3nia Carlota Joana Josefa Xavier de Paula Miguela Rafaela Isabel Gonzaga\" (portugesazko ahoskera: ), Beirako printzesa, Portugalgo infanta eta Karlos Maria Isidro erregegai karlistaren emaztea izan zen.\nBiografia.\nMaria Teresa Bragantzakoa Lisboako errege jauregian jaio zen 1793ko apirilean. Joan VI.a Portugalgo erregearen alaba eta Don Karlos erregegaiaren lehen emaztea izandako Maria Frantziska Bragantzakoaren ahizpa zen.\n1810ean ezkondu zen Rio de Janeiron Petri Karlos Borboikoa lehengusuarekin. Portugalgo itsas armadako almirantea zen Pedro Karlos, eta seme bat izan zuen harekin: Don Sebastian infantea. 1813an alargun gelditu zen. Espainiako gortera lagundu zuen Maria Frantziska ahizpa, eta hantxe ibili zen harik eta, gatazka dinastikoa hastean, Fernando VII.ak bi ahizpak eta Don Karlos infantea handik bota zituen arte.\nAhizpa Maria Frantziska 1834ko irailean hil zen, erregegaiak euskal lurraldeetan zituen tropekin bat egin berritan. Maria Teresak gutunak idazten zizkion koinatuari Austriako gortetik, eta iloben heziketaz arduratzen zen. 1838ko otsailean ezkutuan eta ahalordeen bidez Salzburgen ezkondu ziren. Printzesak bidaia korapilatsu bat egin zuen Pirinioetako muga zeharkatzeko, eta Ganix de Macaye mugalari ezagunaren laguntza izan zuen horretarako. Azkenean, Don Karlos senarrarekin bat egitea lortu zuen, eta urte hartako urrian beren ezkontza berretsi zuten Azpeitian.\nBergarako Hitzarmenaren ondoren Maria Teresa senarrarekin joan zen erbestera. Bourgesen izan ziren aurrena eta Triesten geroago. 1855ean alargun gelditu zen.\nBeirako printzesak berebiziko garrantzia izan zuen Joan III.aren ordez bere seme Karlos -Karlos VII.a karlistentzat- erregegai izendatzeko garaian. Bera izango zen, zalantzarik gabe, dinastia horretako erregegaien artean karisma gehien lortuko zuena. 1860an Karlos VI.a Montemolineko kondea hil ondoren, haren anaia Juanek bere lekua hartu zuenean, krisi sakona ireki zen karlisten artean, Juan hori liberalegia zelako bere jarraitzaileentzat. Beirako printzesak familiaren amalehen ardura hartu zuen orduan, eta Juani bere ardura bere seme Karlosen esku uzteko agindu zion. 1864ko \"Espainiarrei zuzendutako Gutun\" ezagunaren bidez eman zuen erabaki horren berri. Gutunean legitimitate printzipioa berritu zuen, dinastian izandako aldaketa hori zuritzeko.\nMaria Teresa Bragantzakoa Triesten hil zen 1874an, Bigarren Karlistadaren erdian, berak aukeratutako Karlos VII.a Espainiako tronua lortzeko borrokan zebilenean."}
{"id": "130287", "revid": "1340", "url": "https://eu.wikipedia.org/wiki?curid=130287", "title": "Maria Teresa Bragan\u00e7akoa", "text": ""}
{"id": "130288", "revid": "56334", "url": "https://eu.wikipedia.org/wiki?curid=130288", "title": "Definizio", "text": "Definizioa adigai bati dagozkion ezaugarriak formula zehatz baten bidez mugatzen duen esaldia edo azalpen testu laburra da.\nDefinizio bat ebaluatzeko galdera sorta.\nDefinizioa noraino den txukuna ebaluatzerakoan, BAI erantzuna behar duten galderek definizioa nondik hobetu erakutsiko digute:"}
{"id": "130289", "revid": "119347", "url": "https://eu.wikipedia.org/wiki?curid=130289", "title": "Y Fro Gymraeg", "text": "Y Fro Gymraeg (euskaraz, hitzez hitz, \"Galeseraren Eremua\") galesera hiztunak nagusi diren Galesko eremuak izendatzeko erabili ohi den terminoa da. Galeseraren nolabaiteko gotorlekua da, Irlandako Gaeltacht edota Eskoziako G\u00e0idhealtachd eremuen kidekoa. Dena dela, Irlandan ez bezala, \"Y Fro Gymraeg\" eremuak gaurko egunez ez du gobernuaren onarpen ofizialik.\nEraginaren jabetza.\n1964ko urtarrilean Y Fro Gymraeg eremuak gainontzeko Galesko eremuetan izan zezakeen eragin indartsuaz jabetu zen lehena Bangorreko Unibertsitatean maisu zen Owain Owain izan zen, honek urte hartan \"Tafod y Ddraig\" aldizkarian Y From eremuaren mugak agertarazten zituen mapa argitaratu zuelarik. 1964ko azaroaren 12ko artikulu batean galeseraz honako hau idatzi zuen:\nY Fro Gymraeg eremua babesteko irrika hori Cymdeithas yr Iaith Gymraeg (the \"Galestar Hizkuntzaren Elkartea\") erakundearen helburu bilakatu eta gerora bere gisako erakundeetan isladatu zen, adibidez Cymuned.\nY Fro Gymraeg barnean dauden eremuak.\nY Fro Gymraeg eremuaren barnean Galesko hainbat konderri daude, honen barnean inguruko konderrietako zatiak ere gehitzen zaizkio. Galesera hiztunen bizileku diren lau konderri nagusiak Gwynedd, Carmarthenshire (galeseraz \"Sir Gaerfyrddin\"), Ceredigion eta Anglesey (\"Ynys M\u00f4n\") dira, bien bitartean konderri horien aldameneko eremu hauek ere Y Fro eremuak barne hartzen ditu: Neath Port Talbot (\"Castell-nedd Port Talbot\"), Powys konderriko mendebaldeko zatiak, Pembrokeshire (\"Sir Benfro\") konderriko iparraldea, eta Conwy, Denbighshire (\"Sir Ddinbych\"), Flintshire (\"Sir y Fflint\") eta Swansea (\"Abertawe\") konderrietako zenbait eremu ere bai.\nY Fro Gymraeg eremuko heziketa.\nSarritan Galesko Erdiko Mailako Heziketa galeseraren berpizkundearen bultzatzaile nagusia izan dela azaldu ohi da. Oro har, Y Fro Gymraeg eremuko erdiko mailako heziketa galeseraz izaten da, hizkuntza honek gutxi gorabehera, haur eta nerabeen ikasketa ordutegiaren %70 bereganatzen duela. Halere, eta nahiz eta honek heziketa sistema honi irudi ona eman, askok eskualde honetako erdiko mailako heziketa galeseraz emateko helbururako oraindik lan asko egiteke dagoela aipatzen dute.\nZerbitzu publikoa eta errepide seinaleak.\nY Fro Gymraeg eremuan bide seinaleak lehenbiziz galeserazko izenaz agertzen dira. Hau nagusiki galesera hiztunak ez diren eremuetan ere gertatu ohi da, jardunbide horrekin hizkuntzaren erabilpena eta ezagutza areagotu nahi baita.\nOro har, argitalpen publikoak elebidunak dira, askotan lehendabizi galesera agertzen dutenak, gisa honetan, Y Fro Gymraeg eremuan arlo honetako agirietan hizkuntza honen areagotzea gertatu da."}
{"id": "130290", "revid": "58701", "url": "https://eu.wikipedia.org/wiki?curid=130290", "title": "Sebastian Gabriel Borboikoa", "text": "Sebastian Gabriel Borboikoa (Rio de Janeiro, 1811ko azaroaren 4a \u2013 Paue, 1875eko urtarrilaren 13a), jatorrizko izena \"Sebasti\u00e3o Gabriel Maria Carlos Jo\u00e3o Jos\u00e9 Francisco Xavier de Paula Miguel Bartolomeu de S. Geminiano Rafael Gonzaga\", Espainia eta Portugalgo infantea izan zen.\nBiografia.\nSebastian Gabriel Borboi\u2011Bragantzakoa Brasilen jaio zen 1811n. Bere ama Beirako printzesa zen eta umea jaio eta bi urtera alargun gelditu zen. Espainiako gortean ohi zenerako oso heziketa zabala izan zuen. Amarekin eta izebarekin (Don Karlos infantearen lehen emaztea) iritsi zen Espainiara.\nJakin min kultural handia zuen eta alor askotan aritu zen: idazkuntzan, pinturan eta litografian, esate baterako. Liburutegi bikaina bildu zuen, fisika kabinete handi bat sortu zuen eta margolan bilduma zabala osatu zuen. Bere inprimategian bi egunkari plazaratu zituen: \"El Lagarto\" eta \"La Mariposa\".\nErraz moldatzen zen bost hizkuntzatan, intelektualen tertuliatxo bat bildu zuen bere inguruan eta Madrilgo artista askoren mezenasa izan zen.\nFernando VII.a hiltzean Erromara joan eta 1835 urte amaieran Don Karlosen tropekin bat egin zuen. Bilboko bigarren setioan parte hartu zuen, eta Lutxanako porrotaren ondoren, erregegaiak Iparraldeko armadako buru izendatu zuen. Espartero eta Sarsfield jeneral liberalen aurka borrokatu zen.\nArmada berrantolatu eta gero, garrantzi handia izan zuen Oriamendiko garaipenean, martxa izugarri gogor baten ondoren bere tropak garaiz iritsi baitziren Britainiar Legio Laguntzailea Donostiako aldirietan suntsitzeko.\n1837 urte hartako maiatzean, Erregearen Espedizioko buruzagi militar izendatu zuen Don Karlosek. Aragoin, Maestrazgon eta Gaztelan barrena ibili zen, Madril inguruetara iritsi ondoren. Espedizio hark porrot egin zuen, baina arrazoi politikoengatik, ez militarrengatik, alegia, ez zela infantearen errua izan, baina, halere, porrot hura eta gero, armada karlistako buruzagitzatik kendu zuten.\nErregegaiaren ondoan jarraitu zuen, Bergarako Ituna sinatu eta penintsulatik joan ziren arte. Napoliko Gortean finkatu zen, eta hantxe bizi izan zen harik eta handik hogei urtera Elisabet II.ak karlistei amnistia eman eta Espainiara itzuli zen arte.\n1868ko Iraultzaren ondorioz erregina erbeste aldera zihoanean, infanteak bere burua eskaini zion Donostian, Elio eta F\u00e9rula militar karlistekin batera, iraultzaileen aurka borrokatzeko. Erbestera itzuli zen eta bere azken urteetan bi dinastiak, karlistak eta Elisabet II.a tronutik kendu berria, adiskidetzeko ahaleginetan ibili zen. Biriketakoak jota hil zen Pauen 1875ean, Bigarren Karlistadaren erdi erdian."}
{"id": "130291", "revid": "1545", "url": "https://eu.wikipedia.org/wiki?curid=130291", "title": "Sebasti\u00e1n Gabriel Borboikoa", "text": ""}
{"id": "130300", "revid": "105290", "url": "https://eu.wikipedia.org/wiki?curid=130300", "title": "Fronte hotz", "text": "Fronte hotza aire masa hotz baten ertza markatzen duen gunea da, aire masa hotz horrek, masa beroago bat ordezkatzen du. Aire hotzak arinagoa den aire beroa atmosferaren goiko geruzetara altxatu eta hodeiak sortzen ditu.\nFronte hotzak behe presio gune bati loturik egoten dira normalean eta eguraldi mapetan urdin koloreko triangeludun marra urdin batekin irudikatzen dira."}
{"id": "130302", "revid": "11782", "url": "https://eu.wikipedia.org/wiki?curid=130302", "title": "Vicente Sarr\u00eda", "text": ""}
{"id": "130303", "revid": "11782", "url": "https://eu.wikipedia.org/wiki?curid=130303", "title": "Vicente de Sarr\u00eda", "text": ""}
{"id": "130304", "revid": "11782", "url": "https://eu.wikipedia.org/wiki?curid=130304", "title": "Vicente Francisco de Sarr\u00eda", "text": ""}
{"id": "130305", "revid": "11782", "url": "https://eu.wikipedia.org/wiki?curid=130305", "title": "Vicente Sarria", "text": ""}
{"id": "130306", "revid": "8519389", "url": "https://eu.wikipedia.org/wiki?curid=130306", "title": "Hiperonimo", "text": "Hizkuntzalaritzako Semantika arloan hiperonimo esaten zaio beste hitz batzuen esanahia bere baitan gordetzen duen hitzari.\nHitz baten esanahi zehatza baino esanahi orokorragoa duen hitzari hiperonimo deitzen zaio.\nHiperonimoak ez ditu bere hiponimoak ez daukan inolako tasun semantikorik baina hiponimoak badu bere hiperonimoak ez dauzkan eta berarengandik aldentzen dituen tasun semantikorik.\nEstilo liburu askotan aipatzen da ez dela hitz bat behin eta berriro, segidan, errepikatu behar. Sinonimoak erabiltzeaz gain, hiponimoak eta hiperonimoak erabil daitezke. Hona adibide bat:"}
{"id": "130307", "revid": "1545", "url": "https://eu.wikipedia.org/wiki?curid=130307", "title": "West End (Londres)", "text": "West End aisialdi eta erosketetarako auzo nagusia da, eta Europako erosleku nagusia da, beste hainbat hiribururen aurretik (Paris, Madril, Milan edo Berlin). Bertako leku nabarmenen artean dago Trafalgar Square, Nelson-en zutabea erdi-erdian duela; plaza hori ezaguna da, besteak beste, National Gallery margolan-museoa bertan dagoelako, eta, horrez gain, Londresen manifestazio asko eta asko egiteko aukeratu ohi den plaza delako. West End-en dago Oxford Street erosketa-kale ospetsua ere. Azken kale hori zeharkatzen du Regent Street etorbide dotoreak, elektronika, jostailu, ordenagailu edota Hi-Fi produktuetan espezializatua, eta famatua, besteak beste, bertan Eguberrietan pizten dituzten argiengatik. Regent Street-etik behera joanez, kalea kurbatu egiten da Piccadilly Circus plaza famatura iritsi aurretik. Zalantzarik gabe, Londresek dituen bihotz ugarietako bat da Piccadilly Circus, bere neoi-iragarki erraldoiekin eta jendearen etengabeko joan-etorriekin.\nOndarea.\nEzin da aipatu gabe utzi Londresko ikur bereizgarri bilakatu den Parlamentuaren eraikina, berez \"Westminsterreko jauregia\" izena duena. Tamesis ibaiaren ertzean eraikia da, 1860ko hamarkadan. Mundu osoan ezaguna da jauregi honen erloju-dorrea, zeinak, jende askok uste duenaren kontra, ez baitu \"Big Ben\" izena. Berez, Big Ben da dorre horren barruan dagoen kanpaiaren izena.\nParlamentutik oso hurbil dago kokatuta Westminster abadia. Bertan koroatzen dituzte Ingalaterrako errege-erreginak, eta bertan daude, era berean, haietako askoren hilobiak. Ikusi gabe utzi beharko ez litzatekeen tokia da, beraz.\nParlamentuaren jauregiaren ondoan dago, halaber, Whitehall hiribidea, gehienbat gobernuaren eta administrazioaren eraikinez osaturikoa. Eraikin horietako bat da Foreign Office, edo Kanpo Arazoetarako Ministerioa. Bere sotoetan daude \"Cabinet War Rooms\" izenekoak; hots, britainiar gobernuak Bigarren Mundu Gerran bilerak egiteko erabilitako gela multzoa. Bertatik egiten zuen Winston Churchillek Alemaniako gerra-hegazkinek Ingalaterraren kontra abian jartzen zituzten erasoen jarraipena. Gela horiek gaur egun ikusgai daude publikoarentzat.\nWhitehall hiribidearen aldamenean dago, halaber, Downing Street, eta kale horretako 10. zenbakian dauka egoitza ofiziala Erresuma Batuko Lehen Ministroak.\nBuckingham jauregia.\nBuckingham jauregia ere West End auzoan dago. Ezaguna den bezala, Buckingham jauregia da Erresuma Batuko errege-erreginek Londresen daukaten egoitza ofiziala, Viktoria erreginaren garaiaz geroztik. Erregina Buckinghamen bizitzen ari den denboraldietan (beste egoitza batzuk ere bai baititu: adibidez, Sandringham jauregia, Norfolken, eta Balmoral jauregia, Eskozian), Erresuma Batuko bandera ipintzen dute jauregiko bandera-makilean. Beraz, jauregiaren goialdean bandera jarrita baldin badago, erregina Londresen dagoen seinale.\nGaur egungo Buckingham jauregia da XVIII. mendearen hasieran Buckingham-eko dukeena zen etxe bati ondorengo mendeetan egin zaizkion zabaltze-lanen eta eranskinen emaitza. Jauregiaren fatxada nagusia, mundu guztian ezagun dena, 1913an Aston Webb-ek eginiko eraberritze eta birmoldaketa lanen ondorioa da. Buckingham jauregiak duen ikusgairik entzutetsuenetakoa da jauregizainen aldaketa ekitaldia. Jauregia barrutik ikus daiteke, abuztu eta irailean. Ikusgai dagoena jauregiko Estatu Gelak dira.\nLondresen aldirietan dauden beste bi errege-egoitza dira Windsorreko gaztelua eta Hampton Court jauregia.\nSoho.\nWest End-ean \"Soho\" ezaguna ere aurki dezakegu, pub, jatetxe, kafetegi, antzerki, zinema eta bestelako lokalek osatutako zonaldea. Sohoa gay-komunitatearen bizilekua ere bada, eta zine eta telebista produkzio asko burutzen dira bertan. Covent Garden-en \"Izarren kalea\" aurki daiteke, Hollywood-eko \"Ospearen Pasealekua\" ordezkatzeko sortutakoa.\nAuzo honetan daude, halaber, Mayfair, Green Park eta Bond Street."}
{"id": "130308", "revid": "448", "url": "https://eu.wikipedia.org/wiki?curid=130308", "title": "City of London", "text": "City of London deituriko eremua Londres erdigunean dagoen hiria eta konderria da aldiberean. Izan ere Erresuma Batuko finantzen udalbarruti garrantzitsuena da, bai eta munduko nagusienetarikoa ere.\nHistorian zehar, Londres hiria Cityaren eta West Enden inguruan egituratu izan da. Azkenengo hamarkadetan, izugarrizko eraikinak jaso dituzte Cityan; adibidez, \"Tower 42\" (1990era arte Ingalaterrako eraikinik altuena, \"Nat West Tower\" gisa ezagutua) eta orain dela gutxiko \"30 St Axe\", 2003an egindakoa eta, bere itxura dela eta, \"the Gherkin\" edo '(ozpinetako) pepinoa' ere deitua.\nHistoria.\nK.a. 47 urtearen inguruan markatariak ezarri ziren eremu honetan baina erromatarrek K.a. 43 urtean konkistatu eta Londinium hiria sortu zuten orain City-a dagoen muinoan. Erromatarren inperioaren gainbeherarekin batera hiriak ere behera egin zuen.\nIngelesen lehen erregea kontsideratzen den Alfredo Handia, Wessexekoak erromatarren hiri zaharra okupatu zuen eta 886tik aurrera berriztu egin zuen harresi berriak ezarrik eta ibaiertzean kaiak eraikiz. X mendean dagoeneko orduan hiriburua zen Winchester baino handiagoa eta aberatsagoa bihurtu zen.\nErdi Aroan 25 barruti ezarri ziren. Hiria zabaldu ahala XVI mendean eremurik aberatsena sortzen hasi zen erdigunean, Royal Exchange (Burtsa) eta Ingalaterrako Bankua eraikitzerakoan. Hiriak hainbat sute izan zituen, bereziki larria 1666ko Londresko Sute Handia izan zen. Honek hiria suntsitu zuen eta berriz altxatu behar izan zen. Berreraikuntza honen sinbolo aipagarriena Christopher Wren arkitzektuaren San Paulo katedrala izan zen, 1708an bukatu zena.\nXIX mendeko Industria Iraultzak Londres izugarri hedatzea ekarri zuen eta XX mendean biztanleek hiriaren periferiarako joera izan zuten. 1894an Citya eta inguruko Londresko konderria bateratzeko ahalegina egin zen baina ez zen gauzatu eta oraindik ere biek banatuta diraute. Bigarren Mundu Gerrako bonbaketek kalte handiak eragin zizkioten Londres guztiari eta baita Cityari ere, 1940an Londresko bigarren Sute Handia eragiteraino. 1970 hamarkadan dorre handiak eraiki ziren.\nOndarea.\nCityan daude, besteak beste, San Paulo katedrala, Guildhall (udaletxe zaharra) eta Mansion House, alkatearen egoitza. Bestalde, Londresko alde honetako biztanleria oso eskasa da (7.000 biztanle inguru), baina lanegunetan 300.000 pertsona baino gehiago biltzen dira bertan. Horrenbestez, asteburuetan nahiko toki bakartia izaten da.\nLondresko dorrea eta Tower Bridge (\"Dorreko zubia\") zubi ezaguna, hiriaren ikur bereizgarrietako bat, hiriaren mugan daude baina Tower Hamlets udalerriari dagozkio."}
{"id": "130310", "revid": "62526", "url": "https://eu.wikipedia.org/wiki?curid=130310", "title": "Salla", "text": "Salla (1936 arte \"Kuolaj\u00e4rvi\") Finlandiako iparraldeko Lappi eskualdeko udalerri bat da.\nNatura.\nSalla Lappi eskualdean dago, Ekialdeko Lappi izeneko lurraldean. Udalerriak Errusiarekin egiten du muga ekialdean, eta bizilagunak Savukoski iparraldean, Pelkosenniemi eta Kemij\u00e4rvi mendebaldean, Posio eta Kuusamo hegoaldean, eta Verkhnetulomski, Kovdor eta Alakurtti errusiar udalerriak ekialdean dira; Rovaniemi eskualdeko hiriburutik, aldiz, 150 km-ra dago. Guztira, Sallak 5.873,08 km\u00b2-ko azalera du, eta, hala, azalera handiena duen herrialde osoko zazpigarren udalerria da. Klima nagusia azpiartikoa bada ere, habitat mota aniztasunaren ondorioz, landare mota desberdin ugari hazten da; hala nola, lautada zabalean taiga edo baso boreala nagusitzen da eta zuhaizti ohikoenak izeidiak, sahastiak, haltzadiak, urkidiak, makaldiak, pinudiak eta, batez ere hegoaldean dauden urkidi dilindariak dira. Altuera gutxiko muinoetan, aldiz, klima polar bihurtzen da eta zuhaitzik gabeko tundra eremu bakanak daude. Azkenik, aipatzekoak dira landare-espezie ez-ohikoak bizi diren inguru zingiratsu eta paduratsuak.\nZirkulu Polar Artikoa paraleloak udalerria bitan zatitzen du. Dena den, elizatea eta herri gehienak paraleloaren gainean daude, hau da, eremu artikoan; horrenbestez, gauerdiko eguzki, gau zuri eta gau polar fenomenoak urtero izaten dira. Lehenengo bietan, eguzkia edo eguzkiaren argitasuna udalerriko zeruaren jabe izaten da ekainetik uztailaren bigarren astera. Gau polarraren garaia edota iluntasuna nagusitzen den garaia, aldiz, abenduaren 30ean eta 31n izaten da. Lehen esan bezala, Sallako klima nagusia azpiartikoa da eta, ondorioz, tenperaturak leunak izaten dira udan, baina neguak hotzak eta luzeak izan ohi dira. Orokorrean, elurrak udalerriko lurzorua estaltzen du urri amaiera eta maiatza bitartean, gutxi gorabehera, 185 bat egunez; eta izotzak ere aintzira eta ibaien gaina hartzen du beste horrenbeste egunetan. Hilabete euritsuenak udakoak dira, uztaila bereziki, eta lehorrena, aldiz, maiatza. Eremu muinotsuetan, bestalde, klima polarra nagusitzen da, eta horrekin batera, zero azpiko tenperaturak. Samiek antzinean eta gaur egun oraindik ere erabiltzen duten egutegiaren arabera, Lappiko eta udalerriko klima ulertzeko lagungarri diren zortzi garai bereizten dira: \"Gi\u0111\u0111ad\u00e1lvi\" (udaberri-negua), \"Gi\u0111\u0111a\" (udaberria), \"Gi\u0111\u0111ageassi\" (udaberri-uda), \"Geassi\" (uda), \"\u010cak\u010dageassi\" (udazken-uda), \"\u010cak\u010da\" (udazkena), \"\u010cak\u010dad\u00e1lvi\" (udazken-negua) eta \"D\u00e1lvi\" (negua). Ipar argiak, azkenik, oso ohikoak izaten dira neguko gau ilun eta oskarbietan; irail eta martxo bitartean lau gautatik bitan izaten den fenomenoa da, urrian eta martxoan bereziki.\nTopsakka - bird-watching tower\nSallatunturi Area is ideal for canoeing Aatsinkijoki\nSouth Salla to Kuusamo include the highlands , the so-called .Koillismaahan. The area is characterized by vaaramuodostelmat between them , as well as extensive wetlands . At the top of the landscape is dominated by the United Holy Mountain ( 477 m asl) , Ruuhitunturi ( 472 m asl) , Fire Mountain ( 467 m asl) and Vilma Fell ( 432 m asl) . Sallatunturi referred to as the United Pyh\u00e4tunturin and small Pyh\u00e4tunturin formed by a mountain range.\n840 aintzira baino gehiago daude. \nAdministrazioa.\nBanaketa.\nSalla over half the population lives in villages which are spread broadly across municipalities. The traditional villages are located in the lakes and bodies of water 's edge, where the income was obtained from fishing , hunting and reindeer herding and cattle-breeding .\nHalf of the parish was handed over to the Soviet Union as the peace treaty signed in the autumn of 1944.\nVillages in the area were extradited Kurtti, Vuorij\u00e4rvi, Kuolaj\u00e4rvi, Korja, Sovaj\u00e4rvi, Tuutij\u00e4rvi, Lampela, Sallansuu ja Vuosnaj\u00e4rvi. Released for the inhabitants of the villages were v.1937 over 3700 .\nThe inhabitants of these villages were occupied most of the so-called . consideration for the premises in the middle of the desert. Some of the Salla villages are clearly formed just to resettling the formation of these states.\nSallako herriak :\nAatsinki\nAholanvaara\nAhvenselk\u00e4\nHautaj\u00e4rvi(Niemel\u00e4, Isoviita, Hautaj\u00e4rvi, Urriaapa, Oulanka, Leusj\u00e4rvi sek\u00e4 Pyyniemi)Salla Fell is\n30 km , 43 km to Ruka Suomu 50 km. There are three monuments kyl\u00e4ll\u00e4mme : j\u00e4nk\u00e4j\u00e4\u00e4k\u00e4reitten memorial JR12 , the first inhabitants, as well as a memorial monument to the victims of Soviet partisans. South-eastern side of our village is limited to Oulanka National Park. Mets\u00e4hallitus built the visitor center Hautaj\u00e4rvi. Population about 300 people. School.\nHietaj\u00e4rvi\nHirvasvaara\nIsohalme\nKallunki\nKarhuj\u00e4rvi Population: During the summer, about 50 , about 20 during the winter\nKelloselk\u00e4. Alueen kyl\u00e4t: Tuohikyl\u00e4, Hanhikangas, Aatsinki, Kelloselk\u00e4, Palovaadinselk\u00e4, Lenkkitien alue. Attractions : Pahtoaavan outdoor work of art , \"Seven Brothers, and Father,\" Aatsinki village landscape and beach, Kelloselk\u00e4 Beach, Aatsinkijoen wicker work of art (pictured , photo: Rauno Mikkola ) , Aapa-Tuohilampi bird-watching tower. Population: In total, an estimated 500-600 villages\nKotala Alueen kyl\u00e4t: Kotala, S\u00e4rkel\u00e4, Mukkala, Raatikka j Haukkala. Kuvaus: Kylien halki virtaa Kuolajoki(kuvassa). Sallaan matkaa n. 30km. Kellosel\u00e4n rajanylityspaikalle n. 13km. Historiallisen suksen (ik\u00e4 yli 5000 vuotta) l\u00f6yt\u00f6paikka on S\u00e4rkel\u00e4nkyl\u00e4n S\u00e4rkiaavalta. Alueella muistomerkki S\u00e4rkel\u00e4ss\u00e4, Miinaan menehtyneille uhreina 7 siviili\u00e4.\nKoutelo\nKursu Isohalme, M\u00e4l\u00e4vaara, Vuosamo, Isomaa, Lapaj\u00e4rvi ja Lakij\u00e4nk\u00e4. Kursun kyl\u00e4 on ollut asutettu jo parituhatta vuotta, mutta ensimm\u00e4inen kirjoista l\u00f6ytyv\u00e4 asukas on vuodelta 1620.\nK\u00e4sm\u00e4\nLapaj\u00e4rviAlueen kyl\u00e4t: Lapaj\u00e4rvi ja Isomaa. Lapaj\u00e4rvell\u00e4 30, Isomaassa 20. Kes\u00e4isin asukasm\u00e4\u00e4r\u00e4 lis\u00e4\u00e4ntyy kyliss\u00e4 puolella. Isomaa was built in the mid-1950s , there took up residence in front of 18 family farms in man . The village men were colonized by the front of soldiers who fought in World War II in the Finnish army . They and their wives were mostly from the villages of Salla old .\nLeusj\u00e4rvi\nM\u00e4rk\u00e4j\u00e4rvi\nNaruska\nNiemel\u00e4\nOnkamo\nOulanka\nPahkakumpu\nPaloper\u00e4\nSaija\nSalmivaara\nSelk\u00e4l\u00e4\nTuohikyl\u00e4\nTuutij\u00e4rvi\nUrriaapa\nVallovaara\nVarvikko\nVittikko\nGarraio azpiegiturak.\nOndorengoak dira udalerria zeharkatzen duten errepide eta autobide nagusiak:\n Valtatie 5: Heinola - Mikkeli - Kuopio - Kaajani - Kuusamo - (Salla) - Kemij\u00e4rvi - Sodankyl\u00e4\n Kantatie 82: Rovaniemi - Kemij\u00e4rvi - Joutsij\u00e4rvi (Kemij\u00e4rvi) - Salla - Kelloselk\u00e4 \n Seututie 950: Kantojoki (Kuusamo) - Oulanka - Hautaj\u00e4rvi - Salla \n Seututie 965: Pelkosenniemi - Savukoski - Kuosku (Savuk.) - Saija - Kelloselk\u00e4 \nOsasuna.\nLappi bi ospitale barrutitan banatua dago. Alde batetik, Kemi-Tornio Ardatzak eta Ylitornio udalerriak osatzen duten L\u00e4nsi-Pohja Ospitale Barrutia dago; eta, bestetik, Rovaniemi hiriburua eta eskualdeko gainontzeko udalerriak dauden Lappi Ospitale Barrutia.\nFamiliako edo etxeko mendikuek garrantzi handia dute eskualdeko eta herrialde osoko osasun sisteman, eta hauek udalerrian bertan dauden osasun-etxe eta eskualde-erietxetan egiten dute lan. Osasun zentro hauek ospitale txiki modukoak dira; laborategiak, kontsulta- eta ebakuntza-gelak, x izpi makinak dituzte eta zenbait mediku espezializatuk ere egiten du lan bertan. Askotan bizpahiru udalerriren artean akordioak adosten diren arren, udalerri txikienenek ere zentro hauek izaten dituzte eta, ondorioz, ospitale handiak hiri nagusienetako eskakizunak betetzeko baino ez daude. Guztira, hamabost osasun-etxe (udalerri bakoitzeko bat) eta bi erietxe daude Lappi Ospitalde Barrutian; Lappiko Ospitalea erietxe nagusia, hain zuzen ere, eskualdeko hiriburuan dago, Rovaniemin.\nUdala.\nSallako eta Finlandiako gainontzeko udalerrietako udalbatzak eratzeko, lau urtero udal hauteskundeak antolatzen dira herrialdean. Gaur egun dagoen udalbatza 2012ko urriaren 28an ospatu ziren udal hauteskundeetan eratu zen.\nKultura.\nArmarria.\nArmarria da udalerriaren ikur nagusia. Kaj Kajander artista helsinkiarren lana da eta 1961eko urtarrilaren 24an udalbatzak Sallako armarri ofizialtzat hartu zuen (Barne Ministerioak urte bereko apirilaren 21ean onartu zuen). Egileak, bertan agertzen diren irudiekin, udalerriko natura eta paisaiak adierazi nahi izan zituen. Atzealde urdinaren gainean, zilarrezko arku bat dago. Hain zuzen, arku edo uztai honek Sallako inguru eta bazter muinotsuak irudikatzen ditu, Finlandiako ipar-ekialdean ohikoa den parajea; gainera, aipatzekoa da, muino hauek elkartzen dituzten parke nazionalak direla, gaur egun, udalerriaren diru-sarrera iturri nagusia. Azkenik, bada armarriari egin izan zaion beste interpretazio bat ere; izan ere, zilarrezko arku horrek zubi baten itxura du eta, baliteke, Kajanderrek Sallako Errusia eta Finlandiako mugari eginiko keinua izatea .\nOndasun nabarmenak.\nUdalerriko ondasun nabarmenak erlijioarekin eta historiarekin lotura duten leku eta eraikinak dira. Garrantzitsuenak hiru elizak (Sallakoa, Hautaj\u00e4rvikoa eta Kursukoa) eta Salpa lerroa izeneko ondare historikoa dira. Bestetik, aipatzekoa da bertako eraikinen balio historiko eta kultural handiari esker, Paloper\u00e4ko Kivel\u00e4, Uusikujala eta Kujala etxolak Finlandiako eraikitako kultur inguruneko zerrendan sartu zirela 1993. urtean. Hain zuzen, Kujalako egurrezko etxola udalerrian eraikitako eraikin zaharrena da, 1688. urtekoa. Etxalde horiekin batera, Sallako eliza berria ere babestua izan zen urte berean .\nHain zuzen, denen artean, ondorengoak dira ondasun nabarmenenak:"}
{"id": "130311", "revid": "119347", "url": "https://eu.wikipedia.org/wiki?curid=130311", "title": "Docklands (Londres)", "text": "Docklands 1980ko hamarkadatik aurrera garatzen hasi zen hiriaren gune bat da. Hasieran biltegiz beteta zegoen leku hau, baina artistek eta bestelakoek estudiio izateko birmoldatu zituzten, eta horrek sare kultural handia sortu zuen.\nGarapena.\nOndoren, higiezinen enpresek parte hartu zuten eta etengabeko aldaketan dago murgildurik geroztik. Prozesua aurrera eramateko, London Docklands Development Corporation (LDDC) korporazioa sortu zen, eta urte batzuk geroxeago Canary Wharf gunea inauguratu zen, non Erresuma Batuko eta Europa osoko eraikinik altuena dagoen.\nUne hartataik aurera, eraikin eta etxe orratz asko altxatu dira, bankuei eta bestelako enpresei toki egoki bat emateko. Bertara HSBC edo Barclays bezalako finantza enpresak hurbildu dira.\nGarapen honi lotuta, jatetxe, taberna, pub eta gau-klub asko agertu dira Docklands-eko gune honetan. Trenbide sareak Londresko metroarekin lotzen du Bank, Shadwell, Conning Town eta Stratford geltokietan.\nBiztanleen ezaugarriek ere aldaketa sakona izan dute: lehen jende xumea bizi zen, eta ingurua gainbehera sakonean zegoen; orain, ordea, dirusarrera ertain eta handiak dituen jendea da bertan nagusi."}
{"id": "130312", "revid": "1659", "url": "https://eu.wikipedia.org/wiki?curid=130312", "title": "TVPI", "text": "TVPI Baionako tokiko telebista da. Emititzen hasteko baimena 1999an jaso zuten eta urtebete beranduago interneteko webgunea zabaldu zuten. Programak frantsesez, euskaraz eta gaskoieraz emititzen dira.\nTelebista katea Lapurdi, Nafarroa Beherea eta Zuberoan ikusteaz gain Landetan ere aurki daiteke seinalea.\n2008ko urrian LTDan emititzeko lizentzia lortzeko lehiaketa irabazi zuen.\nTVPI telebista kate pribatua da eta Sud-Ouest taldea akzioen %\u00a040ren jabe da, horretarako \"Atlantel\" izeneko eskumendeko enpresa erabiliz."}
{"id": "130313", "revid": "10891", "url": "https://eu.wikipedia.org/wiki?curid=130313", "title": "East End (Londres)", "text": "East End City-az ekialdera geratzen den hiri-eremua izendatzeko erabilitako izena da.\nHistoria.\nXIX. mende erdialdera, East Endek Whitechapel, Bethnal Green, Stepney eta Hackney hegoaldea ematen zituen aditzera, Cityaren mugakide gehienean. Dena den, Londresen hedatzeko oldar etengabea zela eta, izendapenak adierazten zuen esparrua gainditu egin zen XIX. mende amaierarako, eta biztanle-gune berriak sortu West eta East Hamen. Ordu arte Lea ibaia jotzen zen East Enden ekialdeko mugatzat. Bada, kanporago geratu zen eremu horri East London izena eman zaio, mugak lausoak diren arren. East End Londresko ingeles langileriaren bizilekua izan da, kaiak eta fabrika ugari ere hor kokatzen baitziren. Hori dela eta, Bigarren Mundu Gerran, alemaniarren erasoek gogor astindu zuten ingurune hau. Bestalde, etorkin ugari ingurune honetan finkatu da azken mende honetan eta egun jatorri askotako jendea aurki daiteke bertan.\nEgun, Lea ibaiaren ingurunea, Stratford herriaren eta Hackney iparraldearen artean, berreraikuntza-prozesu batean dago murgildurik (Thames Gateway proiektua), Londres 2012. urtean Joko Olinpikoen egoitza bihurtzeko. Horretarako azpiegitura eta eraikin handiak dira abian.\n\"Cockney\" delako ingeles hizkeraz (langile-klaseko londrestar zurien hizkeraz) aritzean, eremu honetako hizkerari egiten zaio erreferentzia batez ere."}
{"id": "130314", "revid": "105290", "url": "https://eu.wikipedia.org/wiki?curid=130314", "title": "Londresko autobusak", "text": "Londresek autobus-sare zabala dauka London Buses deritzona, gehienetan \"double-decker\" edo bi solairuko busez hornituta (1956an hasi ziren zirkulazioan). Linea jakin batzuek, ordea, solairu bakarreko busak eta artikulatuak baliatzen dituzte: 25. linea adibidez. Zenbait lineak Londres Erdialdea (Citya eta West End) eta inguruko udal-barrutiak lotzen dituzte; beste batzuek, berriz, udal-barruti arteko eta barneko komunikazioetan jarduten dute.\nGaur egun 700 linea inguru daude Londres eta inguruko herrietan.\nOrdainketa.\nBidaia ordaintzeko hainbat modalitate daude. Batzuetan, txoferrari ordain dakioke zuzenean, eta trukean berak bidaia-txartela eman. Dena den, autobus-paradetan makina bat izaten da txartela ateratzeko eta, linea batzuetan, nahitaezkoa da txartela bertan ateratzea txoferrari ordaindu beharrean. Gehienetan, berriz, bidaiariek \"Oyster\" txartela darabilte metroko ordainketa-sistema bera baliatuz. \"Travelcard\" ere eros daiteke makinan bertan; haren bidez, egun osoz edo hainbat egunetan autobusez nahi beste ibil gaitezke. Badira gaueko zerbitzu bereziak, eta maiztasun handiko lineak egun osoz ibiltzen dira, ordu txikietan aldi batez ordutegia zertxobait aldatzen bada ere. Autobuseko prezioak merkeagoak dira metrokoak baino."}
{"id": "130316", "revid": "105290", "url": "https://eu.wikipedia.org/wiki?curid=130316", "title": "Oyster txartela", "text": "Oyster txartela Londreseko garraio publiko gehienek erabiltzen duten nahi beste aldiz berkargatu daitekeen garraio txartela da. Bidaitxartel hau Londresko metroan, Londresko autobusetan, Dokclandseko metro arinean, Londrestik igarotzen diren Erresuma Batuko sare-nazionaleko trenetan, tranbietan eta London Overground-ean erabili daiteke.\nTxartela 2003an ezarri zen eta gehienez 90 librarekin kargatu daiteke. Ordaindutako diru kopurua Londres hiriko gobernuak aurrez ezarritako guneen arabera zehazten da, lehen gunetik zazpigarren gunera. Lehen gunea erdiguneko auzo gehienak biltzen ditu, eta guneak hiriaren kanpoalderantz zenbatzen dira."}
{"id": "130317", "revid": "4380", "url": "https://eu.wikipedia.org/wiki?curid=130317", "title": "Oyster", "text": ""}
{"id": "130319", "revid": "7162", "url": "https://eu.wikipedia.org/wiki?curid=130319", "title": "Tal-y-bont (Barmouth)", "text": ""}
{"id": "130320", "revid": "512", "url": "https://eu.wikipedia.org/wiki?curid=130320", "title": "Docklands Light Railway", "text": "Docklandsetako metro arina edo Docklands Light Railway Londres hiriaren ekialdeko garraiobidea da. Metro sareak tren estuagoak erabiltzen ditu eta 1987ko abuztuaren 31an zabaldu zen. Gaur egun hiru lineak osatzen dute eta 2006an 60 milioi bidaiarik erabili zuten.\n40 geltoki daude guztira."}
{"id": "130321", "revid": "4380", "url": "https://eu.wikipedia.org/wiki?curid=130321", "title": "Docklandseko metro arina", "text": ""}
{"id": "130322", "revid": "15795", "url": "https://eu.wikipedia.org/wiki?curid=130322", "title": "Euskadiko udalerrien zerrenda", "text": ""}
{"id": "130323", "revid": "105290", "url": "https://eu.wikipedia.org/wiki?curid=130323", "title": "Rhosgadfan", "text": "Y Fron Gales ipar-mendebaldeko Gwynedd eskualdeko udalerria da. Gutxienez 2000 biztanle ditu. Caernarfon udalerritik hego-ekialdera dago."}
{"id": "130324", "revid": "7162", "url": "https://eu.wikipedia.org/wiki?curid=130324", "title": "Rhoshirwaun", "text": ""}
{"id": "130326", "revid": "119347", "url": "https://eu.wikipedia.org/wiki?curid=130326", "title": "Camden", "text": "Camden () Londresko udalerrietako (\"borough\") bat da. 2015eko erroldaren arabera 241.100 zituen 21,8 kilometro koadroko azaleran. Udalerriko turismogunerik garrantzitsuena British Museum da, munduko laugarren museorik bisitatuena da eta Erresuma Batuko lehena. Honetaz gain Camden Towngo kale merkatu ezaguna ospatu ohi da, Camden Market.\nHistoria.\n1801 urterako jadanik baziren bertan hainbat parrokia eta guztien artean 96.795 biztanle osatzen zituzten. XIX mendean trenbidea iristearekin batera populazioak gora egin zuen eta 1891 urtean 376.500 biztanle ziren eta txabola auzo erraldoiak kentzeko lanari ekin zioten agintariek.\nBigarren Mundu Gerraren ondoren londrestar ugarik erdigunetik atera eta inguruko auzoetara jo zuten eta Camden inguruan etxeak berreraiki ziren. Hurrengo urteetan ordea industriak behera egin zuen eta populazioa ere hamarkadaz hamarkada jeitsi egin zen, 1981 urteko erroldan 161.100 biztanle izateraino.\nUdalerria bera 1965 urtean eratu zen Hampstead, Holborn eta St Pancras udalerriek bat egin zutenean. Izena Camden Townek ematen dio, historikoki erabili den izena baita.\nAuzoak.\nUdalerria honako auzoek osatzen dute:"}
{"id": "130328", "revid": "336", "url": "https://eu.wikipedia.org/wiki?curid=130328", "title": "Simon Wiesenthal", "text": "Simon Wiesenthal (Buczacz, Austria-Hungaria, gaurko Ukrainan, 1908ko abenduaren 31 \u2013 Viena, 2005eko irailaren 20a) arkitektoa zen, baina ikertzaile judua izan zelako hartu zuen ospea. Bigarren Mundu Gerra garaian, Mauthausen-Guseneko kontzentrazio eremuan egon zen preso eta, handik irten ondoren, gerra kriminal naziak identifikatu eta lokalizatzen eman zuen bere bizitzaren gehiengoa, iheslari horiek justiziaren aurrera eramaten ahaleginduz.\nBiografia.\nSimon Wiesenthal Austria-Hungariakoa zen Buczaczen jaio zen, gaur Ukraina izango zenean, 1908ko abenduaren 31n.\nArkitektura ikasi zuen. 1932an, Pragako Unibertsitate Teknikoan titulatu zen, Lvoveko Unibertsitate Politeknikoan (Leopolis) ez zutelako hartu.\n1936an, Cyla Muellerrekin ezkondu zen eta Leopolisen bizi ziren; garai hartan, Polonian zegoen hiri hau, gaur egun, Ukrainari badagokio ere.\nMolotov-Ribbentropeko Itunaren arabera, SESBek hiria okupatu zuen. Sobietar polizia sekretuak Simonen aitaordea eta anaiaordea asasinatu zituen eta Wiesenthal estatuarentzat lan egin beharrean izan zen.\n1941ean, Alemaniak SESB inbaditu zuen eta Wiesenthal eta bere sendia nazien eskuetan erori ziren Txekoslobakian. Cyla, Simonen emaztea, ilehoria zen eta bere itxurak eta Poloniako Erresistentziak eskuratu zion dokumentazio faltsuak judua zela ezkutatzen lagundu zion. Arkitektoak trenbidearen mapak egin zizkien horren truke, baina zorteak ez zion berari lagundu.\nOndoren etorri ziren 4 urtetan, 12 kontzentrazio esparru ezberdinetan sartu zuten eta exekuzioaren ateetan egon zen behin baino gehiagotan. Desesperatuta, bere buruaz beste egiten ahalegindu zen eta eskumuturrak ebaki zituen. Hala ere, genozidioan parte hartzen ari ziren kriminal nazien izenak apuntatzen joan zen eta, AEBetako tropek liberatu zutenean, haien bila hasi zen eten gabe. Kontuan izan behar da, naziek Simonen familiako 89 bat kide erail zituztela.\nNaziak ehizatzen.\n1945ean, AEBetako tropek askatu zuten Wiesenthal Mauthausenen. Ez zen 45 kg-tara iristen. Osasuna berreskuratu bezain pronto, amerikarrei eskaini zizkien kriminal nazien gaineko apunteak eta Nurembergeko epaiketetan egin zuen lan, dokumentazioa biltzen.\n1947an, bera eta beste 30 bolondresen artean, Linzeko Dokumentazio Juduaren Zentrua sortu zuten, ondoren etorriko ziren prozesuetarako informazioa bilatzeko xedean. Hala ere, AEB eta SESBek berehala galdu zuten gerra krimenen aurkako prozesuak sustatzeko grina eta taldea desegin egin zen.\nWiesenthalek, ordea, Bigarren Mundu Gerraren ondorioz kaltetutakoei laguntzen jarraitu zuen lanean eta informazioa osatzen joan zen bere aisialdian.\nGarrantzi handikoa izan zen \"Azken Soluzioa\"ren arduradun nagusienetakoa zen Adolf Eichmannen harrapaketa eta epaiketan. 1954an, Wiesenthalek Adolf Eichmann kriminal nazia lokalizatu eta identifikatu zuen Buenos Airesen. Israeleko Yad Vashem Holokaustoaren Ikerketa Zentruari eman zion horren berri eta, hasieran hango zuzendariak ez bazuten ere gehiegi lagundu, azkenean, Mosadek harrapatu zuen \"Garibaldi Operazioan\".\n1960an, Argentinako hiriburuan bahitu zuten Eichmann, Europako milioika juduen deportazioa eta heriotza planeatu zuen nazia. Israelera eraman zuten eta 1961ean heriotza zigorra egotzi zioten. Epaiketa telebistaz zabaldu zuten eta, 1962an, exekutatu zuten.\nArrakasta haren ondoren, mundu guztiko donazioak iritsi zitzaizkion eta, urte berean, Wiesenthalek Dokumentazio Juduaren Zentrua ireki zuen berriro. Beste kasu batzuetan lan egiteko aukera izan zuen eta Karl Silberbauer izan zen ezagunenetako bat, Anne Frank arrestatzeko agindua eman zuen Gestapoko ofiziala; 1963an aurkitu zuten, polizia lanetan ari zenean Vienan. Silberbauerren aitorpenak garai hartan, \"Anne Franken egunkaria\" egiazkoa ez zela zioen taldea isilarazteko balio izan zuen.\nEra berean, bere jaioterria zen Leopoliseko populazioaren erailketagatik epaitu zituzten 16 nazietatik 9, Wiesenthalek aurkitutakoak ziren. Simonen ikerketek Franz Stangl austriarra, Treblinka eta Sobibor kontzentrazio esparruetako komandantea, harrapatzen lagundu zuten 1967an, Brasilen. Baita Josef Schwammberger alemaniarra ere, 1987an Argentinan harrapatuko zutena.\nIdentifikatu zuten beste bat, Hermine Braunsteiner izan zen; New Yorkeko Queensen bizi zen etxekoandrea zen. Ehunka haurren erailketaz arduratu zen gerra garaian.\nJosef Mengeleren atzetik ere ibili zen Argentinan, baina alde egin zion 1959an Eichmann harrapatzekoan.\nSimon Wiesenthal Holocaust Center.\n1977an, Los Angeleseko Jeshiva Unibertsitatea sortu zuen (AEB); gaur egun, 400.000 kide baino egiago ditu eta egoitzak daude Toronto, Buenos Aires, Jerusalen eta Parisen.\n1979an, OIS erakundeak, AEBetako Ikerketa Bulego Bereziak, genozidioan parte hartu zuten susmagarrien gaineko informazioa bateratu zuen Wiesenthalekin.\n1989an, OISen deklarazioak mundua harritu zuen: Kurt Waldheim, Austriako presidentea eta NBEren idazkari ohia, nazien kolaboratzaile izan zen gerra garaian. Wiesenthalen ustez, Waldheim beti izan zen kriminal nazien jakitun, baina ezin izan zen bere partaidetza zuzena frogatu. Simon Wiesenthal Holocaust Center erakundeak antisemitismoa salatu zuen, neonaziak bigilatu, Los Angeleseko eta Jerusalemeko Tolerantzia Museotan lan egin eta gerra kriminal naziak epailearen aurrera eramaten lagundu zuen.\nAzken urteak.\n1970an, austriar politikan lardaskatuta ibili zen, Bruno Kreisky sozialistaren gobernu berriko ministro ugari Hirugarren Reicheko kide izan zirela esan zuenean. Kreisky, judua bera ere, Wiesenthalen aurka jarri zen eta \"Nestbeschmutzer\" deitu zion (\"bere habia zikintzen duen txoria\"). Urtetan jaso zituen mehatxuak eta, 1982an, bonba bat lehertu zen bere Vienako etxe atarian. Neonazi alemaniar eta austriarrak erabat haserre zeuden berarekin.\n58 urte lanean eman ondoren, 2003ko apirilean erretiratuko zela adierazi zuen, bila zebilen eta bizirik zirauten asasino guztiak aurkitu zituela-eta:\nKritikak ere izan zituen, baina kontua da, bere bizitzan, Wiesenthalek 1.100 gerra kriminal baino gehiago eraman zituen epailearen aurrera mundu guztian zehar.\nOhoreak eta agerpenak.\nWiesenthalen emaztea 2003ko azaroaren 10ean hil zen, 95 urte zituenean. Wiesenthal bera Vienan hil zen, lo zegoenean, 2005eko irailaren 20an, 96 urte zituenean. Handik 3 egunetara, irailaren 23an, Israelen eman zioten lur."}
{"id": "130331", "revid": "28807", "url": "https://eu.wikipedia.org/wiki?curid=130331", "title": "Botticelli", "text": ""}
{"id": "130333", "revid": "128638", "url": "https://eu.wikipedia.org/wiki?curid=130333", "title": "Zatitzaile", "text": "Matematikan, zatitzailea zenbaki oso bat da, zenbaki oso bat zatitzean emaitza gisa zenbaki oso bat ematen duena. Adibidez: 10/2=5 denez, 2 zenbakia 10 zenbakiaren zatitzailea da, baina 10/3=3+1/3 denez, 3 ez da 10 zenbakiaren zatitzailea.\nz zenbakia n zenbakiaren zatitzailea dela honela adierazten da: z|n, eta z-k n zatitzen duela esaten da. Adibidez: 2|10, 5|10. Zatitzaileari faktore ere deritzo, eta zatitzaile izatearen ezaugarria zatigarritasuna da.\nn zenbaki oso guztiek 1 eta n (eta -1 eta -n) dituzte zatitzaile moduan. Bestalde, zatitzaileak garrantzitsuak dira zenbaki-teorian, adibidez p zenbaki bat zenbaki lehena dela esaten da baldin eta bere zatitzaile positibo bakarrak 1 eta n badira.\nZatigarritasunaren propietateak.\nGainera, zatigarritasunak ordena-erlazio bat adierazten du formula_19, aurrez aipaturiko honako erlazio hauek betetzen dituelako:\nZatigarritasun irizpideak.\nHurrengo irizpideei esker, zenbaki bat beste batekin zatigarria al den jakin dezakegu modu sinple batean, eragiketa handirik egin gabe."}
{"id": "130334", "revid": "105290", "url": "https://eu.wikipedia.org/wiki?curid=130334", "title": "Zatigarritasun-erregela", "text": "Aritmetikan, zatigarritasuna zenbaki oso bat beste zenbaki oso baten zatitzailea izateko duen propietateari deritzo. Adibidez, 12 zenbakia 4 zenbakiaz zatigarria da, 4 zenbakia 12 zenbakiaren zatitzaile delako. Zatigarritasuna aztertzeko, zatigarritasun-erregelak daude."}
{"id": "130335", "revid": "46380", "url": "https://eu.wikipedia.org/wiki?curid=130335", "title": "Claude Nougaro", "text": "Claude Nougaro (Tolosa Okzitania, 1929ko irailaren 9a\u2013 Paris, 2004ko martxoaren 4a) abeslari eta letragile frantziarra izan zen, jazz arloan espezializatuta. Besteak beste, Georges Brassensekin harreman estuak eduki zituen. Minbiziak jota hil zen.\n1950eko hamarraldian hasi zen Marcel Amont eta Philippe Clayrentzat musikagile gisa lanean. 1962. urtetik aurrera berak sortutako abestiak abesten hasi zen, jazz-ean oinarrituta batez ere. Bere lanek oso erritmo markatua dute, eta batez ere heriotza, erotismoa, bikotea eta emakumeari buruzkoak dira: \"Une petite fille\", \"Le Jazz et la Java\", \"Tu verras\", \"Sing Sing Song, Toulouse\". Arrakasta handiena, ordea, \"Nougayork\" (1987) lanarekin lortu zuen; lan horretan trebetasun handiz lortu zuen hiriko funkarekiko lotura. Ondoren jazz-aren hurbilagoko musikara jo zuen, Maurice Vander piano jotzailearekin batera. Gaztetako musikarako leialtasuna eta, aldi berean, berritzeko gaitasuna dira Nougaroren arrakastaren giltzarriak."}
{"id": "130338", "revid": "9037525", "url": "https://eu.wikipedia.org/wiki?curid=130338", "title": "Akusatibo", "text": "Akusatiboa zenbait hizkuntzak (indoeuropar askok, kitxuak, turkierak...) duten kasu bat da, perpausaren objektu zuzena adierazten duena. Euskaraz, akusatiboa absolutibo kasua da, \"nor-nork\" saileko aditzekin, hots, \"nor\" kasua, baina subjektua ez denean: \"Etxea ederra da\" (\"Etxea\" subjektua da) eta \"Etxea eraiki dute\" (\"Etxea\" objektu zuzena da).\nAdibideak.\nAdibideok hizkuntza indoeuroparretakoak dira:\nEsperantoak ere akusatiboa du. Adibide honetan ikusten da nolako aldea dagoen, euskara bezalako hizkuntza ergatibo batekin parekatuz gero:\nEsperantoz, -n markak akusatiboa agertzen du: sintagma hori esaldiaren hasieran nahiz amaieran egonda ere, \"katua\" bada hozkada jasan duena, \"kato &gt; katon bilakatzen da. Aldiz, euskararen moduko hizkuntza ergatiboan, kasu marka ez dagokio hozkada jasan duenari, hozka egin duen \u2014esaldi horretan\u2014 agente ergatiboari baizik: horrexegatik, \"txakurrak esaten dugu.\nSubjektu-objektu rolak aldatuta, erraz osatuko ditugu esaldiak esperantoz zein euskaraz:"}
{"id": "130339", "revid": "512", "url": "https://eu.wikipedia.org/wiki?curid=130339", "title": "Modernitate", "text": "Modernitatea filosofia eta soziologiari loturiko kontzeptua da, zeinaren bidez arrazoian oinarritutako gizartea definitzen den. Modernitatea, horrela, gizarte post-tradizionala da, besteak beste industrialismoak, kapitalismoak, sekularizazioak eta nazio-estatuak ezaugarritutakoa.\nModernitatearen ezaugarri nagusienetakoa aurrerapenaren edo progresoaren ideian ipinitako indarra da. Modernitatean, hortaz, utopia kolektiboek (zentzu oso desberdinekoak izan arren) indarra izango dute.\nModernitatea ilustrazioaren larrialdiaren ondorioz\nEuropan jatorria duen prozesu sozio-historiko bati erreferentzia egiten dion\nkategoria analisi bat da. Mugimenduak biztanleri bakoitza bere borondate\npropioaren arabera bere helmuga propioak izatea proposatzen du. Helmuga modu\nlogiko eta arrazional batean heltzen da, hau da, sistematikoki bizitzari zentzu\nbat ematen zaio. Erabilera politiko eta botereko kontuengatik arrazoia eta\nlogika inposatzen saiatzen da, proposatutako baloreen praktikari ezezko\nbiribila emanez.\nModernitatea\narrazoia erlijioaren aurretik jartzen duen etapa da. Konstituzioaren bitartez\nkontrol soziala jardutea bilatzen duten instituzio estatalak sortzen dira.\nBiztanleri batzuen oparotasuna eta beste batzuen marjinazioa ahalbidetzen duten\nklase sozial berriak sortzen dira. Produktibitatea eta bere ekonomia handitzeko\nprodukzioa industrializatu egiten da, eta azkenik, etengabeko jarduera eta\naldaketako etapa bat da.\nEsanahia.\nModernitatearen axioma ulertzeko Errenazimenduaren oinarrizko ezaugarria\nadierazi behar da, garai hau bi aldien arteko zubi lotune bat baita.\nErrenazimendua,\u00a0 gizakia pertsona\nsinboliko bat bezala kokatzen du, hau da, bere sinesmen oinarria eta mundua\nulertzeko era erlijioan oinarritzen da. Modernitatean aldiz, guztia\nerlijioarekin azaldua izan daitekeenaren sinesmena alde batean usten da, eta\ngertakarien azalpen zientifikoak garatzen hasten da, hau da, ohikoa alde batean\nuste da arrazoia erabiltzeko.\nErrenazimenduaren\neta Modernitatearen kontrajartzea aztertua garai hau azaltzera igaro gaitezke.\nModernitatea gizartea homogeneizatzea bilatzen duen aldaketa prozesu bat bezala\nulertua da. Indibidualitateen sorkuntzara sarrera ematen du eta gertaerak eta objektuak\nezagutzagatik eta jabetze unibertsalagatik egitea ahalbidetzen du. Etengabeko\neguneratzea behar duen prozesua bezala kontsideratzen da.\nModernitatea\nIlustrazioko Kantiano kontzeptuaren antzekoa da ( pertsonaren adin\nnagusitasuna, bere arrazoia modu autonomo batean lantzeko: El Sapere aude ), eta hau baino lehen\nErrenazimenduko Antropozentrismo humanistari (adibidez, la Oratio pro homini dignitate de Pico della\nMirandola). Oso esanguratsua izan zen Erdi Aroa eta Aro modernoaren artean berriaren\nikuskera desberdinak ulertzeko eta antzinakoen eta modernoen eztabaida\nulertzeko.\nMichel Freitag-en soziologian, modernitatea gizartearen erreprodukzio modu bat da,\ntradizioaren oposaketagatik bere erregulazio mekanismoen\u00a0 dimentsio instituzionalean eta politikoan\noinarritzen dena, non taldearen erreprodukzio era eta betetzen diren ekintzen\nzentzua dimentsio kulturalengatik eta sinbolo partikularrengatik erregulatua\nda.\nModernitatea erreprodukzio sozialaren erregulazio\neraren aldaketa ontologiko bat da legitimitatearen\nzentzu tenporalaren aldaketan oinarritzen dena. Modernitatean jatorria\niraganaldia ordezkatzen du eta gizakiari erlazionaturik dagoen ekintzaren\njudizioa arrazionalizatzen du. Modernitatea bizitza sozial jokoaren arauak\naldatzeko posibilitate politiko erreflexiboa da.\u00a0 Modernitatea ere baldintza historiko\nmaterialen multzoa da, ohituren, doktrinen edo heredatutako ideologien\nemantzipazio bateratuan pentsatzea ahalbidetzen duena, eta ez kultura\ntradizional bategatik arazotua dagoena.\nEre\nTransmodernitate terminoa sartu da globalizazioagatik ezaugarritzen den\nmundurako.\nJatorria.\nModernitatea, XV. mendean munduan gertatutako gertaera batzuen ondoren sortu zen, hala nola, Amerikaren aurkikuntza, inprentaren garapena, erreforma protestanteak eta Errenazimendua. Giza eta historiako arloetan, Modernitatea ez da iristen Erdi Aroko amaierarekin, baizik eta gizarte aurreindustriala, nekazal ingurua eta tradizionala gizarte industrial eta modernoaren bilakatzearen ondorioz. Industria iraultza eta kapitalismoaren garaipena ematen da. Gizarte industriala post industrialera pasatu denez, postmodernitatea deitu diogu. Modernitatearen krisia, Lehen Mundu Gerraren bukaeran hasi zen. Honela, batzuen mentalitatea eta konzientzia aldatu zen beste aldaketa batzuekin batera.\nPostmodernitatearen izaera eta, hortaz, modernitatearen balizko gainditzea, hala ere, gai eztabaidatua da pentsalarien artean; eta egungo gizartearen izaera modernoari edo postmodernoari buruz ez dago adostasunik.\nInpaktua.\nModernitatea nazioen erakundeetan aldaketak\nsustatu zituen. Errepublikako botereari, razionalitate administratiboari eta\nindustrializazioari sarrera emateko estatuak sekularizatzen dira. Gainera,\nNazio Estatuen agerpenarekin lurraldeak berrantolatu behar dira eta hirien\nsorkuntzara igarotzen da, garapen industrial kapitalista eta aurrerapen\nekonomiko eta teknologiko bat lortzeko helburuarekin.\nHiriaren sokuntzagatik Errepublikako botereak\ngizarteak kontrolatzeko lege multzoa biltzen duen konstituzio bat ezarri behar\ndu. Kontrola errazteko helburuarekin hiritartasunean legeak erabiltzen dituzten\nhiru botere estatalak sortzen dira: botere exekutiboa, botere legegilea eta\nbotere judiziala. Hauetako bakoitza funtzio zehatz bat du: lehenengoa\nkonstituzioak osatzen duten legeak egiteaz arduratzen da, bigarrena lege horiek\ngainditzeaz, eta hirugarrena konstituzioaren ezarpenaren bitartez\u00a0 gizartean justizia kudeatzeaz arduratzen\nda.\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\nRazionalitate\nadministratiboa klase sozial berri bat sortzea ahalbidetzen du: Burokrazia;\nentitate publiko desberdinetan lan egiten duena eta\u00a0 konstituzioa betetzeko Estatuarekin\nelkarlanean aritzen dena.\nIndustrializazioa\ngarapen industrialaren bitartez leku jakin baten ekonomia zabaltzea bilatzen\nduen prozesua da. Henry Ford-en \u201cmodelo T\u201d\n-rekin hasten da, ongizate komertzialen produkzioa eragingarri bihurtzen duena\n(materia prima bukatutako produktuetan eraldatzen ditu), denboraren aurrezpen\nbat eta irabazien handitze bat suposatuz. Industrializazioa\u00a0 Estatuarentzat esanguratsua izan zen aldaketa\nteknologiko eta ekonomiko bat aurkeztu zuen; gizartearentzat aldiz, ongizate\neta oparotasun ahalmen utopiko bat; bere ordaintze ekonomikoa eta lan\nbaldintzak ez baitziren inpartzialak. Herrialdeko sektore honek proletalgoa\nsortu zuen: fabriketan ongizateen gehiegizko produkzioaz arduratzen den klase\nsoziala."}
{"id": "130340", "revid": "17", "url": "https://eu.wikipedia.org/wiki?curid=130340", "title": "Modernotasuna", "text": ""}
{"id": "130342", "revid": "6327", "url": "https://eu.wikipedia.org/wiki?curid=130342", "title": "Nazio estatu", "text": ""}
{"id": "130343", "revid": "880", "url": "https://eu.wikipedia.org/wiki?curid=130343", "title": "Gizarte zientziak", "text": ""}
{"id": "130344", "revid": "880", "url": "https://eu.wikipedia.org/wiki?curid=130344", "title": "Gizarte-zientzia", "text": ""}
{"id": "130345", "revid": "512", "url": "https://eu.wikipedia.org/wiki?curid=130345", "title": "Cuisenaire zotzak", "text": "Matematikaren didaktikan, Cuisenaire zotzak haurrek zenbakien batuketa eta kenketaren inguruan lehenengo esperientziak izateko erabiltzen den baliabide didaktiko bat dira. Luzera ezberdineko zotz multzo bat da, luzera bakoitzari kolore jakin bta dagokiola: zotz ezberdinak lotuz eta erkatuz, haurrak batuketa eta kenketa kontzeptuak barneratzen ditu.\nGeorges Cuisenaire belgiar irakasleak asmatu eta zabaldu zituen 1952 urteko \"Les nombres en couleur\" liburuan. Gerora, Caleb Gattegno egiptoar matematikaria eta Madeleine Goutard frantziar hezitzailea izan ziren tresna hau zabaldu zutenak."}
{"id": "130347", "revid": "880", "url": "https://eu.wikipedia.org/wiki?curid=130347", "title": "Portugalera", "text": ""}
{"id": "130349", "revid": "105290", "url": "https://eu.wikipedia.org/wiki?curid=130349", "title": "If I Should Fall from Grace with God", "text": "If I Should Fall from Grace with God 1987an The Pogues taldeak kaleratutako diskoa da. Disko honen musika mota punk zeltiarra edota irlandar punk folk alorrean sailka daiteke."}
{"id": "130353", "revid": "512", "url": "https://eu.wikipedia.org/wiki?curid=130353", "title": "South Australia (abestia)", "text": "South Australia (\"Hego Australia\") Australia eta orokorrean australiar askoren jaioterri edo jatorrizko herrialdeak diren Britainia Handia eta Irlandako abesti herrikoia da. Zehatzago izatekotan, itsasgizonen abestia zen, Londonetik Australiarako portu guztietan abesten zelarik. 1987an The Pogues taldeak bere If I Should Fall from Grace with God diskoaren barnean abesti honen bertsioa kaleratu zuen.\nBizardunak talde nafarrak abesti honen doinuarekin \"Oreoak\" bertsioa moldatu zuen."}
{"id": "130355", "revid": "512", "url": "https://eu.wikipedia.org/wiki?curid=130355", "title": "Medley (abestia)", "text": "Medley hiru abesti herrikoi irlandarrez osaturiko abestia da. Honako hauek dira: The Recruiting Sergeant, The Rocky Road to Dublin eta The Galway Races. 1987an The Pogues taldeak bere If I Should Fall from Grace with God diskoaren barnean abesti honen bertsioa kaleratu zuen."}
{"id": "130368", "revid": "336", "url": "https://eu.wikipedia.org/wiki?curid=130368", "title": "Shinty", "text": "Shinty ingelesez eta Camanachd edo Iomain Eskoziako gaeleraz bi ekiporen artean egiten den kirolaren izena da, \"caman\" izeneko makila erabiliz pilota bata bestearen atean sartzean datzana. Hurling eta Izotz hockeyarekin lotuta dago.\nNagusiki Eskoziako Highlandetan jokatzen da, baina baita herrialdeko hiri handietan eta Ipar Amerikan ere.\nTxapelketak.\nHainbat kopa historiko jokatzen ziren, hala nola Camanachd Kopa (1896tik aurrera), MacAulay Kopa (1947), Glasgow Celtic Society Kopa (1879) eta MacTavish Kopa (1898), oraindik ere jokatzen direnak. Denetan garrantzitsuena Camanachd Kopa zen. 1996an Premier Division antolatu zen eta bertan herrialdeko 10 talde onenek jokatzen dute.\nPremier Division, Camanachd Kopa, MacAulay Kopa eta Glasgow (hegoaldekoek) edo MacTavish (iparraldekoek) urte berean irabazten dituen taldeak Grand Slam titulua bereganatzen du."}
{"id": "130373", "revid": "6327", "url": "https://eu.wikipedia.org/wiki?curid=130373", "title": "Lan-Konfederazio Frantses Demokratikoa", "text": ""}
{"id": "130382", "revid": "119347", "url": "https://eu.wikipedia.org/wiki?curid=130382", "title": "Vicente Quesada", "text": "Vicente Genaro Quesada Arango (Habana, 1782ko irailaren 19a \u2013 Hortaleza, Madril, 1836ko abuztuaren 15a), Moncayoko markesa, militar espainiarra izan zen.\nBiografia.\nNikaraguako gobernadorearen semea zen eta Habanan jaio zen 1782an. Karrera militarra egin zuen eta 1808an frantsesen aurkako borrokan sartu zen, Extremadurako Juntaren agindupean. Azaroan zauritu eta preso hartu zuten Burgosen. Frantziako hainbat presondegi ezagutu zituen, eta hiru aldiz ihes egitea lortu zuen. 1811ko irailean penintsulara iritsi eta Espainiako tropekin bat egin zuen.\nFernando VII.ak brigadier izendatu zuen Independentziako Gerran izandako merezimenduengatik, eta Kadizko Konstituzioaren alde egiteagatik erbesteratuak edo zigortuak izan ziren militar liberalen artean ez egoteagatik. Santandergo gobernadore izendatu zuten halaber.\nHirurteko Liberalean Frantziara ihes egin zuen, Urgeleko Erreginordetzako eta Egia jeneralaren konspiratzaileekin bat eginez. Armada errealistako burua izan zen Nafarroan, eta han Tomas Zumalakarregi ezagutu eta bere aginduetara izan zuen. Liberalak menderatu eta Fernando VII.a errege absolutu bezala agintera itzuli ondoren, teniente jeneral izendatu zuten.\nHurrengo urteetan jarrera itxienetatik aldentzen joan zen. 1833an, Maria Kristinak Erreginaren Guardiako infanteriako komandante jeneral izendatu zuen, militar errealistak eta Don Karlosen jarraitzaile izateko susmagarriak zirenak gorputz horretatik kanporatzeko zereginarekin. Erregin gobernatzaileak Moncayoko markes titulua eman zion.\nVald\u00e9sen ordez jarri zuten Iparraldeko armadako buru, baina, bere aurrekoak bezala, porrot egin zuen euskal lurraldeak baketzeko ahaleginetan. Zumalakarregi jeneral karlistaren anaia Migel Antonioren bidez hura Don Karlosen armada uzteko konbentzitzen saiatu zen, trukean gatazkako lehen hilabeteetan izandako jarreragatik inolako zigorrik jasoko ez zuela aginduz. Quesadaren eta Tomas Zumalakarregiren arteko gutun bidezko harremana gaizki bukatu zen, liberalak bere azken gutuna \"Zumalakarregi bidelapurren buruzagiari\" zuzendu ondoren. Oldarraldi ezin gogorragoa hasi zuen Quesadak orduan, epaiketa sumarioen ondorengo fusilamenduak aginduz, eta borroka errukigabe bati ekinez.\n1834ko ekainean Quesadaren ordez Rodil jarri zuten Iparraldeko armada liberaleko buru, eta Quesada Madrilera bidali zuten Erreginaren Guardiako komandante jeneral eta Gaztela Berriko kapitain jeneral izendatuta. 1835eko abuztuan Madrilgo Hiri Milizien altxamendua zapuztu zuen. Handik urtebetera beste altxamendu bat egon zen La Granjan, eta orduko horretan ez zuen matxinada zapuzterik lortu. Ihes egin zuen Madrildik, baina atxilotu egin zuten Hortalezan. Han preso zela, jende olde bat iritsi zen eta ordura arte eragin handiko militar eta politikaria izandako Vicente Quesada bertan hil eta txiki txiki egin zuten."}
{"id": "130383", "revid": "1545", "url": "https://eu.wikipedia.org/wiki?curid=130383", "title": "Vicente Genaro de Quesada", "text": ""}
{"id": "130385", "revid": "119347", "url": "https://eu.wikipedia.org/wiki?curid=130385", "title": "Ramon Cabrera", "text": "Ramon Cabrera i Griny\u00f3 (Tortosa, Katalunia, 1806ko abenduaren 27a \u2013 Wentworth, Ingalaterra, 1877ko maiatzaren 24a) militarra eta politikaria izan zen, karlisten buruzagia.\nBizitza.\nTortosan jaio zen 1806ko abenduaren 27an. Hirukoiztar fraideekin ikasi zuen, baina apaizgaitegia utzi eta Morellan aurkeztu zen Herb\u00e9sko baroi eta koronelaren aurrean, Lehen Karlistadan boluntario aritzeko. 1833an baroia menderatu eta fusilatu zutenean, Cabrerak berehala erakutsi zituen bere dohain militarrak. 1835eko apirilean, Karlos V.ak Aragoiko eta Valentziako indar karlisten buruzagi izendatu zuen Manuel Carniceren ordez, eta bultzada handia eman zion gerrari, batetik bestera ibiltzeko zuen ahalmen bikainari esker. Eskualde hartako Zumalakarregi izan zen Cabrera, eta \"Maestrazgoko tigrea\" ezizena jarri zioten bere ankerkeriagatik.\nAlca\u00f1izko eskualdeko bi alkate kristinatarren heriotzari erantzuteko, Nogueras jeneralak Cabreraren ama, Ana Maria Griny\u00f3, fusilatu zuen Tortosan, 1836ko otsailaren 16an. Ekintza hark izugarrizko oihartzuna izan zuen Europan, eta Maestrazgoko gerra areago gogortzea ekarri zuen. 1836ko udazkenean, G\u00f3mezekin batera ibili zen haren espedizioan Mantxan, Andaluzian eta Extremaduran barrena, eta hurrengo urtean, Iparraldetik abiatutako tropekin bat egin eta erregearen espedizioan sartu zen.\n1838ko urrian Maellan lortutako garaipenaren ondoren, teniente jeneral eta Morellako konde izendatu zuten. Karlisten jardueraren erdigunea izango zen estatutxo bat antolatu zuen Cabrerak, hiriburua Morellan jarrita.\n1839an ez zuen Bergarako Hitzarmena onartu, eta Katalunia iparraldera jo zuen bere armadarekin. Bergan azken erresistentzia ekintza egin ondoren, Frantziara igaro zen 1840ko uztailean, Lehen Karlistadari amaiera emanez.\nHandik sei urtera, \"Matinerren\" gerra hastean, Aragoiko, Kataluniako, Valentziako eta Murtziako indar karlisten buruzagi gorena izendatu zuen Karlos VI.ak. 1848an Katalunian sartu zen, tropa karlisten buruzagitzaz arduratzeko, eta 9.000 bat soldaduz osatutako armada antolatu zuen. 1849an Terko markes titulua eman zioten, Amerko eta El Pasteralgo guduetan egindako lanarengatik. Zauritu egin zuten han. Handik hiru hilabetera, Frantziara itzuli behar izan zuen, Kataluniatik kanpo gerra errotu ez zelako eta gobernuaren tropak askoz indartsuago zebiltzalako. Handik Ingalaterrara jo zuen bizitzera.\n1850ean Marian Katherine Richards goi mailako dama ingeles anglikano aberatsarekin ezkondu zen. Karlista erbesteratuengandik aldendu ahala, ideia moderatu eta liberalagoak barneratzen joan zen.\nKarlos VII.ak bigarren altxamendu karlista handiaren buruzagi militar gorena izatea eskaini zion, baina Cabrerak uko egin zion eskaintza hari, ez zuelako beste gerra zibil batean parte hartu nahi. 1875ean errege legitimotzat onartu zuen Alfontso XII.a. Hark armadako kapitain jeneral izendatu zuen Cabrera, eta gudu zelaian lortutako titulu eta ohore guztiak onartu zizkion.\nRamon Cabrera Ingalaterran hil zen 1877ko maiatzaren 24an."}
{"id": "130386", "revid": "1545", "url": "https://eu.wikipedia.org/wiki?curid=130386", "title": "Ram\u00f3n Cabrera", "text": ""}
{"id": "130388", "revid": "12788", "url": "https://eu.wikipedia.org/wiki?curid=130388", "title": "Francisco Espoz", "text": "Francisco Espoz Ilundain, Francisco Espoz Mina izenaz ezagunagoa, (Idotzin, 1781eko ekainaren 17a \u2013 Bartzelona, 1836ko abenduaren 24a) nafar militar eta politikaria izan zen. Frantzisko Xabier Mina bere iloba izan zen.\nBizitza.\nIdotzinen jaio zen 1781eko ekainean, nekazari euskaldunen sendi apal batean. Frantsesen inbasioa gertatu ondoren, 1809an bere iloba Frantzisko Xabier Minak gidatutako \"Nafarroako lurreko kortsarioak\" (gaztelaniaz: \"Corso terrestre de Navarra\") izeneko gerrillan sartu zen oldezko gudari. 1810ean iloba espe hartu zutenean, Espoz gerrillako buru jarri zen haren ordez. Izugarrizko gogortasun, zuhurtasun, ankerkeria eta goranahi handiak erakutsi zituen berehala, ederki ezagutzen zituen bere gizonak eta inguruko lurrak. Nafar dibisioaren diziplinari eusteko, lehiakideak eta adiskide izandakoak fusilatu behar bazituen, ez zen kikiltzen. Ezinean eduki zuen frantses gudarostea Nafarroan, Aragoin eta Gipuzkoan. 1812an landa-marexal izendatu zuten.\nGerra amaitzean Fernando VII.aren aurka matxinatu zen, Cadizko Konstituzioa berrezarri nahian, eta azkenean erbesteratu egin behar izan zuen. 1820ko iraultzari esker, erdiuhartera itzuli eta Donezteben Konstituzioa aldarrikatu zuen urte hartako martxoan. Handik egun batzuetara Iru\u00f1ean sartu eta Nafarroako komandante jeneral izendatu zuten.\n1821eko urtarrilean Galiziako komandante jeneral izendatu zuten, eta sona errepublikazalea lortu zuen ardura hartan. Ordurako framazonerian sartua zebilen. 1822ko uztailean errealisten aurka borrokatzera bidali zuten Kataluniara. Bere indar handia eta gehiegizko krudelkeriak oihartzun handia izan zuten, erregezaleak menderatu ondoren Castellfollit de Riubreg\u00f3s herri txikia suntsitu zuenean, adibidez. Absolutismoa berrezartzeko frantziarrak Espainian sartu zirenean, bere aginduetara zegoen Bartzelonako gotorlekuan amore eman eta Ingalaterrara erbesteratu zen.\nIngalaterran eta Frantzian zeuden erbesteratuen azpikeria askotan esku hartu zuen. 1830eko Frantziako iraultzaren ondoren, inbasio liberal baterako garaia iritsia zela iritzi eta Berako espedizio ezaguna gidatu zuen urrian, Jauregi \"Artzaia\"rekin batera. Espedizio haren porrotaren ondoren, biek erbesteratu egin behar izan zuten berriro.\nKarlistaldia piztean, Maria Kristina erreginordeak emandako amnistiaz baliatu zen, eta Nafarroako erregeorde izendatu zuten handik gutxira. 1834ko irailean haren esku utzi zuten karlisten aurkako borroka Euskal Herrian. Bi urte geroago hilko zuen gaixotasuna hartua zuen ordurako. Zumalakarregirekin borrokatu zen Larremiarko guduan, eta ozta-ozta ez zuten preso hartu. Porrot militarrek suminduta zeukaten, eta karlistek Lekaroz inguruan ezkutatutako kanoi batzuk kosta ahala kosta aurkitzeko irrikatan zebilen. Horregatik, informazioa eman nahi ez zioten herritar batzuk fusilarazteko eta herriari su emateko agindu zuen. Eliza eta hiru etxe baino ez ziren salbatu. Handik egun gutxira bere kargua utzi zuen.\n1835eko urrian Kataluniako kapitain jeneral izendatu zuten, bere gaixotasunaren ondorioz denbora gehienean ohean etzanda egon behar zuen arren. Arrakasta militar gehiago ere izan zituen, baina Cabreraren ama fusilatzeko aginduak eta antzeko neurri ankerrek ilundu egin zuten haren entzutea. Bartzelonan hil zen 1836ko abenduan."}
{"id": "130389", "revid": "1545", "url": "https://eu.wikipedia.org/wiki?curid=130389", "title": "Francisco Espoz y Mina", "text": ""}
{"id": "130394", "revid": "512", "url": "https://eu.wikipedia.org/wiki?curid=130394", "title": "Bergerac", "text": "Bergerac (frantsesez ahoskatua; , ahoskatua) Frantziako barrualdeko hiria da, Dordoinako departamenduan eta Akitania Berria eskualdean kokatutakoa. Dordoina ibaiak udalerria zeharkatzen du. 27.601 biztanle zituen 2007an.\nHistoria.\nKalbinisten gotorlekua izan zen XVI. mendean (Bergerac-eko Bakea, 1577). Nantes-ko ediktua eman ondoren (1598), Bergerac Frantziako kalbinisten babesleku garrantzitsuenetakoa bihurtu zen. 1621ean eraitsi egin behar izan zituzten harresiak, Luis XIII.aren aginduz.\nEkonomia.\nNekazaritza merkatua, mahastiak, janari industria eta bolbora produkzioa nabarmentzen dira."}
{"id": "130396", "revid": "58701", "url": "https://eu.wikipedia.org/wiki?curid=130396", "title": "Miguel G\u00f3mez Damas", "text": "Miguel Sancho G\u00f3mez Damas (Torredonjimeno, 1785eko ekainaren 5a \u2013 Bordele, 1864ko ekainaren 11) militar espainiarra izan zen.\nBiografia.\nTorredonjimenon jaio zen 1785ean. Karrerako militarra zen eta Independentziako Gerran preso hartu eta Europa iparraldera eraman zuten. Hantxe egon zen gerra amaitu arte. Teniente maila eman zioten esker onez, eta ardura horretan ibili zen Savoiako infanteriako erregimentuan.\nHirurteko Liberalean matxinatu eta Zumalakarregirekin elkartu zen Nafarroan. Harekin zebilela kapitain gradua eman zioten.\nLehen Karlistada piztean berriro joan zen Zumalakarregirekin, eta bere Estatu Nagusiko buru izendatu zuen hark. Nazarko, Asartako, Gasteizko eta Altsasuko guduetan parte hartu zuen harekin batera. 1834an Don Karlosi eskolta ematen ibili zen, Bizkaiko komandante jeneral izendatu zuten arte. Gipuzkoan ere ardura bera eman zioten geroago, eta Gernikan eta Tolosako guduan erakutsitako jokamoldea saritzeko landa mariskal izendatu zuten.\nGerra hiru lurraldetan garatzen ari zen: Euskal Herrian, Katalunian eta Aragoin. Karlistak penintsula osora zabaltzen saiatu ziren, eta hainbat espedizio militar antolatu zituzten horretarako, tartean G\u00f3mezek gidatutako bat.\nGomezen espedizioa 1836ko ekainean abiatu zen 3.000 soldadu ingururekin Asturias eta Galizia aldera. Sei hilabetean zehar penintsulako lurralde gehienak zeharkatu zituen espedizioak, tropa liberalak atzean zituela. G\u00f3mezek herri asko konkistatu zituen: Oviedo, Santiago Compostelakoa, Le\u00f3n, Palentzia, Albacete, Kordoba, Almad\u00e9n, C\u00e1ceres eta Algeciras, besteak beste. Halere, hiri horietatik atera bezain laster, liberalek hirion gaineko kontrola berreskuratzen zuten, eta hortaz gerra hedatzeko ahaleginak porrot egin zuen.\nUrte erdi horretan zehar hainbat militar liberalekin borrokatu zen G\u00f3mezen espedizioa. Tello eta L\u00f3pez menderatu zituen Barandan eta Matillan, eta Alaixek eta Esparterok, berriz, atzera eginarazi zioten Escaron eta Villarrobledon. Rodil eta Narvaetz jeneralak ere atzetik izan zituen, alferrik ordea. 25.000 liberal bere 6.000 gizonen atzetik ibili ziren espedizioa geldiaraztea lortu gabe. 6.000 haien artean bidean haiekin bat egindakoak zeuden, Cabrera esaterako. Euskal lurretara itzultzean, abiatu zenean baino soldadu gutxi batzuk gehiago zituen espedizioak.\nEspedizioa izugarri harrigarria izan bazen ere, G\u00f3mez atxilotu eta epaitu egin zuten karlistek, emandako aginduak bete ez izana leporatuta. Gerra amaitzean Frantzian erbesteratu zen, eta Espainiara itzuli zen 1847 1849 bitarteko altxamenduan, Andaluziako komandante jeneral arduran. Matxinada horrek ere porrot egitean, Frantziako erbestera itzuli eta handik gutxira hil zen. Bordelen lurperatu zuten."}
{"id": "130402", "revid": "512", "url": "https://eu.wikipedia.org/wiki?curid=130402", "title": "Villeneuve-sur-Lot", "text": "Villeneuve-sur-Lot edo okzitanieraz Vilanu\u00e8va d'\u00d2lt Frantziako hegoaldean dagoen hiria da, Lot-eta-Garona departamenduko azpiprefetura dena. Kantonamendu burua da."}
{"id": "130403", "revid": "56334", "url": "https://eu.wikipedia.org/wiki?curid=130403", "title": "Erbi artiko", "text": "Erbi artikoa (\"Lepus arcticus\") taigako erbi espeziea da. Iparraldera hurbildu ahala, erbi artikoek ile txuriagoa daukate; eta taigaren hegoaldean bizi diren erbi artikoek, aldiz, ile urdinxkagoa.\nAzpiespezieak.\nErbi honek lau azpiespezie ditu:"}
{"id": "130404", "revid": "512", "url": "https://eu.wikipedia.org/wiki?curid=130404", "title": "Truro", "text": "Truro, , Ingalaterra hego-mendebaldeko Kornualles herrialde eta konderriko hiriburua da, udalerririk populatuena St Austell den arren (2001ean 22.648 biztanle).\nKornuallesko hiri bakarra da, bai eta Britainia Handian hegoaldeen dagoen udalerria ere. Barnealdean kokatuta dago, baina kostaldetik gertu eta Kenwyn eta Allen ibaiek sortzen duten Carrick Roads/Dowr Carrek izeneko itsasadarraren aldean.\nUdalerri senidetuak.\nTruro senidetuta Boppard (Renania-Palatinatua) udalerri alemaniarrarekin eta Morlaix/Montroulez hiri bretainiarrarekin.\nBestela, Truro izeneko udalerriak ditugu Eskozia Berrian (Kanada) eta Massachusettsen (AEB) ere bai."}
{"id": "130414", "revid": "119347", "url": "https://eu.wikipedia.org/wiki?curid=130414", "title": "Artxandako Golf Kluba", "text": "Artxandako Golf Kluba izen bereko Bizkaiko mendian 2000ko hamarkadan eraikitako golf-zelaia da. Administratiboki Larrabetzu eta Galdakao udalerrien lurretan dago.\nKlubaren ondoan bi zelai eraiki ziren bata 18 zulokoa eta bestea bederatzikoa."}
{"id": "130415", "revid": "105290", "url": "https://eu.wikipedia.org/wiki?curid=130415", "title": "Meaztegi Golf", "text": "Meaztegi golf Bizkaiko Trapagaran udalerriko Zugaztieta auzoan dagoen golf-zelaia da.\nBizkaian eraikitako lehen golf-zelai publikoa izan zen, eta ingurunea Severiano Ballesteros golflariak diseinatu zuen. Hamazortzi zuloko zelai bakarra dago, 72 pare eta 6 kilometro baino gehiagoko luzera dauka."}
{"id": "130416", "revid": "512", "url": "https://eu.wikipedia.org/wiki?curid=130416", "title": "Greenwich", "text": "Greenwich edo ahoskatua) () Londresko udalerrietako (\"borough\") bat da. 2015ko erroldaren arabera 274.800 zituen 47,35 kilometro koadroko azaleran. Londres Handiaren ekialdean dago, Tamesis ibaiaren hegoaldeko ertzean.\nBertan dago Greenwicheko Errege Behatokia eta izen bereko meridianoa bertatik igarotzen da. Bestalde, barruti honetan Millennium Dome delako eraikina ere kokatzen da. 1997an Greenwichek itsasgintzan izan zuen historia kontutan hartu zuen UNESCOk eta Itsasaldeko Greenwich (\"Maritime Greenwich\") izenarekin Gizateriaren Ondare izendatu zuen.\nHistoria.\nBrontze Aroan populatua izan zeneko aztarnak aurkitu dira, eta ekialdean erromatar \"villa\" bat edo tenplu bat izan zen. VI mendeko saxoien hilobiak ere aurkitu dira. Dena dela \"Greenwich\" izenaren lehen aipamenak X mendean izan ziren, \"Gronewic\" (918), \"Grenewic\" (963) eta \"Grenawic\" (1013) eta \"asentamendu berdea\" esan nahi du.\nIngalaterrako Koroak St. Peter at Ghent abadiari erosi zizkion lurrak 1427an eta Gloucesterko dukeari eman zikion. Honek Greenwich gaztelua eraiki zuen. Garai hartan landugabeko lurraldea zen eta dukeak belatz bidezko ehizarako erabili izan zuen. XVI mendean Henrike VIII.ak oreinak sartu zituen ehizalreku honetan. 1635 urtean Queen's House eraiki zen Jakue I.aren emaztea zen Ana Danimarkakoa erreginarentzat. 1675an gaztelua zegoen lekuan Greenwicheko Errege Behatokia ezarri zen.\n1838 urtean Londres eta Greenwich lotu zituen trenbideak. XIX mendearen bukaeran eta XX mendearen hasieran hainbat museo eta instituzio eraiki ziren Greenwich parkearen inguruan, hala nola Royal Naval College, National Maritime Museum eta Royal Hospital School. 1954 urtean Cutty Sark belaontzia Greenwicheko kaian ezarri zen betirako.\n1965 urtean eratu zen gaur egungo udalerria, aurrez baziren Greenwich eta Woolwich (iparraldea ezik) elkartu zirenean.\nAuzoak.\nBarrutia osatzen duten auzoak honakoak dira:\nGizateriaren Ondarea.\n1997 urtean UNESCOk Gizateriaren Ondare izendatu zuen Greenwich, hiriak daukan itsasgintza historiarengatik. Izendaturiko eremuak ibaiertza, Greenwich parkea eta bertako eraikinak, eta herria hartzen ditu."}
{"id": "130417", "revid": "105290", "url": "https://eu.wikipedia.org/wiki?curid=130417", "title": "Hackney", "text": "Hackney () Londresko udalerrietako (\"borough\") bat da. 2015ko erroldaren arabera 269.000 zituen 19,06 kilometro koadroko azaleran. City of London udalerriaren ipar-ekialdean dago.\nHistoria.\nIzenaren lehenengo aipamena XIII mendekoa da, garaiko agirietan \"Hakney\" (1231) eta \"Hakeneye\" (1242 eta 1294) eta \"Hakaren uhartea\" esan nahi omen du, izan ere Lea ibaiaren padura eremuan legokeen uharte batean sortu baitzen. Garai hartan ingurune basatia zen.\nMonasterio baten lurrak izan ziren harik eta XVI mendean Koroak lurraldea konfiskatu zuen arte. Henrike VIII.ak jauregia eraiki zuen Lea ibaraien meandro batean, baina ordutik mantentzen den eraikin bakarra 1535an altxatutako Sutton House da, Sir Ralph Sadleir diplomatikoak egin zuena. Garai beretsukoa da Hackenyren armarrian agertzen den Saint Augustine dorrea, orduan eraikitako elizatik mantentzen den egitura bakarra. 1621ean \"hackney coach\" gurdia ezarri zen eta hurrengo mendeetan antzokiak eraiki ziren bertan biztanle bihurtu ziren nobleziarentzako. 1850 hamarkadan trenbidea iritsi zen.\nBigarren Mundu Gerraren ondoren inmigrazio handia jaso zuen eta udalerria nabarmen handitu zen. Urbanizatzerakoan kontu handia izan zuten eta Londresko udalerri berdeena bihurtu zen, bertako 62 parke eta espazio irekiek 3'3 km\u00b2-ko azalera hartzen baitute.\nGaur egungo udalerria 1965 urtean sortu zen aurrez zeuden Hackney, Shoreditch eta Stoke Newington udalerriek bat egiterakoan.\nAuzoak.\nUdalerria honako auzoek osatzen dute:"}
{"id": "130418", "revid": "98220", "url": "https://eu.wikipedia.org/wiki?curid=130418", "title": "Hammersmith eta Fulham", "text": "Hammersmith eta Fulham () Londresko udalerrietako (\"borough\") bat da. 2015eko erroldaren arabera 179.400 zituen 16,4 kilometro koadroko azaleran.\nNazioarteko enpresa askok egoitza dute udalerri hontan.\nHistoria.\nNeolito garaiko aztarnak aurkitu dira indusketatan eta erromatarren garaiko asentamendu bat ere aurkitu da. Aspaldian interes handia dago Fulhamen aintzinako historia berreskuratzeko.\nAurreneko aipamenetan \"Fulanhamme\" izena agertzen da. 1154ko agiri batean agertzen da lehenengo eliza eta 1242an parrokia dela aipatzen da. Garai beretsukoa da Londresko apezpikuen egoitza izandako Fulham jauregia. XV mendean errotak ezarri ziren ibaiertzean, industriari hasiera emanez. Hurrengo urteetan papergintza eta garagardogintza nagusitu ziren Fulhamen.\n1729an Fulham zubia eraiki zen Tamesis ibaia gurutzatzeko eta 1886an Putney zubiak ordezkatu zuen. XVIII mendean Londresko aberatsentzako dibertimentu auzoa bihurtu zen putetxeak eta garagardotegiak ireki zirenean. XIX mendean trenbideak Londresko gainerako udalerriekin lotu zuen.\n1900 urtean Fulham udalerria eratu zen eta 1965ean iparralderago dagoen Hammersmith udalerriarekin egin zuen bat. 1960 urtean BBC telebista katean bertan ezarri zuen egoitza nagusia.\nAuzoak.\nUdalerria osatzen duten auzoak honakoak dira:\nKirolak.\nUdalerri txikia bada ere hiru futbol talde nagusiren egoitza dago bertan, Chelsea, Fulham eta Queens Park Rangers. Bertan ere badago White City Estadioa, 1908ko Londresko Olinpiar Jokoak ospatzeko eraiki zena.\nOxford-Cambridge estropadaren lehenengo zatia udalerriaren barnean jokatzen da, Tamesis ibaian."}
{"id": "130419", "revid": "512", "url": "https://eu.wikipedia.org/wiki?curid=130419", "title": "Hammersmith", "text": "Hammersmith, Erresuma Batuko Londres hiriburuaren mendebaldean dagoen auzo bat da, Hammersmith eta Fulham barrutian. Fulham auzoarekin batera Tamesis ibaiaren iparraldeko ertzean dago."}
{"id": "130420", "revid": "105290", "url": "https://eu.wikipedia.org/wiki?curid=130420", "title": "Islington", "text": "Islington () Londresko udalerrietako (\"borough\") bat da. 2015ko erroldaren arabera 227.700 zituen 14,86 kilometro koadroko azaleran. City of London udalerriaren iparraldean dago.\nHistoria.\nXI mendeko saxoien agirietan \"Giseldone\" (1005) eta \"Gislandune\" (1062) izenak agertzen dira, \"G\u012bslaren muinoa\" esan nahi du.\n1965 urtean Islington eta Finsbury udalerriek bat egin zuten gaur egungo borougha sortzeko. Londres Handiko bigarren udalerri txikiena da.\nAuzoak.\nUdalerria honako auzoek osatzen dute:\nKirolak.\nUdalerriko kirol talde nagusia Arsenal Football Club da. 13 aldiz irabazi du Ingalaterrako Liga eta 12 aldiz Kopa. 2006an Txapeldunen Ligako finala jokatu zuen."}
{"id": "130421", "revid": "105290", "url": "https://eu.wikipedia.org/wiki?curid=130421", "title": "Kensington eta Chelsea", "text": "Kensington eta Chelsea ( edo \"RBKC\") Londresko udalerrietako (\"borough\") bat da. 2015eko erroldaren arabera 157.700 zituen 12,13 kilometro koadroko azaleran. Westminster Hiria udalerria dauka mendebaldean eta Hammersmith eta Fulham ekialdean.\nHistoria.\nUdalerria 1965 urtean eratu zen aurrez baziren Kensington eta Chelsea udalerriek bat egiterakoan. Hasiera batean Kensington izena izan behar zuen baina herritarrek eskatuta bi eremuen izena jartzea erabaki zuten.\nBanaketa administratiboa.\nKensington eta Chelsea udalerria honako barrutiek osatzen dute:\nOndasun nabarmenak.\nLondresko eremu aberatsenetakoa da, errege familiaren Kensington jauregia da honen lekuko.\nKulturgune garrantzitsuak daude bertan kokaturik, hala nola, Historia Naturalaren Museoa, Zientzia Museoa, Victoria and Albert Museum, Royal Albert Hall, Royal Geographical Society... Unibertsitate eremua ere bada. Hemen daude Imperial College London, Royal College of Art eta Royal College of Music besteak beste.\nAzkenik aipatzekoa da Harrods merkatal zentru ezaguna."}
{"id": "130422", "revid": "4380", "url": "https://eu.wikipedia.org/wiki?curid=130422", "title": "Kensington and Chelsea", "text": ""}
{"id": "130425", "revid": "4829", "url": "https://eu.wikipedia.org/wiki?curid=130425", "title": "Absolutiboa", "text": ""}
{"id": "130426", "revid": "4829", "url": "https://eu.wikipedia.org/wiki?curid=130426", "title": "Akusatiboa", "text": ""}
{"id": "130427", "revid": "98220", "url": "https://eu.wikipedia.org/wiki?curid=130427", "title": "O Brother, Where Art Thou?", "text": "O Brother, Where Art Thou? (euskaraz \"Oi Anaia, Non Hago?\") 2000. urtean Coen anaiek (Joel Coen eta Ethan Coen) zuzenduriko filma bat da. Bere istorioa Depresio Handiaren garaian kokatzen da, 1937ko Mississippi estatuan hain zuzen ere. Filma honen hasierako izenburuetan aipatzen den bezala, Homeroren Odisea kontakizunan oinarritzen da, bide batez, Estatu Batuetako Hegoaldearen usadiozko topikoak astintzen ditu. Bere garaian filma honetako \"Man of Constant Sorrow\" (\"Atsekabe Etengabeko Gizona\") abestia nahiko entzutetsua izan zen.\nArgudioa.\n\"O Brother, Where Art Thou?\" filmak ihes egin berri duten hiru presoen istoria azaltzen digu: Ulysses Everett McGill, Everett gisa ezaguna (George Clooney); Pete (John Turturro) eta Delmar O\u2019Donnell (Tim Blake Nelson). Hiru hauek preso talde batetik ihes egin berri dute, Everett esanaren arabera, berak auto blindatu batetik ohostu eta bere espetxeratzea baino lehen lurperatutako 1,2 milioiko altxorra berrezkuratzeko asmoz. Helburu hau lortzeko lau egun besterik ez dituzte, altxorra kokatzen den harana lasterrera proiektu hidroelektriko baten ondorioz urperatu eta Arkabutla aintzira bihurtuko baita. Ihesaldia hastean, trenbideko eskuzko gurdi batean doan itsu batekin topatuko dira. Gurdira igo eta Homeroren Odiseako igarlearen antzera itsuak etorkizuna iragarriko die.\nHirukotea altxorraren bilaketari ekingo dio, eta ibaitik hurbil fededun kongregazio edo lagunarte batekin topo egitean, Pete eta Delmar bataiatu egingo dira. Bidaia jarraitzearekin bat, hiruak Tommy Johnson gitarjolea adiskide egingo dute (Chris Thomas King blues musikariak antzeztua). Iheslariek musikariari ezerezean geldirik dagoen zergatiaz galdetzean, honek bere arima deabruari saldu ziola erantzuten die, betiere gitarra trebeziaz jotzeko trukean. Filmako une honek akleptismo elementu bat ezartzen du, Estatu Batuetako Hegoaldeko folklorean oso ohikoa den gaia sartzen baitu: deabruari bere arima saltzen dion musikariarena. Honen adibide argienetakoa Robert Johnson da.\nLauak euren buruei \"The Soggy Bottom Boys\" (\"Hiru Ipurdi Bustiak\", zinez errealitatean existitzen den musika taldea) musika talde izena ipini eta irratietxe batean \"Man of Constant Sorrow\" abestia grabatuko dute. Nahiz eta hasiera batean abestia diru erraza lortzeko asmoz abestu izan, gerora estatu osoan ospetsu bilakatuko da. Beren ibilgailua poliziak aurkitu ostean hirukotea Tommyrengandik banandu eta abentura euren kaxaz jarraituko dute. Izango dituzten topaketa ugariren artean, George Nelsonekin burututako auto bidaia eta banku lapurreta, hiru gizasemeen taldea sorgindu, lokartu arte hipnotizatu eta Pete itxuraz apo bilakatuko duten hiru lamien topaketa (Odiseako teknikaren antzekoa erabiliz), eta Big Dan Teague biblia saltzaile begibakarrarekin duten topaketa izango dira.\nIstorioa korapilatzen doan heinean Odisea oroitarazten duten pertsonaiak irudikatzen dira, adibidez, Dan Teagle (John Goodman), biblia saltzaile begibakarra Ulises eta bere adiskideen bidaian agertzen den ziklopearen parekidea da; Ulysses Everett McGillek bere emazte den Penny (Penelope) eta alabekin duen berrelkarteratzea; edota hiru iheslariei euren ibilbidetik alboratzea lortu eta abere bilakatzen dituzten hiru erreka lamiak.\nAldiz beste pasarte batzuk hegoaldearen ikuspuntu kritikoa eskeintzen dute, esate baterako, Ku Klux Klan erakundearen ospakizun odoltsuak, suziz osaturiko topaguneak, sugarrezko gurutzeak, mozorrodun arrazistak, etab."}
{"id": "130433", "revid": "14234", "url": "https://eu.wikipedia.org/wiki?curid=130433", "title": "Portugalerazko Wikipedia", "text": ""}
{"id": "130442", "revid": "15795", "url": "https://eu.wikipedia.org/wiki?curid=130442", "title": "Espainiako presidente", "text": ""}
{"id": "130443", "revid": "1340", "url": "https://eu.wikipedia.org/wiki?curid=130443", "title": "Espainiako Gobernu", "text": ""}
{"id": "130444", "revid": "1340", "url": "https://eu.wikipedia.org/wiki?curid=130444", "title": "Leopoldo Calvo Sotelo", "text": ""}
{"id": "130450", "revid": "46380", "url": "https://eu.wikipedia.org/wiki?curid=130450", "title": "Jose Uranga", "text": "Jose Ignacio Uranga Azkune (Azpeitia, 1788ko urriaren 7a \u2013 Gasteiz, 1860) euskal militarra izan zen.\nBiografia.\nAzpeitian jaio zen 1788ko urrian. Ikasketak egiten ibili zen frantsesen inbasioa gertatu eta Oviedora May jeneralarengana boluntario joan zen arte. Asturiasen eta Galizian borrokatu zen eta 1811n Gipuzkoako Boluntarioen Batailoira bidali zuten. Inbaditzaileen aurka ibili zen borrokan Jauregi \u201cArtzaia\u201dren aginduetara. Gudu askotan parte hartu zuen eta 1813ko abuztuko San Martzialgo guduaren ondoren, kondekoratu egin zuten bere borrokakide Tomas Zumalakarregirekin batera\nDibisio bat eratu zuen arte. Gudaldi hura amaitzean koronel izendatu zuten. Hurrengo urteetan Arabako komandante jenerala izan zen.\n1830ean Espainian liberalismoa berrezarri nahian zebilen Espoz Minaren eta Jauregiren espedizioari aurre egin zion zutabearen buru jarri zen, eta haiek mendean hartu eta Frantziara ihesi joatera behartu zituen.\nKarlos V.a aldarrikatu zuen lehenbizikoetakoa izan zen, haren anaia Fernando VII.a hil zenean, eta hainbat batailoi antolatu zituen Araban. Zumalakarregirekin bat egin zuen, gerra hasierako guda nagusietan parte hartuz. Horri esker, landa mariskal izendatu zuten. 1834ko uztailean Don Karlos Euskal Herrian sartu zenean, Uranga bere landa laguntzaile izendatu zuen, bere segurtasun pertsonalaz arduratzeko eskatuz.\nHurrengo urtean, Donostiako blokeoan ibili zen Uranga, eta San Bartolomeko komentua mendean hartzea lortu zuen. Erregearen espedizioan, Nafarroako eta Euskal Lurraldeetako kapitain jeneral izendatu zuen Don Karlosek, karlisten lurren arduradun alegia. Soldadu askorik ez zuen arren, tropa gehienak Madril aldera joanak zirelako, Leringo, Urizaharreko eta Azkoiengo goarnizio liberalak konkistatu eta O'Donnell menderatu zuen Andoainen.\nGerrako azken urteak Don Karlosekin batera eman zituen, eta \"apostolikoen\" alde egin zuen barne borroketan. Lizarrako fusilamentuen ondoren, Marotok Frantziara bota zuen. Han bizi izan zen erbesteratuta 1848ko amnistiara arte. Gasteiza joan zen bizitzera orduan, eta han hil zen 1860an."}
{"id": "130451", "revid": "46380", "url": "https://eu.wikipedia.org/wiki?curid=130451", "title": "Gaspar Jauregi", "text": "Gaspar Jauregi Jauregi \u2014Artzaia ezizenaz ere ezaguna\u2014 (Urretxu, 1791ko irailaren 15a \u2013 Gasteiz, 1844ko abenduaren 19a) euskal militarra izan zen.\nBiografia.\nUrretxun jaio zen 1791ko irailean. Artzaia zuen aita, eta txikitatik harekin batera ibili zenez, 1808an frantsesen inbasioa gertatu zenean ederki ezagutzen zituen inguruko bazterrak. Handik bi urtera gerrilla batean sartu eta frantsesen zenbait mezulariri eraso zien. Napoleondar tropek bere gerrillari egindako presioaren ondorioz, Nafarroan babestu behar izan zuen, eta han Espoz Minaren \"Corso Terrestre\" gerrillan sartu zen. Nafarraren aginduetara hilabete batzuk eman ondoren, Nafarroan borrokan zebiltzan 60 bat giputz Jauregiren esanetara jarri zituen hark, gerrilla borroka Gipuzkoara hedatzen saiatzeko.\n1811tik 1813ko udan frantsesak bota zituzten arte, etengabe borrokatu ziren Gipuzkoan, Araban eta Bizkaian. Tomas Zumalakarregi bere agindupean izan zuen: bere idazkaria izan zen eta idazten irakatsi zion.\nGerra amaitzean, koronel maila zuen, baina karrera militarrean jarraitu beharrean negozioetan hasi zen, tratulari, Urretxuko alkate izatearekin batera.\nHirurteko Liberalean gobernuaren alde egin zuen, eta Boluntarioen Milizietan ibili zen gerrilla errealistan sartu ziren bere kide izandakoen aurka -Zumalakarregi tartean- borrokatuz. San Luisen Ehun Mila Semeen etorrerarekin batera monarkia absolutua berrezarri zenean Frantzian erbesteratu zen. 1824ko amnistia eta gero herrira itzuli zen, baina 1830ean berriro zegoen erbestean, Baionan hain zuzen ere, eta han sistema konstituzionala berrezartzeko inbasioa antolatzen zebilen, Espoz Minarekin batera. Asmo hark herriaren babesik lortu ez eta porrot egin zuenez, erbestera itzuli zen Jauregi.\nFernando VII.a hil ondoren, agintari liberalek deitu egin zuten karlisten aurkako tropa gipuzkoarrak gidatzeko. Brigadier izendatu zuten eta gerra hartako gudu nagusietan ibili zen, Gipuzkoako Boluntarioen zutabe mugikorra, txapelgorriak. alegia, gidatuz. Bere laguntzailea izandako Zumalakarregiren aurka borrokatu behar izan zuen berriro ere, Ormaiztegin eta Deskargan adibidez, eta porrot latzak jasan zituen han.\nKarlismoaren aurkako jarrera irmoa izan zuen, baina herritar arruntak errespetatuz eta probintziari ahalik eta kalte gutxien egiten saiatuz. Horregatik, Rodil eta O'Donnellen tankerako jeneral ankerrei aurre egin zien.\nOsasunez pattal zebilenez bere ardurak utzi behar izan zituen. Gerra amaiera aldean Mu\u00f1agorriren \"Bakea eta Foruak\" lemara gerturatu zen, gobernu konstituzionalari zion leialtasunak harekin bat egitea galarazi zion arren.\nBergarako besarkadaren ondoren, probintziako mugen arduradun jarri zuten Behobian. 1841ean Esparteroren aurka eta foruen alde matxinatu zen, baina arrakastarik izan ez eta erbesteratu egin zen berriro. Baionan bizi izan zen 1843an Esparterok boterea galdu zuen arte. Euskal probintzietako kapitain jeneral izendatu zuten orduan. Azkenean, Arabako komandante jeneral izendatu zuten, eta ardura hori zuen 1844an Gasteizen hil zenean."}
{"id": "130452", "revid": "98220", "url": "https://eu.wikipedia.org/wiki?curid=130452", "title": "Lambeth", "text": "Lambeth () Londresko udalerrietako (\"borough\") bat da. 2015ko erroldaren arabera 324.400 zituen 26,82 kilometro koadroko azaleran. Westminster Hiria udalerriaren parean dago, Tamesis ibaiaren hegoaldeko ertzean. Udalerriaren erdigunea Brixton auzoa da.\nHistoria.\nXIII mendean Lambeth jauregia eraiki zen Canterburyko artzapezpikuaren Londresko egoitza izan zena eta honen inguruan Lambeth parrokia ezarri zen.\nXIX mendearen erdialdera trenbidea iritsi zen eta klase ertaineko suburbioa eratzen hasi zen Brixton inguruan. 1900 urtean Lambeth Borough eratu zen eta lurrak handitu egin zitzaizkion, iparraldean Tamesiseraino iritsiz eta hegoaldean Londresko konderriaren mugaraino. Bigarren Mundu Gerran bonbakatua izan zen eta eraikin ugari suntsitu ziren. Gobernuak etxe sozial ugari eraiki zituen Brixton inguruan eta auzora inmigranteak iritsi ziren, karibearrak eta portugaldarrak gehienbat. 1965ean Wandsworth borougharen auzo batzuk gehitu zitzaizkion mendebaldean gaur egungo borough-a osatuz.\nPolitikoki Alderdi Laboristaren eremua izan da eta hainbat manifestazio entzutetsu izan dira udalerrian, Margaret Thatcher-en gobernuaren aurkakoa (1979) eta Golkoko Gerraren aurkakoa (1991) esate baterako. 1981 urtean ere istilu gogorrak izan ziren Brixtonen baldintza sozio-ekonomiko latzen ondorioz, polizien eta karibear jatorriko biztanleen artean.\n2016ko \"Brexit\"-aren erreferendumaren bozketan hautesleen %78,62-ak Europan gelditzearen aldeko bozka eman zuen, Erresuma Batuko portzentairik altuena (Gibraltarren atzetik).\nAuzoak.\nLambeth udalerria honako auzoek osatzen dute:"}
{"id": "130453", "revid": "1545", "url": "https://eu.wikipedia.org/wiki?curid=130453", "title": "Gaspar de Jauregi", "text": ""}
{"id": "130455", "revid": "105290", "url": "https://eu.wikipedia.org/wiki?curid=130455", "title": "Lewisham", "text": "Lewisham () Londresko udalerrietako (\"borough\") bat da. 2015eko erroldaren arabera 297.300 zituen 35,15 kilometro koadroko azaleran. Tamesis ibaiaren hegoaldean kokaturik dago, Southwark eta Greenwich udalerrien artean.\nHistoria.\n1965 urtean eratu zen Lewisham eta Deptford udalerriak elkartu zirenean. 1996an Deptfordeko kaialdea gehitu zitzaion.\nAuzoak.\nUdalerria honako auzoek osatzen dute:"}
{"id": "130456", "revid": "119347", "url": "https://eu.wikipedia.org/wiki?curid=130456", "title": "Southwark", "text": "Southwark () Londresko udalerrietako (\"borough\") bat da. 2015ko erroldaren arabera 308.900 zituen 28,85 kilometro koadroko azaleran. City of London udalerriaren parean dago, Tamesis ibaiaren hegoaldeko ertzean.\nHistoria.\nAintzina uharte txiki ugariz osaturiko padura bat zen eremu hau erromatarren garaian jadanik populatua zegoen, baina \"Southwark\" izena IX mendean azaldu zen lehen aldiz, burgo bat eratu baitzen orduan. Harresitu egin zela uste da Tamesis ibaiaren gaineko \"Londresko zubia\" babesteko helburuz. XIII mendean garatzen hasi zen eta merkatua egiteko eskubidea lortu zuen. Bertako ostatuek fama handia hartu zuten.\nLondrestik independiente izan zen harik eta 1550 urtean hiriburuaren barnean sartu zen arte. 1587an \"The Rose\" antzokia eraiki zenean aisialdi barruti bihurtu zen. 1599an Shakespeareren The Globe antzokia eraiki zen.\n1836an trenbidea iritsi zen eta 1890 urtean metroa. Honi esker eremua urbanizatu egin zen. 1965 urtean Southwark, Camberwell eta Bermondsey udalerriek bat egin zuten gaur egungo borough-a eratzeko.\nAuzoak.\nUdalerria honako auzoek osatzen dute:"}
{"id": "130457", "revid": "131252", "url": "https://eu.wikipedia.org/wiki?curid=130457", "title": "Bradford", "text": "Bradford Ingalaterrako iparraldean dagoen Mendebaldeko Yorkshire konderriko hiri eta hirigunea da. Peninoen mendikatean dago kokatuta, Leedsetik 13,8 km mendebaldera eta Wakefieldetik 20,9 km ipar-mendebaldera. Populazio-kokaleku txiki ugariz inguratuta dago, Bradford hiriko borough metropolitarra osatzen dutenekin batera. 293.717 biztanle ditu, eta borough osoak, berriz, 493 100 biztanle.\nHistorikoki West Riding of Yorkshiren parte izan ondoren, hiriak ospe handia lortu zuen XIX. mendean ehungintzaren nazioarteko gune gisa, batez ere artilearena. Industria iraultzaren garaian, ikatz, burdina eta ur bigunetan aberatsa zen eskualde batean zegoenez, hiriak hazkunde demografiko eta industrial handia izan zuen, \"artilearen munduko hiriburu\" bihurtuz."}
{"id": "130458", "revid": "512", "url": "https://eu.wikipedia.org/wiki?curid=130458", "title": "Tower Hamlets", "text": "Tower Hamlets () Londresko udalerrietako (\"borough\") bat da. 2015ko erroldaren arabera 295.200 zituen 19,77 kilometro koadroko azaleran. City of London udalerriaren ekialdean dago, Tamesis ibaiaren iparraldeko ertzean.\nHistoria.\n\"Tower Hamlets\" izenak \"Dorrearen herrixkak\" esan nahi du, izan ere Londresko dorrearen ekialdeko lurretan Londresko harresietatik kanpo zeuden herrixka txikiek osaturiko eremua baitzen. XVI mendean agertzen da izen hau lehen aldiz eta 1646an Londresko milizari zerga ordaintzen ziola ere aipatzen da.\nXIX mendean Londresko biztanleria asko igo zen eta hiria superpopulatu zen harresien barruan. Honetaz gain 1828 urtean St Katharine Docks moilak eraiki ziren eta honek eremuko nekazari ugari erakarri zituen ontzioletako lan bila. Inmigrante ugari ere iritsi ziren, higanot frantsesak (XVII mendean), ehungile irlandarrak, askenazi juduak eta azkenik XX mendean Bangladeshtarrak. Gune hau mundu osoko portu nagusienetako bat izan zen, denera 50.00 langile izatera iritsi zelarik. Bestalde, 1840 eta 1875 artean Londres erdian tren geltokia egiteko txabola-auzo osoak eraitsi ziren eta han bizi zen jende behartsuak Tower Hamletsera aldatu behar izan zuen. \"East End\" ezizen peioratiboa eman zitzaion orduan. Egoera honek mugimendu politiko eta sozialak sortarazi zituen, hasieran sindikatuak sortuz eta XIX mendearen bukaeran Erresuma Batuko Alderdi Laborista eratuz.\nBigarren Mundu Gerrako bonbaketek gogor jo zuten auzoa. 2.271 pertsona hil ziren, 46.482 etxe suntsitu eta beste 47.574 kaltetu. 1950eko hamarkadan berriz zuzpertu ondoren, portuko industriak gainbehera jasan zuen, Felixstowe edo Harwich bezalako hiriko beste portu batzuekin parekatuz gero askoz ere onura edo etekin ekonomiko gutxiago zekartzalako, honek portuaren itxiera ekarri zuen 1980an.\nHonen aurrean Gobernuak biziberritzeko plana abiatu zuen eta Canary Wharf negozio barrutia eraiki zuen. Europako etxe-orratz garaienetakoak daude bertan eta kontinenteko konpainia nagusiek egoitza ezarri dute. 2012 urteko Olinpiar Jokoetako Parke Olinpikoa ere bertan eraiki zen, Queen Elizabeth Olinpiar parkea izenekoa.\nAuzoak.\nBarrutia honako auzoek osatzen dute:"}
{"id": "130459", "revid": "105290", "url": "https://eu.wikipedia.org/wiki?curid=130459", "title": "Wandsworth", "text": "Wandsworth () Londresko udalerrietako (\"borough\") bat da. 2015eko erroldaren arabera 314.500 zituen 34,26 kilometro koadroko azaleran. Tamesis ibaiaren hegoaldeko ertzean kokaturik dago, Kensington eta Chelsea eta Hammersmith eta Fulham udalerrien parean.\nHistoria.\nWandsworth Surrey konderriaren barnean zegoen baina 1888 urtea Battersea parrokia kendu zitzaion eta 1889an Wandsworth Metropoli Borougha eratu zen. 1965 urtean Battersea berriz gehitu eta gaur egungo udalerria eratu zen.\nAuzoak.\nUdalerria honako auzoek osatzen dute:"}
{"id": "130460", "revid": "105290", "url": "https://eu.wikipedia.org/wiki?curid=130460", "title": "Brighton and Hove", "text": "Brighton and Hove Erresuma Batuko Ingalaterrako hegoaldean dagoen Ekialdeako Sussex konderriko hirigunea da. Bertan Brighton hiria kokatzen da."}
{"id": "130461", "revid": "98220", "url": "https://eu.wikipedia.org/wiki?curid=130461", "title": "Canterbury", "text": "Canterbury Erresuma Batuko Ingalaterrako hego-ekialdean dagoen Kent konderriko hiria da.\n2001ean, 42.258 biztanle zituen. Ospe handia du bere katedral ederrak. Erresuma Batuko erlijio zentru garrantzitsuena da, bertan baitago Ingalaterrako Elizaren lider espiritual den Canterburyko artzapezpikuaren egoitza. 2013az geroztik, Justin Welby dago kargu horretan.\nHistoriaurreaz geroztik populazioa izan du eta Canterbury erromatar gune administratiboa izan zen jada. Hauen dominazioaren amaieran, jutoek inbaditu zuten hiria eta Kent erresuma ezarri zuten bertan.\n597an, Agustin misiolariak lur hartu zuen Canterburyn anglo-saxoiak kristautasunera erakartzeko xedean. Orduz geroztik, erlijio kristaua errotu da bertan, Ingalaterrako artzapezpiku primatuaren egoitzean bilakatu delarik.\nErdi Aroan, Canterburyk peregrinazio ugari erakarri zuen eta Geoffrey Chaucerren \"Canterburyko ipuinek\" ospe handia eman zioten."}
{"id": "130463", "revid": "336", "url": "https://eu.wikipedia.org/wiki?curid=130463", "title": "Vittorio Monti", "text": "Vittorio Monti (Napoli, 1868ko urtarrilaren 6a \u2013 \"ib.\", 1922ko ekainaren 20a) italiar musikagilea, biolin jolea eta orkestra zuzendaria izan zen.\nBiolina jotzen eta musika konposatzen ikasi zuen \"San Pietro a Majella\" (Napoli) kontserbatorioan.\n1886an Parisera joan zen eta, han 1900ean \"Lamoureux\" orkestraren zuzendari izendatu zuten. Orkestra horrekin musika lan asko sortu eta jo zituen. Vittorio oso ezaguna egin zen batez ere biolin eta orkestrarako bere Cs\u00e1rd\u00e1s musika lanarengatik (1904 inguruan egin zuena) eta, era berean, bere pantomimak, operetak (adibidez, \"No\u00ebl de Pierrot\"), balletak eta biolinerako lanak.\nNapolin hil zen, bere jaioterrian, 1922ko ekainaren 20an."}
{"id": "130466", "revid": "59723", "url": "https://eu.wikipedia.org/wiki?curid=130466", "title": "Cs\u00e1rd\u00e1s", "text": "Cs\u00e1rd\u00e1sa Hungariako (/\u02c8t\u0361\u0283a\u02d0rda\u02d0\u0283/ ahoskatua) dantza tradizional bat da. Dirudienez, XVIII. mendean sortu zen, armadak soldaduak erreklutatzen zituenean."}
{"id": "130469", "revid": "119347", "url": "https://eu.wikipedia.org/wiki?curid=130469", "title": "Ekialdeko Lappi", "text": "Ekialdeko Lappi azpieskualdea (finlandieraz: \"It\u00e4-Lapin seutukunta\"; ipar samieraz: \"Nuorta-Lappi guovlugielda\") Lappi eskualdeko azpieskualdea da. 21.727,9 km\u00b2 dauzka eta herrialdearen ipar-ekialdean dago, Errusiako mugan.\nAdministrazioa.\nBanaketa.\nEkialdeko Lappi azpieskualdea hiri batek eta lau udalerrik osatzen dute:\nLappiko Kontseilua.\nLappiko batzar nagusiko ordezkariak eskualdea osatzen duten 21 udalerrietako udalbatzek aukeratzen dituzte. Hala, biztanle kopuruaren arabera, udalerri bakoitzak hainbat batzarkide hautatzeko aukera du; kasu honetan, Kemij\u00e4rvik hiru ordezkari izendatzen ditu, Sallak bi eta Posiok bi, eta Pelkosenniemik eta Savukoskik, azkenik, bat baino ez.\nOndorengoa da Ekialdeko Lappiko udalerriek 2013-2016 aldirako Lappiko Kontseilura bidalitako ordezkaritza :"}
{"id": "130470", "revid": "119347", "url": "https://eu.wikipedia.org/wiki?curid=130470", "title": "Barking eta Dagenham", "text": "Barking eta Dagenham () Londresko udalerrietako (\"borough\") bat da, ekialdean kokaturik dagoena. 2015eko erroldaren arabera 202.000 zituen 36,09 kilometro koadroko azaleran.\nHistoria.\n1801 urtean lurraldea Essex konderriaren parte zen eta eremu honetako populazioa 1.937 biztanletakoa zen. Nekazariak ziren gehienak baina Barking herrian bazen arrantza flota bat, XIV mendean jadanik existitzen zena. XIX mendearen bukaeran bestelako industriak altxatu ziren.\n1965 urtean Barking eta Dagenham udalerriek bat egin zuten gaur egungo udalerria osatzeko.\nAuzoak.\nBarrutia honako auzoek osatzen dute:"}
{"id": "130471", "revid": "4380", "url": "https://eu.wikipedia.org/wiki?curid=130471", "title": "Barking", "text": ""}
{"id": "130472", "revid": "688", "url": "https://eu.wikipedia.org/wiki?curid=130472", "title": "Barnet", "text": "Barnet () Londresko udalerrietako (\"borough\") bat da, ipar-mendebaldean kokaturik dagoena. 2015eko erroldaren arabera 379.700 zituen 86,74 kilometro koadroko azaleran.\nHistoria.\nAintzinatik populatua izan da eremu hau. Brockley Hillen erromatarren garaiko aztarna ugari aurkitu dira, keramika eta txanponak batez ere. 1086ko Domesday liburuan ez da ordea Barnet izenik aipatzen, bai ordean Hendon. Mendeetan zehar Middlesex konderriaren parte izan zen.\n1965 urtean Finchley eta Hendon udalerriek eta Friern Barnet, Esat Barnet eta Barnet barrutiek bat egin zuten gaur egungo udalerria osatzeko.\nAuzoak.\nBarrutia honako auzoek osatzen dute:"}
{"id": "130473", "revid": "119347", "url": "https://eu.wikipedia.org/wiki?curid=130473", "title": "Bexley", "text": "Bexley () Londresko udalerrietako (\"borough\") bat da, ekialdean kokaturik dagoena. 2015eko erroldaren arabera 242.100 zituen 60,56 kilometro koadroko azaleran.\nHistoria.\n814 urteko agiri batean aipatzen da lehenengo aldiz Bexley izena, baina XIX menderarte ia populatu gabe egon zen. Orduan hiri urak arazteko Crossness ponpaketa lantegia ezarri zen eta herri industriala bihurtu zen. Gaur egungo udalerria 1965 urtean sortu zen Bexley eta Erith udalerriak eta Crayford eta Chislehurst and Sidcup barrutiak elkartzean.\nAuzoak.\nBarrutia honako auzoek osatzen dute:"}
{"id": "130474", "revid": "105290", "url": "https://eu.wikipedia.org/wiki?curid=130474", "title": "Brent (Londres)", "text": "Brent () Londresko udalerrietako (\"borough\") bat da, ipar-mendebaldean kokaturik dagoena. 2015eko erroldaren arabera 324.000 zituen 43,24 kilometro koadroko azaleran.\nHistoria.\n1965ean Middlesex konderriari zegozkion Wembley eta Willesden udalerriek bat egin zuten eta udalerri berriari Brent izena ezarri zioten biak zeharkatzen dituen Brent ibaia aintzat hartuz.\nAurrez eremua basoek estaltzen zuten. 185a urteko erroldan 5.646 biztanleko populazioa zuen. XIX mendearen amaieran trenbidea iristearekin batera urbanizatzen hasi zen eta 1901 urterako jadanik 105.613 biztanle zituen.\nAuzoak.\nUdalerria honako auzoek osatzen dute:"}
{"id": "130475", "revid": "105290", "url": "https://eu.wikipedia.org/wiki?curid=130475", "title": "Bromley", "text": "Bromley () Londresko udalerrietako (\"borough\") bat da, hegoaldean kokaturik dagoena. 2015eko erroldaren arabera 324.900 zituen 150,15 kilometro koadroko azaleran. Londresko udalerrien artean azalera handiena duena da.\nHistoria.\nBromley izenaren lehen aipamena 862 urteko agiri batean dago \"Bromleag\" bezaa, \"otea sortzen den basoko argiunea\" esan nahi du aintzinako ingeleraz. Rochesterreko apezpikuari zegozkion lurrak eta beren eskutan egon ziren mende luzetan zehar.\n1845ean bertako filantropo aberatsa zen Coles Child-ek Bromleyko apezpikuaren jauregia erosi zuen eta herriaren jabe bhurtu zen. Posta-herri garrantzitsua zen arren XIX mendearen hasieran oraindik nekazal eremua zen harik eta 1858an trenbidea iritsi zen arte. Orduan hazkuntza handia izan zuen. 1851 urtean Londresen antolatu zen Erakusketa Unibertsala inoizko ezagunenetakoa izan zen. Erakusketa amaitzean bertako ikurra zen The Crystal Palace Bromley ingurura eraman zuten. 1936an sute batek suntsitu zuen eraikina.\n1965ean eratu zen gaur egungo udalerria Bromley eta Beckenhameko udalerriak eta Penge, Orpington eta Chislehurst barrutiak elkartzerakoan.\nAuzoak.\nBarrutia honako auzoek osatzen dute:"}
{"id": "130476", "revid": "105290", "url": "https://eu.wikipedia.org/wiki?curid=130476", "title": "Croydon", "text": "Croydon () Londresko udalerrietako (\"borough\") bat da, hegoaldean kokaturik dagoena. 2015eko erroldaren arabera 379.000 biztanle zituen 86,52 kilometro koadroko azaleran. Londresko udalerrien artean populazio handiena duena da.\nHistoria.\nVIII. mendean saxoiak ezarri ziren bertan eta \"Crogdene\" izena eman zioten. XI. mendean normandiarrek inbaditu zutenerako Croydionek 365 biztanle zituen. 1086ko Domesday liburuak merkatu herria zela aipatzen du eta mendeetan zehar hala jarraitu zuen. Landare ikazkintza, larrugintza eta garagardogintza izan ziren herriko jarduera ekonomiko nagusiak.\n1803. urtean trenbideak Londresekin lotu zuenean Surrey konderriko hiri handiena bihurtu zen. XX. mendean metalgintza eta automozio industria garrantzitsuak ezarri ziren bertan eta Croydon aireportua ere ireki zen, 1920ko hamarkadan Londresko aireportu hndiena izan zena. 1965 urtean gaur egungo udalerria eratu zen. Hiru aldiz eskatu du hiri estatusa baina oraindik ez du lortu.\nAuzoak.\nBarrutia honako auzoek osatzen dute:\nKirolak.\nCroydonen bada Premier Leaguen ari den futbol taldea, Crystal Palace FC."}
{"id": "130477", "revid": "105290", "url": "https://eu.wikipedia.org/wiki?curid=130477", "title": "Ealing", "text": "Ealing () Londresko udalerrietako (\"borough\") bat da, mendebaldean kokaturik dagoena. 2015eko erroldaren arabera 343.100 zituen 55,53 kilometro koadroko azaleran, honek Londresko hirugarren borough populatuena egiten du.\nHistoria.\nEaling ingurua duela 7.000 urtetatik populatu izanaren ztarnak aurkitu dira Horsenden Hill muinoan. VIII mendearen hasieran \"Gillingas\" (\"Gillaren jendea\") izen saxoia ageri da eta hortik omen dator \"Ealing\" izena. XII mendean Londres inguratzen zuten baso zabalen artean zegoen asentamendu bat aipatzen da inguru hauetan. Andre Mariaren eliza garai hartakoa omen da. Aurreneko errolda 1599koa da eta 85 etxe bazirela aipatzen da.\n1698 urtean \"Great Ealing School\" sortu zen, Ingalaterrako eskola pribatu onena izatearen sona hartu zuena. 1830 hamarkadan trenbidea eraiki zen eta honen ondorioz urbanizazio azkarra izan zuen eremuak. Eskola gainbeheran sartu zen 1908an itxi zen arte.\nGaur egungo udalerria 1965 urtean eratu zen Ealing, Southall eta Acton udalerriek bat egin zutenean.\nAuzoak.\nBarrutia honako auzoek osatzen dute:\nJatorri etnikoa.\nJatorri britainiarreko jendeak populazioaren %30.4 osatzen du. Badaude aipagarriak diren hainbat komunitate:"}
{"id": "130478", "revid": "105290", "url": "https://eu.wikipedia.org/wiki?curid=130478", "title": "Enfield", "text": "Enfield () Londresko udalerrietako (\"borough\") bat da, iparraldean kokaturik dagoena. 2015eko erroldaren arabera 328.400 zituen 82,20 kilometro koadroko azaleran.\nHistoria.\nErromatarren garaian Londreserako errepidean kokaturik zegoen asentamendu bat izan zela erakusten dute Edmonton inguruan egin diren indusketek.\n790 urtean Merciako Offa erregeak St Albans abadiari eman zizkion lurrak. Daniarrek Ingalaterra ekialdea konkistatu zutenean Lea ibaiaren inguruan hainbat gotorleku eraiki zituzten. Normandiarren konkistaren ondoren Enfield eta Edmonton jadanik existitzen ziren, lehenak 400 biztanle zituen eta bigarrenak 300. Domesday liburuan Enfielden parkea bazela ere aipatzen da eta londrstarrak bertara ehizatzera etortzen zirela.\nEnfield Town Middlesex konderriko baso zabalaren ertzean zegoen merkatu-herri bat zen, Londrestik egun bateko distantziara zegoena. Hiriburua zabalduz joan ahala Enfield industrializatu egin zen (batez ere armagintzan) eta ondoren suburbio erresidentziala bihurtu zen. Gaur egungo udalerria 1965 urtean eratu zen Southgate, Enfield eta Edmonton udalerriek bat egin zutenean.\nAuzoak.\nBarrutia honako auzoek osatzen dute:"}
{"id": "130479", "revid": "105290", "url": "https://eu.wikipedia.org/wiki?curid=130479", "title": "Haringey", "text": "Haringey () Londresko udalerrietako (\"borough\") bat da, iparraldean kokaturik dagoena. 2015eko erroldaren arabera 272.900 zituen 29,59 kilometro koadroko azaleran.\nGeografia.\nHighgate eta Muswell Hill muinoak ditu, 130 metrotako garaiera dutenak, eta hortik Lea ibaira lautada bat zabaltzen da. Hiriko Gerriko Berdearen parte dira Haringueyko parkeak.\nHistoria.\nMuswell Hill aldean Burdin eta Brontze Aroko aztarnak aurkitu dira. \"Trinobantes\" leinuko zeltiarrak egon ziren hurrengo eta ondoren erromatarrak iritsi ziren. Hauek Ermine Street errepidea eraiki zuten, gaur egun Tottenham High Road dena. Ondoren V eta VI mendeetan saxoiek okupatu zuten lurraldea.\nNekazal eremua izan zen XVIII mendean Londres inguruan etxalde handiak eraikitzen hasi ziren arte. XIX mendearen erdialdera urbanizazio azkarra izan zuen. Udalerria 1965 urtean eratu zen.\nAuzoak.\nBarrutia honako auzoek osatzen dute:"}
{"id": "130480", "revid": "105290", "url": "https://eu.wikipedia.org/wiki?curid=130480", "title": "Harrow", "text": "Harrow () Londresko udalerrietako (\"borough\") bat da, ipar-mendebaldean kokaturik dagoena. 2015eko erroldaren arabera 247.100 zituen 50,47 kilometro koadroko azaleran.\nHistoria.\nMendeetan zehar Middlesex konderriaren parte izan da. 1934an udalerria eratu zen eta 1965ean Londres Handiaren barnean sartu zuten.\nAuzoak.\nBarrutia honako auzoek osatzen dute:"}
{"id": "130481", "revid": "105290", "url": "https://eu.wikipedia.org/wiki?curid=130481", "title": "Havering", "text": "Havering () Londresko udalerrietako (\"borough\") bat da, ekialdean kokaturik dagoena. 2015eko erroldaren arabera 249.100 zituen 112,27 kilometro koadroko azaleran.\nHistoria.\nHavering udalerriaren jatorria asentamendu anglosaxoi batean dago. Havering jauregia eta inguruko lurrek osatzen zuten eremua. Havering izenza XII mendeko agiri batean azaltzen da aurreneko aldiz.\nXIX mendean klase ertaineko londrestar suburbioa biurtu zen, batez ere trenbidea iritsi ondoren. 1930. hamarkadan industrializazioa iritsi zen eta honek langile ugari ekarri zituen. Auzo berri ugari eraiki ziren udalerriaren iparradean.\nGaur egungo udalerria 1965 urtean eratu zen Romford eta Hornchurch udalerriak elkartzean.\nAuzoak.\nBarrutia honako auzoek osatzen dute:"}
{"id": "130482", "revid": "105290", "url": "https://eu.wikipedia.org/wiki?curid=130482", "title": "Hillingdon", "text": "Hillingdon () Londresko udalerrietako (\"borough\") bat da, ipar-ekialdean kokaturik dagoena. 2015eko erroldaren arabera 297.700 zituen 115,70 kilometro koadroko azaleran.\nLondres-Heathrow aireportua bertan kokaturik dago.\nHistoria.\n1086ko Domesday liburuan dagoeneko azaltzen da \"Hillendone\" izena. Mendeetan zehar Uxbridge barrutiko parrokia izan zen. 1930 urtean Londres-Heathrow aireportua ireki zen udalerriaren hegoaldean, gaur egun Londresko aireportu nagusi bihurtu dena, bai eta mundu mailako erreferente ere.\nGaur egungo udalerria 1965 urtean eratu zen.\nAuzoak.\nBarrutia honako auzoek osatzen dute:"}
{"id": "130483", "revid": "105290", "url": "https://eu.wikipedia.org/wiki?curid=130483", "title": "Hounslow", "text": "Hounslow () Londresko udalerrietako (\"borough\") bat da, mendebaldean kokaturik dagoena. 2015eko erroldaren arabera 268.800 zituen 55,98 kilometro koadroko azaleran.\nHistoria.\nXIII mendeko agirietan jadanik aipatzen da \"Hounslow\" izena. Middlesex konderriaren barnean egon da mendeetan zehar eta konderri hau Westminster abadiaren kontrolpean egon izan da.\nSouthampton, Bath, Bristol and Exeter-era zihoan hego-mendebaldeko errepidearen lehenengo posta-herria izan zen Hounslow. Garapen handia ordea XX mendean iritsi zitzaion, 1940 hamarkadatik aurrera bereziki, Londres-Heathrow aireportuaren gertutasunagatik. Udalerria 1965 urtean eratu zen Middlesex-eko Brentford and Chiswick, Feltham eta Heston and Isleworth barrutiek bat egin zutenean.\nAuzoak.\nBarrutia honako auzoek osatzen dute:"}
{"id": "130484", "revid": "105290", "url": "https://eu.wikipedia.org/wiki?curid=130484", "title": "Kingston upon Thames", "text": "Kingston upon Thames () Londresko udalerrietako (\"borough\") bat da, hego-mendebaldean kokaturik dagoena. 2015eko erroldaren arabera 173.500 zituen 37,25 kilometro koadroko azaleran.\nHistoria.\nTamesis ibaiaren hegoaldeko ertzean, Kingston upon Thames lurraldea aintzinatik populatua izan dela erakusten dute aurkitu diren aztarna erromatarrek. 838 urtean agertzen da \"Cyninges tun\" izena, gerora Kingston bihurtuko dena, \"erregeen harria\". Izan ere bertan koroatu baitziren zazpi errege anglo-saxoi:\n1009 urtean vikingoek harpilatu zuten ingurua.\nXX mendean zehar Kingstongo industria airegintza militarrean espezializatu izan da. 1965ean Surrey konderritik Londres Handira pasatzean borough bihurtu zen.\nAuzoak.\nBarrutia honako auzoek osatzen dute:\nKirolak.\n2012ko Udako Olinpiar Jokoetako txirrindularitza probak bertan jokatu ziren."}
{"id": "130485", "revid": "105290", "url": "https://eu.wikipedia.org/wiki?curid=130485", "title": "Merton", "text": "Merton () Londresko udalerrietako (\"borough\") bat da, hegoaldean kokaturik dagoena. 2015eko erroldaren arabera 204.600 zituen 37,61 kilometro koadroko azaleran. Udalerriko auzorik ezagunenak Mitcham, Morden eta Wimbledon dira.\nHistoria.\nMitcham inguruan zeltiarren gotorleku bat izan zen Pollards Hill muinoan. Ondoren erromatarrek eta saxoiek okupatu zuten eremua. XII mendean Andre Mariaren pioretxea sortu zen Mertonen. XVIII mendean Mitcham ingurua industrializatzen hasi zen gainerakoak nekazal eremua izaten jarraitzen zuen bitartean. XIX mendean Londresko familia aberatsak ezarri ziren Wimbledon inguruan.\n1965 urtean gaur egungo udalerria eratu zen Merton, Mitcham, Morden eta Wimbledon elkartzean.\nAuzoak.\nUdalerria honako auzoek osatzen dute:\nKirolak.\nKirol ekintzarik ezagunena Wimbledongo txapelketa da, munduan dauden lau Grand Slam-en artean zaharrena. 1877an biatu zen.\nWimbledon F.C. izan da udalerriak izan duen futbol talderik indartsuena. Ingalaterrako Futbol Kopa irabazi zuen 1987-88 denboraldian finalean Liverpooli 1-0 irabazita. 2003an deslokatu egin zuten eta berria sortu behar izan zuten, AFC Wimbledon."}
{"id": "130486", "revid": "105290", "url": "https://eu.wikipedia.org/wiki?curid=130486", "title": "Newham", "text": "Newham () Londresko udalerrietako (\"borough\") bat da. 2015eko erroldaren arabera 332.800 zituen 36,22 kilometro koadroko azaleran. Tamesis ibaiaren iparraldean kokaturik dago, Londres erdigunetik 8 kilometro ekialdera.\n2012ko Udako Olinpiar Jokoetako Parke Olinpikoa bertan ezarri zen, Londresko Olinpiar Estadioa da eraikin ikusgarriena. Honetaz gain Londres Hiriko aireportua ere Newhamen kokaturik dago.\nHistoria.\nIzenak adierazten duen bezala udalerri berri bat da. 1965ean eratu zen Essex konderriari zegozkion East Ham eta West Ham udalerriak elkartzean.\nDemografia.\nLondresko udalerrien artean biztanleria gazteena duena da eta etnikoki anitzena ere bada.\nAuzoak.\nBarrutia honako auzoek osatzen dute:\nKirolak.\nNew Hamen kokatzen da West Ham United F.C., Londreseko futbol taldeetako bat. 1904tik The Boleyn Ground (Upton Park izenaz ezagunagoa) estadioan jokatu izan du baina 2016an eraitsi egin zuten eta gaur egun Londresko Olinpiar Estadioan jokatzen ditu etxeko partidak. Ez du Ligarik irabazi; bai, aldiz, hiru Kopa, baina garaipen nagusia 1965eko Europako Errekopa du."}
{"id": "130487", "revid": "105290", "url": "https://eu.wikipedia.org/wiki?curid=130487", "title": "Redbridge", "text": "Redbridge () Londresko udalerrietako (\"borough\") bat da, ipar-ekialdean kokaturik dagoena. 2015eko erroldaren arabera 296.800 zituen 56,41 kilometro koadroko azaleran.\nHistoria.\nRoding ibaia gurutzatzeko erabiltzen zen zubi gorri batek ematen dio izena udalerriari, izan ere \"Redbridge\" izenak \"zubi gorria\" esan nahi baitu ingelesez.\nEssex konderriaren barnean egon zen lurraldea 1965 urtean udalerria eratu eta Londres Handian sartu zuten arte. Aurrez izan ziren udalerrien artean Ilford da Redbridgeren zatirik handiena hartzen duena, gainerakoak Wanstead and Woodford, Dagenhamen zati bat eta Chigwell barrutia dira.\nAuzoak.\nBarrutia honako auzoek osatzen dute:"}
{"id": "130488", "revid": "23317", "url": "https://eu.wikipedia.org/wiki?curid=130488", "title": "Richmond upon Thames", "text": "Richmond upon Thames () Londresko udalerrietako (\"borough\") bat da, mendebaldean kokaturik dagoena. 2015eko erroldaren arabera 194.700 zituen 57,41 kilometro koadroko azaleran.\nHistoria.\nHenrike VII.ak Richmond jauregia eraiki zuen XVI mendean eta hortik datorkio izena. XVIII mendean aberatsentzako lurralde erakargarria bihurtu zen eta hainbat jauregi eraiki zituzten. Garai hartakoa da Keweko Errege Lorategi Botanikoa, UNESCOk Gizateriaren Ondare izendatua daukana. Twickenham aldea aisialdirako erabili zen. 1846an trenbidea iritsi zen eta berehala Londresen zabaldunke azkarrak harrapatu zuen.\n1965 urtean eratu zen gaur egungo udalerria, Middlesex konderriko Twickenham udalerriak eta Surrey konderriko Richmond eta Barnes udalerriek bat egin zutenean. \"Richmond upon Thames\" (Tamesis gaineko Richmond) izena orduan eman zitzaion, baina \"Richmond\" bezala ezagutzen da.\nAuzoak.\nBarrutia honako auzoek osatzen dute:\nKirolak.\nUdalerrian hainbat kirol egiten diren arren bi dira ezagunenak:"}
{"id": "130489", "revid": "105290", "url": "https://eu.wikipedia.org/wiki?curid=130489", "title": "Sutton", "text": "Sutton () Londresko udalerrietako (\"borough\") bat da, hegoaldean kokaturik dagoena. 2015eko erroldaren arabera 200.100 zituen 43,85 kilometro koadroko azaleran.\nHistoria.\nAspalditik populatua izan da eremua, duela 10.000 urtetatik bai behintzat. Lehenengo asentamendu garrantzitua erromatarrena izan zen.\n1086ko Domesday liburuan aipatzen da lehen aldiz \"Sudtone\" bezala. Antzinako ingelesez \"hegoaldeko etxaldea\" esan nahi du. Bertan 30 etxe zeudela eta 200 biztanle inguruko populazioa zuela esaten da. Chertseyko apezpikuaren lurraldea zen baina Mertongo prioreak mahastiak zituen bertan. 1538ko monasterioen disoluzioaren ondoren Henrike VIII.ak eskuratu zuen. Koroaren lurrak izan ziren harik eta 1669an Sir Robert Long-i saldu zion arte. Ordutik aurrera hainbat eskutatik pasa zen.\nXIX mendean parrokia osatu zuen eta gaur egungo udalerria 1965 urtean eratu zen Sutton and Cheam, Beddington and Wallington eta Carshaltonek bat egin zutenean.\nAuzoak.\nBarrutia honako auzoek osatzen dute:\nBedZED.\nBeddington Zero Energy Development (BedZED) ekoauzo txiki bat da, 99 etxebizitzakoa, Bill Dunster arkitektoak 2000 eta 2002 urteen artean eraikia.\nAuzoak 1,7 hektarea ditu eta bertan 2.500 m\u00b2 bulego eta denda daude, auzolan aretoa, ikuskizun aretoa, berdegune publiko eta pribatuak, osasun zentro pribatu bat, kirol zelai bat, haurtzaindegi bat, taberna bat eta jatetxea bat."}
{"id": "130490", "revid": "105290", "url": "https://eu.wikipedia.org/wiki?curid=130490", "title": "Waltham Forest", "text": "Waltham Forest () Londresko udalerrietako (\"borough\") bat da, iparraldean kokaturik dagoena. 2015eko erroldaren arabera 271.200 zituen 38,82 kilometro koadroko azaleran.\nIron Maiden heavy metal taldearen sorlekua da. 2012ko Udako Olinpiar Jokoetako Parke Olinpikoaren hainbat eraikin bertan ezarri ziren.\nHistoria.\nAintzinatik populatua izan den eremua da. Harri Aroko aztarnak aurkitu dira eta erromatarren garaikoak ere bai. Badirudi erromatarren asentamendu garrantzitsua izan zela.\nErdi Aroan oreinak ehizatzeko eremua zen eta \"Waltham Forest\" (\"Waltham basoa\") izeneko erakundeak kudeatzen zuen jarduera hau. Inguruan baziren egurretarako erabiltzen ziren beste baso batzuk ere, Epping eta Hainault basoak. Parlamentuak Epping basoa babesteko agindua eman zuen 1878an, eta jatorrizko azaleraren %90a mantendu da.\nGaur egungo udalerria 1965 urtean eratu zen.\nAuzoak.\nBarrutia honako auzoek osatzen dute:\nKultura.\nIron Maiden musika taldea udalerriko Leyton herrian sortu zen."}
{"id": "130491", "revid": "119347", "url": "https://eu.wikipedia.org/wiki?curid=130491", "title": "Helados Miko", "text": "Helados Miko (Miko Izozkiak euskaraz), izozkiak ekoizten zituen euskal enpresa izan zen. Enpresa 1960ko hamarkadaren amaieran sortu zen, Bankoa eta Koipe sortu zuen enpresaburu berdinaren eskutik, Juan Alcorta.\nEnpresaren garapena.\nMiko izozkiekin batera izoztuen Vivagel enpresa ere sortu zuen. \"Miko\" izena \"milk\" eta \"chocolate\" hitzen batzetik zetorren eta izozkiak saltzen zituen enpresa frantses batek zerabilen izena. Izen bera erabiltzearen truke, Ortiz-Miko enpresa frantsesak Miko euskal enpresaren akzioen %25 erosi zuen.\nAkzioen gainontzekoa \"Sociedad An\u00f3nima de Alimentaci\u00f3n\" delako taldearen esku geratu zen, bertan hainbat enpresaburuk parte hartzen zutelarik. 1988an Banco Bilbao Vizcaya bihurtu zen enpresako akziodun nagusi. Ondoren Valentziako Avidesa izozkien enpresa erosi zuten.\n1990eko hamarkadan euskal bankuak akzioak saldu eta 1994an Helados Miko Nestl\u00e9k erosi zuen. Nahiz eta elikagaien talde suitzarrak Araiako lantegia mantentzen duen, Miko izozkiak 2005ean desagertu eta ordutik Nestl\u00e9renak bakarrik saltzen dira."}
{"id": "130492", "revid": "119347", "url": "https://eu.wikipedia.org/wiki?curid=130492", "title": "Bankoa", "text": "Bankoa Gipuzkoako banketxe bat da. 1974an sortu zen \"Banco Industrial de Guip\u00fazcoa\" izenarekin, nahiz eta ondoren \"Bankoa\" izenarengatik aldatu. Egoitza nagusia Donostian dauka eta 278 langile inguru zituen 2008an.\n1997etik Frantziako Cr\u00e9dit Agricole banketxea da akzio guztien jabea. 2011n Caisse R\u00e9gionale de Cr\u00e9dit Agricole Mutuel Pyr\u00e9n\u00e9es Gascognek akordioa sinatu zuen Ipar Kutxarekin bi enpresak batzeko baina azkenik 2012an akordioa hautsi eta Ipar Kutxak Euskadiko Kutxarekin batzea erabaki zuen.\nBulegoak.\n2006an Bankoak 46 bulego zituen, Gipuzkoa, Araba, Bizkaia, Nafarroa, Errioxa eta Madrilen."}
{"id": "130493", "revid": "4380", "url": "https://eu.wikipedia.org/wiki?curid=130493", "title": "Miko", "text": ""}
{"id": "130494", "revid": "4380", "url": "https://eu.wikipedia.org/wiki?curid=130494", "title": "Miko izozkiak", "text": ""}
{"id": "130495", "revid": "336", "url": "https://eu.wikipedia.org/wiki?curid=130495", "title": "Sekularizazio", "text": "Sekularizazioa gizarteak bizitako aldaketa-prozesu sakon bati ematen zaion izena da, zeinean erlijioari estuki loturiko balioek zein erakundeek indarra galtzen duten, balio ez-erlijiosoen eta erakunde sekularren mesedetan. Sekularizazioa, horrela, nagusiki soziologian zein filosofian erabilitako kontzeptua da. \"Sekularizazioaren tesia\", bere aldetik, modernizazioaren bidez erlijioak gizarte-bizitzan zein gobernuetako erabakietan eraginik izango ez duenaren ustea da.\nSekularizazioa teoria gisa edo prozesu historiko gisa uler daiteke. Teoria gisa hartuz, Karl Marx, Sigmund Freud, Max Weber eta \u00c9mile Durkheim bezalako gizarte-zientzialariek azaldu zuten nola gizarteen modernizazioarekin batera erlijioaren eraginaren gainbehera zetorren.\nHistorialarien ikuspegitik, sekularizazioak bestelako zentzua du. Horren arabera, Eliza Katolikoak gobernu desberdinekin izandako harremanen aldaketari deritzo, zeinaren ondorioz gobernuen gain Elizak zuen eragina gutxitu baitzen. Horri lotuta, Elizaren batekin lotura formalik ez duen estatu-egitura sortu zen, estatu sekularra hain zuzen."}
{"id": "130496", "revid": "880", "url": "https://eu.wikipedia.org/wiki?curid=130496", "title": "Sekularizazioa", "text": ""}
{"id": "130497", "revid": "880", "url": "https://eu.wikipedia.org/wiki?curid=130497", "title": "Santi Leone", "text": ""}
{"id": "130499", "revid": "6327", "url": "https://eu.wikipedia.org/wiki?curid=130499", "title": "Espainiako Transizio Demokratikoa", "text": ""}
{"id": "130501", "revid": "119347", "url": "https://eu.wikipedia.org/wiki?curid=130501", "title": "Charles Frederick Henningsen", "text": "Charles Frederick Henningsen (Eskozia, 1815eko otsailaren 21a \u2013 Washington, 1877ko ekainaren 14a) idazle eta mertzenario anglo-estatubatuarra izan zen, Lehen Gerra Karlistan, 1848ko Hungariako Iraultzan, Nikaraguan eta Estatu Batuetako Gerra Zibilean ibilitakoa.\nLehen Gerra Karlista.\nKarlistek potentzia absolutisten diru laguntzak jaso zituzten baina ez indar militarrik. Dena den zenbait atzerritar karlistekin lerratu zen bolondres modura. Hauen artean ezagunenetakoa dugu Karl F. Henningsen britainiarra, bereziki Tomas Zumalakarregiren lehenengo biografoa izan zelako.\nHenningsen Eskozian jaio zen 1815ean. Karlisten artean 19 urte zituela aurkeztu zuen bere burua bolondres. Zumalakarregiren zalditeriko partaide izan zen, borroka ugaritan ihardunez. 1835ean Elliot Hitzarmena sinatzerakoan diplomatiko britainiarra harritu omen zen karlisten artean eskoziar hura aurkitzean. Zumalakarregiren heriotza ostean Ingalaterrara itzuli zen, bertan karlisten aldeko lana egitearren,\nLan hauen artean koka genezake Zumalakarregiri buruz Londresen 1836an argitaratu zuen liburua: \"The most striking events of a twelvemonth\u00b4s campaign with Zumalacarregui in Navarre and the Basque Provinces\". Liburuak arrakasta haundia izan zuen, alemanierara, frantsesera, italierara eta gaztelaniara urte gutxi barru itzuli zelarik. Britainiarren artean eztabaida ugari sortu zuen, Zumalakarregiren figura goraipatu eta karlisten aldeko jarrera nabarmendu baitzuen.\nKarlistadaren ondoren beste borroka galduetan parte hartu zuen, hala nola Kaukaso inguruan errusiarren aurka edo Hungariako Kossuthekin austriarren kontra 1849an. Gero Estatu Batuetara jo zuen Walker piratarekin batera Erdialdeko Amerikan estatu esklabista bat sortzeko asmoz. Azkenik Estatu Batuetako Gerra Zibilean ere murgildu zen, noski, hegoaldeko konfederatuen artean ofizial bezala. 1877an hil zen, parte hartu zuen gerra guztietan galdu ondoren.\nHenningsen bezala 250 bat atzerritar ibili ziren karlisten lerroetan bolondres modura. Gehienak erregetiar frantsesak, baina baita portugaldarrak, britainiarrak, belgikarrak edo Piamontekoak. Bereziki ezagunak, idatzi zituzten liburuengatik, alemaniarrak -zentzu zabalean-, besteak beste, Schwarzenberg, von Radhen, von Goeben, Lichnowsky edo Dembowsky."}
{"id": "130508", "revid": "1340", "url": "https://eu.wikipedia.org/wiki?curid=130508", "title": "Martxa Erreala", "text": ""}
{"id": "130510", "revid": "336", "url": "https://eu.wikipedia.org/wiki?curid=130510", "title": "George Lacy Evans", "text": "Sir George de Lacy Evans (Moig, 1787 \u2013 Londres, 1870eko urtarrilaren 9a) militar eta politikari britainiarra izan zen.\nBiografia.\nMoigen jaio zen 1787an. 1806an boluntario sartu zen armadan, eta Indiara bidali zuten. Espainiako Independentziako Gerran parte hartu zuen, eta Gasteizko guduan ibili zen, Wellingtonen tropek napoleondar tropak menderatu zituztenean. Frantziako Tolosako guduan parte hartu ondoren, Ross jeneralaren Estatu Nagusian sartu zen, eta 1814an britainiar tropek Washington eta Baltimore konkistatu zituztenean protagonista izan zen Evans. Europara itzuli zen Waterlooko guduan parte hartzera, eta aurre aurrean ibili zen borrokan: bi zaldi hil zizkioten. Napoleonen aurkako azken gudu horren ondoren kapitain maila eman zioten.\nBere kezka politikoen ondorioz, Parlamenturako aukeratu zuten 1830ean, eta hantxe ibili zen 1865ean politika betiko utzi zuen arte. Militarra izanik harrigarria bada ere, jarrera liberalen alde egin zuen, eta horrek ez zion bere karreran aurrera egitea galarazi.\nElisabet II.ak Lehen Karlistadan zituen interesak defendatzeko Espainiara bidalitako Britainiar Legio Laguntzailea gidatzeko ardura onartu zuen 1835ean. Armadako gorputz hura boluntarioz osatuta zegoenez, soldaduak trebatu egin behar izan zituzten, gehienek ez zutelako eta batere esperientzia militarrik. Evansek gerra hartako guda nagusietan gidatu zuen Legioa: Donostiako defentsan, 1835eko uztailean hona iritsi zenean; Arlabango guduan, 1836ko urtarrilean; Oriamendiko porrotean, 1837an eta Pasaiatik Irunerako itsasertzeko lerroa menderatzean, urte bereko maiatzean. Garai honetan eraiki zuten britainiarrek Pasai Donibane gaineko Lord John Hay gotorlekua, Britainiar Itsas-Armadak Kantaurian zuen buruzagiaren izena jaso zuena.\nHandik gutxira, zerbitzuan bi urte zeramatzanean, Britainia Handira itzuli zen, espainiar agintariek Legioa gidatzen jarraitzea nahi zuten arren. Londresa iristean Sir titulua eman zioten eta karrera militarren mailaz igo zuten, gerrako zerbitzuen esker onez.\nLehen Karlistadan parte hartu ondoren, jarduera politikora itzuli zen, armada utzi gabe. 1854an Ekialdeko Armadako 2. dibisioko komandante izendatu zuten Krimeako gerran. Almako guduko garaipenean funtsezkoa izan zen Evansen lana, eta zauritu egin zuten. 1855eko otsailean Ingalaterrara itzultzean Komunen Ganberaren zorionak jaso zituen gerra hartan izandako parte hartze bikainarengatik. 1861ean jeneral izendatu zuten. Londresen hil zen 1870eko urtarrilaren 9an."}
{"id": "130511", "revid": "119220", "url": "https://eu.wikipedia.org/wiki?curid=130511", "title": "Rafael Maroto", "text": "Rafael Maroto Yserns (Lorca, 1783ko urriaren 15a \u2013 Valparaiso, 1853ko abuztuaren 25a) militar espainiarra izan zen.\nBiografia.\nLorcan jaio zen 1783an. Frantsesen inbasioan hasi zuen karrera militarra, beste askok bezala. Haren ondoren, Perura joan zen Ameriketako independentisten aurka borrokatzera. 1810etik burujabea zen Txilera bidali zuten 1813an. 1814an Santiago menderatu zuen, eta brigadier mailara igo zuten. Ameriketan jarraitu zuen, hango herrien askapenaren aurka borrokatzen. Baina porrot egin zuen Txileri independentzia emango zion Chacabucoko guduan 1817an eta espainiar nagusitasunaren amaiera ekarriko zuen Ayacuchokoan 1824an. Bertan, armakide izan zuen, besteak beste, Baldomero Espartero: \"ayacucho\" deitutakoen militar taldea (\"\").\nMaroto Espainiara itzuli zen orduan, eta Asturiasko eta Toledoko miliziak antolatzeko ardura eman zioten. Bere ideologia kontserbatzaileak Don Karlos infantearen ondora eraman zuen, eta harekin erbesteratu zen Portugalen lehen eta Londresen ondoren. Halere, 1835era arte ez zen armada karlistan sartu. 1836ko abuztuan Kataluniako komandante jeneral izendatu zuten, baina handik bi hilabetera ardura hori utzi zuen, kanpaina txar baten ondoren. Atxilotu egin zuten Frantzian Iparraldeko frontearekin bat egiteko ahaleginean zebilenean, eta Toursen konfinatu zuten. Handik Bordelera joan zen ihesean, eta Erro ministroarengana jo zuen borrokan jarraitzeko prest zegoela esatera. Katalunian izandako jokaeragatik ireki zioten espedientea konpontzen zen arte erbestean itxoin beharko zuela erantzun zion hark.\n1838ko maiatzean Don Karlosek Maroto deitu zuen, armada karlistaren ardura hartzeko, jeneralen artean banaketak eta krisialdia baitziren nagusi garai hartan.\nHiru hilabetean tropa karlistak berrantolatu eta berriro ere armada liberalari aurre egiteko moduan jarri zituen. Ordurako beranduegi zen, ordea, gerra berriz ere bideratzeko. Bai soldaduak bai gerrako gune nagusiko (Euskal Herriko) jendea aspertuta zeuden gerrarekin. 1839 hasieratik Maroto harremanetan ibili zen jeneral liberalekin, gerra amaitzeko hitzarmen bat lortu nahian. Armada karlista banatuta zegoen itunaren aldekoen eta gerra kosta ahala kosta jarraitzearen aldekoen artean, eta arazo haiek agerian gelditu ziren Marotok Lizarran lau jeneral fusilarazi zituenean.\nDon Karlosek bando bat argitaratu zuen orduan Maroto bere kargutik kenduz eta traidoretzat joaz, baina egoera hark kontrolatzen zuenez eta tropa karlista gehienen babesa zuenez, erregegaiak atzera egin eta bere armadako buru bezala onartu behar izan zuen berriro. Maroto bere etsaiak erregearen kuarteletik bota eta lord John Hayrekin, britainiarrek Bizkaiko golkoan zuten armadaren buruarekin, hasi zen harremanetan, hark jeneral liberalekin artekari lanak egin zitzan.\nProzesu hori Bergarako Hitzarmenarekin amaitu zen. Itun horrek amaiera eman zion Iparraldeko gerrari, foruak errespetatzearen truke karlistek armak uzteko Esparterorekin sinatutako hitzarmenaren bidez. Abuztuaren 31n Gaztelako bost batailoik, Gipuzkoako hiruk eta Bizkaiko zortzik amore eman zuten Bergaran, eta Don Karlosek erbestera ihes egin behar izan zuen, bere jarraitzaile sutsuenekin. Gerra beste urtebete luzatu zen Katalunian eta Maestrazgon, Cabrerak ez zuelako ituna onartu, baina karlistek ez zuten gerra irabazteko batere aukerarik.\nRafael Maroto traidoreen ikur bihurtu zen karlistentzat, euskaldun gehienen eta bere soldadu asko eta askoren nahiei jarraiki zazpi urtez luzatu zen gerra hari amaiera ematea lortu zuen arren. 1847an Txilera itzuli zen, eta han hil zen 1853an."}
{"id": "130512", "revid": "46380", "url": "https://eu.wikipedia.org/wiki?curid=130512", "title": "Eugenio Abiraneta", "text": "Eugenio Abiraneta Ibargoien (Madril, 1792ko azaroaren 13a \u2013 \"ib.\", 1872ko otsailaren 8a) euskal herritar politikaria izan zen.\nBiografia.\nGuraso gipuzkoarren seme hau Madrilen jaio zen 1792ko azaroan. Eugenio Abiraneta Ibargoienek Irunen eman zuen haurtzaroa, aitaren aldeko osaba batengana joan baitzen frantsesa eta merkataritza ikastera. Independentziako Gerran Merino apaizaren gerrillan sartu zen. Geroago, Juan Mart\u00edn D\u00edez \"Empecinado\" aren gerrillarekin egin zuen bat, ez zuelako Burgosko apaiz ezin atzerakoiagoa eraman. Gerra amaitzean, erbesteratu egin behar izan zuen beste liberal batzuekin batera, eta munduan zehar eraman zuen abentura hasi zuen orduan. Habanan, New Orleansen, Gibraltarren eta Tangerren izan zen, besteak beste.\nHirurteko Liberalean Espainiara itzuli zen, eta gerrilla errealisten aurka borrokatu zen, gobernu moderatuen aurkako konspiraziotan zebilen bitartean. Hiriz hiri ibiltzen zen, giro erradikalak nahasi eta, harrapatu baino lehen, ihes eginez. Ez zuen beti hori lortzen ordea. Madrilen, Zaragozan, Bartzelonan eta Cartagenan ibili zen, adibidez, bere konspirazioak prestatzen. Absolutismoa berrezartzean erbestera jo behar izan zuen berriro.\nBere konspirazioek Lehen Karlistadan jo zuten gailurra. Espioitza eta intoxikazio lanetan ibili zen, karlismo barruko sektoreen artean mesfidantza erein nahian. Horretarako, zurrumurruak eta gezurrezko agiriak zabaldu zituen, ofizialen artean zatiketak eta soldaduen artean etsipena sortuz. Artxibo handi bat ere sortu zuen (\"Simancas\" deitu zuena), jeneralek elkarri traizioak eta porrotak leporatzen zizkioteneko gezurrezko agiriak bilduaz. Don Karlos erregegaia bahitzeko egitasmo bat prestatu zuen, halaber, baina ez zuen bere asmoa lortu.\nOso zaila da Abiranetaren konspirazioen eragina neurtzea, baina argi dago Bergarako Hitzarmena ekarriko zuen karlisten arteko zatiketa behintzat lortu zuela. Esku orri batzuk argitaratu zituen karlisten porrotean izandako garrantzia aldarrikatuz, baina haren jarduerek ez zuten inoiz onarpen ofizialik izan.\nHurrengo urteetan espetxealdiak, deportazioak eta erbestea jasan zituen, Espainiako politikan zeuden aldaketei. 1851n intendente militar izendatu zuten, baina Biurteko Aurrerakoian espetxeratu egin zuten berriro ere. Madrilen hil zen 1872ko otsailean.\nEugenio Abiranetaren jarduera gehienak ezkutukoak izanik, haren biografia historiaren eta literaturaren artean banatzen da. Pio Barojak 22 alez osatutako eleberri sorta argitaratu zuen gure pertsonaiari buruz, \"Aviraneta o la vida de un conspirador\" titulu eta \"Ekintza gizon baten memoriak\" izenburupean."}
{"id": "130513", "revid": "119347", "url": "https://eu.wikipedia.org/wiki?curid=130513", "title": "Carlisle", "text": "Carlisle Ingalaterrako iparraldean dagoen Cumbria konderriko hiria eta hirigunea da. Hiriak 71.773 biztanle ditu, eta hiriguneak berriz 103.700."}
{"id": "130514", "revid": "105290", "url": "https://eu.wikipedia.org/wiki?curid=130514", "title": "Chichester", "text": "Chichester Erresuma Batuko Ingalaterrako hegoaldean dagoen West Sussex konderriko hiria da."}
{"id": "130516", "revid": "1659", "url": "https://eu.wikipedia.org/wiki?curid=130516", "title": "C\u00e9lestin Freinet", "text": "C\u00e9lestin Freinet (Gars, Proventza-Alpeak-C\u00f4te d'Azur, Frantzia, 1896ko urriaren 16a - Vence, Proventza-Alpeak-C\u00f4te d'Azur, Frantzia, 1966ko urriaren 8a) pedagogo berritzaile bat izan zen. Bere metodo eta teknikak, Freinet pedagogia izenez bildurik, mundu zabaleko eskola askotan erabili dira, baita bere pedagogia sistemari jarraitzen ez dioten eskoletan ere. Bere pedagogiaren ezaugarri nagusiak demokrazia, eskolan gurasoen eta herriaren parte hartzea, haurraren autonomia, bizipen eta esperientzien garrantzia ikaskuntza prozesuan, antiintelektualismoa eta antiautoritarismoa dira. Bere tresna didaktikoen artean inprimategia da ospetsuena, non haurrek euren testuak idazten zituzten. Aldi berean, ezkerreko ekintzaile politiko eta sindikalista nabarmena izan zen.\nBizitza.\nC\u00e9lestin Freinet Frantziako Itsas Alpeak departamenduan jaio zen nekazari eta ehungile familia batean. Herriko denda bat bazuten, gainera, non denetariko gaiak saltzen ziren. Freinet laugarren haurraa zen. Bere jaioterriko giro jator eta herrikoia izan zen, seguru asko, herria eta eskola uztartzeko beharraren ideia piztu zion bizipen bat. Bere amak ez zekien irakurtzen eta seguru asko horregatik semeari hezkuntza egoki bat emateaz arduratu zen. 12 urte bete eta lehen hezkuntzako maila bukatutakoan, Grasseko barnetegi batera joan zen, berandago, 1912an, Nizako irakasle eskolan izena eman eta irakasle izateko ikasketak hasi zituen. Ikasketak bukatu baino lehen, 1914 urtean, Munduko Lehenengo Gerra zela eta deitutako maisu baten ordezko lanetan aritu zen. Alta, 1915eko apirilean bera ere deitu zuten gerrara. 1916 urtean heldu zen frontera, azpitenente mailarekin, eta bere ardurapean 40 soldadu zituen. Urte eta erdi geroago, 1917ko urrian, birikan balaz zauritu zuten Verdungo guduan, \"Chemin des dames\" izeneko tokian. Zauriaren eraginez, pleuresiaz gaixotu eta ospitalez ospitale denbora luzean ibili zen bere zauriak sendatzeko. Gerrako esperientziak direla eta, bakezale porrokatua bihurtu zen. Gerran bizi izandako autoritarismoak, bereizkeriak eta borrokek gogaiturik ibili zen, gerrako bere egunerokoan azaldu zuenez:\nBizipen hauek direla eta, humanismo sakon bat garatu zuen, ondorengo bere pedagogia proiektuetan eragin handia izango zuena.\n1920. urtean irakasle laguntzaile postua lortu zuen, Bar-sur-Loup-en kokatuta zegoen eta bi gela zeuzkan eskola batean. Herrixka txiki horretan, geroago herri turistiko bihurtuko zena, \u00a0bere jarduera pedagogiko eta militantea garatu zuen. Inprenta bat ere sortu zuen, nazio mugimendua hasi zuen bere prentsa profesional eta politikoko artikuluen bitartez, \u201cheziketa berriari\u201d buruzko nazioarteko kongresuetan parte hartu zuen, maisurik inportanteenak ezagutu zituen eta azkenik pedagogia garaikideko klasikoak irakurri zituen lehen mailako ikuskapenerako oposizioak prestatzeko, nahiz eta geroago gainditu ez zituen. Bestalde, astia izan zuen bere jaiotze-herriaz interesatzeko, izan ere, langile-kooperatiba bat sortu zuen herria elektrifikatzeko.\nBere pentsamendu ezkertiar iraultzaileak pedagogia-metodoak aldatzera zeraman. Abiapuntu gisa, gerrako zauriengatik denbora luzez hitz egiteko ezintasuna dela eta, haurrei ematen zien hitza, haurrak eskolako protagonista bihurtuz. Aldi berean, testuliburu zurrunak baztertu eta haurrek \"testu libreak\" osatzen zituzten. Herrian zehar ere ibiltzen ziren, ikasketa aktiboagoa eta esperientzian oinarritutakoa osatu nahian. 1923ko udan pedagogo berritzaileen biltzar batean hartu zuen parte, non Adolphe Ferri\u00e8re ezagutu zuen. 1925 urtean Sovietar Batasunera bidaia egin zuen, beste pedagogo zenbaitekin batera, hango eskolak bisitatzeko. Urte berean \u00c8lise Lagier-Bruno, iraultzailea bera ere eta gerora bere pedagogiaren bultzatzaile izango zena, ezagutu eta 1926ko martxoan ezkondu ziren.\nFreineten lagun ezkertiarren laguntzarekin eskola bat ireki zuen, baina kontra zituen eskuineko indarrak. 1929tik 1933ra Saint-Paul-de-Vence-n maisu komunisten instalazioa gaizki jaso zelako aitzakia batekin udaletxe eskuindarrak maisuak lekualdatu zituen. Izan ere, 1933. urtean Frantzian, Alemanian, Italian eta Espa\u00f1an muturreko eskuineko mugimenduen aurrerapena erregistratu zen. Freinet bikoteak ez zuen eskaini zieten lana onartu eta Irakaskuntza Laikoaren Kooperatibaren mugimendua garatzen jardun zuten, izan ere, material ekoizpenen eta dokumentu pedagogikoen edizioaren enpresa handi bat bihurtu zen.\n1934 eta 1935 urteetan zehar Freinetek Vence-n eskola bat eraikitzea lortu zuen eta berak parte hartu zuen eraikinaren eraikuntzan. Eskola horren ikasleak klase apaleko familiak eta baliabide gutxiko familiak ziren.\n1939-1940. urteetan Bigarren Mundu Gerra hasi zen. Freinet komunista zela ikusita arriskutsua zela pentsatuz, atxilotu ta kontzentrazio esparruan errekrutatu zuten baina berehala askatasuna lortu zuen. Askatasunaren ondoren, bere jarduera berriz hasi zuen Vencen .\n1948. urtean Irakaskuntza Laikoko Kooperatiba \"Eskola Modernoaren Institutu\" bihurtu zen eta Cannesera lekualdatu zuten. Hau fabrikazio zentro garrantzitsua eta material pedagogikoaren zabaltzen duen zentru garrantzitsuena izanik. 1950. urtean desadostasun batzuk tarteko alderdi komunistatik kanpo utzi zuten disidentziagatik.\nFreinet Vencen hil zen, 1966. urtean, baina bere proiektuak aurrera jarraitu zen Elisek emaztearen eskutik.\nFreineten \"Bizitza Teknikak\".\nElise Freineten lekukotasunarekin jarraituz, Bar-Sur-Loup izandako egonaldian zehar, bere senarrak \u201cargiztapen pedagogikoko\u201d bi fase bizi izan zituen, Gerra Handiaren ondorengo esperientzia barneratuz eta gaindituz. Aurkikuntzarik handiena ikasgelatik irteteko premiazko behar fisiko eta psikikoa izan zen: klasetik kanpoko ibilaldiak, haurren adierazpen librea, lankidetza eta ingurunearen ikerketa. Bestalde, naturaren adibideak pedagogiari buruzko lan gako batzuk lantzen lagundu zioten:\nAzken finean Freineten teknikak erabiltzeak ikasleari hitza ematea esan nahi du, komunikazioa eta lankidetza ahalmenetatik hasita.\nMetodo Naturala.\nFreineten tekniken oinarria 'metodo naturala' zen, hau da, ikasketaren eta deskubrimentuaren aldeko giroa eskaintzea edo sustatzea, adierazpen askatasuna eta ideien trukaketa kontuan hartuz. Garrantzia zeukan beste puntu bat teknika eskulanari eskainitako lantegien sorrera zen. Funtsean, sustatu nahi zuena hau da: jarrera ikertzailea, inguruneari buruzko jakin-mina, berezko eta besteen errealizazioekiko errespetua eta azkenik materialen erabilera egokia.\nFreinetek XX. mendearen hasierako langile mugimenduen eta sozialisten eragina izan zuen. Hortik zetozen\u00a0bere militantzia sindikalista eta oinarri marxistadun diskurtsoak. Freinet-en funtsezko jarrera eskola tradizionalarekiko kritika gogorra izan arren, Eskola Berriari ere kritikak egin zizkion, izan ere, bere aburuz ekonomia on batez eta ingurune baldintza on batzuez gozatzen zuten eta horiek gehienetan eskola publikoek ez zeuzkaten ezaugarriak ziren.\nFreinet-ek \"tanteo esperimentalaren\" ideia sustatu zuen, horrek esan nahi duena da, ikasketak berezko esperientziak kontuan hartuz egiten zirela, umeek egin zezaketen errealitateari buruzko manipulazioa kontuan hartzen zela eta haien bizipenen adierazpena garrantzitsua zela.\nAzkenik, Freineten esanetan begietsi behar ziren beste puntuak hauek ziren: lanaren funtzionaltasuna, erakundeek zentzua eta erabilgarritasuna izatea eta maisu-ikasle harremana sustatzea ikasgelan giro on bat sorraraziz."}
{"id": "130519", "revid": "17", "url": "https://eu.wikipedia.org/wiki?curid=130519", "title": "Celestin Freinet", "text": ""}
{"id": "130520", "revid": "119347", "url": "https://eu.wikipedia.org/wiki?curid=130520", "title": "Dom\u00e8nec Badia", "text": "Dom\u00e8nec ( edo Domingo) Badia i Leblich edo Ali Bei al-Abassi (Bartzelonan 1767ko apirilaren 6an - Damaskotik gertu 1818 edo 1822 bidaiaria, idazlea, espioia eta abenturazalea izan zen.\nBiografia.\nOso ume goiztiarra izan zen, eta txikitatik jakinduria interesatzen zitzaion. Aita funtzionarioa zuen, eta bera ere errege-funtzionario ibili zen. 14 urterekin funtzionarioa zen Granadan, eta gero, gerrako kontulari kargua lortu zuen hiri horretan bertan.\nGaztetan, bere aurrezkiak gastatu zituen baloi aerostatiko bat egiteko. 1791n Maria Berruezorekin ezkondu zen. Garai hartan, Sim\u00f3n Rojas ezagutu zuen eta Afrikan bidaia zientifiko bat elkarrekin egiteko egitasmo gauzatu zuten. Badia Madrila joan zen, bidaiarentzat dirubideak bilatzeko. Han bere planak azaldu zizkion Godoyri, erregearen balidoari. Godoyk onartu zuen Badiari dirua ematea, baina bidaiak beste helburu bat izango zuen: Marokoko konkista gertzea izango zen Badiaren egitekoa. Izan ere, berriak zeuzkan berak, Rifeko tribuak gerturik zirela sultanaren aurka oldartzeko. Matxinada eta gero, espainiarrak Marokora sartuko ziren, herrialdea hartzeko.\nLehenengo bidaia.\nBadiak Ali Bei al-Abassi izena hartu zuen, agiriak faltsutu zituen bere burua arabiar printzetzat aurkeztu ahal izateko. Badiak ez zekien arabieraz hitz egiten, eta, hori azaltzeko, esan zuen Europan bizi zela txikitatik. Arabiar bezala jantzita, Frantziara eta Ingalaterrara joan zen, bere burua aditzera ematera. Londresen erdaindu omen zuten.\n1803ko uztailean Marokora iritsi zen. Gizon aberatsaren itxurak Marokoko sultanekin harremanetan hastea erraztu zion Ali Beiri eta sultanaren uste ona irabaztea. Horrela, sultanak bi esklabo oparitu omen zizkion Ali Beiri. Bietako batekin Ali Beik semea izan zuen. Azkenean, ordea, sultanak, beharbada Badiaren planak jakin zituelako, Marokotik egotzi zuen. Espainiara itzuli ordez, Ali Beik erabaki zuen bere bidaia Afrikan zehar eta Ekialde Hurbilean jarraitzea, Mekara arte. Bera baino lehen, oso mendebaldar gutxi egon ziren han. Ali Beik Mekako marrazkiak egin zituen.\nItzulera, erbestea eta bigarren bidaia.\n1809ko maiatzean, frantziarrek okupatutako Espainiara itzuli ondoren, Karlos IV.ekin elkarrizketa izan zuen, Baionan. Carlos IV.ak gomendatu zion Badiari bere asmoak Napoleoni azaltzeko. Badia erreformista zen, eta erabaki zuen, Espainiako errege berriaren, Napoleonen anaia Josef Bonaparteren zerbitzura joatea. 1809. urtetik aurrera kargu garrantzitsuak izan zituen hiri batzuetan. Frantziar gudarostearen porrota eta gero, Frantziara erbesteratu zen. Han \"Voyages d' Ali Bey El Abbassi en Afrique et en Asie pendant les ann\u00e9es 1803, 1804, 1805, 1806 et 1807\" liburua argitaratu zuen, 1814an. Liburuan, bisitatu zituen hiriak xeheki deskribatu zituen eta geografia, botanika, zoologia, entomologia, geologia eta meteorologiari buruzko Badiaren behaketak azaldu ziren. Liburu hau hizkuntza batzuetara itzuli zuten.\n1847an azken bidaia hasi zuen, Ekialde Hurbiletik, Frantziako erregeak bidalita. Bidaia horri buruz, gauza gutxi dakigu. Badia 1818an (edo beste bertsioen arabera, 1822an) zendu zen. Damaskotik gertu, segur aski, disenteriaz. Nahiz eta historialari batzuek uste izan, ingeles diplomazialariek antolatu zutela bere hilketa, pozoiaz."}
{"id": "130521", "revid": "1982", "url": "https://eu.wikipedia.org/wiki?curid=130521", "title": "Ali Bei", "text": ""}
{"id": "130526", "revid": "119347", "url": "https://eu.wikipedia.org/wiki?curid=130526", "title": "Nazar eta Asartako gudua", "text": "Nazar eta Asartako gudua 1833ko abenduaren 29an Berrotza haranean gertatu zen gudua izan zen, Lehen Karlistaldiaren lehendabizikoa zena.\nGudua.\nBorroka hau Berrotza ibarrean, Lizarrako merindadean, eman zen 1833ko abenduaren 29an. Karlistadaren estreinako borroka kontsidera daiteke, ordura arte karlistak ihesean ibili zirelako. Zumalakarregik agintaritza jaso berria zuen eta armada karlistaren antolakuntza lanetan zebilen. Arabako batailoiak Nafarroakoekin bildu ziren eta soldaduak trebatzeko garaia iritsia zela pentsatu zuen ormaiztegiarrak, nahiz eta munizioen eskasian ibili. Zumalakarregik 3.000 bat gizon zituen eta Berrotzako aran erdian kokatu zituen, Asarta herriaren inguruan.\nLiberalak beste hainbeste ziren, Lorenzo eta Oraa generalen agindupean eraso egin zutenean. Karlistek sendo eutsi zioten erasoari baina laster geratu ziren muniziorik gabe. Oraak ezkerretik, Nazar herri aldera zuzendutako erasoa erabakigarria izan zen. Zumalakarregik erretirada agindu zuen, baina pozik agertu zen bere soldaduek erakutsitako portaeragatik. Gainera karlistek 50 bat baja izan zituzten, liberalek 300dik gora jasan zituzten bitartean.\nKarlistek Kanpezu aldera jo zuten erretiradan, Ameskoatan babesa jaso aurretik. Liberalak, karlisten ihesaldia oztopatu ezinik, berriro Iru\u00f1ean bildu ziren. Borroka honen garrantzia, karlistek liberalen erasoa aurrez aurre jasotzeko gauza zirela demostratzean datza. Hemendik aurrera jeneral liberalen errespetua irabaziko dute karlistek, gerrila taktikaz gain beste borrokak mantentzeko gai zirela erakutsi ostean."}
{"id": "130527", "revid": "119347", "url": "https://eu.wikipedia.org/wiki?curid=130527", "title": "Vianako gudua", "text": "Vianako gudua Lehen Karlistaldiko gudu bat izan zen, 1834ko irailaren 4an Vianako hegoaldean \"Alberguer\u00eda\" deritzan lautadan gertatua.\nGudua.\nDon Karlos 1834.go uztailean iritsi zen Nafarroara eta geroztik buruzagi militar liberalak bere atzetik ibili ziren atxilotu nahian. Rodil jenerala zen buruzagi nagusia eta honek guda talde desberdinetan banatu zituen tropak erregegaia arrapatzeko asmoz, Espartero, Lorenzo, Oraa eta Carondelet buru zituztela. Azken hau Vianan zegoen zalditeriko 300 gizon eta oinezko 600 bere gain zituela. Zumalakarregik Oraa eta Lorenzoren taldeetatik ihes egin ondoren, antolatu berria zuen zalditeriaren eraginkortasuna probatu nahi izan zuen. Kanpezun 240 zalduneko taldea osaturik, Vianaruntz jo zuen.\nHarrigarria da Vianan kokatuta egonik edozein tropen erasoa sorpresaz jasotzea baina hala gertatu omen zen, irailaren 4an. Karlisten infanteriak hiria erasotzen zuen bitartean, \"Nafarroako lantzariek\" Carondeleten zalditeriaren aurka jo zuten, Mendabiarako bidean. Karlisten zalditeria zelai irekitan borrokatzen lehen aldiz ari bazen ere, liberalen \"Errege-guardia\", eliteko zalditeria, ihesean jarri zuten, Zumalakarregik, berak zuzendutako eraso pare baten ostean. Carondelet Logro\u00f1on babestu zen, 200 zaldunen galera aitortuz. Karlisten moralerako oso garrantzitsua izan zen borroka hau, Zumalakarregik benetako ejertzito bat antolatzen zeraman lanaren arrakasta agerian uzten baitzuen."}
{"id": "130528", "revid": "6327", "url": "https://eu.wikipedia.org/wiki?curid=130528", "title": "Duvoisin kapitaina", "text": ""}
{"id": "130531", "revid": "119347", "url": "https://eu.wikipedia.org/wiki?curid=130531", "title": "Ormaiztegiko gudua", "text": "Ormaiztegiko gudua 1835ko urtarrilaren 3an Ormaiztegi inguruan gertatu zen gudua izan zen.\nGudua.\nZumalakarregi 1835aren hasieran Nafarroatik Gipuzkoara pasa zen 2.000 bat gizonekin, Jauregi \"Artzaiaren\" txapelgorriekin borrokatzeko asmoz. Urretxura hurbildu zen bolondres liberalen bila, baina hauek Bergaran zeuden, Carratal\u00e1 jeneralak agintzen zuen ejertzito gorputzaren babesean. 8.000 bat soldaduk osatzen zuten gudataldean beste jeneralen presentzia ere nabarmena zen: Espartero, Lorenzo, Iriarte eta Quintana. Guzti hauek, Zumalakarregi gertu zutela jakitean eta soldadu kopuruaren nagusitasunean oinarrituz, urtarrilaren 2an eman zuten erasoa Ormaiztegi inguruan.\nKarlistak Mutiloa eta Ormaiztegi arteko mendi gainean zain zeuden. Borrokak oso gogorrak izan ziren, liberalek behin eta berriz baionetaz oldartuz, baina karlistek posizioei eutsi egin zieten ilunabarrera arte. Gauez karlistak Seguran bildu ziren, liberalak, berriz, Ormaiztegin, guda zelaietan talde bakoitzeko 500 bat gorpu zetzaten bitartean. Biharamunean liberalek berriro ekin zioten erasoari, hala ere, bezperan baina arinago, eguerdirako etsiz. Jauregik Ordiziara jo zuen erretiradan, Carratal\u00e1 eta besteak Bergararuntz zihoazen bitartean, karlistak gainean zeramazkitela.\nLiberalak porrota estaltzen saiatu ziren. Donostian garaipena kanpaiak joz ospatu zuten. Egiaren berri ekarri zuen gizon bat gartzelaratzeraino iritsi ziren, azkenean emaitzaren baieztapena jaso zuten arte."}
{"id": "130532", "revid": "512", "url": "https://eu.wikipedia.org/wiki?curid=130532", "title": "Adanero", "text": "Adanero \u00c1vilako udalerria da, La Mora\u00f1a eskualdean dagoena.\n2009ko urtarrilaren 1eko erroldaren arabera 295 biztanle zituen."}
{"id": "130533", "revid": "512", "url": "https://eu.wikipedia.org/wiki?curid=130533", "title": "Albornos", "text": "Albornos \u00c1vilako udalerria da, La Mora\u00f1a eskualdean dagoena.\n2009ko urtarrilaren 1eko erroldaren arabera 243 biztanle zituen."}
{"id": "130534", "revid": "512", "url": "https://eu.wikipedia.org/wiki?curid=130534", "title": "Aldeanueva de Santa Cruz", "text": "Aldeanueva de Santa Cruz \u00c1vilako udalerria da, El Barco de \u00c1vila-Piedrah\u00edta eskualdean dagoena.\n2009ko urtarrilaren 1eko erroldaren arabera 151 biztanle zituen."}
{"id": "130535", "revid": "512", "url": "https://eu.wikipedia.org/wiki?curid=130535", "title": "Aldeaseca (\u00c1vila)", "text": "Adanero \u00c1vilako udalerria da, La Mora\u00f1a eskualdean dagoena.\n2009ko urtarrilaren 1eko erroldaren arabera 295 biztanle zituen."}
{"id": "130536", "revid": "42539", "url": "https://eu.wikipedia.org/wiki?curid=130536", "title": "Aldeaseca", "text": "Aldeaseca Espainiako hainbat udalerriren izena izan daiteke:"}
{"id": "130537", "revid": "512", "url": "https://eu.wikipedia.org/wiki?curid=130537", "title": "Amavida", "text": "Amavida \u00c1vilako udalerria da.\n2009ko urtarrilaren 1eko erroldaren arabera 183 biztanle zituen."}
{"id": "130538", "revid": "56334", "url": "https://eu.wikipedia.org/wiki?curid=130538", "title": "Artatzako gudua", "text": "Artatzako gudua 1835eko apirilaren 20 eta 22 artean, Ameskoetan, Artatza inguruan hain zuzen ere, gertatu zen gudua izan zen.\nGudua.\nEspoz y Mina ospetsuak 1835eko apirilean dimisioa aurkeztu zuen, liberalen buruzagitza militarra Valdes generalari utzita. Hark Gerraren Ministerioa ere bere gain zuen. Aurrez Zumalakarregik menperatu bazuen ere, oraingoan tropa handiagoa zuen bere esku.\nEuskal Herrira iritsi bezain laster Zumalakarregik gehien maite zuen babeslekua, Ameskoa ibarra, menperatzera jo zuen 20.000 soldadurekin.\nOrmaiztegiarrak 5.000 gudari besterik ez zuen Valdesi aurre egiteko, baina aranaren estuak ez zuen tropa handien mugikortasunik laguntzen. Apirilak 21ean sartu ziren liberalak Ameskoan, Eulate herria bereganatuz, Zumalakarregi San Martinera erretiratzen zen bitartean.\nEulaten karlistek zuten bolbora fabrika erre ondoren, ibarrean barrena erasoa jarraitu beharrean, liberalek Urbasarantz jo zuten Eulate eta Aranaratxeko portuetatik. Gaua Urbasako benta inguruan pasa zuten 20.000 liberalek, deseroso, karlisten gerrillen tiroak jasoz, karlistak Ameskoako herrietan banatuak lasai atseden hartzen zuten bitartean.\nBiharamunean liberalak Artatzako mendatetik jaisten hasi ziren, Lizarran babesa hartzeko asmoz. Bertan zain zeuden karlistak eta borroka gogorren ondoren, soldadu kopuruen desorekaz baliatuz, bidea ireki zuten. Arrapaladan zuzendu ziren Lizarrara, karlistak atzetik zituztela. Urbasatik Lizarrarainoko bidea latza izan zen liberalentzat, soldadu kopuru handiegia baizen bide estu haietarako. Batzuk gauez iritsi ziren Lizarrara, beste batzuk Abartzuzan hartu zuten babesa. Ilunpetan sortutako nahasketak liberalen arteko tiroketak eragin zituen. Valdesen lerroetan 50 gizon hil ziren, 200 bat zauritu eta 250 galdu edo karlisten eskutan erori.\nKarlistek guztira 100 baja izan zituzten. Baina garaipena batez ere morala izan zen, bere indarrak laukoizten zituzten tropak babes bila ihesean jarri baitzituzten, Ameskoak babesleku izaten jarraitzen zuen bitartean. Gainera liberalen porrota handiagoa izan zitekeen, karlisten munizio eskasiagatik izan ez balitz."}
{"id": "130539", "revid": "1545", "url": "https://eu.wikipedia.org/wiki?curid=130539", "title": "Ameskoetako gudua", "text": ""}
{"id": "130540", "revid": "11782", "url": "https://eu.wikipedia.org/wiki?curid=130540", "title": "Trans-Dniester", "text": ""}
{"id": "130541", "revid": "9749", "url": "https://eu.wikipedia.org/wiki?curid=130541", "title": "Deskargako gudua", "text": "Deskargako gudua 1835ko ekainaren 2an Deskargako mendate inguruan gertatu zen gudua izan zen.\nGudua.\nZumalakarregik 1835eko maiatzaren hondarrean Ordizia setiatu zuen, zenbait arrakastaren ostean hiriak menperatzeko gauza zela erakutsi nahiean. Ordizian bildutako liberalek erasoari eutsi zioten, artilleria karlistaren aulezia nabarmena zelako eta laguntza jasoko zutenaren itxaropenez. Honela, Jauregi Donostiatik Tolosara gerturatu zen, Espartero Bizkaitik Bergarara, Valdes Arrasaten zegoen bitartean.\nZumalakarregi Ordiziako setioa gogortzen saiatu zen, laguntzak jaso aurretik menperatzearren. G\u00f3mez Tolosa aldera bidali zuen \"Artzaiaren\" indarrei eusteko eta Eraso Urretxura Esparterorenak kontrolatzera. Ekainaren 2an Espartero Deskargan kokatu zen beste buruzagi liberalen berrien zain. Gauean sekulako ekaitza jasan zuten eta Esparterok, Valdesen berririk ez zuenez, Bergarara erretiratzea erabaki zuen.\nBitartean Erasok Bizkaiko lantzarien talde bat eta Arabako Gidariak bidali zituen errekonozimendu bat egitera Deskargaruntz eta, ustekabean, liberalen kanpamenduaren erdian aurkitu ziren. Gauaren eta ekaitzaren ondorioz liberalak eraso gogor baten aurrean zirela uste izan zuten, sakabanaketa izugarria sufrituz. Bergara aldera eginiko erretirada desastre huts bat gertatu zen, karlista gutxi batzuk 2.000 liberal preso hartu zituztelarik. Liberalengan sortutako beldurrak Bergaratik Bilborantz mugi arazi zituen Esparterorenak. Valdes Iru\u00f1era eta Jauregi Donostiara erretiratu ziren.\nEkainaren 3an Ordizia errenditu zen, segidan Bergara, Tolosa, Eibar, Irun eta Durango karlisten eskutan geratuz. Deskargako sorpresaren eragina sekulakoa izan zen, Gipuzkoa eta Bizkaia osoak, hiriburuak ezik, Zumalakarregiren menpe geratu baitziren."}
{"id": "130542", "revid": "11782", "url": "https://eu.wikipedia.org/wiki?curid=130542", "title": "Pridnestrovie", "text": ""}
{"id": "130543", "revid": "11782", "url": "https://eu.wikipedia.org/wiki?curid=130543", "title": "Pridnestrovia", "text": ""}
{"id": "130544", "revid": "11782", "url": "https://eu.wikipedia.org/wiki?curid=130544", "title": "Tar Gan Gil", "text": ""}
{"id": "130545", "revid": "11782", "url": "https://eu.wikipedia.org/wiki?curid=130545", "title": "Targangil", "text": ""}
{"id": "130546", "revid": "105290", "url": "https://eu.wikipedia.org/wiki?curid=130546", "title": "Bilboko setioa", "text": "Bilboko setioa Karlistadetan izandako arrakastarik gabeko hiru kanpainak izan ziren:\nHiru setioak gogoratzeko Bilboko liberalek \"El Sitio\" izeneko elkarte kultural eta soziala osatu zuten."}
{"id": "130548", "revid": "2048", "url": "https://eu.wikipedia.org/wiki?curid=130548", "title": "Bilboko setioa (1835)", "text": "Bilboko lehendabiziko setioa 1835ko ekainaren 10 eta uztailaren 1en artean Bilbo inguruan gertatutako operazio militar multzoa izan zen.\nAurrekariak.\nLehen Karlistaldiaren hasieratik, karlistek gerra ekintzetan ekimena izan zuten, haiek erabakitzen baitzuten guduak non eta noiz gertatzen ziren. Isabeldarren porrota Artatzako guduan ia Euskal Herri osoa karlisten esku geratzea ekarri zuen. Horren ondorioz, Jer\u00f3nimo Vald\u00e9s isabeldar jeneralak Ebro ibaian euste lerro bat ezarri zuen, liberalek soilik euskal hiriburuak eta kostaldeko herri bakan batzuk mantentzen zituztelarik. Karlistek,\nKarlos Maria Isidro erregegaia buru zutela, euren nazioarteko ospea eta aitorpena handitzeko, kredituak lortzeko, morala igotzeko eta etsaiarena ahultzeko hiri garrantzitsu bat hartzea nahitaezkotzat jotzen zuten. Horrenbestez, Durangon egindako bilera batean karlisten Estatu Nagusiak Bilbo konkistatzea erabaki zuen. Tomas Zumalakarregi, Nafarroa, Araba, Gipuzkoa eta Bizkaian zehar kanpaina arrakastatsua burutu ondoren karlisten artean itzel handiko jenerala zen eta horregatik Bilboren konkistaren ardura eman zioten. Zumalakarregi kontra azaldu zen, operazioak denbora eta material gehiegi eskatuko zituela uste baitzuen. Zumalakarregiren asmoa Gasteiz hartzea zen, militarki bideragarriagoa zelakoan, Gaztelako bidean zegoelako eta liberalen errefortzu bidea zelako. Behin Gasteiz hartuta, ormaiztegiar jeneralak handik 30.000 soldadurekin Madrilera bideratzea eta konkistazea proposatu zuen. Hala ere, gogoz kontra bazen ere, Zumalakarregik agindua bete zuen eta Bilbora abiatu zen.\nSetioa.\n1835eko ekainaren 10ean Zumalakarregik operazio militarrei hasiera eman zien, hiria inguratuz eta Abando eta Deustu aldameneko herriak eta Miribilla, Morro gaina eta Banderas mendia ia oposiziorik gabe hartuz. Ekainaren 12an hiriari errenditzeko aukera eskaini zion eraso bortitzaren mehatxupean. Rafael Ar\u00edstegui V\u00e9lez, \"Mirasol kondea\", Bilboko isabeldar agintari militarrak ezezko borobila eman zion Zumalakarregiri. Bilbo inguratzen zuten garaiak kontrolpean jarri ondoren, karlistek irteerak itxi zituzten eta horrela ekainaren 13an Bilboko setioa osatu zuten. Biharamunean artilleriaren bonbardaketak hasi ziren, baina isabeldar defentsak erasotzaileak baino kanoi gehiago zituen eta, paradoxikoki, karlistek eragindakoak baino galera gehiago izan zituzten. Ekainaren 15ean, Zumalakarregi Bego\u00f1ako basilikako hurbildu zen defendatzaileen bateriek tenpluaren kanpandorrean eragindako kalteak ikuskatzera, eta aldameneko etxearen balkoian zegoelarik, ormaiztegiarrak belaunean tiro bat jaso zuen. Setioaren zuzendaritza militarra utzi behar izan zuen. Hasiera batean zauri larria ez zirudien arren, egunak pasa ahala okerrera joan zen eta ekainaren 24an, Zegaman zegoela, heriotza eragin zion. Karlistentzat kolpe lazgarria izan zen, estratega bikaina galdu baitzuten, baina operazioek aurrera segitu zuten. Agintea Erasoren eskuetan geratu zen.\nZumalakarregik ez zuen hiriko gune zibilen aurkako tirorik agindu, harik eta inguratzen zuten gotorlekuak bereganatu arte. Erasok, aitzitik, Karlos erregaiaren aginduei men eginez eta setiatuei presio egiteko, ekainaren 16an hirigunea bonbardatzea agindu zuen. Bitartean Bilbotarrek Donostia eta Santandertik bidalitako tropen laguntza espero zuten setioa apurtzeko. Hilak 18an eta 24an saiatu ziren liberalak Portugalete aldetik Bilbora sartzen, baina karlistek eutsi egin zioten setioari, bonbardaketak gogortuz. Ordurako etxeak, elizak eta ospitaleak ere bonbardatzen zituzten. Defendatzaileen bateriek ere eraso gogorrak egiten zituzten. Don Carlos ekainaren 26ean inguratu zen setioaren egoera aztertzera eta setiatuen tiro batek ia-ia harrapatu zuen. Lau egun gehiagoz jardun zuten Bilbo bonbardatzen, uztailaren lehenean setioa utzi behar izan zuten arte. Aurreko egunean, Gaztelatik abiatuta, Luis Fern\u00e1ndez de C\u00f3rdova, Latre, Espartero eta La Hera jeneralen tropak, On Karlosenak baino ugariagoak, Bilbora ailegatu, biharemanunean setioa ia borrokarik gabe altxatu eta hirira sartu ziren. Honela bukatu zen Bilboko lehendabiziko setioa.\nOndorioak.\nHiriko defendatzaile eta biztanleen artean 31 hildako, 130 zauritu eta 11 preso izan ziren. Karlisten artean kopurua zehaztu gabe dago, baina Zumalakarregiren galera erabakiorra izan zen. Setioaren altxatzea lortu arren, Bilbo ez zen karlisten mehatxutik libre geratu. Bizkaia ia osoa haien kontrolpean jarraitu zuen eta hurrengo urtean beste setio bat ezarri zuten, berriz ere porrotean amaituko zena. Hala ere, karlistentzat Bilbo hartzeko ezintasuna baino garrantzia handiagoa izan zuen Zumalakarregiren heriotzak. Izan ere, erregegaiak bere estrategarik bikainena galdu zuen. Ormaiztegiar jeneralaren galera eta momentura arte izan zuten ibilbide garailearen etetea karlistek Bilboko setioan jasotako kolperik latzenak izan ziren.\nOndarea.\nBilbon 1835eko setioan parte hartu zuten bi pertsonek dute haien omenezko kale bana. Lehenengo ezarri zena isabeldar defentsaren buru izan zen Rafael Ar\u00edstegui V\u00e9lezen omenezkoa da, \"Mirasol kondea\" kalea, Bilbo Zaharra auzoan. Bigarrena Tomas Zumalakarregi da, Bego\u00f1a eta Santutxu auzoetatik igarotzen den Zumalakarregi etorbideak haren omenez baitu izendapen hori. Frankismoaren garaian jaso zuen izena baina gaur egun arte mantendu da."}
{"id": "130549", "revid": "105290", "url": "https://eu.wikipedia.org/wiki?curid=130549", "title": "Derby", "text": "Derby Erresuma Batuko Ingalaterrako erdialdean dagoen Derbyshire konderriko hiria da."}
{"id": "130550", "revid": "96586", "url": "https://eu.wikipedia.org/wiki?curid=130550", "title": "Hereford", "text": "Hereford Erresuma Batuko Ingalaterrako mendebaldean dagoen Herefordshire konderriko hiria da. Galesko mugatik oso hurbil dago."}
{"id": "130551", "revid": "336", "url": "https://eu.wikipedia.org/wiki?curid=130551", "title": "Yves Saint Laurent", "text": "Yves Henri Donat Dave Mathieu Saint Laurent (Oran, Aljeria, 1936ko abuztuaren 1a- Paris, 2008ko ekainaren 1a) moda diseinatzaile eta enpresaburu frantsesa izan zen, eta Yves Saint Laurent goi-mailako joskintzako arropa markaren sortzailea.\nBiografia.\nYves Oranen jaio zen 1936an, garai hartan frantziar kolonia zen Aljerian; hiri hartako etxe hoberenetako familia zen berea. Aita, frantses baroi bat zuena bere arbasoen artean, aseguru etxe bateko presidentea zen eta hainbat zinema-aretoren jabea ere bai. Amaren aldeko amona, berriz, espainiarra zuen.\nAljeriatik ikusita, Bigarren Mundu Gerra edo naziek Frantzia okupatzea urrutiko gertaerak izan ziren eta ez zuten Yvesen eta bere familiagan eragin handirik izan.\nHaurtzaroan, oso gustuko zuen Moli\u00e8reren pertsonaiak interpretatzea eta arretaz irakurri ohi zuen \"Vogue\" aldizkaria. Antzerkirako egiten ziren diseinuek erakartzen zuten asko.\nUmearen izaera bereziak buruhauste handiak ekarri zizkion eskolan. Han jasandako jazarpenari aurre egin zion bere buruari egunen batean ospe handiko gizon izango zela esanez.\n1950ean, Yves gazteak hiru diseinu bidali zituen Pariseko lehiaketa batera. Hirugarren postuan geratu zen eta amarekin agertu zen saria jasotzera. Michel de Brunhoff, \"Vogue\"ko erredaktore nagusia, harrituta geratu zen Yvesen lanarekin eta \"Chambre Syndicale de la Couture\" eskolan ikastea gomendatu zion. Zuzen-zuzen jaso zuen Saint Laurentek aholkua eta, Oranen graduatu ostean, Parisera joan zen ikastera. Hala ere, hilabete bakar batzuk besterik ez zituen pasa, desengainu handia jasan baitzuen han.\n1951n, berriro aurkeztu zen lehiaketa eta, oraingoan, garaile suertatu zen, Karl Lagerfeld gazteari aurrea hartu ziolarik. De Brunhoff, \"Vogue\"ko arduradunak antzekotasun handia ikusi zuen Christian Diorren lanarekin eta honi bidali zizkion diseinuak. Diorrek ikusi bezain pronto, Saint Laurenten gaitasuna ikusi zuen eta bere tailerrera ekarri zuen.\nChristian Dior.\n18 urte zituen Yvesek Dior diseinatzailearekin lanean hasi zenean. Hasiera batean, ez zuen sormenerako aukera handirik izan: estudioa dekoratu, pitxiak diseinatu..., baina, espero zenaren kontra, Christian Diorrek Yves izendatu zuen bere ondorengo etxeko diseinatzaile nagusi lanetan. Saint Laurent eta bere ama harrituta geratu ziren maixuaren erabakiarekin, erretirorako gazteegia baitzen oraingoz. Patuak gauzak bere lekuan jarri zituen, Dior urte berean hil baitzuen infarto batek.\n1957an, 21 urteko gaztea Frantziako goi-joskintzako moda-sortzaile gazteena bilakatu zen.\n1958ko udaberriko bildumak izugarrizko arrakasta lortu zuen, Diorren \"New Look\"a estiloa jarraituz. Arrakasta honek ziurra zirudien porrotetik salbatu zuen Dior firma.\nEz zen beti horrela izango, ordea. Saint Laurentek ondoren sortu zituen diseinuek kritika gogorrak jaso zituzten eta 1960an, Diorrekin egin zuen ibilbidea eten egin zen, soldadutzara joan beharrean izan zelako, Aljeriako independentzia gerra garaian. Diorren jabea zen Marcel Boussacen laguntzarekin, Yvesek ekidin izan zion bere garaian soldadutzara joan beharrari eta, Boussacek berak eragin zuela oraingo derrigorra ere badio zenbaitek, bere etxetik bota nahi zuelako, alegia.\nOranekoak 20 egun besterik ez zituen iraun armadan. Kideek egindako irainek stress krisialdi larria eragin zioten eta ospitale militarrean sartu zuten. Hantxe jakin zuen Dior etxeak ez ziola lana gordeko eta, bere egoerak okerrera egin zuenez, Val-de-Gr\u00e2ce psikiatrikoan sartu zuten. Terapia bortitzak erabiltzen zituzten etxe hartan eta Yvesk electroshocka jasan behar izan zuen, eta lasaigarriak eta drogak barra-barra. Bizitza osorako sekuelak piztuko zizkion esperientzia hark.\n1960ko bukaera aldera, Saint Laurentek psikiatrikoa utzi zuen eta, Parisera itzuli zenean, bere ordezkoa Dior etxean Marc Bohan zela ikusi zuen. Bere lagun Pierre Berg\u00e9ren laguntzaz, Yvesek enpresa demandatu zuen, kalte moralak eragin zizkiola-eta, eta jaso zuen diruarekin eta Atlantako J. Mack Robinson enpresaburuaren laguntzarekin bere etxe propioa sortu zuen.\nYSL fundazioa.\nUrte berean atera zuen lehenengo bilduma, \"Ligne Trap\u00e9ze\", eta izugarrizko arrakasta izan zuen segituan. Enpresaren irudia eta logotipoa (YSL hizkiak bat bestearen gainean agertzen diren anagrama) Cassandre diseinatzaile grafiko frantsesak sortu zuen 1961ean eta, gaur egun, berdina darabilte oraindik.\nPierre Berg\u00e9r pertsona klabea izan zen Yvesek horrelako enpresa bat martxan jartzeko. 1976an, bikotekide izateari utzi bazioten ere, etxe berean jarraitu zuten bizitzen eta elkarlenean aritu ziren beti. Berg\u00e9 funtsezko laguntza izan zen, bai Yvesen sormenerako eta baita noizen behin etortzen zitzaizkion krisialdiak baretzeko ere.\n60ko hamarkadan atera zituen bildumek smokinga sartu zuten emakumearen jantzian eta YSLen pr\u00eat-\u00e0-porter bilduma osatu zuten era berean. Linea honetan lan egin zuen goi-joskintzako lehen artista izan zen. 1966an inaguratu zuen pr\u00eat-\u00e0-porter komertzializatu ahal izateko lehen lokala. Era berean, bera izan zen desfiletan arraza beltzeko modeloak sartu zituen lehena.\nYvesen diseinuek kritiko guztien arreta erakartzen zuten. 1966ko udazkeneko desfilea Mondrianen inspiratu zen eta oihartzun ikaragarria izan zuen. Hala ere, okerreko kritikak ere izan zituen; 1971n, Saint Laurentek 40ko hamarkadan inspiratutako bilduma bat eskaini zuen eta kontrako erreakzio ugari izan ziren, \"ezagutu ez zuen\" nazien okupazioa goresten zuela ulertu baitzuten askok.\nBesteak beste, Cyrano de Bergerac edo The Pink Panther filmetako dekoratuak eta jantziak diseinatu zituen eta Catherine Deneuve bihurtu zuen ikono eta musa.\nArrakastaren alde txarra ere bereganatu zuen, goi-joskintzako eta pr\u00eat-\u00e0-porter ekoizpenek bikoiztu egiten baitzuten lana eta stressari ezin eutsirik ibili zen, alkohola eta drogak ohiko egin zituelarik.\n1987an etorri zitzaion beste eraso andana, New Yorkeko desfilean; 100.000 dolar balio zuten aplikazioak erantsi zizkien txamarrei, egun batzuk azkarrago hiriak finantza krasha jasan zuela kontuan izan gabe eta asko kritikatu zioten hura. Orduz gero, pr\u00eat-\u00e0-porter diseinua bere laguntzaileengan uzten joan zen eta arrakasta jaisten joan zen arlo honetan.\nIskamilak ez ziren bukatu, ordea. Saint Laurent firmak gizonezkoentzako perfume bat promozionatzeko modelo bat erabili zuen, bilutsik aurrez-aurre. Sekula ikusi gabeko irudia zen hori eta denen ahotan egon zen.\nYvesen bizitza pribatuak ere ospe handia hartu zuen; Studio 54 bezalako diskoteketan ibiltzen zen eta kokaina kontsumitzen zuen aldiro. Drogak alboratu zituenean, beste adikzio berri batek hartu zuen: Coca-Cola. Balizko amoranteek ere jendearen arreta pizten zuten behin eta berriro, bere lagun Pierre Berg\u00e9 beti sostengu izan bazuen ere, bai arlo pertsonalean eta baita enpresan ere.\nSaint Laurent eta Berg\u00e9k arte bilduma garrantzitsua egin zuten bere Pariseko Babylon kaleko luxuzko etxean; asko lagundu zuen \"Opium\" perfumeak izan zuen arrakasta ekonomikoak, munduko salduena izan baitzen. Obra ugari erosi zuten:\nGeroago, bikoteak arteak hartu zuen prezioekin ezin zutela erosten jarraitu esango zuen.\nArtearekin zuen debozioak Mondrian, Picasso edo Braqueri omenaldiak egitea eraman zuen, haien lanak bere soinekoetan agertuz. 2008ko otsailean, A Coru\u00f1an egindako erakusketa batek hauxe erakutsi zuen, Yvesen lana eta hura inspiratu zuten arte lanak erakutsiz.\n2002ko urtarrilean, Yves Saint Laurentek moda diseinua eta pasareletatik erretiratzeko asmoa agertu zuen. Momentuko modak dezepzioa eragin ziola esan zuen eta diruzaletasunak artea alboratzen zuela.\nHeriotza eta ondasunen enkantea. Etorkizunerako eragina.\n2008ko ekainaren 1ean hil zen Yves Saint Laurent Parisen burmuineko minbiziak. 71 urte zituen. Egun batzuk lehenago, Pierre Berg\u00e9rekin ezkontza zibila egin zuen urteetan izan zuten harremana ofizializatuz. 1992az geroztik aparte bazeuden ere, lagun izaten jarraitu zuten eta oinordetza ziurtatu nahi zuten nonbait.\nYvesen hiletak ez ziren nolanahikoak izan. Hantxe izan ziren Nicolas Sarkozy, Frantziako presidentea, eta bere emaztea, Carla Bruni, YSL firmarako urte askotan lan egindako modeloa. Valentino, John Galliano, Jean Paul Gaultier, Claudia Schiffer, Catherine Deneuve edo Farah Diba bezalako pertsona ospetsuak ere ez ziren faltatu.\nDiseinatzailea hil eta gero, arte kolekzioa sakabanatzeko arriskuan zegoen. Berg\u00e9ren hitzetan, bilduma hura bien artean egindako proiektua zen eta, Yves hil eta gero, zentzua galdu zuen mantentzeak. Christie's firmak Pariseko Grand Palais delakoan egin zuten enkantea otsailaren 23tik 25era bitartean. 733 loteetatik 730 saldu zituzten eta 373 milioi euro bildu. Lehen aipatu dugun Goyaren erretratua ez zen enkantean sartu, Louvreko Museoarentzako donazioa izan baitzen. Era berean, Andy Warholen hainbat obra (Yves eta bere txakurraren erretratuak) Berg\u00e9ren eskuetan geratu ziren. Aipatzekoa da, enkantean saldu gabe geratu zen obretako bat Picassoren \"Instrumentos de m\u00fasica sobre una mesa\" izan zela, balorazio altuenetakoa zuen pintura.\n2009ko maiatzean, Nicolas Sarkozy eta Carla Bruni Saint Laurent eta Berg\u00e9k Babylon kalean zuten etxea erostekotan zebiltzeneko zurrumurrua zabaldu zen.\nSaint Laurent izan zen museo batean erakusketa egin zuen lehen moda diseinatzailea; New Yorkeko Metropolitan Museumean.\nYvesen lanak \" Pierre Berg\u00e9 Yves Saint Laurent Foundation\" izena duen fundazioan jarraitzen du."}
