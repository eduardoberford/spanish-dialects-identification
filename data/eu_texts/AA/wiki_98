{"id": "123762", "revid": "56334", "url": "https://eu.wikipedia.org/wiki?curid=123762", "title": "Janari laster", "text": "Janari lasterra, presako janaria, jatordu azkarra edo otordu azkarra (nazioartean ingelesezko fast food izenez ezaguna) jatetxe-zerbitzu laster bat da, non janariaren eskaera eta zerbitzua oso laster burutzen diren. Maiz, eramateko izaten da.\nElikatzeko estilo honek bereizgarri hauek ditu:\nCatering molde honen helburua, bezeroak eskaturiko jan-edanak ohiko jatetxean baino azkarrago eta merkeago entregatzea da, ohi baino lasterrago kontsumi ditzan. Elikagaien zerrenda laburra da, oro har, eta mastekatu behar ez izatea du bereizgarri nagusia: hanburgerrak, \"hot-dog\" edo saltxitxak, ogi guriko sandwichak, pizza, oilaskoa, patata frijituak eta edari gasdun freskoak. Horiek, denak antzekoak, mundu zabalean globalizaturik, zenbaitetan ukitu kultural batez: takoak, kebab, sushi, pasta, etab.\nErositakoa, bezeroak establezimenduan bertan kontsumitu edo nahi duen lekura eraman ahal izango ditu, bilgarri soil batean, geroago hartzeko, edo etxeraino ekarriko diote, telefono dei bat eginik. Taberna horietan ez da mahairik, ezta mahai-tresneriarik, zerbitzaririk ez dabil hor eta ez dira praktikatzen ohiko janari-erritualak. Horiei esker, bezeroen errotazio handia eragin eta denbora eta zerbitzu-kostuak jaitsi egiten dira, janariaren prezioa murriztuz eta, aldi berean, errentagarritasun handia lortuz. Enpresa horien hazkundea nabaria izan da azken urteotan ingurune globalizatuetan, gehienetan frankiziaren bitartez.\nBezeroaren ikuspuntutik.\n\"Fast food\" jatetxe tipiko batean, bezeroak zerbitzu-mahaiarekin egiten du topo: horren gainaldean, panel batean, menu, janari-edari eta prezioak agertzen dira (tamainak, edaria barne edo aparte, eskaintza bereziak...), maiz, argazkiez horniturik. Bezeroa ilaran jarri eta, bere txanda iritsita, eskaerak jasotzen dituen langileari nahi duen jan-edana jakinaraziko dio. Langile horrek, eskaera pantaila batean jaso eta sukaldera igorriko du, modu telematikoan. Baina ez da tabernaraino zertan joanik, telefonoz ere jasotzen baitira eskaerak, janaria bezeroaren helbidera eramateko, motozikletaz gehienetan. Banaketa zerbitzuetan garatu diren aplikazio eta enpresa gehigarrien zerbitzuetan ere, lan baldintzen arazoak biderkatu egin dira aspaldi honetan [2].\nJasotako eskaerak sukaldean prestatuko dira, laster batean, aukerako menuen osagaiak gutxi eta prestaketak erraz-errazak direlako (frijitzea baizik ez, gehienetan). Eskaria prestatuta, bigarren ilara batean jarri eta bertan eman eta kobratuko zaio. Janaria tabernan hartzekoa bada, erretilu soil batean entregatuko zaio, paperezko ezpainzapi pare batekin. Mahai-zerbitzua ezinago urria da: bezeroak mahai bat aukeratu eta jan-edana bertan kontsumituko du. Bukatutakoan, plater, edalontzi eta hondarrak bertan utzi eta langile batek jasoko ditu.\nBadira janari lasterreko \"drive-in\" motako jatetxeak ere. Hauetan, bezeroak eskaera egingo du autotik jaitsi gabe: leihatila batean eskatu eta, aurrerago, beste batean jaso eta ordainduko du.\nHonelako enpresak izugarri biderkatu dira azken urteotan, gehienak frankizia bitartez, hala nola McDonald\u00b4s, Burger King, Subway (munduan jatetxe gehien dituena), Wendy\u00b4s, Pizza Hut, Taco Bell, Dunkin Donuts, Domino\u00b4s Pizza, Kentucky Fried Chicken, Hooters, etc. Establezimendu horiek biltzen dituzten bezeroak denetarikoak badira ere, gazteak eta familiak bertan ikustea ohikoa da, prezio merkeak erakarrita.\nJan-edanak.\nJanari lasterreko jatetxeetan eskaintzen diren elikagaien aukera urri-urria izaten da, kostuak kontrolatzeko ezarria duten estandarizazioa dela-eta. Era berean, prozesua laster bete dadin, enkarguak di-da batean kudeatu behar direnez, janariak aurrez prestatuta, gordinik edo frijituta entregatuko dira, gehienetan. Menu arruntari edari gozoak laguntzen dio (Coca Cola...). \"Fast food\" enpresa zein den, produktu-mota aldatuko da batetik bestera: McDonald's eta Burger King enpresetan hanburgerra eskaini ohi da, Telepizzak pizza saltzen ditu nagusiki eta Bocatta eta Pans &amp; Company enpresek, ogitartekoak.\nJarduera ekonomikoa.\nHauek dira, gutxi-asko, funtzionamenduari buruz eta lan antolaketa eta ekonomia ikuspegi batetik, \"fast food\" jatetxeen ezaugarriak:\nKostuak zorrozki kontrolatu beharrak bultzaturik, honelako jatetxeetako langileek jasaten dituzten lan-egoerak eta lansariak zorrotz kritikatu dituzte langileek eta gizarteko sektore anitzek. Globalizazioaren aurkako sektoreek eta talde ekologistek ere salatu izan dute janari lasterreko jatetxeen ugalketa, janariak merke saldu beharrak lehengaiak modu ez ekologikoan ekoiztea ekartzen duelako. Jatetxe horiek dakarten kutsadura kulturala ere kritikatu da, bertako herrien nortasuna eta ohiturak errespetatzen ez dituztelako, elementu arrotzak sartuz. Hori guztia dela eta, \"fast food\" edo janari lasterraren ereduaren aurka, bertako elikagaiak eta sukaldaritza tradizionala bultzatzen dituen \"slow food\" izeneko mugimendua planeta osoan garatu da.\nJatorria.\nAntzinatik ere izan dira horrelakoak munduan: Erroma klasikoan era askotako otilak, Ekialde Hurbilean \"falafel\" eta, lehenago, Txina eta Koreako hiri handietako kaleetan ere elikagaiak kozinatu eta herritarrari jateko prest zerbitzatzen zitzaion\u2026 New Yorken (AEB) XX. mendearen hasieran sortu zen egungo kontzeptua, hots, jana leiho batetik eman eta arteka edo zirrikitu batetik bezeroari kobratzea. Hasierako helburua, beharginei lantegian zerbait jan-edateko aukera ematea izan zen, horretan denbora asko sartu gabe. Handik, multinazionalak osatuz, mundu osora zabaldu den janari-mota bat bihurtu da.\nEgun, Euskal Herrian hirietako erdiguneetan eta merkataritza-zentroetan McDonalds, Burger King, Telepizza eta beste multinazional eta enpresa handietako establezimenduak ikustea ohikoa da. Gurean, baina bestelako ikuspegi batetik, erromerietan eta, aresti, herriko festetako txosnetan antzekoak prestatu eta zerbitzatu izan dira aspalditik: edariak ez ezik, kauserak, txurroak, ogitartekoak, taloak, erroskilak, txistorra, etab.\nKalitateaz, zalantzak.\nElikagaien prestaketa lasterrak jana azkarregi atondu behar izatea edo aurretik denbora luzez gerturik izatea agintzen du, kalitatearen kalterako. Kostuak kontrolatu nahian, kalitate eskaseko produktua erabiltzen da, orokorki. Bestalde, epe luzera, janari horiek (ogitartekoak, pizzak, hanburgerrak...) dakartzaten osasun-arriskuak kontuan izaki, \"zabor jana\" (are \"frankensfood\" ere) terminoa aplikatu zaie.\nHorrelako establezimenduetan barazki edo frutarik aurkitzea zaila zelarik, horrelakoak sartu dituzte enpresa batzuek beren menuetan. Baina horrek efektu psikologiko paradoxikoa eragin du: entsalada osagai duen menuan produktu ustez okerrak daude, hala nola hirugihar eta gazta, kantitate larriko hanburgerrak errazago kontsumitzen dira, jaki osasungarriak bistan edukitze hutsak aukera horretara bultzatzen baitu bezeroa, bestelakoak bezain kaltegarriak ez direla pentsatuta edo[1].\nKostuak zorrotz kontrolatu beharrak bultzaturik, janari lasterreko jatetxeetako langileek jasaten dituzten lan-egoerak eta lansariak kritikatu izan dituzte langileek eta gizarteko sektore anitzek. Globalizazioaren aurkako sektoreek eta talde ekologistek ere salatu izan dute janari lasterreko jatetxeen ugalketa, janariak merke saldu beharrak lehengaiak modu ez-ekologikoan ekoiztea ekartzen duelako. Jatetxe horiek dakarten kutsadura kulturala ere kritikatu izan da, tokian tokiko herrien nortasuna eta ohiturak errespetatzen ez dituztelako, elementu arrotzak txertatuz. Hori guztia dela eta, \"fast food\" ereduaren aurka, \"slow food\" izeneko mugimendua garatu da, bertako elikagaiak eta sukaldaritza tradizionala, besteak beste, bultzatzen dituena.\nFuntzionamendua.\nJanari lasterrekoa XX. mendearen hasieran Estatu Batuetan sortutako jatetxe-mota bat da. Handik, multinazionalak osatuz, mundu osora zabaldu zen. Egun, Euskal Herrian hirietako erdiguneetan eta merkataritza-zentroetan McDonalds, Burger King, Telepizza eta beste multinazional eta enpresa handietako establezimenduak ikustea ohikoa da. EAEn, 2015eko datuetan, urtean euskal herritar bakoitzak 10 kilo janari laster kontsumitu zituen[5].\nJanari lasterreko jatetxe bateko funtzionamenduak taylorismo eta fordismo antolaketa-moduak aplikatzen ditu. Bezeroa sartzen denetik, eskaerak, eskaeren prestaketa, kobraketa eta bestelako zerbitzuak guztiz programaturik daude, zerbitzu-denborak nabarmen murriztuta.\nSukaldean jasotako eskaerak prestatu egiten dira, oso laster, aukeran dauden menuen osagaien kopurua eta hauek behar duten prestaketa oso txikia delako (egosia, esaterako, ez da eskatzen, duen denbora luzearengatik \"fast food\" jatetxeetan lantzen den sukaldaritza-mota bat). Menuen estandarizazio horrek sukaldeko lanak sail gutxi batzuetan bereizten ditu, sukaldeko lana sinplifikatu eta azkartuz horrela. Eskaerak prestatuta, zerbitzu-mahaian osatzen den bigarren ilara batean eman eta kobratzen dira. Janaria jatetxean bertan jateko bada, erretilu batean ematen da. Kostuak murriztu eta prezio merketzeko betiere, mahai-zerbitzua oso murritza da: bezeroek beraiek mahai bat aukeratu eta janariak erretilu batean jaten ditu. Bukatutakoan, platerak, edalontziak eta hondarrak bertan utzi eta beste langile batek jasotzen ditu. Janari lasterreko \"drive-in\" motako jatetxeak ere badaude. Bertan, bezeroa bere autotik jaitsi beharra ere ez dauka, eskaera egiteko: leihatila batean eskatu eta aurrerago jaso eta ordaindu egiten du.\nLabur, eta modu orokorrean, hauek dira, funtzionamenduari buruz eta lan antolaketa eta ekonomia ikuspegi batetik, \"fast food\" jatetxeen ezaugarriak:\nBaina beste ikuspegi batzuetatik ere kritika zorrotza jasotzen dute etengabe ekologista, altermundialista eta \"Slow Food\" mugimenduaren aldetik, presio soziala areagotuz doan heinean:\nMunduko janari lasterren enpresa nagusiak.\nEnpresa horien hazkundea nabaria izan da azken urteotan, gehienetan frankiziaren bitartez. Jatetxe horiek biltzen duten publikoa denetarikoa izaten da, baina gazteak eta familiak bertan ikustea ohikoa da, prezio merkeak erakarrita. \nKalitateaz zalantzak.\nJanariaren prestaketa lasterrak janariak azkaregi atondu behar izatea edo aurretik denbora luzez gerturik izatea eskatzen du, janariaren kalitatearen kalterako askotan. Jatetxe horietako kostuak kontrolatu nahian, kalitate eskaseko produktuak erabiltzen dira janarietan. Bestalde, epe luzera, janari horiek (ogitartekoak, pizzak, hanburgesak...) dakartzaten osasunerako arriskuak aipatu izan dira eta horrela \"zabor janari\" terminoa ere erabili da haietaz hitz egiteko.\nOsasun kezken aurrean, janari lasterra eskaintzen zen tokietan barazkirik edo frutak aurkitzea zaila bazen ere, kate askok sartu dituzte halakoak beren menuetan. Baina horrek psikologikoki paradoxikoa den efektua ere eragin du: entsaladaz hornitutako menuan aurkitutako ohiko produktu ustez okerrak, hala nola hirugihar eta gazta errazio bikoitza daukaten hanburgerrak, errazago kontsumitzen dira, jaki osasungarriak bistan edukitze hutsak aukera horretara bultzatzen baitu bezeroa, besteak hain txarrak ere ez direla izango pentsatuta edo.\nKostuak zorrotz kontrolatu beharrak bultzaturik, janari lasterreko jatetxeetako langileek jasaten dituzten lan-egoerak eta lansariak kritikatuak izan dira langileen beraien eta gizarteko sektore anitzen aldetik. Globalizazioaren aurkako sektoreek eta talde ekologistek ere salatu izan dute janari lasterreko jatetxeen ugalketa, janariak merke saldu beharrak lehengaiak modu ez ekologikoan ekoiztea ekartzen duelako. Jatetxe horiek dakarten kutsadura kulturala ere kritikatu da, bertako herrien nortasuna eta ohiturak errespetatzen ez direlako, elementu arrotzak sartuz. Hori guztia dela eta, \"fast food\" edo janari lasterraren ereduaren aurka, \"slow food\" izeneko mugimendua garatu da, bertako elikagaiak eta sukaldaritza tradizionala bultzatzen dituena."}
{"id": "123763", "revid": "201", "url": "https://eu.wikipedia.org/wiki?curid=123763", "title": "Fast food", "text": ""}
{"id": "123764", "revid": "119347", "url": "https://eu.wikipedia.org/wiki?curid=123764", "title": "Portugaldar Inperioa", "text": "Portugaldar Inperioa edo Portugalgo Inperio Koloniala historiako lehen inperio globala izan zen, eta europar inperio kolonial modernoen artean zaharrena kontsideratzen da, 1415ean Ceuta konkistatu zuenetik 1999an Macaoren gaineko subiranotasuna Txinara itzuli zen arte ia sei mende hartzen dituelarik. Garrantzitsua da adieraztea, erregimen monarkikoan zein errepublikarrean, Portugalek ez zuela bere burua \"inperio\" ofizialki izendatu.\nPortugalgo itsasgizonak 1419an hasi ziren Afrikako kostaldea esploratzen, nabigazioan, kartografian eta itsas teknologian (karabela, esaterako) egindako azken aurrerapenak erabiliz, ekialdetik etorritako espezien merkataritza oparorako itsas ibilbide bat aurkitzeko. 1488an, Bartolomeu Diasek Esperantza Oneko Lurmuturra inguratu zuen, eta 1498an, Vasco da Gama Indiara iritsi zen. 1500. urtean, Pedro \u00c1lvares Cabral Brasilera iritsi zen, Hego Amerikako kostalde atlantikoan. Hurrengo hamarkadetan, lusitaniar itsasgizonek kostaldea eta Ekialdeko Asiako uharteak esploratzen jarraitu zuten, gotorlekuak eta merkataritza-postuak ezarriz. 1571n, postu aurreratu batzuek Lisboa eta Nagasaki (Japonia) lotzen zituzten, Afrika, Ekialde Ertaina, India eta Asiako kostaldean zehar. Merkataritza-sare horrek aberastasun handia eman zion Portugalgo Erresumari.\n1580 eta 1640 artean, Portugalgo Erresumak eta Espainiako Inperioak errege berberak partekatu zituzten, bi herrialdeetako koroen batasun pertsonal batean. Bi inperioek bereizita administratzen jarraitu zuten arren, portugaldar koloniak, Espainiaren aurkari eta etsai ziren Europako hiru potentzien erasoen jomuga bihurtu ziren, atzerrian arrakasta iberikoak gutiziatzen zituztenak: Herbehereak, Britainiar Inperioa eta Frantziakoa. Biztanleria txikiagoarekin, Portugal ez zen gai izan bere merkataritza-postuen sare gainkargatua eraginkortasunez defendatzeko, eta inperioa gainbehera prozesu luze eta mailakatu batean sartzen hasi zen. XVII. mendean zehar Portugaldar Indian eta Asiako hego-ekialdean holandarrek eragindako galera garrantzitsuek Indiako ozeanoko merkataritza monopolioari amaiera eman zioten. Brasil, Portugalgo koloniarik baliotsuena bihurtu zena, 1822an independizatu zen, XIX. mendearen hasieran Amerikan zehar ibili ziren mugimendu independentisten uholde baten barruan. Portugaldar Inperioa, orduan, Afrikako kostaldeko (XIX. mendearen amaieran Afrikaren Banaketan barnealderantz hedatu zirenak), Ekialdeko Timorreko eta Indiako (Goa, Dam\u00e3o eta Diu) eta Txinako (Macao) enklabeetako kolonietara murriztu zen.\nBigarren Mundu Gerraren ondoren, garai hartan Portugalgo liderra zen Antonio Salazar, bere horretan mantentzen saiatu zen Europako beste herrialde batzuk euren lurraldeak deskolonizatzen hasiak ziren une batean. 1961ean, Goako tropa portugaldarrak ez ziren gai izan tropa indiarren aurrerapena geldiarazteko, askoz gehiago zirenak. 1960ko hamarkadan Portugalgo Gerra Koloniala hasi zen, 1974an Portugalgo erregimena erori zen arte iraun zuena. Gobernu berriak, Krabelinen Iraultzaren ondoren jarria, berehala egin zuen lege herrien autodeterminazioaren printzipioa, politika errotik aldatuz kolonia guztiei independentziarako aukera irekiz, \"portugaldar inperioa\" amaituz. Salbuespena Macao izan zen, 1999an Txinara itzuli zen lurraldea, Portugalgo Inperioaren amaiera sinbolikoki markatuz. Gaur egun, Azoreetako eta Madeirako artxipelagoak dira Portugali politikoki lotuta jarraitzen duten itsasoz haraindiko lurralde bakarrak. Portuges Hizkuntzako Herrialdeen Erkidegoa (CPLP) Inperioaren oinordeko kulturala da.\nAurrekariak.\nPortugalgo Erresumaren jatorria Errekonkista izeneko prozesuan dago, Iberiar Penintsulan Al-Andalusen aurka mendeetan zehar egindako prozesua. 1139an erresuma independente gisa eratu ondoren, Portugalek lurralde arabiarraren birkonkista osatu zuen, 1249an Algarvera iritsiz, baina bere independentzia ondoko Gaztelaren mehatxupean jarraitu zuen 1411n Ayllongo Ituna sinatu zen arte.\nBere existentziaren mehatxuetatik aske eta Europako beste estatu batzuek hasitako gerren erronkarik gabe, Portugalen arreta kanporantz eta Afrika iparraldeko lurralde musulmanetarako espedizio militar baterantz zuzendu zen. Lehen erasoa, Marindar Inperioaren aurkakoa (egungo Maroko), ziurrenik hainbat arrazoirengatik izan zen. Islamaren aurkako gurutzada kristauarekin jarraitzeko aukera ematen zuen; klase militarrarentzat, gudu-zelaian eta gerrako harrapakinean aintza agintzen zuen; eta, azkenik, portugaldarren merkataritza zabaltzeko eta Portugalen gainbehera ekonomikoari aurre egiteko aukera ere bazen.\n1415ean Ceutari eraso zioten, Mediterraneoaren ertzean estrategikoki kokatutako Afrikako iparraldeko gune musulmanari, eta Saharaz hegoaldeko Afrikako urre eta esklaboen merkataritzako portu terminaletako bati. Konkista arrakasta militarra izan zen eta Portugalgo hedapenaren lehen pausoetako bat izan zen Iberiar Penintsulatik haratago, baina bere defentsa kostata gertatu zen laster setiatu zuten indar musulmanen aurrean. Portugaldarrek ezin izan zuten barrurantz hedatzeko oinarri gisa erabili, eta Saharaz gaindiko karabanak beren ibilbideak aldatzera mugatu ziren, Ceuta saihesteko eta/edo portu musulman alternatiboak erabiltzeko.\nLehen Inperioa (1415-1580).\n1415ean Ceuta konkistatzeak eta 1418an Madeira uharteak eta 1427an Azoreak aurkitzeak, kolonizaziorako eta nekazaritza-ustiapenerako lurraldeak, Portugalgo itsas lurraldearen hedapena ekarri zuten. Guduan irabazitako noblezia-pribilegioen bilaketak bultzatuta lehenik, eta, ondoren, lurraldetik kanpo aberastasunak bilatzeko ekimen pribatuak bultzatuta \u2013 Madeira eta Azoresko artxipelagoetako kapitaintza oparoetan lortuak \u2013, bidaiek Afrikako kostaldetik jarraitu zuten, gero eta hegoalderago.\nPortugaldarrak 1419tik aurrera hasi ziren Afrikako kostaldea sistematikoki esploratzen, Henrike Nabigatzailea printzearen eta garai hartako garapen nautiko eta kartografiko aurreratuenek zerbitzatutako nabigatzaile eskarmentudunen estimuluarekin, karabela hobetuz. 1471n, Gineako golkora iritsi ziren, non 1482an, S\u00e3o Jorge da Minako merkataritza-postua ezarri zen, loratzen ari zen urre saltegi bati laguntzeko. Minatik irtenda, Diogo C\u00e3ok lehen kontaktua ezarri zuen Kongoko Erresumarekin. Hegoalderantz hainbat aldiz egindako esplorazio-bidaien ondoren, 1488an Bartolomeu Diasek Esperantza Oneko lurmuturra gainditu zuen, lehen aldiz Ozeano Indikoan sartuz Atlantikotik.\n1492ko urrian Kristobal Kolon Amerikara iritsi zenean, Joan II.a erregearen eta Gaztela eta Aragoiko Errege Katolikoen arteko negoziazioa hasi zen. Horren ondorioz, 1494an Tordesillaseko Ituna sinatu zen, mundua Cabo Verde uharteen eta aurkitu berri den Karibeko uharteen arteko meridiano batek mugatutako bi esplorazio-eremutan banatzen zuena: Portugal zen meridianoaren ekialdean \"aurkitutako eta aurkitzeke zeuden lurren\" arduraduna, eta Espainia lerroaren mendebaldean zeuden lurrena.\nHandik gutxira, 1498an, Vasco da Gama nabigatzailea Indiara iritsi zen, Lurmuturreko Bidea inauguratuz. 1500. urtean, Indiara egindako bigarren bidaian, Pedro \u00c1lvares Cabral Afrikako kostaldetik desbideratu eta Brasilen lehorreratu zen. Indiako Etxea Lisboan ezarri zen orduan, itsasoz haraindiko merkataritza eta nabigazioaren monopolio errealaren alderdi guztiak administratzeko. Gamak bidaia egin eta sei urtera, Kochin basea zuen lehen erregeordea izendatu zen, eta Diuko guduan lortutako garaipenak mamelukoak eta arabiarrak uxatu zituen, Indiako ozeanoan merkataritza portugaldarren esku jartzea erraztuz. 1510ean Indiako Portugaldar Estatua ezarri zen, hiriburua Goa zelarik, Indiako lehen lurralde konkistatua. Malaka 1511n konkistatu zuten eta portugaldarrek ekialdeko Asiako kostalde eta uharteetan portuak esploratzen eta konkistatzen jarraitu zuten, \"espezien uharte\" (Molukak) gutiziatuetara 1512an iritsiz, eta Txinara urtebete geroago, Sancho\u00e3o uhartean ezarriz. 1529an, Zaragozako Itunak Portugalgo eta Espainiako esplorazioak mugatu zituen Ekialdean: Molukak Portugali esleitu zitzaizkion eta Filipinak Espainiari.\nHedapenean zehar, 1415etik 1534ra bitartean, Brasilgo kapitaintzetan barnealdearen kolonizazioa Joan III.ak agindu zuenean, portugaldar inperioa talasokrazia bat izan zen, Ozeano Atlantikoa eta Indikoa hartzen zituena. Kostaldeko gotorleku-kate batek defendatzen zuen, merkataritza-postuen sare bat babesten zuena, nabigazio-lizentzien sistema batek indartua. Lizentziak, harreman diplomatiko eta aliantza ugarik babestua, baita Siamgo Erresumarekin, Persiako Safabidar Inperioarekin, Bisnagako Erresumarekin eta Etiopiarekin ere, Portugalgo koroak Egoitza Santuarekin sinatutako akordio batekin osatu zen.\n1543an, merkatari portugaldarrak Japoniara iritsi ziren, hasiera batean Hiradon ezarriz. 1557an, Txinako agintariek portugaldarrei Macaon ezartzea ahalbidetu zieten, laster Txina, Japonia eta Europaren arteko triangelu-merkataritza oparoaren oinarri bihurtu zena, Malaka eta Goa zeharkatuz. 1571n, biltegi kate batek lotzen zituen Lisboa eta Nagasaki, garai hartan portugaldarrek sortua: inperioa benetan global bihurtu zen, prozesuan Portugali aberastasun handia emanez. 1572an, Ekialdetik itzuli eta hiru urtera, \"Os Lus\u00edadas\" epopeia argitaratu zuen Luis Vaz de Cam\u00f5esek. Epopeiaren ekintza nagusia Vasco da Gamak Indiarako itsas bidea aurkitu izana da, portugaldarren lorpenak hilezkor bihurtuz.\nAfrika.\nIpar Atlantikotik behera.\nEspedizioak Bojador lurmuturretik igaro ziren 1434an. Emaitzak hobeak ziren heinean, Portugalen interesak babesteko neurriak hartzen ziren. 1443an, Dom Pedro erregeordeak bere anaia Henrike Nabigatzailea printzeari eman zion Afrikako mendebaldeko kostaldeko nabigazioaren monopolioa, eta \"Rex regum\" buldak aintzatetsi zuen. Portugalek baimenak ematen zizkien itsasontziei lortutako irabazien zati baten truke, eta, horren ondorioz, portugaldarrek eta atzerritarrek, hala nola genoarrek eta veneziarrek, esplorazio-bidaietan inbertitu zuten. 1444an, Algarveko gobernadore gisa, Infanteak ontzi-partzuergo bat ezarri zuen Lagosen. Eta 1445ean, Arguim uhartean, Mauritaniako kostaldearen aurrean, lehen postu komertziala ezarri zen, Infantearen aginduz eraikia: haren helburua Afrika iparraldeko merkatari musulmanek jarraitzen zituzten ibilbideak erakartzea zen: merkatu bat ezartzea zen, inguruko jarduera komertziala monopolizatzeko.\n1453an, Konstantinopla otomandarren eskuetan erori zen, kolpe latza Kristandadearentzat eta Mediterraneoan ezarritako harreman komertzialentzat. Handik gutxira, Nikolas V.a Aita Santuak \"Romanus Pontifex\" bulda aldarrikatu zuen Portugalgo Alfontso V.a erregearen alde, aurreko 1452ko \"Dum Diversas\" indartuz, Bojador lurmuturretik haratago aurkitutako lurrak eta itsasoak Portugalgo erregeenak zirela adieraziz eta musulmanen eta paganoen aurkako merkataritza eta konkistak baimenduz, Ozeano Atlantikoko \"mare clausum\" politika portugaldarra eta oraindik hasi berria zen esklabotza legitimatuz.\n1455ean azukre-industria hasi zen Madeiran. Uharteen irisgarritasunak Veneziaren monopolioa saihestu nahi zuten merkatari genovarrak eta flandestarrak erakarri zituen, baina arazoa eskulanaren beharra eta lan astuna ziren: irtenbidea Afrikatik esklaboak ekartzea izan zen. Saltoki horretan aurrera egin zuen Bartolomeu Marchionni florentziarrak, gero portugaldar bidaia askotan inbertituko zuena. 1458tik aurrera, Ceuta eta Arguim, euren goarnizio militarrekin, Portugalgo nabigazioetarako laguntza logistiko eta materialerako eta pirata berbereen aurkako hesi bat izan ziren."}
{"id": "123765", "revid": "56334", "url": "https://eu.wikipedia.org/wiki?curid=123765", "title": "Louis-Gilles Pairault", "text": "Louis-Gilles Pairault (Baiona, Lapurdi, 1974ko abuztuaren 28a) artxibozain, idazle eta historialaria da.\nBizitza.\nFran\u00e7ois Pairault historialariaren semea da.\nArtxibozain paleografoa (2000ko promoziokoa), \"\u00c9cole nationale des chartes\" delakoan burutu zuen bere tesia XV. mendeko Michel de Boteauville poeta franko-latindarrari eskainia da. 2001etik Paris Hiriko Ondarearen kontserbatzailea, 2003an Nizako Udal Agiritegietako zuzendaritza hartu zuen.\n\"Acad\u00e9mie de Provence\" literatura-elkarteko kidea da.\nLanak.\nFrantsesez idatzitako ikerketa lan historiko batzuen eta eleberri baten egilea da."}
{"id": "123766", "revid": "880", "url": "https://eu.wikipedia.org/wiki?curid=123766", "title": "Millennium", "text": ""}
{"id": "123769", "revid": "144127", "url": "https://eu.wikipedia.org/wiki?curid=123769", "title": "Ada (programazio-lengoaia)", "text": "Ada helburu orokorreko programazio-lengoaia bat da, Pascal eta beste programazio-lengoaia batzuen hedapen moduan sortu zena. Ameriketako Estatu Batuetako Defentsa Sailaren segurtasun beharrak asetzeko sortua izan zen 1977 eta 1983 artean. Jean Ichbiah informatikari frantsesak gidatutako lantaldeak garatu zuen.\nAda objektuei orientatutako programazio-lengoaia da, goi-mailakoa, konkurrentea, Pascalen erraztasuna eta C++en moldagarritasuna dituena. Zehaztasun metodologiko handiko lengoaia da; helburua erroreak ekiditea izanik, zorroztasun handia eskatzen du, eta ona da errorea gertatzeak ondorio latzak ekar ditzakeen denbora errealeko sistemak inplementatzeko, trenen eta hegazkinen trafikoa kontrolatzekoak, adibidez. Adan idatzitako programak idazkera algoritmikotik gertu daudenez, ulerterrazak gertatzen dira. Ada nazioarteko estandar bihurtu zen (ANSI estandar 1983an eta ISO estandar 1987an).\nLengoaiari Ada izena jarri zioten Ada Lovelace (1815\u20131852) emakumea omentzeko. Izan ere, historiako lehen programatzailea izan zela esan ohi da.\nHistoria.\nAmeriketako Estatu Batuetako Defentsa Sailak 70eko hamarkadan martxan zituen proiektu informatikoen garapenean programazio-lengoaia ezberdin gehiegi erabiltzen zituela ikusi zuen. Hori saihesteko eta defentsa sailaren beharrak beteko zituen lengoaia aurkitzeko helburuarekin, 1975ean \"\"High Order Language Working Group\" edo \"Goi-mailako lengoaietarako Lantaldea\"\" sortu zuen. Lantalde horrek Steelman dokumentua idatzi zuen, eta bertan zehaztu zituen bilatzen ari zen helburu orokorreko eta goi-mailako lengoaiak bete beharko zituen eskakizunak. Ondoren, programazio-lengoaia asko aztertu zituen, baina ez zuen arrakastarik izan, ez baitzuen Steelman dokumentuan zehaztutako eskakizunak betetzen zituen programazio-lengoaia bat bera ere aurkitu.\nHori dela eta, programazio-lengoaia berri bat garatu behar zela erabaki zuen lantaldeak. Lengoaia berri baten diseinurako proposamenak jaso ahal izateko, lehiaketa publiko bat antolatu zuen. Lehiaketara aurkeztu ziren proposamenak koloreen bidez izendatuak izan ziren: Gorria (Intermetrics), Berdea (CII Honeywell Bull), Urdina (SofTEch) eta Horia (SRI International). Lehiaketaren bigarren fasera Gorria eta Berdea pasa ziren 1978an, eta azkenean, Berdea izan zen hautatua 1979an, CII Honeywell Bull (Compagnie Internationale pour l'informatique Honeywell-Bull) enpresako Jean Ichbiah-ek eta bere lantaldeak diseinatutakoa. Ada izena jarri zioten programazio-lengoaia berriari. Lantalde berberak aurretik garatutako LIS programazio-lengoaiaren eragin handia jaso zuen Adak. Lengoaia berriari buruzko lehenengo behin behineko eskuliburua 1979an argitaratu zen, eta 1980ko abenduaren 10ean onartu zen, Ada Lovelace-ren urtebetetze-egunean, hain zuzen ere.Lehen urteetan, Ada lengoaiak programatzaileen komunitatearen arreta bereganatu zuen. Lengoaiaren sortzaileek bakarrik ez, askok pentsatu zuten defentsa sailaren segurtasun beharretarako erabiltzeaz gain, helburu orokorreko programazio-lengoaia moduan ere hedakuntza handikoa bihurtuko zela. Ichbiah-ek berak publikoki esan zuen hamar urteren buruan bi programazio-lengoaia soilik geratuko zirela: Ada eta Lisp.\nHasierako Ada konpilatzaileak erdipurdi moldatzen ziren, konpilazio- eta exekuzio-fasean motelak ziren eta eskaintzen ziren tresnak artean primitiboak. Adaren lehenengo inplementazioa \"NYU Ada/Ed\" itzultzailea izan zen, 1983an. Konpainia komertzial asko Ada konpilatzaileak eta garapenerako tresnak eskaintzen hasi ziren, Alsys, Telesoft, DDC-I, Advanced Computer Techniques, Tartan Laboratories, TLD Systems, Verdix, esaterako. 80ko hamarkadaren bukaeran eta 90ekoaren hasieran, Ada konpilatzaileen errendimendua asko hobetu zen, baina lengoaiaren gaitasun guztien ustiapena zaila egiten zuten arazoak baziren oraindik. Denbora errealeko sistemetan lanean aritzen ziren programatzaileak, esaterako, ohituta zeuden atazen kudeaketarako eredu jakin batera, baina Adak eskaintzen zuena desberdina zen.\n1991. urtean, Ameriketako Estatu Batuetako Defentsa Sailak bere software-proiektu guztietan Ada lengoaia erabiltzera behartu zuen (\"Ada mandatu\" edo agindua), nahiz eta maiz ematen ziren salbuespenak. 1997. urtean mandatu hori baliogabetua izan zen. Prozesua antzekoa izan zen NATO/OTAN-eko hainbat herrialdeetan, hala nola, Alemanian, Suedian eta Kanadan; aplikazio motaren arabera, Ada derrigorrez erabili beharreko edo gomendatutako programazio-lengoaia bihurtu zen (kontrol eta defentsa sistemetan, batez ere).\nGaur egun, aplikazio militarretan erabiltzeaz gain, segurtasun-maila altua eskatzen duten bestelako proiektuetan ere erabiltzen da. Software-akats batek ondorio latzak izan ditzakeen egoerak anitzak dira: aire-trafikoaren kontrola, Ariane 4 eta 5 moduko suziri komertzialak, sateliteak, trenbideak, banku-zerbitzuak, etab. Garraioan, adibidez, Frantziako abiadura handiko trenetan eta Paris, Londres, Hong Kong eta New York hirietako metroetan erabiltzen da.\nEzaugarriak.\nHasiera batean, denbora errealeko konputazio-sistemetan erabiltzeko pentsatua izan zen Ada programazio-lengoaia. Gerora ordea, Intermetrics enpresako S.Tucker Taft-ek objektuei orientatutako programaziorako, finantza-sistemetarako eta zenbakizko-sistemetarako aproposak ziren hobekuntzak gehitu eta Ada 95 bertsioa argitaratu zen 1995ean.\nSoftware-sistema handiak garatzeko diseinatuta dago Ada. Ada-paketeak eta espezifikazio-paketeak beren aldetik konpila daitezke, inplementaziorik gabe, bateragarritasuna egiaztatzeko. Horrela, diseinu-fasean bertan erroreak aurki daitezke, inplementazioarekin hasi baino lehen.\nKonpilazio-faseko egiaztapen asko egiten ditu Adak, beste programazio-lengoaia batzuetan exekuzio-fasera arte aurkituko ez liratekeen erroreak hautematen laguntzeko. Gainera, exekuzio-fasean ere egiaztapenak egiten ditu, esleitu gabeko memoriarako atzipena ekiditeko, adibidez, buffer-gainezkatzeak identifikatzeko, etab. Egiaztatze horiek guztiak desaktiba daitezke exekuzio garaian eraginkortasuna irabazteko eta azkartzeko, baina normalean gehiegi irauten ez duen prozesu bat da.\nEstandarizaziorako Nazioarteko Erakundearen (ISO) estandar gehienak ez bezala, Ada programazio-lengoaia definitzen duen eskuliburua \"(\"Ada Reference Manual\"\" edo \"The \"Language Reference Manual\"\" izenez ezagutzen dena) eduki askekoa da. Horregatik, ohiko erreferentzia da Ada konpilatzaileak inplementatzen dihardutenentzat eta, oro har, Ada programatzaileentzat. Eskuliburuaz gain, lengoaiaren diseinua eta lengoaiaren hainbat egitura azaltzen dituen oinarrizko dokumentu zabal bat existitzen da. Azken dokumentu hori ere oso erabilia da programatzaileen artean. Hori dela eta, lengoaia berrikusi zenean oinarrizko dokumentua ere eguneratua izan zen.\nSintaxia.\nAdaren sintaxiak, operazio sinpleak egiterako orduan, aukerak murrizten ditu, baina gomendagarriagoa izaten da ingelesezko giltza hitzak erabiltzea (adibidez, \u201cor else\u201d edo \u201cand then\u201d) sinboloak (adibidez, \u201c||\u201d edo \u201c&amp;&amp;\u201d) baino. Batuketa \u201c+\u201d, kenketa \u201c-\u201d, biderketa \u201c*\u201d edo zatiketa \u201c/\u201d bezalako eragile matematiko sinpleak erabiltzen ditu. Kode-blokeak \u201cbegin\u201d, \u201cdeclare\u201d edota \u201cend\u201d bezalako hitzen artean ematen dira, hau da, If baldintzapeko bat ipini nahi badugu, komandoa idatzi ondoren \u201cend if\u201d idatzi beharko dugu agindua bukatutzat emateko.\nPrograman bertan iruzkin bat egin nahi badugu, bi gidoiren (--) atzetik idatzi beharko dugu, iruzkin hori lerroaren amaieran bukatuko da. Beraz, iruzkin bat idatzi nahi dugun lerro bakoitzaren hasieran jarri beharko ditugu bi gidoiak. Puntu eta koma (\";\") esaldiak amaitzeko da eta balio nulua edo eragiketarik gabeko ekintza codice_1 da. Ezin da codice_2 bakarra erabili aurretik ekintzarik ez badugu.\nBestalde, literal, identifikadore, hitz erreserbatu eta banatzaile bakoitzak lerro berean idatzita egon behar du, hau da, ezin da bi lerrotan banatu. Karaktere eta kate motako literalek izan ezik beste guztiek ezin dute zuriunerik izan. Gainera, lerro berean elkarren ondoan dauden identifikadore, hitz erreserbatu eta zenbakizko literalek zuriunez bananduta egon behar dute. Honela sinplifikatu genezake Ada-ren sintaxia modu soil batean, bai programen eratzea eta baita aldagaien erazagupena ere:\nPrograma adibideak.\nPHau da programa sinple bat, lehenengo programa izaten den Kaixo mundua adibidea:\n-- \"Kaixo mundua\" esaldia idatziko dugu\nwith Ada.Text_IO;\nprocedure Kaixo is\nbegin\n Ada.Text_IO.Put_Line(\"Kaixo, mundua!\"); \nend Kaixo;\nFormula bat kalkulatzea izaten da programen erabilera erraz bat, kasu oso adierazpide matematiko sinple, a kalkulatzen du programa honek, zenbaki baten karratua kalkulatzen du:\n-- 'Kalkulatu karratua' programa\n-- Irakurri teklatutik zenbaki oso bat\n-- Eta idatzi zenbaki horren karratua\n-- Karaketere-kateak eta zenbaki osoak irakurri eta idazteko paketeak erabiliko direla abisatu:\nwith Ada.Text_IO;\nwith Ada.Integer_Text_IO;\nprocedure Kalkulatu_Karratua is\n N, Karratua: Integer;\nbegin\n -- Irakurri zenbakia\n Ada.Text_IO.Put (\"Idatzi zenbaki oso bat eta sakatu &lt;RETURN&gt;:\");\n Ada.Integer_Text_IO.Get (N);-- Teklatuan idazten den zenbaki bat eta &lt;Return&gt; tekla\n -- Aurrerantzean N aldagaiaren balioa zenbaki hori izango da\n -- Kalkulatu karratua\n Karratua := N ** 2;\n -- Idatzi emaitza\n Ada.Text_IO.Put (\"Irakurritako zenbakiaren karratua hau da: \");\n Ada.Integer_Text_IO.Put (Karratua);\n end Kalkulatu_Karratua;\n--Exekuzioa:\n-- Idatzi zenbaki oso bat eta sakatu &lt;RETURN&gt;:\n-- 13\n-- Irakurritako zenbakiaren karratua hau da: 169\nBeste programa bat, konplikatuxeagoa oraingoan, zenbaki oso baten zatitzaile guztiak idazten dituen programa bat:\n-- 'Idatzi zatitzaileak' programa\n-- Irakurri teklatutik zenbaki oso bat\n-- Eta idatzi zenbaki horren zatitzaile guztiak\n-- Karaketere-kateak eta zenbaki osoak iraukrri eta idazteko paketeak erabiliko direla:\nwith Ada.Text_IO, Ada.Integer_Text_IO;\nprocedure Idatzi_Zatitzaileak is\n N, I, Hondarra : Integer; -- Hiru aldagai horietan zenbaki osoak gordeko dira\nbegin\n -- irakurri zenbakia\n Ada.Text_IO.Put (\"Idatzi zenbaki oso bat eta sakatu &lt;RETURN&gt;:\");\n Ada.Integer_Text_IO.Get (N); -- Teklatuan idazten den zenbaki bat eta &lt;Return&gt; tekla\n -- Aurrerantzean N aldagaiaren balioa zenbaki hori izango da\n -- Kalkulatu eta idatzi zatitzaileak\n Ada.Text_IO.Put (\"Hauek dira bere zatitzaileak: \");\n I:= 1;\n while I &lt;= N loop -- Honako aginduak egin behin eta berriro baldintza bete bitartean\n Hondarra := N mod I;\n if Hondarra = 0 then\n Ada.Integer_Text_IO.Put (I); -- I aldagaiak daukan balioa idatzi\n end if;\n I := I + 1 ;\n end loop;\nend Idatzi_Zatitzaileak ;\n-- Programaren exekuzio bat:\n-- Idatzi zenbaki oso bat eta sakatu &lt;RETURN&gt;:27\n-- Hauek dira bere zatitzaileak: 1 3 9 27\nProgramatzeko garapen-plataformak eta liburutegiak.\nProgramazio-lengoaia guztiek dituzte programak idazten laguntzeko sortuak izan diren programazio-inguruneak, Adaz idaztean, laguntzeko ohikoena den softwaretako bat \"GNAT Programming Studio\" (GPS) da. Baina AdaGIDE bezalako beste hainbat programazio-ingurune ere erabiltzen dira. GNAT, software libreko konpilatzailea da. New York-eko unibertsitatean sortu zen, baina gaur egun, AdaCore da konpilatzaile hori mantentzen duena.\nDatu-motak.\nNahiz eta Ada ez dagoen pentsatuta aurrez definitutako aldagai mota batzuekin soilik funtzionatzeko, baditu horrelako mota batzuk, oinarrizkoak direnak. Hala ere, erabiltzaileak badu bere datu mota batzuk definitzeko aukera.\nDatu-mota konposatuak edo egituratuak.\nBestalde, norberak aldagai-mota bat definitzeko \"type\" idazten hasi beharko du. Esaterako, hamar osagai dituzten bektoreak definitzeko \"Bektore\" izeneko mota bat sortzen da hemen, gelaxka bakoitzean boolear bat eta zenbaki erreal bat dituen erregistro bat daukana:\ntype Gelaxka is record\n Badago: Boolean;\n Zenbakia: Float;\nend record;\ntype Bektore is array (1 .. 10) of Gelaxka;\nKalkulatzeko adierazpenak.\nAdierazpen bat, balio bat kalkulatzeko arau edo formula bat da. Ada-ko adierazpenek eragigaiak, eragileak eta parentesiak edukitzen dituzte. Eragigaiak datuak beraiek dira eta horien arteko eragiketak eragileek egiten dituzte. Eragileen artean lehentasun ezberdinak dira, batzuek beste batzuk baino handiagoa dute. Esaterako, \"I+J/K\" adierazpena \"I+(J/K)\" adierazpenaren baliokidea da, zatiketak gehiketak baino lehentasun handiagoa duelako. Eragiketen lehentasuna gure modura moldatzeko, parentesiak erabiltzen dira, hau da, \"I/(K+J)\". Hauek dira Ada-ren eragileak lehentasunaren arabera mailakaturik, lehentasun handieneko eragileak goikoak direla:\nAgindu motak.\nOinarrizko aginduak esleipena (\"aldagai_izena\" := \"adierazpena\"), datu-irakurketak eta datu-idazketak (\"print\") dira.\nDatu baten irakurketa.\nDatuen irakurketa \"Get\" prozedurak erabiliz egiten da. Irakurri nahi den balioaren motaren arabera \"Get\" prozedura desberdinak erabili behar dira: \"Ada.Text_IO\" paketekoa karaktere bat edo karaktere-kate bat irakurtzeko (\"Ada,Text_IO.Get\"), \"Ada.Integer_Text_IO\" paketekoa zenbaki oso bat irakurtzeko (\"Ada.Integer_Text_IO.Get\"), edo \"Ada.Float_Text_IO\" paketekoa zenbaki erreal bat irakurtzeko (\"Ada.Float_Text_IO.Get\").\nDatu baten idazketa.\nDatuen idazketa \"Put\" prozedurak erabiliz egiten da. Irakurri nahi den balioaren motaren arabera \"Put\" prozedura desberdinak erabili behar dira: \"Ada.Text_IO\" paketekoa kkaraktere bat edo karaktere-kate bat idazteko (\"Ada,Text_IO.Put\"), \"Ada.Integer_Text_IO\" paketekoa karaktere bat edo karaktere-kate bat idazteko (\"Ada.Integer_Text_IO.Put\"), edo \"Ada.Float_Text_IO\" paketekoa zenbaki erreal bat idazteko (\"Ada.Float_Text_IO.Put\").\nEspeipena.\nAldagai bati balio berri bat ezartzeko \":=\" ikurra erabiltzen da (\"aldagai_izena\" := \"adierazpena\"). Asignazioa izenarekin ere ezaguna da. Horrekin, eskuinaldeko adierazpenaren balioa kalkulatzen da eta emaitza ikurraren ezkerreko aldagaiari esleituko diogu. Esaterako, \"Adina1\" eta \"Adina2\" aldagaien batura egingo dugu horiei balio bat esleitu ostean eta, ondoren batez bestekoa kalkulatuko dugu, zati 2 eginez: \nfunction Adinen_Batezbestekoa (Adina1, Adina2: in Natural) return Float is\n Emaitza: Float;\nbegin\n Adina1:=18;\n Adina2:=24;\n Emaitza:=(Adina1 + Adina2)/2;\n return Emaitza;\nend Adinen_Batura;\nKontrol-egiturak.\nAda programazio-lengoaia egituratua da, hau da, kontrol-aginduak egitura estandarren baitan ordenatzen dira. Programazioan kontrol\u00ad\u2011egitura oinarrizkoenak \"hautaketa\" eta \"errepikapena\" (edo \"iterazioa\") dira.\n\"if\" egitura. baldintzapeko exekuzioa.\nHautaketa gauzatzeko, \"if\" agindua erabiliko dugu. Lehenengo, baldintza bat jarri beharko dugu eta baldintza betetzen bada, programak agindu bat gauzatuko du, betetzen ez bada beste bat. \nif &lt;Baldintza&gt; then\n &lt;baldintza betetzen den kasuetan burutuko den agindua&gt;;\nelse\n &lt;baldintza betetzen ez den kasuetan burutuko den agindua&gt;;\nend if;\nHona hemen, if baldintzapekoarekin sortutako programa baten adibidea, pertsona bat jubilatua den ala ez esango digu programak. Pertsona baten adina 65 zenbakiarekin konparatuko du; pertsona hori jubilatua bada, emaitzak \"True\" balioa hartuko du, bestela \"False\". \"Bestela\" hori adierazteko, hau da, hasierako agindu hori betetzen ez denerako \"\"else\" komandoa erabili dezakegu, bertan agindu ezberdin bat betetzeko eskatuz.\nprocedure Jubilatua (Adina: in Natural; Emaitza: out Boolean) is\nbegin\n if Adina &gt; 65 then\n Emaitza := True;\n else \n Emaitza := False;\n end if;\nend Jubilatua;\n\"while\" egitura. exekuzio errepikatua.\nIterazioari dagokionez, bi agindu ditugu hau gauzatzeko: \"while\" eta \"for\"\". Lehenengoan, baldintza bat betetzen den bitartean, programa begizta batean sarturik egongo da, harik eta baldintza ez bete arte. Horregatik, begiztaren barruan halako batean baldintza ez betetzea eragingo duen aldaketaren bat egon behar da. Bigarrenean, aldiz, aurrez determinatutako tarte batean mantenduko da begizta. \nwhile &lt;Baldintza&gt; loop\n &lt;Baldintza betetzen den bitartean burutuko den ekintza(k)&gt;;\nend loop;\n--Baldintza betetzen ez denean, iteraziotik atera eta hona etorriko da programa&gt;;\nAdibidez, beheko programak N zenbakia baino handiagoa den 3 zenbakiaren lehenengo multiploa emango digu, \"while\" agindua erabiliz. \nprocedure N_Baino_Txikiago_den_3ren_Multiplo_Handiena (N: in Integer; Z: out Integer ) is\n X, Y: Natural;\nbegin\n X := 1;\n Y := 3;\n while X * Y &lt; N loop\n X := X + 1;\n end loop;\n Z := X * Y;\nend Hiruren_Lehen_Multiploa;\n\"for\" egitura. exekuzio errepikatua.\nIterazio-prozesu batean hasieratik ezaguna bada aginduak zenbat aldiz errepikatu behar diren, egokiago izan daiteke for iterazio-egitura erabiltzea. Adibidez, idatzi lehen N zenbaki naturalen karratua: \nprocedure Lehen_karratuak (N: in Integer) is\nbegin\n for I in 1..10 loop\n Ada.Integer_Text_IO.Put(I)\n end loop;Lehen_karratuak\nend Lehen_karratuak;\nBigarren adibide honek \"for\" kontrol-egitura bat erabiliko du bektore bateko 10 osagai guztiak batzeko, non B'First bektoreko lehenengo osagaiaren indizea den (1 zenbakia), eta B'Last azkenarena (10):\ntype Oso_Bektore is array (1 .. 10) of Integer;\nfunction Batura (B: in Oso_Bektore) return Integer is\n Batura: Integer;\nbegin\n Batura := 0;\n for I in B'First .. B'Last loop\n Batura := Batura + B(I);\n end loop;\n return Batura;\nend Batura;\nAzpiprogramak.\nAzpiprogramak idazterako orduan, bi atal nagusi bereizi ditzakegu, funtzioak (\"function\") eta prozedurak (\"procedure\"). Hauek, gure programa nagusia ordenatuagoa eta ulergarriagoa egiten laguntzen digute, programan zehar funtzio zehatz bat kalkulatu behar dugun bakoitzean aparte definitu den funtzioari egiten zaion dei sinple bat eginda amaitu baitezakegu.\nFuntzioak (\"function\").\nFuntzioen ezaugarri nagusia honakoa da, erantzun bakarra itzuli dezaketela, hau da, funtzio baten barruan nahi beste eragiketa egiteko baimena eduki arren, emaitza gisa balio bakarra aterako dugu azpiprogramatik. Horrek, abantaila bat du, funtzioari erreferentzia zuzena egin diezaiokegu aldagai baten balio baten erantzun moduan jarri dezakegu.\nfunction Adina_2019an (Jaio_Urtea: in Natural) return Natural is\n Urteak: Natural;\nbegin\n Urteak := 2019 - Jaio_Urtea;\n return Urteak;\nend Adina_2019an;\nPertsona baten jaiotze-urtearen baitan 2019an zuen adina kalkulatzen duen azpiprograma hori dugunez, ez daukagu zertan azpiprograman egindako eragiketak behin eta berriz idatzi beharrik, Adina_2019 funtzioari dei sinple bat egitea nahikoa da. \ntype Oso_Bektore is array (1 .. 10) of Integer;\nprocedure Adinak_Kalkulatu (B1_Urteak, B2_Urteak: in Oso_Bektore; B1_Adinak, B2_Adinak: out Oso_Bektore) is\nbegin\n for I in 1..10 loop\n B1_Adinak(I) := Adina_2019an(B1_Urteak(I));\n B2_Adinak(I) := Adina_2019an(B2_Urteak(I));\n end loop;\nend Adinak_Kalkulatu;\nProzedurak (\"procedure\").\nProzeduren kasuan, ez dugu emaitza kopuru mugatu bat edukiko. Baina prozedura bati deitzeko modua ere ezberdina izango litzateke.\u00a0 Adibidez, bi sarrera eta bi irteerako prozedura bat badaukagu, prozedura horri deitzeko orduan, parentesi artean, lehenengo bi datuentzako balioak jarri beharko ditugu eta gero bi irteera-parametroak jasotzeko bi aldagaien izenak.\nprocedure Jaiourtetik_Adinera is\n Lesakakoak, Berakoak, Ad_Lesa; Ad_Bera: Oso_Bektore;\nbegin\n -- Irakurri bi bektoreen 10na balioak\n Irakurri_Balioak(Lesakakoak); -- prozedura honek 10 zenbaki oso irakurri eta bektorean jarriko ditu\n Irakurri_Balioak(Berakoak);\n -- Horien adinak kalkulatu Ad_Lesa eta Ad_Bera bektoreetan\n Adinak Kalkulatu (Lesakakoak, Berakoak, Ad_Lesa, Ad_Bera);\n -- Lortutako adinak inprimatu\n Idatzi (Ad_Lesa); -- prozedura honek bektoreko 10 zenbaki osoak idatziko ditu\n Idatzi (Ad_Bera);\nend Jaiourtetik_Adinera;"}
{"id": "123772", "revid": "6950", "url": "https://eu.wikipedia.org/wiki?curid=123772", "title": "Calderondar, Salazartar eta Saltzedotarren dorretxea", "text": "Calderondar, Salazartar eta Saltzedotarren dorretxea Arabako Gaubea udalerriko Nograro herrian kokatzen den dorretxea da. XIV. mendearen amaiera eta XV. mendearen hasiera artean eraiki zen.\nArkitektura.\nDorretxea gainontzeko herritik zeozer bananduago dago. Dorretxea eraikin multzo handiago baten zati da. Dorretxearen iparralde, ekialde eta hegoaldea gezilehioz inguraturik du. Soilik iparraldea dirudi duintasun batez mantentzen dela, bertan barneralderako sarbidea dagoelarik. Bere lau aurpegiak, almenadun errematearen hondakinak, matakanak nahiz zaintza-etxeak oraindik kontserbatzen ditu. Hormetan gezilehioak, saietera, puntadun arkuzko kofadurak ditu, eta solairu nagusian arku konopiala ere badu.\nGotorlekua babesten zuten hormen hondakinak ere badaude eta ziurrenik XVI. mendeko Donejakueren omenezko otoiztegi bat ere badago."}
{"id": "123773", "revid": "336", "url": "https://eu.wikipedia.org/wiki?curid=123773", "title": "Cleidopus gloriamaris", "text": "Cleidopus gloriamaris arrain espezie bat da. Bere generoan, espezie hau dago soilik, hau da monotipikoa da. \"Pinaburu arraina\" ere ezagutzen dio \"arraina zalduna\" haren gorputza estaltzen duten burdin jantzi bat eta irudituta haren argi biologikoak itsasontzien nabigazioaren argietara ezkata batzuk dituelako."}
{"id": "123774", "revid": "1519", "url": "https://eu.wikipedia.org/wiki?curid=123774", "title": "Galartza dorretxea", "text": "Galartza dorretxea Gipuzkoako Debagoiena eskualdean dagoen Aretxabaleta udalerriko dorretxea da. Zehazki, Aretxabaletako Galartza auzoan kokatzen da.\nMurugain mendiaren magalean dago, kokapen estrategiko honetatik haran osoa ongi kontrolatu baidaiteke.\n1994ko abenduaren 16an, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nHistoria.\nHaranaren historian garrantzi handia dauka, nahiz bere leinuagatik nola Gonzalo Lopez de Galarza (XIV. mendea) jaunaren historiagatik. Galartza leinua Leintz haraneko nagusienetakoa zen. Gonzalo Lopez de Galarzak, bere hiru semeak Pedro De Garibay jaunaren aurka izan zuten Urrexolagaraiko guduan galdu zituen. Pedro de Garibay Lopez de Galartzaren aurkaria izateaz gain, O\u00f1atiko kondea eta Leintz bailarako jauna izan zen.\nGalartzatarren armarria 1556. urtekoa da, harana aske geratu zen urtekoa hain zuzen ere: urrez egindako G eta A letren artean zuhaitz lehor bat dago eta zuhaitz hori igo nahian berriz, hartz bat.\nDorretxeak bere noblezi zaharra mantentzen du. Haranarekiko duen posizio gain jartzaileak inpresio handia ematen du.\nGalartza Dorrea bezala ezagutzen den erakina gotortzeko helburuarekin egin zen eta Erdi Arokoa da. Erakin exentua da, zeinen kokapena, leku estrategikoan, Aretxabaletako nukleotik at, Murugain mendiaren hegalean, bere sorreran eraikinak zuen eginkizunari zor zaio. Hantxe bertan eraiki zuten Lenitz harana kontrolatzeko asmoarekin. Zalantzarik gabe, dorre honek balio historiko-artistikoa du. Izan ere, Behe Erdi Aroan eta Aro Modernoaren hasieran gure lurraldean eragin handia izan zuen eraikuntza-tipologiakoari dagokio.\nAro Modernoan izango zuten Galartzatarrek urrezko sasoia. Izan ere, XVI. mendetik XIX. mendera arte zabaltzen den aro honetan, Galartzatarren garrantzi ekonomikoa eta soziala sendotu egin zen. 1560an, dorretxearen jabe zen Sancho Galartzakoa hil ondoren, Arrasaten erositako etxera abiatu zen familia, etorkizuna hirietan baitzegoen.\nGauzak horrela, 1825ean, baserri bihurturik, O\u00f1atiko Plaza familiaren eskuetara pasatu zen dorretxea. Izan ere, Galartzako maiorazkoa Joaquin Mar\u00eda de Plazak eskuratu zuen, Ana Mar\u00eda Galartzakoaren eta Juan Xabier de Plazaren semeak.\n1990eko abuztuaren 2an, sute batek eraikina suntsitu zuen. Orduan, Aretxabaletako Udalak eraikuntza historikoa berreskuratzeko ardura hartu zuen, eta eraikina berreraiki eta birgaiztea bultzatu zuen 1997an.\nArtearen ikuspuntutik eraikuntzako zenbait elementu interesgarri gorde ditu. Ez bakarrik egiturako elementuak (harlanduzko harri murruak, harlanduz sendotuak eskantzuetan), baizik eta, batez ere, bao zorrotz eta ojibazkoak, leiho bikiak eta itsu-leiho batzuk. Hauek guztiak arkitektura zibilari egokitutako estetika gotikoaren berezko elementuak dira."}
{"id": "123779", "revid": "880", "url": "https://eu.wikipedia.org/wiki?curid=123779", "title": "Galarza dorretxea", "text": ""}
{"id": "123780", "revid": "880", "url": "https://eu.wikipedia.org/wiki?curid=123780", "title": "Donostiako Udaletxea", "text": ""}
{"id": "123781", "revid": "201", "url": "https://eu.wikipedia.org/wiki?curid=123781", "title": "Cinclus cinclus", "text": ""}
{"id": "123782", "revid": "1982", "url": "https://eu.wikipedia.org/wiki?curid=123782", "title": "Santurtzi - Mamariga anezka", "text": ""}
{"id": "123784", "revid": "6327", "url": "https://eu.wikipedia.org/wiki?curid=123784", "title": "Simbirsk", "text": ""}
{"id": "123785", "revid": "880", "url": "https://eu.wikipedia.org/wiki?curid=123785", "title": "Delemont", "text": ""}
{"id": "123786", "revid": "512", "url": "https://eu.wikipedia.org/wiki?curid=123786", "title": "Franche-comtera", "text": "Franche-comtera (\"frainc-comtou\") Frantziako Franche-Comt\u00e9 eskuladeko eta Suitzako zonalde txiki bateko erromantze hizkuntza bat da, O\u00efl taldekoa. Frantziako lurraldean desagertutzat eman daiteke. Ez du inolako onarpen instituzionalik ezta idaztarau ofizialik ere.\nAldaerak.\nFranche-comterak \"jurera\" (\"Jurassien\") izena hartzen du batzuetan hizkuntzalaritza arloan. Hizkuntza hau O\u00efl hizkuntza periferikoen aldaera da, eta bere barruan sei azpi-aldaera bereiz daitezke (Dalby, 1999/2000, 398. orr):\nBibliografia.\nDalby, David (1999/2000): \"The Linguasphere Register of the World's Languages and Speech Communities\", (2. liburukia), Hebron, Gales: Linguasphere Press. ."}
{"id": "123787", "revid": "6327", "url": "https://eu.wikipedia.org/wiki?curid=123787", "title": "Sa\u00f4ne Garai", "text": ""}
{"id": "123788", "revid": "6327", "url": "https://eu.wikipedia.org/wiki?curid=123788", "title": "Marne Garai", "text": ""}
{"id": "123789", "revid": "6327", "url": "https://eu.wikipedia.org/wiki?curid=123789", "title": "Jura Kantoi", "text": ""}
{"id": "123790", "revid": "880", "url": "https://eu.wikipedia.org/wiki?curid=123790", "title": "Franc-comtois", "text": ""}
{"id": "123791", "revid": "880", "url": "https://eu.wikipedia.org/wiki?curid=123791", "title": "Franche-Comtera", "text": ""}
{"id": "123793", "revid": "15251", "url": "https://eu.wikipedia.org/wiki?curid=123793", "title": "Zerra", "text": "Zerra mozteko erabiltzen den altzairuzko tresna da. Zerraren ahoa horzduna edo urratzailea izan daiteke. Zerra eskuz erabili daiteke, edo lurruna, ura, elektrizitatea edo beste sistema batzuez.\nMotak.\nArkuzko zerra.\nArkuzko zerra zura, metalezko edo PVCzko hodia eta horien antzeko beste hainbat gauza mozteko esku-zerra bat da. Kontu izan zein motatako zerra-orria erabiltzen duzun. Izan ere, zerra-orri bakoitza material-mota batekin erabiltzeko eginda dago.\nZerra elektrikoa.\nAtzera-aurrerako zerra elektrikoak hainbat erabilera ditu, hala nola zurezko piezak, PVCzko hodiak, eta abar moztea. Zenbait zerra-orri berariaz zura edo metala mozteko eginda daude. Zerra hau erabilera askokoa da, eta oso baliagarria kurbak dituzten mozketak egiteko (esaterako, zurezko puzzleak). Angelu desberdinetara mozteko ere doitu daiteke.\nMuxarratzeko zerra.\nMuxarratzeko zerra zura mozteko esku-zerra bat da. Ez da egokia metalezko hodiak eta PVCzko hodi lodi gehienak mozteko. Duen zerra-orria hain fina izanik (erraz eteten dena zabarkeriaz erabiliz gero), eta arkua oso zabala (arkuzko zerrarena baino sakonagoa), kurba zorrotzeko ebakidurak errazago egin daitezke muxarratzeko zerrarekin beste edozein zerrarekin baino."}
{"id": "123794", "revid": "105290", "url": "https://eu.wikipedia.org/wiki?curid=123794", "title": "Valakiera", "text": "Valakiera errumanierak Serbian hartzen duen izena da. Hiztunei valakiar edota errumaniar deitzen zaie.\nArumanierak ere valakiera izendapena hartzen du batzuetan."}
{"id": "123795", "revid": "512", "url": "https://eu.wikipedia.org/wiki?curid=123795", "title": "Hornos", "text": "Hornos edo Hornos de Segura Ja\u00e9ngo udalerria da, Sierra de Segura eskualdean dagoena.\n2008ko urtarrilaren 1eko erroldaren arabera 679 biztanle zituen."}
{"id": "123796", "revid": "512", "url": "https://eu.wikipedia.org/wiki?curid=123796", "title": "Frailes", "text": "Frailes Ja\u00e9ngo udalerria da, Sierra Sur eskualdean dagoena.\n2008ko urtarrilaren 1eko erroldaren arabera 1.775 biztanle zituen."}
{"id": "123797", "revid": "512", "url": "https://eu.wikipedia.org/wiki?curid=123797", "title": "G\u00e9nave", "text": "G\u00e9nave Ja\u00e9ngo udalerria da, Sierra de Segura eskualdean dagoena.\n2008ko urtarrilaren 1eko erroldaren arabera 626 biztanle zituen."}
{"id": "123798", "revid": "512", "url": "https://eu.wikipedia.org/wiki?curid=123798", "title": "Jabalquinto", "text": "Jabalquinto Ja\u00e9ngo udalerria da, Sierra Morena eskualdean dagoena.\n2008ko urtarrilaren 1eko erroldaren arabera 2.393 biztanle zituen."}
{"id": "123799", "revid": "512", "url": "https://eu.wikipedia.org/wiki?curid=123799", "title": "Santiago-Pontones", "text": "Santiago-Pontones Ja\u00e9ngo udalerria da, Sierra de Segura eskualdean dagoena.\n2008ko urtarrilaren 1eko erroldaren arabera 3.884 biztanle zituen."}
{"id": "123800", "revid": "512", "url": "https://eu.wikipedia.org/wiki?curid=123800", "title": "J\u00f3dar", "text": "J\u00f3dar Ja\u00e9ngo udalerria da, Sierra M\u00e1gina eskualdean dagoena.\n2008ko urtarrilaren 1eko erroldaren arabera 12.119 biztanle zituen."}
{"id": "123801", "revid": "512", "url": "https://eu.wikipedia.org/wiki?curid=123801", "title": "Lopera", "text": "Lopera Ja\u00e9ngo udalerria da, Campi\u00f1a eskualdean dagoena.\n2008ko urtarrilaren 1eko erroldaren arabera 4.028 biztanle zituen."}
{"id": "123802", "revid": "512", "url": "https://eu.wikipedia.org/wiki?curid=123802", "title": "Vilches", "text": "Vilches Ja\u00e9ngo udalerria da, El Condado eskualdean dagoena.\n2008ko urtarrilaren 1eko erroldaren arabera 5.005 biztanle zituen."}
{"id": "123804", "revid": "512", "url": "https://eu.wikipedia.org/wiki?curid=123804", "title": "Santa Elena (Ja\u00e9n)", "text": "Santa Elena Ja\u00e9ngo udalerria da, Sierra Morena eskualdean dagoena.\n2008ko urtarrilaren 1eko erroldaren arabera 1.005 biztanle zituen."}
{"id": "123805", "revid": "2241", "url": "https://eu.wikipedia.org/wiki?curid=123805", "title": "Santa Elena", "text": "Santa Elena hainbat tokiren izena esan daiteke:"}
{"id": "123806", "revid": "512", "url": "https://eu.wikipedia.org/wiki?curid=123806", "title": "Siles", "text": "Siles Ja\u00e9ngo udalerria da, Sierra de Segura eskualdean dagoena.\n2008ko urtarrilaren 1eko erroldaren arabera 2.466 biztanle zituen."}
{"id": "123807", "revid": "512", "url": "https://eu.wikipedia.org/wiki?curid=123807", "title": "Larva", "text": "Larva Ja\u00e9ngo udalerria da, Sierra M\u00e1gina eskualdean dagoena.\n2008ko urtarrilaren 1eko erroldaren arabera 478 biztanle zituen."}
{"id": "123809", "revid": "512", "url": "https://eu.wikipedia.org/wiki?curid=123809", "title": "Huesa", "text": "Huesa Ja\u00e9ngo udalerria da, Comarca de Cazorla eskualdean dagoena.\n2008ko urtarrilaren 1eko erroldaren arabera 2.693 biztanle zituen."}
{"id": "123810", "revid": "119347", "url": "https://eu.wikipedia.org/wiki?curid=123810", "title": "Santo Tom\u00e9", "text": "Santo Tom\u00e9 Ja\u00e9ngo udalerria da, Comarca de Cazorla eskualdean dagoena.\n2008ko urtarrilaren 1eko erroldaren arabera 2.429 biztanle zituen."}
{"id": "123811", "revid": "512", "url": "https://eu.wikipedia.org/wiki?curid=123811", "title": "Noalejo", "text": "Noalejo Ja\u00e9ngo udalerria da, Sierra M\u00e1gina eskualdean dagoena.\n2008ko urtarrilaren 1eko erroldaren arabera 2.069 biztanle zituen."}
{"id": "123812", "revid": "512", "url": "https://eu.wikipedia.org/wiki?curid=123812", "title": "Rus (Espainia)", "text": "Rus Ja\u00e9ngo udalerria da, La Loma eskualdean dagoena.\n2008ko urtarrilaren 1eko erroldaren arabera 3.817 biztanle zituen."}
{"id": "123813", "revid": "103793", "url": "https://eu.wikipedia.org/wiki?curid=123813", "title": "Bedmar y Garc\u00edez", "text": "Bedmar y Garc\u00edez Ja\u00e9ngo udalerria da, Sierra M\u00e1gina eskualdean dagoena.\n2008ko urtarrilaren 1eko erroldaren arabera 3.139 biztanle zituen.\nHerri senidetuak.\nBedmar ondorengo herriekin senidetuta dago:"}
{"id": "123814", "revid": "512", "url": "https://eu.wikipedia.org/wiki?curid=123814", "title": "Alcauc\u00edn", "text": "Alcauc\u00edn M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 2.469 biztanle zituen."}
{"id": "123815", "revid": "512", "url": "https://eu.wikipedia.org/wiki?curid=123815", "title": "Benahav\u00eds", "text": "Benahav\u00eds M\u00e1lagako udalerria da, Costa del Sol Occidental eskualdean dagoena.\n2008ko urtarrilaren 1eko erroldaren arabera 3.844 biztanle zituen."}
{"id": "123816", "revid": "512", "url": "https://eu.wikipedia.org/wiki?curid=123816", "title": "Cortes de la Frontera", "text": "Cortes de la Frontera M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 3.762 biztanle zituen."}
{"id": "123817", "revid": "512", "url": "https://eu.wikipedia.org/wiki?curid=123817", "title": "Humilladero", "text": "Humilladero M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 3.251 biztanle zituen."}
{"id": "123818", "revid": "512", "url": "https://eu.wikipedia.org/wiki?curid=123818", "title": "Benarrab\u00e1", "text": "Benarrab\u00e1 M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 570 biztanle zituen."}
{"id": "123819", "revid": "119347", "url": "https://eu.wikipedia.org/wiki?curid=123819", "title": "Villanueva de Tapia", "text": "Villanueva de Tapia M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 1.671 biztanle zituen."}
{"id": "123820", "revid": "512", "url": "https://eu.wikipedia.org/wiki?curid=123820", "title": "Ardales", "text": "Ardales M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 2.638 biztanle zituen."}
{"id": "123821", "revid": "119347", "url": "https://eu.wikipedia.org/wiki?curid=123821", "title": "Montejaque", "text": "Montejaque M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 1.004 biztanle zituen."}
{"id": "123822", "revid": "512", "url": "https://eu.wikipedia.org/wiki?curid=123822", "title": "Comares", "text": "Comares M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 1.570 biztanle zituen."}
{"id": "123823", "revid": "512", "url": "https://eu.wikipedia.org/wiki?curid=123823", "title": "Alfarnatejo", "text": "Alfarnatejo M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 516 biztanle zituen."}
{"id": "123824", "revid": "512", "url": "https://eu.wikipedia.org/wiki?curid=123824", "title": "Almargen", "text": "Almargen M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 2.153 biztanle zituen."}
{"id": "123825", "revid": "119347", "url": "https://eu.wikipedia.org/wiki?curid=123825", "title": "Villanueva del Trabuco", "text": "Villanueva del Trabuco M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 5.408 biztanle zituen."}
{"id": "123826", "revid": "512", "url": "https://eu.wikipedia.org/wiki?curid=123826", "title": "\u00c1lora", "text": "\u00c1lora M\u00e1lagako udalerria da, Valle del Guadalhorce eskualdean dagoena.\n2008ko urtarrilaren 1eko erroldaren arabera 13.436 biztanle zituen."}
{"id": "123827", "revid": "512", "url": "https://eu.wikipedia.org/wiki?curid=123827", "title": "Arriate", "text": "Arriate M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 5.050 biztanle zituen."}
{"id": "123828", "revid": "512", "url": "https://eu.wikipedia.org/wiki?curid=123828", "title": "Benamocarra", "text": "Benamocarra M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 3.080 biztanle zituen."}
{"id": "123829", "revid": "512", "url": "https://eu.wikipedia.org/wiki?curid=123829", "title": "El Burgo", "text": "El Burgo M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 2.027 biztanle zituen."}
{"id": "123830", "revid": "119347", "url": "https://eu.wikipedia.org/wiki?curid=123830", "title": "Canillas de Aceituno", "text": "Canillas de Aceituno M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 2.320 biztanle zituen."}
{"id": "123831", "revid": "512", "url": "https://eu.wikipedia.org/wiki?curid=123831", "title": "Ca\u00f1ete la Real", "text": "Ca\u00f1ete la Real M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 2.024 biztanle zituen."}
{"id": "123832", "revid": "119347", "url": "https://eu.wikipedia.org/wiki?curid=123832", "title": "Cartajima", "text": "Cartajima M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 242 biztanle zituen."}
{"id": "123833", "revid": "512", "url": "https://eu.wikipedia.org/wiki?curid=123833", "title": "C\u00e1rtama", "text": "C\u00e1rtama M\u00e1lagako udalerria da, Valle del Guadalhorce eskualdean dagoena.\n2008ko urtarrilaren 1eko erroldaren arabera 20.436 biztanle zituen."}
{"id": "123834", "revid": "512", "url": "https://eu.wikipedia.org/wiki?curid=123834", "title": "Casarabonela", "text": "Casarabonela M\u00e1lagako udalerria da, Valle del Guadalhorce eskualdean dagoena.\n2008ko urtarrilaren 1eko erroldaren arabera 2.767 biztanle zituen."}
{"id": "123835", "revid": "512", "url": "https://eu.wikipedia.org/wiki?curid=123835", "title": "Co\u00edn", "text": "Co\u00edn M\u00e1lagako udalerria da, Valle del Guadalhorce eskualdean dagoena. 2008ko urtarrilaren 1eko erroldaren arabera 21.484 biztanle zituen.\n2011. urtean, Europako Justizia Auzitegiak ebatzi zuen Co\u00ednek oraindik ez zuela bete hondakin urak arazteko betebeharra. Betebehar hori 2000. urterako bete beharrekoa zen."}
{"id": "123836", "revid": "512", "url": "https://eu.wikipedia.org/wiki?curid=123836", "title": "Cuevas de San Marcos", "text": "Cuevas de San Marcos M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 520 biztanle zituen."}
{"id": "123837", "revid": "512", "url": "https://eu.wikipedia.org/wiki?curid=123837", "title": "Gauc\u00edn", "text": "Gauc\u00edn M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 1.983 biztanle zituen."}
{"id": "123838", "revid": "512", "url": "https://eu.wikipedia.org/wiki?curid=123838", "title": "Ist\u00e1n", "text": "Ist\u00e1n M\u00e1lagako udalerria da, Costa del Sol Occidental eskualdean dagoena.\n2008ko urtarrilaren 1eko erroldaren arabera 1.386 biztanle zituen."}
{"id": "123839", "revid": "512", "url": "https://eu.wikipedia.org/wiki?curid=123839", "title": "Jimera de L\u00edbar", "text": "Jimera de L\u00edbar M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 453 biztanle zituen."}
{"id": "123840", "revid": "56334", "url": "https://eu.wikipedia.org/wiki?curid=123840", "title": "Sylvain Luc", "text": "Sylvain Luc 1965ean Baionan jaiotako jazz gitarra-jotzailea da. Egungo Euskal Herriko jazz musikaririk garrantzitsuentzat jotzen da.\nBiografia.\n9 urterekin [[Baiona]]ko [[Kontserbatorio]]an [[biolin]] eta [[txelo]] ikasketak hasi zituen, 5 urterekin jotzen hasi zen [[gitarra]] klasikoa lantzen segitzen zuen bitartean.\n[[Paris]]era lekualdatu zen eta bertan [[moldatzaile]], [[musikagile|konpositore]] eta \"vari\u00e9t\u00e9\" motako hainbeste artistaren ([[Al Jarreau]], [[Catherine Lara]], [[Michel Jonasz]]...) laguntzaile aritu zen; aldi berean jazz munduan segitzen zuen, [[Richard Galliano]]ren hirukotearen [[baxu elektriko|baxu]]-jotzailea zelarik.\n[[1993]]an GODIN gitarra-egileen munduan zeharko enbaxadore bihurtu zen.\nLucek musikari hauekin jo du, besteak beste:\n[[Michel Legrand]], [[Francis Lassus]], [[Richard Bona]], [[Steve Gadd]], [[Bir\u00e9li Lagr\u00e8ne]], [[Elvin Jones]], [[Wynton Marsalis]], [[St\u00e9phane Belmondo]], [[Manu Katch\u00e9]], [[Michel Portal]], [[Bobby Thomas JR]], [[Andy Sheppard]], [[Jacky Terrasson]], [[Andr\u00e9 Ceccarelli]], [[Jean Marc Jafet]], [[Alain Caron]], [[Didier Lockwood]], [[John McLaughlin]], [[Bernard Lubat]], [[Lokua Kanza]], [[Richard Galliano]], [[Dee Dee Bridgewater]], [[Steve Lukather]], [[Keyvan Ch\u00e9mirani]], [[Billy Cobham]], [[Victor Bailey]], [[Larry Coryell]], [[Al Di Meola]], [[Marcus Miller]].\n[[2000]]n [[Trio Sud]] taldea sortu zuen [[Andr\u00e9 Ceccarelli]] eta [[Jean Marc Jafet]]ekin batera.\n[[2000]]n [[Bir\u00e9li Lagr\u00e8ne]]rekin batera ateratako \"Duet\" diskoaren milaka ale saldu ziren oso denbora laburrean.\n[[2006]]tik \"String quartet\" taldean aritu ohi da [[Didier Lockwood]], [[Victor Bailey]] eta [[Billy Cobham]]en laguntzaz.\n[[2009]]an \"All Stars\" formazio baten barruan topa dezakegu, [[Richard Bona]] eta [[Steve Gadd]]ekin hirukotea osatu zuelarik.\nSaritua.\n[[Jazz]]aren munduan banatzen diren sari nagusietako bi erdietsi ditu:\nEuskal Herriarekiko lotura.\n[[Baiona]]n jaiotzeaz gain, euskal musika eta folklorearekin harreman handia izan eta betidanik estimatu egin ditu, betiere [[eklektizismo]] baten barruan.\n9 urterekin hiriko kontserbatorioan sartzeaz gain disko bat grabatu zuen bere anaiekin: \"Elgarrekin\". Bigarren familia ekoizpen bat ere egongo da: [[1978]]an 12 urterekin [[G\u00e9rard Luc|G\u00e9rard]] bere anaia [[akordeoi]]lariaren taldean sartu eta \"Oinak arin\" diskoan esku hartu zuen. Anaiekiko elkarlanak segida izan duela diskografia atalean ikus daiteke, baita disko batzuk euskaraz bataiatuta daudela ere.\n[[Jazz]]aren aurkikuntza 15 urterekin egin zuenean \"Bulle Quartet\" taldea sortu eta berarekin [[1982]]an [[Donostiako Jazzaldia|Donostiako jazzaldian]] sari bat erdietsi zuen. 20 urterekin [[Paris]]era jauzia eman arte, eskualdeko taldeetan [[gitarra]] eta [[baxu elektriko|baxua]] jotzeko gehien eskatzen zenetakoa zen; esaterako [[1981]]ean [[Pantxoa eta Peio]]ren \"[[Bakezko besarkada batean]]\" diskoan parte hartu zuen.\nAzken urteetan ere, aukerak izan ditu [[Euskal Herria]]n aritzeko; azpimarratzekoak:\nKanpo estekak.\n[[Kategoria:Euskal Herriko jazz musikariak]]\n[[Kategoria:Baionarrak]]"}
{"id": "123841", "revid": "119347", "url": "https://eu.wikipedia.org/wiki?curid=123841", "title": "J\u00fazcar", "text": "J\u00fazcar M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 205 biztanle zituen."}
{"id": "123842", "revid": "119347", "url": "https://eu.wikipedia.org/wiki?curid=123842", "title": "Mollina", "text": "Mollina M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 4.963 biztanle zituen."}
{"id": "123843", "revid": "119347", "url": "https://eu.wikipedia.org/wiki?curid=123843", "title": "Oj\u00e9n", "text": "Oj\u00e9n M\u00e1lagako udalerria da, Costa del Sol Occidental eskualdean dagoena.\n2008ko urtarrilaren 1eko erroldaren arabera 2.668 biztanle zituen."}
{"id": "123844", "revid": "512", "url": "https://eu.wikipedia.org/wiki?curid=123844", "title": "Periana", "text": "Periana M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 3.600 biztanle zituen."}
{"id": "123845", "revid": "512", "url": "https://eu.wikipedia.org/wiki?curid=123845", "title": "Sayalonga", "text": "Sayalonga M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 1.532 biztanle zituen."}
{"id": "123846", "revid": "512", "url": "https://eu.wikipedia.org/wiki?curid=123846", "title": "Sierra de Yeguas", "text": "Sierra de Yeguas M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 3.552 biztanle zituen."}
{"id": "123847", "revid": "512", "url": "https://eu.wikipedia.org/wiki?curid=123847", "title": "Total\u00e1n", "text": "Total\u00e1n M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 724 biztanle zituen."}
{"id": "123848", "revid": "512", "url": "https://eu.wikipedia.org/wiki?curid=123848", "title": "Yunquera", "text": "Yunquera M\u00e1lagako udalerria da, Valle del Guadalhorce eskualdean dagoena.\n2008ko urtarrilaren 1eko erroldaren arabera 3.286 biztanle zituen."}
{"id": "123849", "revid": "512", "url": "https://eu.wikipedia.org/wiki?curid=123849", "title": "Algarrobo (Espainia)", "text": "Algarrobo M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 6.144 biztanle zituen."}
{"id": "123850", "revid": "119347", "url": "https://eu.wikipedia.org/wiki?curid=123850", "title": "Villanueva de Algaidas", "text": "Villanueva de Algaidas M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 4.602 biztanle zituen."}
{"id": "123851", "revid": "512", "url": "https://eu.wikipedia.org/wiki?curid=123851", "title": "Pujerra", "text": "Pujerra M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 334 biztanle zituen."}
{"id": "123852", "revid": "512", "url": "https://eu.wikipedia.org/wiki?curid=123852", "title": "\u00c1rchez", "text": "\u00c1rchez M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 437 biztanle zituen."}
{"id": "123853", "revid": "512", "url": "https://eu.wikipedia.org/wiki?curid=123853", "title": "Tolox", "text": "Tolox M\u00e1lagako udalerria da, Valle del Guadalhorce eskualdean dagoena.\n2008ko urtarrilaren 1eko erroldaren arabera 2.375 biztanle zituen."}
{"id": "123854", "revid": "512", "url": "https://eu.wikipedia.org/wiki?curid=123854", "title": "Benadalid", "text": "Benadalid M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 261 biztanle zituen."}
{"id": "123855", "revid": "98220", "url": "https://eu.wikipedia.org/wiki?curid=123855", "title": "Mirante do Vale", "text": "Mirante do Vale, Brasil S\u00e3o Paulo hirian dagoen bulego etxe orratz bat da. Guztira 170 metro eta 51 solairu dauzka eta 1960an amaitu zuten eraikitzen."}
{"id": "123856", "revid": "512", "url": "https://eu.wikipedia.org/wiki?curid=123856", "title": "Fuente de Piedra", "text": "Fuente de Piedra M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 2.582 biztanle zituen."}
{"id": "123858", "revid": "119347", "url": "https://eu.wikipedia.org/wiki?curid=123858", "title": "Istriera", "text": "Istriera Istriako penintsulako mendebaldean hitz egiten den erromantze hizkuntza da. Bereziki Rovinj (Rovinj) eta Vodnjan (Vodjan) Itsaso Adriatikoko kroaziar udalerrietan mintzatzen da.\nHiztunek euren herrien arabera izendatzen dute hizkuntza eta, hori dela eta, hainbat modu darabiltzate: \"bumbaro\", \"vallese\", \"rovignese\", \"sissanese\", \"fasanese\" eta \"gallesanese\". Istriera izena Graziadio Isaia Ascoli italiar hizkuntzalariak XIX. mendean sortu zuen.\nHiztunak mila inguru dira eta, hortaz, galtzeko arrisku larrian dagoen hizkuntza gisa sailkaturik dago.\nGertuko hizkuntzak.\nIstriera venezieratik oso gertu dagoen hizkuntza da. Kontuan hartzekoa da, horrela, Istriako penintsula Veneziako Errepublikaren parte izan zela ia mila urtez. Horrekin batera, istriera italieraren gertukoa ere bada, hiztegiari dagokionez batez ere."}
{"id": "123859", "revid": "56334", "url": "https://eu.wikipedia.org/wiki?curid=123859", "title": "Errinozero", "text": "Errinozeroa (\"Rhinocerotidae\") (grezieratik: \"errino\", \"sudurra\" eta \"kera\", \"adarra\") perisodaktiloen taldeko ugaztunen espezie multzo bat da. Bost espezie baino ez dira gaur egun, bi Afrikan eta hiru Asiako hegoaldean: Sumatrakoa, Javakoa eta Indiako errinozeroa (azken biak adar bakarrekoak). Horietatik hiru espezie desagertzeko arrisku larrian daude: Indiako errinozeroa arriskuan dago eta errinozero zuria ere laster egon daiteke, 17.500 bat ale baino ez baitaude bizirik.\nErrinozeroak handiak dira tamainaz, munduan dauden ugaztun handienen artean. Espezie guztiak tona bat baino gehiagokoak izan daitezke. Belarjaleak dira eta babesteko larru gogorra eta sendoa dute. Burmuina txikia da erlatiboki (400-600 gramo artean). Adar handia dute aurrealdean, sari preziatua ehiztarientzat, beste antilopeak ez bezala keratinaz (ile eta azkazalaren substantzia bera) eginda baitago. Usaimen bikainekoa da (sudurreko ehuna burmuina bera baino pisutsuagoa da) eta entzumen ona dute eta hirurogei urte iraun dezakete. Bakartiak eta lurralde finkokoak dira."}
{"id": "123861", "revid": "880", "url": "https://eu.wikipedia.org/wiki?curid=123861", "title": "Istriotera", "text": ""}
{"id": "123863", "revid": "119347", "url": "https://eu.wikipedia.org/wiki?curid=123863", "title": "Villanueva de la Concepci\u00f3n", "text": "Villanueva de la Concepci\u00f3n M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 3.352 biztanle zituen."}
{"id": "123867", "revid": "119347", "url": "https://eu.wikipedia.org/wiki?curid=123867", "title": "Istro-romaniera", "text": "Istro-romaniera Istriako penintsulako ipar-ekialdeko herri batzuetan hitz egiten den ekialdeko erromantze hizkuntza bat da. Zehazki, ekialdeko erromantze hizkuntza multzotik, mendebalderago kokatzen dena da istro-romaniera. Horrela, U\u010dka (edo Montemaggiore) mendiaren inguruko herriska batzuetan mintzatzen da, batez ere \u017dejane/Seiane eta \u0160u\u0161nejevica/Ciceria inguruetako lautadetan. Hiztunak euren buruari \"vla\u015fi\" (valakiar) edo rum\u00e2ri deritzote.\nIstro-romanierak ez du inolako babes ofizialik, eta galtzeko arrisku larrian dago."}
{"id": "123868", "revid": "880", "url": "https://eu.wikipedia.org/wiki?curid=123868", "title": "Istro-errumaniera", "text": ""}
{"id": "123869", "revid": "880", "url": "https://eu.wikipedia.org/wiki?curid=123869", "title": "Istrorrumaniera", "text": ""}
{"id": "123870", "revid": "98220", "url": "https://eu.wikipedia.org/wiki?curid=123870", "title": "King Kong (1933ko filma)", "text": "King Kong 1933ko Ameriketako Estatu Batuetako abentura filma da, Merian C. Cooper eta Ernest B. Schoedsackek zuzendutakoa eta Fay Wray, Robert Armstrong eta Bruce Cabot aktoreek antzeztua. RKO Pictures etxeak ekoiztu zuen eta gidoia Ruth Rosek eta James Ashmore Creelmanek osatu zuten, Merian C. Cooperren eta Edgar Wallaceren ideia batetik abiatuta. Filmak Kong simio erraldoiaren istorioa kontatzen du, zelan aurkitu zuten uharte galdu batean eta zelan, gogoz bestera, zibilizaziora eraman zuten.\nArgumentua.\nCarl Denham zinema zuzendariak film bat egiteko asmoa du: hala ere, emakumezko aktorea ezin aurkitu dabil. Azkenean, Ann Darrowrekin egiten du topo eta filmean parte hartzeko konbentzitzen du. Handik gutxira Indonesiara bidean dira, \"Venture\" ontzian. Helmuga mapetan agertzen ez den uharte bat da, eta Denhamen benetako asmoa Kong izaki misteriotsua filmatzea da. Hara iritsita, herrixka bat aurkitu dute, hesi handi batek inguratuta. Bertako tribuko nagusiak Ann ikusitakoan, haren truke sei emakume eskaini dizkie etorri berriei. Ezetza jasota, bahitu egin du. Herriko biztanleek miretsi duten Kong handiari eskaini nahi diote neskatoa eta, horretarako, erritual berezia atondu. Eskifaiako lagunak une horretan bertan agertu dira eta Kong, neska hartuta, ihesi doa; hortik aurrera, Annen lagunek munstroa jazarri dute oihanean zehar, halako zortez non bi besterik ez diren onik aterako, Driscoll eta Denham, hain zuzen. Antzinako dinosaurioak ageri dira, eta Kongek, Ann babestu nahian, aurre egin die. Halako batean, Driscollek Ann berera ekartzea lortu du, eta Kong haien atzetik joanda, Denhamek granada bat jaurtiki eta konorte gabe utzi du. Animalia New Yorkera eramatea erabaki dute, eta jende aurrean erakutsi. Kong erotu da, mundu ezezaguna aurrean eta Ann galduta. Ihes egitea lortu du eta Annen atzetik jardun du; aurkitutakoan, Empire State Building etxe orratzera igo da. Armadako hegazkinek eraso egin diote, eta azkenean, hil."}
{"id": "123871", "revid": "512", "url": "https://eu.wikipedia.org/wiki?curid=123871", "title": "Alfarnate", "text": "Alfarnate M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 1.362 biztanle zituen."}
{"id": "123872", "revid": "512", "url": "https://eu.wikipedia.org/wiki?curid=123872", "title": "Archidona", "text": "Archidona M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 8.858 biztanle zituen."}
{"id": "123873", "revid": "880", "url": "https://eu.wikipedia.org/wiki?curid=123873", "title": "Istrio-errumaniera", "text": ""}
{"id": "123874", "revid": "512", "url": "https://eu.wikipedia.org/wiki?curid=123874", "title": "Genalguacil", "text": "Genalguacil M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 526 biztanle zituen."}
{"id": "123875", "revid": "512", "url": "https://eu.wikipedia.org/wiki?curid=123875", "title": "Canillas de Albaida", "text": "Canillas de Albaida M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 902 biztanle zituen."}
{"id": "123876", "revid": "119347", "url": "https://eu.wikipedia.org/wiki?curid=123876", "title": "Villanueva del Rosario", "text": "Villanueva del Rosario M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 3.712 biztanle zituen."}
{"id": "123877", "revid": "512", "url": "https://eu.wikipedia.org/wiki?curid=123877", "title": "Cuevas Bajas", "text": "Cuevas Bajas M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 1.463 biztanle zituen."}
{"id": "123878", "revid": "512", "url": "https://eu.wikipedia.org/wiki?curid=123878", "title": "Macharaviaya", "text": "Macharaviaya M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 492 biztanle zituen."}
{"id": "123879", "revid": "105290", "url": "https://eu.wikipedia.org/wiki?curid=123879", "title": "Meglenera", "text": "Meglenera edo megleno-errumaniera errumanieraren nahiz arumanieraren antzeko erromantze hizkuntza bat da, edo errumanieraren dialektoa, egilearen arabera. Galtzeko arrisku larrian dagoen hizkuntza gisa hartzen da."}
{"id": "123880", "revid": "880", "url": "https://eu.wikipedia.org/wiki?curid=123880", "title": "Megleno-errumaniera", "text": ""}
{"id": "123886", "revid": "880", "url": "https://eu.wikipedia.org/wiki?curid=123886", "title": "Meglenoerrumaniera", "text": ""}
{"id": "123887", "revid": "880", "url": "https://eu.wikipedia.org/wiki?curid=123887", "title": "Oscar Hernandez", "text": ""}
{"id": "123888", "revid": "336", "url": "https://eu.wikipedia.org/wiki?curid=123888", "title": "Zaragozako ituna", "text": "Zaragozako ituna 1529ko apirilaren 22an Gaztelak eta Portugalek sinatutako ituna izan zen. Karlos I.a eta Joan III.a ziren garaiko erregeak.\nAurrekariak.\n1494an, Gaztelak eta Portugalek Tordesillasko ituna sinatu zuten, mundua bi eragin gunetan banatuz eta Ozeano Atlantikoaren erdian zegoen meridianoak mendebaldea Gaztelari eman zion ekialdea Portugalentzako zen bitartean.\nXVI. mendean, portugaldarrak Ekialdeko Indietara iritsi ziren Afrika inguratuz eta Indiako ozeanoa zeharkatuz.\nBeranduxeago, Portugal Espezierian, Moluka uharteak, ezarri zen. Uharte hauek ziren espezia ekoizle garrantzitsuenak (iltzea, piperra, kanela eta intxaur muskatu)a eta horixe zen garai hartan bidaiak egiteko arrazoi nagusienetako bat.\nMagalh\u00e3es-Elkanoren espedizioa (1519-1522) Moluka uharteetara mendebalderantz bidaiatuz iritsi ondoren, Karlos enperadoreak beste espedizio bat bidaltzea erabaki zuen han Gaztelako indarrak ezarri nahian. Horrelaxe bidali zuen Garc\u00eda Jofre de Loaisaren espedizioa . Espedizio hau Moluketara iritsi zen eta Tidore sortu zuen. Bertan aurrez ezarrita zeuden portugaldarrekin liskarretan hasi ziren eta gaztelauak alderdi txarrena jasan zuten.\nTordesillasko meridianoa garbi zegoen, baina antimeridianoa zaila zen zehazten garaiko tresnekin. Egiterik izan balitz, Molukak eta Filipinak berak ere Portugalen aldean zeudela garbi ikusiko zen, baina ez zuten sekula argitu.\n1524an, Badajoz-Elvaseko Batzordea egin zuten, baina bilera batzuen ondoren, ez zuten soluziorik aurkitu.\n1526ko martxoaren 11n, Karlos enperadorea Elisabet Portugalgoarekin ezkondu zen eta bi koroak elkartuta ziruditen, Molukei buruzko akordioa ere ahalbidetuz. Enperadoreak ez zuen Portugalekin arazorik nahi eta, gainera, ez zekiten Moluketako espeziak Europara nola eraman Ekialderantz bidaiatuz (Andres Urdanetaren itzulbidaia 1565 arte ez zen gauzatu).\nAkordioa.\nItunak Portugal eta Gaztelaren eragina Moluketatik ekialdera 297,5 legoatara ezarri zuen, Mendebaldeko 135 meridianoa.\nZaragozako itunaren arabera, Moluka uharteak portugaldarren esku geratu ziren. Portugalek uharte haien gaineko eskubideak erosi zizkion Gaztelari 350.000 dukat urreren truke. Gainera, itunean klausula bat ere bazen Gaztelako erregeak ezezta zezakeela esanez, beti ere, dirua Portugali itzultzen bazion."}
{"id": "123890", "revid": "56334", "url": "https://eu.wikipedia.org/wiki?curid=123890", "title": "Legatz", "text": "Legatzak (Merlucciidae) Gadiformes ordenako familia bat da. Arrain hauek, ur gazian, Atlantikoko ekialdean, Ozeano Barean eta Mediterraneoan bizi dira. Oso preziatuak dira sukaldaritzan (adibidez, legatz kokotsak). Legatz arruntak 80 zentimetrorainoko gorputz luzexka du, bizkarralde arre-grisaxka, albo eta sabel zilarreztatuak, eta aho handi eta beltza.\nIzenak.\nBizkaian lebatz diote. 500-800 gr bitarteko legatzak karioka du izena.\nTaxonomia.\nAzpidibisioak:\n\"Lyconodes\"\n\"Lyconus\"\n\"Macruronus\"\n\"Merluccius\"\n\"Steindachneria\""}
{"id": "123891", "revid": "7398", "url": "https://eu.wikipedia.org/wiki?curid=123891", "title": "Legatza", "text": ""}
{"id": "123892", "revid": "7398", "url": "https://eu.wikipedia.org/wiki?curid=123892", "title": "Merlucciidae", "text": ""}
{"id": "123894", "revid": "336", "url": "https://eu.wikipedia.org/wiki?curid=123894", "title": "Ingalaterrako Erresuma", "text": "Ingalaterrako Erresuma, 927tik 1707ra, Europako mendebaldean kokatutako estatu burujabea izan zen. Erpinean, Britainia Handiko uhartearen hegoaldeko bi herenetan hedatzen zen, Gales eta inguruko zenbait irla txiki ere barrenean hartuta.\nErresumaren aurrekariak herri anglo-saxoien inbasioa izan zen Migrazio Garaian. Ondoren, estatu txikien heptarkia osatu zen. Bikingoen inbasioek erresuma horien oreka zartarazi zuten, eta, azkenean, Athelstan erregeak errekonkista burutu zuen 927an.\nGales 1067 eta 1283 bitartean inbaditu zuten ingelesek, 1284an Rhuddlaneko estatutuaren bidez onetsia. Ingalaterrako legearen menpean jarri zen Gales 1535-1542z geroztik. Iparraldeko Eskoziako Erresumarekin erregeak XVII. mendetik aurrera partekatu arren, batasun politikoa 1707an etorri zen, Erresuma Batua osatuz.\nLondresko Westminster hiriburua bilakaturik zegoen XII. mendearen hasierako, hastapenetan Winchester eta Gloucester ere nolabaiteko hiriburuak izan baziren ere."}
{"id": "123896", "revid": "10891", "url": "https://eu.wikipedia.org/wiki?curid=123896", "title": "Timan mendikatea", "text": "Timan mendikatea (, \"Timansky Kryazh\") Errusiako europar zatiaren iparraldeko muturrean dagoen gune menditsu bat da. Timan mendikatearen zatirik handiena Komi Errepublikan kokatua dago, iparraldereneko zatiak Nenetsiako okrugean eta Arkhangelskeko oblastean kokatuta dauden arren. Timan mendikateko tontorrik garaiena 463 metrotan dago.\nMendikate hau Ural mendien mendebaldean dago, eta Europa Ekialdeko Ordokiaren zati da. Petxora ibaiaren mendebaldean dago, Errusia iparraldeko lautadak mendebaldekoetan eta ekialdekoetan banatzen dituelarik. Mendikate hau iparraldean Barents itsasoan amaitzen da.\nMendi hauek, tundra eta taigako gerrikoen artean kokatuak daudenak, muino menditsuzko lurralde batek bereizten ditu. Izotz Aroan eratu eta moldatu zirenak. Zenbait ibaik mendikate honetan dute euren iturria, horien artean Izhma ibaia (Petxoraren ibaiadarra), Vym ibaia, Mezen ibaia eta Vytchegda ibaia, azken hau Iparraldeko Dvina ibaiaren ibaiadrra.\nGune honetako herri edo hiririk handiena (biztanle askorik ere ez duena), Ujta da, 1930ean fundatu zena Timan mendikatea lehengaiak ateratzeko irekitzeko asmoarekin. Naturgas, petrolio, bauxita eta titanio mea ugari daude."}
{"id": "123897", "revid": "96065", "url": "https://eu.wikipedia.org/wiki?curid=123897", "title": "Jatetxe", "text": " \nJatetxea, ordutegi zehatzetan eta saltokiaren kategoriaren (kokapen, zerbitzuaren kalitate eta erosotasunaren) araberako prezioan jaten ematen edo otorduak zerbitzatzen dituen establezimendua da. Jatetxeak parte hauek izaten ditu: \nJatetxearen kategoria estatuan estatuko legeek xedatzen dute (sardexka bakarretik bostera), eta gida espezializatuek (Gault-Millau, Michelin, Gourmetour) finkatzen laguntzen dute, zeinek bere ikurrez.\nEtimologia.\nEuskararen jatetxe neologismoaren sorburua garbi dago: jan + etxe. Frantsesak, berriz, latinetik hartu zuen hitza: \"Venite ad me omnes qui stomacho laboratis et ego restaurabo vos\": \"Zatoz enegana tripa-zorriak amorratzen ari zaretenok, nik suspertuko zaituztet\"; \"restaurant\", suspertzen dute.\nGaurko jatetxearen jatorria.\nJatetxean elikagaia aukeratzeko ohiturak 200 urte ez du oraino. Lehenago, komentu, monastegi, ostatu, benta eta antzekoetan otordu aldaezina ematen zen. Sukaldaritzan trebe zenak ahaltsuen (merkatari, militar, erlijioso, aristokrata) etxean ziharduen lanean. Frantziako Iraultza eraginiko aldakuntza sozialaren ondotik, \"chef\" haietako askok aukeratu behar izan zuten: atzerrira joan ala... XVIII. mendeko Pariseko kale gorrian, salda eta zopak prestatzen zituen \"Boulanger\" izeneko sukaldariak \"restaurant\" (bizkortzen dute) bataiatu zituen jaki haiek, gorputz-arimaren bizigarri izango zirelakoan.\nJatetxe motak gaur egun.\nGurean, dela \"fast food\" izenekoa, dela aurretiaz edo unean bertan prestaturiko ohiko edo ezohiko bazkariak hamaika toki espezializatu eta orokorretan zerbitzatzen dira, hala nola taberna, txosna, erretegi, gastro-bar, pizzeria, zinema, kiroldegi, frontoi, estadio, tren, funikular, autobus, geltoki, ibai-ontzi eta itsasontzietan, hegazkin, portu eta aireportuetan, klub, zahar etxe eta elkarte gastronomikoetan, akuario eta zoologikoetan, hotel, ostatu eta landetxeetan, okindegi, gozotegi, aterpe, asilo eta komentuetan, biltegi eta fabriketan, kantina, haurtzaindegi, eskola, lizeo, institutu eta unibertsitateetan, museo eta kasinoetan, barraka edo ferietan, errepide arrunt eta autobideko gasolindegian, benta eta askaldegi edo merenderoetan, txakolin eta txikierdietan, sagardotegian, upategian, kaleko furgoneta, orga edo karrotxoetan, restop, self eta azalera handietan, berariazko instalazio behin-behinekoetan, ospitaletako eta kaleko kafetegi, kafe-antzoki eta te-aretoetan, bistrot eta kabaretetan\u2026 denak dira jatetxe, aldez edo moldez.\nEgungo eskaintza.\nEuskal Herrian janak transformatu eta zerbitzatzen dituzten establezimenduen tipologia etengabe ugaltzen ari da, kontsumitzaileen eskakizunei (ordutegi, prezio, dieta, kalitate, konfort, azkartasun, higiene eta beste hainbatek baldintzaturik) erantzuna eman ahal izateko. Hona hemen jatetxe edo zerbitzu mota batzuen behin-behineko sailkapen bat:"}
{"id": "123898", "revid": "101217", "url": "https://eu.wikipedia.org/wiki?curid=123898", "title": "Belo Horizonteko metroa", "text": "Belo Horizonteko metroa (portugesaz: \"Metr\u00f4 de Belo Horizonte\"), Brasilgo Belo Horizonte hiriko garraiobide publikoa da. 1986eko abuztuaren 1ean zabaldu zen eta gaur egun metro-sareak linea bakarra eta 28,2 kilometro dauzka. Guztira 19 geltoki daude.\nEgunero metroa 145.000 pertsonek erabiltzen dute.\nLineak.\nBelo Horizonteko metroak linea bakarra du, baina bi ditu eraikitze-fasean:"}
{"id": "123899", "revid": "101217", "url": "https://eu.wikipedia.org/wiki?curid=123899", "title": "Porto Alegreko metroa", "text": "Porto Alegreko metroa (portugesez: \"Metr\u00f4 de Porto Alegre\"), Brasilgo Porto Alegre hiriko garraiobide publikoa da. 1980ean zabaldu zen eta gaur egun metro-sareak linea bakarra eta 33,8 kilometro dauzka. Metroak 17 geltoki ditu guztira.\nEgunero metroa 300.000 pertsonek erabiltzen dute.\nLineak.\nMetro sistemak linea bakarra du, baina bigarren bat eraikitze-fasean dago 2014ko Munduko Futbol Txapelketarako."}
{"id": "123900", "revid": "336", "url": "https://eu.wikipedia.org/wiki?curid=123900", "title": "Arrain urdin", "text": "Arrain urdinak gantza %5-ean baino gehiago (arrain zuriak ez bezala) duen arrain-mota da.\nArrain urdinak dira, adibidez, atuna, sardina,antxoa, sardinzar, izokina, aingira, txitxarro arrunta etab.\nArrain urdinetan bereziki nabarmentzen dira gantz-azido oleiko, linoleiko (funtsezkoa, organismoak ezin baitu sintetizatu eta, beraz, elikaduraren bitartez baino ez baitu lortzen) eta omega-3 izenekoa.\nBeraz, arrain urdina jatea bereziki gomendatzen da gaur egun, bere nutrizio-propietateengatik eta, batez ere, gaixotasun kardio-baskularrak edo tronbosia jasateko arriskua duten pertsonentzat."}
{"id": "123901", "revid": "201", "url": "https://eu.wikipedia.org/wiki?curid=123901", "title": "Gantz", "text": "Gantza, batzuetan gizena ere deitua, animalia-jatorriko koipea da, eta triglizeridoz osatua dago. Sukaldaritzan zuzenean edo osagai moduan erabiltzen da, baina gehiegi jateak arazo kardiobaskularrak ekar dezakeela aipatu da. Giro tenperaturan solidoa izan ohi da, eta urtu egiten da berotuz gero."}
{"id": "123902", "revid": "56334", "url": "https://eu.wikipedia.org/wiki?curid=123902", "title": "Koipe", "text": "Koipeak hidrofoboak edo uretan disolbaezinak diren substantziei ematen zaien izen generikoa da. Nutrizioan, biologian eta kimikan, oro har, gantz-azidoen edozein ester dira eta, normalean, izaki bizidunetan edo elikagaietan daude presente. Termino hau askotan, triglizeridoei (glizerolezko ester hirukoitzei) erreferentzia egiteko erabiltzen da, zeinak landare-olioen eta animalien gantz-ehunaren osagai nagusiak diren. Are gehiago, termino hau bereziki, giro-tenperaturan solidoak edo erdi-solidoak diren triglizeridoei erreferentzia egiteko erabiltzen da, olioak alde batera utzita. Halere, termino hau orokorrean lipidoen sinonimo gisa erabiltzen da. Horrela, triglizeridoez gain, beste konposatu mota batzuk ere sartzen dira koipe terminoaren barruan, hala nola, mono eta diglizeridoak, fosfolipidoak (esaterako, lezitina), esterolak (hala nola, kolesterola), argizariak (adibidez, erle-argizaria), eta gantz-azido askeak.\nKoipeek giza dietako hiru makronutriente talde nagusietako bat osatzen dute karbohidrato eta proteinekin batera, eta elikagai arrunten osagai nagusiak dira, hala nola, esnea, gurina eta sukaldeko olioak. Animalia askorentzat elikagai-energiaren iturri garrantzitsu dira eta izaki bizidun gehienetan funtzio garrantzitsuak dituzte egiturari eta metabolismoari dagokienez, energia metatzea, urarekiko erresistentzia eta isolamendu termikoa eskainiz. Orokorrean giza gorputzak beharrezko koipea beste elikagai-osagai batzuetatik sor dezake. Halere, badira giza gorputzak sortu ezin dituen eta dietan sartzea beharrezkoa diren funtsezko gantz-azido batzuk. Zehazki bi dira giza elikaduran funtsezkoak diren gantz-azidoak: azido alfa-linolenikoa (omega-3) eta azido linoleikoa (omega-6). Koipe dietetiko hauek gainera zapore eta aroma-osagai batzuen eta uretan disolbatzen ez diren bitaminen eramaileak dira. \nKoipeen egitura eta koipe motak.\nKoipeak karbono, hidrogeno eta oxigenoz osatuta daude. Gantz-azidoek finkatzen dute koipeen oinarrizko egitura eta hauen arabera, koipeek ezaugarri ezberdinak dituzte. Berezitasun hauek karbono-loturen araberakoak izango dira, horrela, karbonoak lotura sinpleak, bikoitzak edo hirukoitzak izan ditzake. Bi karbono elkartzeko modu arruntena lotura sinplea da eta honi lotura asea deritzo. Beste kasuetan, ordea, lotura bikoitza edo hirukoitza aurki daiteke eta lotura asegabea izena hartzen du.\nKoipe aseak.\nLotura aseak dituzten gantzak dira. Hauek egonkorrak dira eta, beraz, solidoak izaten dira giro tenperaturan (20 \u00b0C). Horrelakoak aurki daitezke, esaterako, urdaian, seboan, kakao- edo kakahuete-gurinetan, etab. Koipe ase gehienak animalia-jatorrikoak dira, baina landare-jatorriko produktuek ere koipe ase ugari izan ditzakete. Horren adibide dira koko-olioa (% 92 koipe ase) eta palma-olioa (% 52 koipe ase). \nKate luzeko gantz-azidoez (8 karbono atomo baino gehiago) eratutako koipeek, hala nola, azido laurikoa, miristikoa eta palmitikoak, LDL lipoproteinei lotutako kolesterol-maila plasmatikoa handitzen dute. Hala ere, azido estearikoan oinarritutako koipe aseek eragin neutroa dute.\nKoipe asegabeak.\nLotura asegabeak dituztenak dira eta olio gisa ezagutzen dira. Likidoak izan ohi dira giro tenperaturan eta oro har, landare-jatorria dute. Horrelakoak dira, azido oleikoa, oliba-olioaren osagai nagusiena, eta azido linoleikoa, hazi-olioetan (ekilore-, arto-, soia-, koltza-olioan, etab.) aurkitzen dena. Koipe hauetan, zenbait karbono lotura bikoitzaren bidez lotuta daude euren artean. Lotura bikoitz bakarra badago, gantz-azido monoasegabeak izango dira (oliba-olioaren ohiko azido oleikoa kasu). Bestela, lotura bikoitz bi edo gehiago agertzen badira, gantz-azido poliasegabeak izango dira.\nKoipe mota hau giza gorputzarentzat onuragarriena da eta koipe hauek lagungarriak izan daitezke odoleko kolesterol-maila orokorra murrizteko eta HDL-a areagotzeko.\nTrans koipeak.\nLandare-olio asegabeen hidrogenazio industrialetik sortzen dira. Elikagaietan trans koipe asko aurki daitezke eta iturri nagusiak margarina, frijitzeko koipe komertzialak, koipe askoko labe-produktuak, kremaz betetako gailetak, koipe ugariko opilak, hanburgesak eta patata frijituak dira, besteak beste. \nNaturan dauden koipe asegabeak (cis formakoak) baino askoz ere kaltegarriagoak dira, oso aterogenikoak baitira eta LDL lipoproteinen eta triglizeridoen maila handitzen lagun baitezakete, HDL lipoproteinen maila modu arriskutsuan jaitsiz.\nKoipeen funtzioak.\nKoipeak kantitate egokietan beharrezkoak dira gure organismoak behar bezala funtziona dezan. Koipeek dituzten funtzioen artean, ondokoak azpimarra daitezke:\nNutrizioa.\nElikagaietan koipeak egotea parametro garrantzitsua da ekonomiaren, kalitatearen, ezaugarri organoleptikoen eta nutrizio-ezaugarrien ikuspegitik. Hori dela eta, koipeen neurketa elikagaien analisi kimiko hurbilaren barruan kokatzen da, zeinetan, oro har, hezetasun, koipe, proteina eta errautsen edukia neurtzen den. Testuinguru horretan, koipeak aztertzeko parametroak honakoak izan daitezke: saponifikazio-indizea, azidotasun-indizea eta iodo-indizea."}
{"id": "123905", "revid": "119347", "url": "https://eu.wikipedia.org/wiki?curid=123905", "title": "Duxanbe", "text": "Duxanbe (), 1929 eta 1961 bitartean Stalinabad, Tajikistango hiriburua eta hiri nagusia da. 2016an 802.700 biztanle zituen, 124,6 kilometro koadroko azaleran banaturik. Industriagune eta kulturagune garrantzitsua da.\nIzena.\nPersieraz \u00abastelehen\u00bb esan nahi du \"duxanbe\" hitzak eta, dirudienez, antzina bertan astelehenero egiten zen merkatutik datorkio.\nGeografia.\nVarzob ibaiaren ertzean dago."}
{"id": "123908", "revid": "336", "url": "https://eu.wikipedia.org/wiki?curid=123908", "title": "Errusiar erruleta", "text": "Errusiar erruleta ( \"Russkaya ruletka\") bere jatorria ezagutzen ez den ezkutuko ausazko joko hilgarria da. Normalean bi pertsonen artean jokatzen da eta helburua bizirik irtetea eta jokoan dagoen diruarekin edo gauzarekin geratzea da.\nEzaugarriak.\nEsan bezala, ausazko joko hilgarri bat da. Bala bakarra kargaturik duen su-arma batekin jokatzen da, normalean 6 edo 8 balarentzako lekua duen errebolber batekin bala gordetzen duen erruleta biratu daitekeelako.\nBala su-arman sartu eta bala ausaz lekuz aldatzean hasten da jokoa. Partaide bakoitzak bere buruari tiro egin behar dio txandaka, hil egingo diren ala ez jakin gabe. Lehen txandan inor ez baldin bada hil, jokoak jarraituko du norbaitek bala aurkitu eta bere buruari tiro egin arte."}
{"id": "123909", "revid": "1331310", "url": "https://eu.wikipedia.org/wiki?curid=123909", "title": "Erruleta errusiar", "text": ""}
{"id": "123911", "revid": "336", "url": "https://eu.wikipedia.org/wiki?curid=123911", "title": "Eskoziako Erresuma", "text": "Eskoziako Erresuma (ingelesez \"Kingdom of Scotland\", gaeleraz \"R\u00ecoghachd na h-Alba\", eskozieraz \"Kinrick o Escocia\") 843 eta 1707 urteen artean Europako ipar-mendebaldeko estatu bat izan zen.\nBritainia Handiko uhartearen iparraldeko heren bat hartzen zuen, Ingalaterrako Erresumarekin hegoaldean muga eginez. Ekialdetik Ipar Itsasoarekin mugatzen zuen, ipar eta mendebaldetik Ozeano Atlantikoarekin, eta hego-ekialdetik berriz Iparraldeko Kanala eta Irlandako itsasoarekin.\n1707an Batasun Agiriaren ondorioz Eskoziako eta Ingalaterrako Erresumak batu eta Britainia Handiko Erresuma sortu zen."}
{"id": "123912", "revid": "1982", "url": "https://eu.wikipedia.org/wiki?curid=123912", "title": "Bizar Zuriren etxaldea", "text": ""}
{"id": "123913", "revid": "6950", "url": "https://eu.wikipedia.org/wiki?curid=123913", "title": "Proiektuen kudeaketa", "text": "Proiektuen kudeaketa proiektuak burutzeko baliabideen kudeaketaz, taldeen antolakuntzaz eta jardueren plangintzaz arduratzen den kudeaketaren jakintza-arlo berezia da. Ingeniaritzan eta gudan aspaldidanik ezagutu dira teknika hauek, eta 1950eko hamarkadatik hona arlo gehiagoetara hedatu dira.\nProiektuen kudeaketaren helburu nagusia proiektu bakoitzak dituen helburu berekiak lortzea da, proiektuaren murriztapenak kontuan hartuta. Murriztapen hauek eremua, denbora eta kostua dira, batik bat.\nProiektuen kudeaketaren historia laburra.\nEraikuntzarako plangintza eta kontrol teknika batzuk erabiliko ziren seguru aski, piramideak bezalako eraikin handiak altxatzeko. Jasotako lehen izkribuak, aldiz, arlo militarretik iritsi zaizkigu. K. a. Sun Tzu txinatarrak idatzi zuen \"Gerraren antzea\", non plangintzaren beharra azpimarratzen den, besteak beste. Mendebaldean ezaguna egin zen Vitruvioren \"Arkitekturaz\".\nXX. mendearen hasieran bi ekarpen handiak egin zituzten Henry Gantt estatubatuarrak eta Henri Fayol frantsesak. Lehenak Gantt diagramak garatu zituen lanaren plangintza eta kontrola zehazteko. Bigarrenak \"Administration Industrielle et G\u00e9n\u00e9rale\" liburua idatzi zuen, non kudeaketaren 5 funtzio nagusiak erazagutu zituen.\n1950eko hamarkadan proiektuen kudeaketa garaikidea hasi zen. DuPont konpainiak Bide Kritikoaren Metodoa garatu zuen, eta Ameriketako Estatu Batuetako Armadak Program Evaluation and Review Technique edo PERTa.\n1997an Eliyahu M. Goldratt-ek \"Critical Chain\" liburua argitaratu zuen, non Kate Kritikoaren Metodoa zirriborratu zuen.\nProiektuak kudeatzeko teknikak.\nJakintza-arlo honetan proiektuak kudeatzeko teknika asko sortu dira. Aipatutakoez gain, Gertakizunen Katearen Metodologia, Scrum teknika eta proiektuen kudeaketa bizkorra erabiltzen dira egun. Project Management Institute erakundeak praktika onak \"PMBOK\" liburuak biltzen ditu. Erresuma Batuko gobernuak PRINCE2 metodoa sostengatzen du."}
{"id": "123914", "revid": "119347", "url": "https://eu.wikipedia.org/wiki?curid=123914", "title": "Hegalabur", "text": "Hegalaburra, zimarroia edo atungorria (\"Thunnus thynnus\") ur gazitan bizi den Scombridae familiako arrain urdin mota bat da, sukaldaritzat oso haintzat hartua. Ozeano Atlantikoan eta Mediterraneoan bizi da (Itsaso Beltzean izan ezik). Espezie hau arriskuan dago, gehiegizko arrantza dela-eta.\nHaragia hegaluzeak (atunzuriak) baino gorriagoa du, hortik izena.\nEzaugarriak.\nBizimodua.\nUda hasieran, hegalabur gazteek migrazio trofiko bat egiten dute Bizkaiko Golkora, eta udazkena arte janari bila dabiltza, antxoa haien presa nagusi bat izanez.\nElikadura.\nHegalaburrak gehienbat arrainak jaten ditu, ahal bada kaloria asko izango dituen arrain urdinak, batez ere antxoak jaten ditu (%80). Egun batean atun batek 40 antxoa gazte (180 g) baino gehiago jan ditzake."}
{"id": "123915", "revid": "7398", "url": "https://eu.wikipedia.org/wiki?curid=123915", "title": "Atuna", "text": ""}
{"id": "123916", "revid": "96586", "url": "https://eu.wikipedia.org/wiki?curid=123916", "title": "Cannelle", "text": "Cannelle Pirinioetako azken jatorrizko hartz arre eme garbia izan zen.\nBizitza.\nHistorikoki Piriniotan hartz arreak bizi izan baziren ere, gaur egun oso gutxi gelditzen dira eta, gainera, kanpotik ekarritakoak. Erronkariko ibarrean geratzen zen jatorrizko azkeneko euskal hartzari \"Camille\" izena jarri zioten. Hau \"Cannelle\"ren kidea omen zen. 2003ko bukaeran edo 2004ko hasieran Esloveniatik ekarritako arra batekin \"Cannelito\" izeneko kumea izan zuen, arra hain zuzen ere.\nHeriotza.\n2004ko azaroaren 1ean Ren\u00e9 Marqu\u00e8ze izeneko ehiztari frantziarrak, agintaritzak hartzaren kokagunean ezarritako lekuan zegoena, hil zuen. 64 urteko ehiztaria galzorian dagoen espezie baten animalia hiltzeagatik salatua izan zen. Zigor jurisdikzioan 2007ko urtarrilaren 19an bidezko defentsan egin zuela alegatu ondoren auzia artxibatua izan zen. Frantziako estatuak eta hemeretzi erakunde ekologistek apelatu eta 2007ko apirilaren 6an Paueko Apelazio Epaitegiak artxibatzea indargabetu eta lehenengo instantziara itzultzea erabaki zuen.\n2008ko apirilaren 21ean askatua izan ondoren, 2009ko irailaren 11n erakunde ekologistei 11.000 euro ordaintzera zigortua izan zen"}
{"id": "123917", "revid": "137486", "url": "https://eu.wikipedia.org/wiki?curid=123917", "title": "Antxoa", "text": "Antxoa edo bokarta (\"Engraulis encrasicolus\"; Linnaeus, 1758) itsasoko espezie pelagiko txikien multzoko arraina da .\nEuskal izendegia.\nAntxoa izendatzeko modu ezberdinak daude Euskal Herriko herri ezberdinetan: \nEzaugarriak.\nEzaugarri fisikoak.\nAntxoek gorputza txiki, trinko eta luzea dute, helduek batezbeste 13.5 zm neurtzen dutelarik. Inoiz 20 zm-tik gorako antxoak ere topatu izan dira. Sabela zilar kolorekoa du, eta bizkarraldea berriz, urdin-grisaxka. Muturra puntaduna du, eta behean ahoa, begietatik atzeragoraino luzatzen dena. Bizkarraren erdialdean du, eta hau amaitzen den altura berean, baina , hasiera; hau espezie honen ezaugarri bereizgarria izaten da, batez ere larba eta gazteak beste klupeidoetatik (hala nola, sardinetatik) bereizteko. \nNutrizio-ezaugarriak.\nAntxoa arrain urdina da, bere haragiak duen omega-3, bitamina (hala nola A, D edo B12) eta mineral (magnesioa, burdina eta kaltzioa) kantitateari erreparatuz gero. Haren kontsumoak LDL kolesterola jeisten eta HDL kolesterola handitzen laguntzen du.\nKontsumo-garaia.\nEuskal Herrian, antxoaren kontsumo garai nagusia Apiriletik Ekainera arte luzatzen da, hori baita antxoa Bizkaiko Golkoan sardatan pilatuta topatzen den garaia, sarritan kostaldetik hurbil gainera. Urte batzuetan udazkenean ere (Urria aldera) harrapaketa batzuk egoten dira.\nEkologia.\nAntxoen bizi-iraupena normalean 3-4 urtekoa izaten da, nahiz eta 5-6 urteko aleak ere topatzen diren kasu batzuetan.\nAntxoa Atlantiko ekialde osoan zehar banatzen da, Hegoafrikatik Norvegiako hegoaldera arte. Honetaz gain, Mediterraneoan, Itsaso Baltikoan edota Azov Itsasoan ere badaude antxoa populazioak. Europako itsasalde guztia hartzen duen heinean, Europako antxoa moduan ere ezagutzen da.\nAntxoak sarda handietan bizi dira, eta normalean ilunabarra aldera sakonera txikiagoetan egoten dira, zooplanktonaz elikatzeko. Elikadura-eremuen artean bai gazte eta bai helduentzat plataforma kontinentala eta ezponda kontinentala dira nabarmenenak. Gainontzeko arrain pelagikoekin batera sare trofikoan paper garrantzitsua jokatzen dute, bai elikadura katean beherago kokatzen diren harrapakinak kontrolatzeko orduan (zooplanktonaz elikatzen dira, kopepodo txikiak iragazketa bidez eta handiagoa den krill-a harrapaketa aktiboaren bidez irentsiz), eta baita harrapari handiagoen bazka modura (adibidez, hegaluze eta hegalaburren elikagai diren heinean).\nBizkaiko Golkoan, antxoen errutea gehienbat, Apiriletik Ekainera bitarte ematen da, gehienbat Garona eta Aturri ibaien estuarioen pareko eremuetan baina baita ezponda kontinentalaren inguruan ere. Errutea ilunabarrean eman ohi da gehienbat, eta garai honetan arrak ur-azalean jartzen dira, arraultzak erruten ari diren emeen gainean; modu honetan, esperma askatzen dutenean, hau arraultzekin nahasten da. Jaiotzen diren arraultzak Iraila-Urria aldera gazte bilakatzen dira. Horrela, lehen urtean 9\u201310 zm-ko neurria hartzera heltzen dira, eta une hortatik aurrera antxoa helduak direla esan daiteke (hots, heldutasun sexuala eskuratzen dute), arraultzak erruteko gai direlako. Urtez urte stock-ari batzen zaion arrautzak erruteko gai diren heldu berri horiek osatzen duten populazio berri honi \"errekrutamendua\" esaten zaio.\nAntxoaren arrantza Euskal Herrian.\nEuskal arrantzaleen kostera nagusietako bat da antxoarena, eta harrapatu ohi da. Zientzilariek urtero Maiatzean eta Irailean burutzen dituzten kanpaina ozeanografikoetan antxoen arraultza eta ondorengo jubenil kopuruak, hurrenez hurren, aztertu ondoren, hurrengo urteko \"errekrutamendua\" aurrikusten dute; hau da arrantza-kudeaketa eta arrantza-kuotak ezartzeko garaian Europar agintariek oinarritzat hartzen duten irizpide zientifiko nagusia.\nAzken urteotan antxoa kopuruak gora egin du, 2005\u20132009 urteetan zehar arrantzaren debeku-garaia ezarri zenetik goranzko joera orokorra erakutsi duelarik. Hala ere, azken urteetan arrantzaleak antxoaren tamainaren eta banaketaren inguruan eztabaidan ari dira, Euskal kostaldetik urrunago (mendebalderago) harrapatu izan dutelako merkatuarentzat batez ere kontserbarako hain preziatuak diren ale handiak.\nBitxikeriak.\nMunduan zehar 100 antxoa espezie baino gehiago daude (\"Engraulis\" spp.). Stock handienetakoa Peru eta Txileko kostaldean aurkitzen da (\"Engraulis ringens\").\nAntxoa sarritan erabili ohi da arrantzarako beita gisa, bai arrantza komertzialean eta baita laket-arrantzan ere.\nEuskal Herrian, Getariako garai zaharrak ezagutu dituztenek diotenez, antxoa kostaldeko akazia zuhaitzak loratzen hasten diren unean hasten omen da kostaldera gerturatzen, sasoiaren hasiera adieraziz."}
{"id": "123918", "revid": "336", "url": "https://eu.wikipedia.org/wiki?curid=123918", "title": "Herbeheretar Inperioa", "text": "Herbeheretar Inperioa itsasoz bestaldean herrialde horrek kontrolatutako lurraldeek osatu zuten XVII. mendetik XX.era. Oso lotuta egon zen merkataritzaren helburuekin eta itsasoan herbeheretarrek azaldutako trebeziarekin. Halaber, Willem Barents eta Abel Tasman moduko esploratzaileek bide berriak zabaldu zituzten.\nXVI. eta XVII. mendeak Urrezko Garaia izan ziren, baina boterea galdu zuten Britainiar Inperioaren mesedeetan Frantziako armadak Herbehereak okupatu zituenetik XVIII. mendearen amaieran.\nGaur egun, Holandarren Antillak eta Aruba diren kolonien hondarrak metropoliarekin batuta daudeHerbehereetako Erresumaren izenarekin.\nHistoria.\nAurrekariak.\nEspainiar Inperioaren menpe, Hamazazpi Probintzien barruan egon zen lurraldea 1581 arte, askapen prozesua hasi zutenean eta hamarkada batzuk geroago espainiarrengandik azkenik indepentzia 1648an lortu arte.\nHerbehereetako Errepublika sortu aurretik merkataritzan eta nabigazioan tradizio handia erakutsi zuten bertako biztanleek historikoki Europa mailan, baina XVI. mendearen amaieran euren jarduera Amerikarantz zabaldu zen alde batetik, eta bestetik Afrika eta Asiarantz, espezien negozioen bila. Norabide horretan Portugaldar Inperioa aurkari topatu zuten eta bien arteko gerra piztu zen.\nUrrezko Garaia.\nHerbeheretar Indiako Ekialdearen Konpainia (\"Verenigde Oost-Indische Compagnie\") 1602an abiatu zuten, eta han egindako jarduera ekonomiko handiak Herberetar Ekialdeko Indiak izeneko lurraldea sortzera eraman zuen (1800\u20131942), gaur egungo Indonesia dagoen tokian.\nAsiarako bidean, gaurko Hegoafrikako hegoaldean kolonoak hasi ziren finkatzen, boer izenekoak, afrikaans hizkuntza garatu zutena, nederlanderaren aldaera hain zuzen ere.\nBitartean, Hego Amerikako iparraldeko kostaldean (\"Mendebaldeko Indiak\") hainbat kolonia ezarri zituzten XVII. mendean gaurko Brasilen eta Antilletan, gaurko Surinam gune nagusia izanda.\nIpar Amerikan azkenik Hudson ibaiaren inguruan ibili ziren, \"Amsterdam Berria\" 1625ean sortuz gaur egungo New York hirian.\nXIX. mendea.\nNapoleon Bonaparteren osteko urteetan gainbehera etorri zen, Ekialdeko Indietan zabalkuntza garai oparoa gertatzen ari zen bitartean, Asiako hego-ekialdean.\nBitartean, Boerren Gerrak piztu ziren herbeheretar eta ondorengoak britainiarrekin aurka, bigarrenek irabazi zituztenak, XIX. mendearen amaieran.\nXX. mendea.\nDeskolonizazio prozesua 1942an hasi zen, Bigarren Mundu Gerrarekin batera, eta azkenean Indonesiak (1949) eta Surinamek (1975)independentzia eskuratu zuten."}
{"id": "123919", "revid": "56334", "url": "https://eu.wikipedia.org/wiki?curid=123919", "title": "San Telmo baseliza (Zumaia)", "text": "San Telmo baseliza Gipuzkoako Urola Kosta eskualdean dagoen XVI. mendeko baseliza da. Zehazki, Zumaiako Itzurun hondartzaren Flyschak osotutako labarraren gainean kokatuta dago, lurretik 150 metrora. \nHistoria.\nBaseliza kapera errenazentista enblematiko bat da. Bere lehen aipamena 1540an izan zan, baina eraikitze-data ezezaguna da. XVII. mendetik aurrera hobekuntzak egin jakozan, San Telmoko marinelen kofradiak egoitz lez hartu ebanean eraikina.\nXX. mendearen hasieran, sute baten ondorioz, eraikuntz osoa erre zen, oinarria bakarrik salbatu zelarik. Ondoriz, berriro berreraikitu behar izan zen.\nDeskribapena.\nKanpoaldea.\nKanpoaldea harriz eta egurrez eraikita dago, XV. mendeko ermitak bezala. Hormak sinpleak dira, alferrikako apaingarririk barik. Izan ere, pisu handia daukanez, ermitak leiho gutxi eta txikiak daukaz (karratuak eta biribilak). Gainera, altzairuzko baranda bat duen aterpe bat dago. \nBarrukaldea.\nBarrukaldea iluna da. XVIII. mendeko erretaula rokoko bat dago, egurrez egina eta polikromatu eta urreztatu barik. Horrekin batera, Santiago Apostolu eta Santa Clararen irudiak dagoz, hiribilduak santu hauen izenpean baselizak saldu ebazanean sortu ziranak. XVIII. mendean, egurrezko aldare apaindu bat gehitu jakon ermitari.\nOspea.\nAntzinan ermita gurtzarako tokia zan, eta bisitari eta erromes asko joaten ziran hara gurtza egitera. Gaur egun, \u201c8 Apellidos Vascos\u201d filmagaitik da ezaguna.Pelikula honetan, Rafa deituriko gizon Andaluziar batek Amaia deituriko euskaldun bat gustoko dau, eta euskaldun itxura hartu behar dau Amaiaren aitaren onespena lortzeko. Amaierako eskontza bat San Telmo ermitan grabatu zan eta, filmeak lortu eban ospearengaitik, gero eta turista gehiago ermita bisitatzen dabe.\nHorretaz aparte, alboan duen Itzurun hondartzarengaitik turista ugari lortu dauz; han pelikula eta serieak grabatu dira ere, eta turista askok ermitara igotzea aprobetxatzen dabe, bata bestearen parean baitaude.\nSan Telmo festak.\nSan Telmo festak Zumaian Pazko Domekatik 8 egunetara ospatzen dira, San Telmo egunean. Hango jendea itsas urdinez jantzita doa marinelen homenez eta San Telmoren martxa entzuten da Zumaiako bazter guztietatik. Egunean zehar hainbat jarduera egiten dira eta lehenengoa San Telmo ermitarako prozesioa da."}
{"id": "123921", "revid": "1545", "url": "https://eu.wikipedia.org/wiki?curid=123921", "title": "Jefferson Memorial", "text": "Jefferson Memorial da Thomas Jefferson, Estatu Batuetako hirugarren presidente izandakoaren omenezko oroitzapen-monumentu bat, Washingtonen dagoena. Estilo neoklasikoko eraikin bat da, John Russell Pope arkitektoak diseinatua, zeinak nabarmenarazi nahi izan baitzuen Jeffersonek estilo erromatarreko eraikinekiko zeukan zaletasuna; horregatik, Erromako Panteoian inspiratu zen, eta eraikina kupula ikusgarri batez hornitu zuen, lurraren mailatik 39 metroko altueraraino iristen dena. Nazioarteko estiloaren jarraitzaileek, alabaina, gogor kritikatu zuten diseinua.\nMonumentuaren eraikuntza 1939an hasi eta 1943an burutu zen. Barnealdean, Jeffersonen brontzezko estatua bat dauka, 5,8 metroko altuera eta 4336 kiloko pisua duena, 1947an paratua (Rudulph Evans izan zen eskultorea)."}
{"id": "123922", "revid": "119347", "url": "https://eu.wikipedia.org/wiki?curid=123922", "title": "Batasun Agiria (1800)", "text": "1800ko Batasun Agiria (ingelesez \"Union Act\"; baita 1801ko Batasun Agiria ere deitua) Britainia Handiko Erresuma eta Irlandako Erresumaren arteko batasuna erresuma berri batean gauzatu zuen agiria izan zen, erresuma honi Britainia Handia eta Irlandako Erresuma Batua deitu zitzaion. Batasuna honen ondorioz 100 biltzarkide irlandarrek Erresuma Batuko Legebiltzarreko Komunen Ganberan eserlekuak eskuratu zituzten.\nAgiria Britainiar Legebiltzarrak nahiz Irlandakoak baietsi zuten. Irlandarrek Ingalaterraren mendeetako zapalkuntzaren ostean 1782ko Konstituzioarekin independentzia lortu zuten. Irlandarren gehiengoak Britainia Handiarekiko Batasuna ez zuen ongi ikusten, eta aurretik 1799ko batasun mozio bat atzera botea izan zen. Halere 1801an britainiar gobernuaren kanpainia gogorrak eta 1781eko irlandar matxinadak batasunaren onarpenaren bidea erabat erraztu zuten. Irlandako Legebiltzarreko bere igarotzea arrakatsua izan zen, legebiltzarkideen gehiengo sinple batez onartua izan zelarik, britainiar gobernuak baiezkoa eman zuten biltzarkideei britainiar nobleziako tituluak, lurrak eta bestelako prebendak eman zizkien.\nBatasunak irlandarren gehiengoa ziren katolikoak erakartzeko asmoz haien aurkako lege penalak ezeztatzea eta emanzipazio zibila hitzematen zien. Esan zenez, Batasun Agiriaren hitzetan, Irlanda 100 biltzarkidez ordezkatua izango zen, eta San Patrizioren semeen abantaila garrantzitsu bat irlandar biltzarkide katolikoak onartuak izango zirela zen, nahiz eta gerora eskubide hau Jurgi III.aren erregealdian ezeztatu, errege honek Ingalaterrako Eliza defendatzeko bere zinaren aurka zihoalako arrazoiketa aipatu zuelarik. Britainiar Legebiltzarrean katolikoen partaidetza ez zen 1829. urterarte berrezarriko.\nBatasun honetatik agertu zen bandera berria, \"Union Jack\" izenez ezagutua, Ingalaterrako San Jurgiren gurutzea (gurutze gorria, hondo zuria), Eskoziako San Anderren gurutzea (ixa zuria, hondo urdina) eta Irlandako San Patrizioren gurutzea (ixa gorria, hondo zuria) elkartzen ditu. Gaur egun eta nahiz eta 1949an Irlandako Errepublika sortu, ikur hau britainiar bandera izaten jarraitzen du."}
{"id": "123923", "revid": "2241", "url": "https://eu.wikipedia.org/wiki?curid=123923", "title": "Batasun Agiria", "text": "Batasun Agiria delakoa Gales (1284), Eskozia (1707) eta Irlanda (1800) herrialdeak Ingalaterrarekin batu eta erresuma bakarra bilakatzeko burutu ziren agiri ezberdinen izendapena da. Agiriak honako hauek dira:\nBeste honako hau ere adierazi dezake:"}
{"id": "123924", "revid": "13403", "url": "https://eu.wikipedia.org/wiki?curid=123924", "title": "Union Act", "text": ""}
{"id": "123925", "revid": "56334", "url": "https://eu.wikipedia.org/wiki?curid=123925", "title": "Molukak", "text": "Molukak Indonesiako uhartedia da, Ozeano Barean dagoena, Sulawesi eta Timor uhartearen artean. 74.505 kilometro koadroko eremua du, eta 2006an 2.100.000 biztanle zituen. Hiriburua Ambon da.\nIzena.\nLehen, txinatarrek eta europarrek \"Espezien uharteak\" esaten zieten, espezia asko zegoelako han. Egungo izena arabiar merkatariek erabiltzen zuten deituratik dator: \"Jazirat al-Muluk\" (\u00abErregeen uhartea\u00bb).\nGeografia.\nMoluka uharteak hego-ekialdeko Asian daude. Mendebaldean Sulawesi dute, iparraldean Filipinetako itsasoa, Filipinak eta Ozeano Barea, ekialdean Ginea Berria, eta hegoaldean Arafura itsasoa eta Timor. 1027 uharte direla jotzen da; handienak Halmahera eta Seram dira, baina biztanle dentsitate handiena Ambon eta Ternaten dago. Uharte gehienak menditsu eta oihantsuak dira; mendirik garaiena, Binaiya (3.027 m) Seramen dago. Uharte batzuk, Ternate esaterako (1721 m), itsasotik azaleratutako sumendiak dira. Klima montzoi haizeen mende dago.\nHistoria.\nUhartedira duela 40.000 urte inguru heldu ziren gizakiak. Harremanak izan zituzten ingurukoekin, bertan aitzinako aztarna induistak eta budistak topatu baitira.\nKristo aurreko 2. mendeko zilar eta harribitxi aztarnek Indiarekiko harremanak adierazten dituzte, Baina gure aroko 6. eta 7. mendeetan Txinarekin harremana ikusten da bertako herrien aztarnetan. Handik gutxira iritsi ziren lehen misiolari eta merkatari musulmanak bertara, baina 14. mendera arte ez zen nagusitu uharteen islamizazioa.\nPortugaldarrek 1512an esploratu zituzten Moluka uharteak. Herbehereek eskuratu zituzten XVII. mendean, eta XIX. mendearen hasieran ingelesak jabetu ziren uhartediaz, urte gutxiz izan bazen ere, ondoren berriro ere Herbehereen eskuetara igaro baitziren.\nBigarren Mundu Gerraren ondoren uhartedia Indonesiaren eskuetan geratu zen, eta ordutik aurrera bertako probintzia da. 1950ean Moluka uharteen burujabetasunaren aldeko higikundea sortu zen Ambonen. 1999 eta 2002 artean, musulman eta kristauen arteko liskar latzak izan ziren. 2010ean, Richter eskalaren arabera 6,1 graduko indarra hartu zuen lurrikarak astindu zuen uhartedia.\nTalde etnikoak.\nMoluketan 100 hizkuntza inguru hitz egiten dira, austronesiar taldeko adar batekoak gehienak: erdialdeko hizkuntza malaio-polinesiarrak. Salbuespena Halmahera uhartea eta inguruko Ipar Moluketako uharte batzuk, non papuar hizkuntzak hitz egiten diren.\nMendebalderago jatorria duen malaierak sortu ditu halaber kreolera batzuk Moluketan, eta horien artean Ambon eta Ceram uharteetako ambonera dago, eta baita Ipar Moluketako malaiera, zenbait uhartetan hedatuta. \nErlijioz Ipar Moluketako biztanle gehienak musulmanak dira, baina erdialdeko eta hegoaldeko uharteetan kristauak gehiago dira. Kei uharteetan, nagusitrasun katoliko baten artean, hinduistak ere badaude. \nBanaketa administratiboa.\nMoluka uharteek Indonesiako probintzia bakarra osatu zuten, 1999an bitan banatu zituzten arte: Ipar Molukak (\"Maluku Utara\") eta Molukak (\"Provinsi Maluku\"). Ipar Molukak probintzian daude, besteak beste, Ternate, Bacan, Halmahera, Morotai, Obi uharteak, Sula uharteak eta Tidore. Molukak probintziako uharte nagusiak, berriz, hauek dira: Ambon, Aru uharteak, Babar uharteak, Banda uharteak, Buru, Kai uharteak, Kisar, Leti uharteak, Seram, Tanimbar uharteak eta Wetar.\nEkonomia.\nOraindik lantzen dira espezia batzuk, hala nola iltzea eta intxaur muskatua, eta baita kakaoa, kafea eta fruituak ere. Hala ere, arrantza da ekonomiaren oinarria, bereziki Halmahera eta Bacanen. Aru uharteetatik perlak esportatzen dira, eta Serametik otarrainak. Zenbait uharteetan zur baliotsuak ekoizten dira, teka eta ebanoa esate baterako."}
{"id": "123926", "revid": "1545", "url": "https://eu.wikipedia.org/wiki?curid=123926", "title": "Moluka uharteak", "text": ""}
{"id": "123927", "revid": "1545", "url": "https://eu.wikipedia.org/wiki?curid=123927", "title": "Espezien uharteak", "text": ""}
{"id": "123928", "revid": "1545", "url": "https://eu.wikipedia.org/wiki?curid=123928", "title": "Buru (Molukak)", "text": ""}
{"id": "123930", "revid": "1545", "url": "https://eu.wikipedia.org/wiki?curid=123930", "title": "Moluka Uharteak", "text": ""}
{"id": "123933", "revid": "1545", "url": "https://eu.wikipedia.org/wiki?curid=123933", "title": "Zaragozako Ituna", "text": ""}
{"id": "123939", "revid": "1310", "url": "https://eu.wikipedia.org/wiki?curid=123939", "title": "Sarraskitze-esparru", "text": ""}
{"id": "123943", "revid": "336", "url": "https://eu.wikipedia.org/wiki?curid=123943", "title": "Kaloria", "text": " Kaloria (cal) fisikan bero-kantitatea neurtzeko onartutako unitatea da.\nPresio atmosferiko normalean ur gramo baten tenperatura 14,5\u00a0\u00b0C-tik 15,5\u00a0\u00b0C-ra gehitzeko behar den bero-kantitatea da. Bere baliokide mekanikoa 4,1868 joule dira. Dietetikan maiuskulaz erabiltzen da kilokaloria (\"kcal\" edo \"Cal\" 1.000 kaloria dira) izendatzeko.\nJatorria.\nNicolas Cl\u00e9ment irakasleak 1824an definitu zuen lehen aldiz \"kaloria-kilogramo\" gisa, eta horrela sartu zen frantses eta ingeles hiztegietan 1842 eta 1867 arteko aldian.\nKaloria hori kalorikoaren teoriaren ondorioz sortu zen: beroaren transmisioa fluido jakin bat (kalorikoa) gorputz batetik bestera igarotzean gertatzen zela suposatzen zen. Kaloriko kopuru hori kaloriatan neurtuko litzateke. Kalorikoaren teoria baztertuta, eta beroa energiaren adierazpen bat dela onartuta, kaloria unitateen sistema metrikoaren energia-unitate gisa definitu zen (eta aurrerago unitateen sistema teknikoarena).\nKaloria \"txikia\" (kaloria modernoa) Pierre Antoine Favrek (kimikaria) eta Johann T. Silbermannek (fisikaria) sortu zuten 1852an. 1879an, Marcellin Berthelotek gramo-kaloria (kaloria modernoa) eta kilogramo-kaloria (kilokaloria modernoa) bereizi zituen. Berthelotek ere sartu zuen kilogramo-kaloria letra larriz idazteko konbentzioa, Kaloria bezala.\nElikadurarako kilogramo-kaloriaren (kcal) erabilera Wilbur Olin Atwater Wesleyango Unibertsitateko irakasleak sortu zuen, 1887an.\nKaloria modernoa (cal) 1896an aitortu zen lehen aldiz cm-g-s (cgs) sistemako unitate gisa, egun dagoen cgs izeneko energia unitatearekin batera, erg delakoa (Clausiusek 1864an iradoki zuen lehen aldiz ergio izenarekin, eta ofizialki 1882an onartu zen).\n1928an ere kexa handiak izan ziren kaloriaren bi definizio nagusietatik eratorritako balizko nahasmenduari buruz eta horiek bereizteko maiuskulaz baliatzearen ideia egokia ote zen. Kaloriaren erabilera 1948ko Pisu eta Neurrien bederatzigarren Konferentzia Orokorrak ofizialki baztertu zuen.\nGaur egun, kaloria ez da sartzen Nazioarteko Unitate Sisteman."}
{"id": "123945", "revid": "336", "url": "https://eu.wikipedia.org/wiki?curid=123945", "title": "Japoniar Inperioa", "text": "Japoniar Inperioa edo Japoniako Inperioa (japonieraz, \u5927\u65e5\u672c\u5e1d\u570b, egungo idazkeraz, \u5927\u65e5\u672c\u5e1d\u56fd \"Dai Nippon Teikoku\"), 1868ko Meiji Berrezarketatik hasita, Bigarren Mundu Gerraren amaiera arteko Japonia da. Egun Japoniakoak diren uharteak ez ezik, gaur egungo Ipar Korea, Hego Korea eta Taiwan bere mende izan zituen, besteak beste.\nJaponiaren industrializazio eta militarizazio azkarrak, zeinak \"Fukoku Ky\u014dhei\" (\u5bcc\u56fd\u5f37\u5175, \"Herrialdea aberastu, indartu bere Indar Armatuak\") eta \"Shokusan K\u014dgy\u014d\" (\u6b96\u7523\u8208\u696d, \"Sustatu Industria\") leloen pean egin ziren, mundu mailako potentzia bihurtzea ahalbidetu zion japoniar herrialdeari. Potentzia mundiala izaki, bere ingurunean barrena hedatzeari ekin zion gerren bitartez, helburu horrekin parte hartu zuen Lehen Sino-Japoniar Gerran, Boxerren Matxinadan, Errusia-Japonia Gerran eta Lehen Mundu Gerran. Gerra guzti horietan bere lurraldea zabaltzea lortu zuen. 1920ko hamarkadako asaldatze politiko eta ekonomikoak bidea ireki zuen inperio asiarrean militarismoaren, nazionalismoaren eta totalitarismoaren loraldia gertatzeko eta hala, aipatutako jarreren une gorenean Japoniak Ardatzeko potentziekin aliantza egin zuen. Aliantza horren baitan menderatu zituen Ozeano Bareko Asiako lurralde zabalak Bigarren Mundu Gerran.\nBigarren Mundo Gerra hasi bezain laster, japoniar indar armatuek garaipen militar ugari lortu zituzten, besteak beste, Bigarren Sino-Japoniar Gerran (1937-1945) eta Ozeano Bareko Gerran. Alabaina, Ardatzeko Potentzien aliantza beheraldian sartu zenean hasi zen amiltzen Japoniar Inperioa, lehenik, Indar Aliatuek garaipen ugari lortu zituzten Ozeano Barean, ostera, Sobietar Batasunak gerra deklaratu zion Japoniari 1945eko abuztuaren 9an, Mantxuriako konkistari hasiera emanez eta azkenik, aliatuek Hiroshima eta Nagasaki bonbardatu zituzten bonba atomikoekin. Segida horrek Japoniaren errendizioa ekarri zuen 1945eko abuztuaren 15ean. Inperioak etsi ondoren, Aliatuek japoniar lurrak okupatu zituzten denbora batez. 1947an, Estatu Batuen eragin nabarmenarekin, konstituzio berri bat idatzi zen Japoniarentzat, bere Inperioari amaiera emanez ofizialki. Okupazio eta berreraikuntzak 1952ra arte iraun zuen, periodo hori amaitzerakoan Japoniak gaur egun den monarkia konstituzional burujabe gisa jarraitu zuen bidea.\nGarai honetako , zeintzuek Meiji eta Taish\u014d aro osoetan eta Sh\u014dwa aroaren lehen zatian zehar jardun zuten, gaur egun Japonian hil-ondorengo izenekin ezagutzen dira. Izen horiek bat datoz aipatutako aro izenekin: Meiji Enperadorea (Mutsuhito), Taish\u014d Enperadorea (Yoshihito) eta Sh\u014dwa Enperadorea (Hirohito).\nTerminologia.\nEuskaraz Japoniar Inperioa edo Japoniako Inperioa bezala ezagutzen da Asiako herrialde hark eratutako inperioa. Japonieraz \"Dai Nippon Teikoku\" (\u5927\u65e5\u672c\u5e1d\u56fd) gisa izendatzen da inperioa, zeinak \"Japonia Handiko Erresuma\" (\"Dai\" \"Handia\", \"Nippon\" \"Japoniarra\", \"Teikoku\" \"Erresuma\") esan nahi duen. \"Teikoku\" hitza \"Tei\" (enperadoreari erreferentzia) eta -\"koku\" (nazioa edo estatua) izenek osasen dute, hortaz, literalki \"Estatu Inperial\" gisa itzuliko litzateke japonierazko hitza.\nEsanahi horrek badu garrantzia Japonia eta inguruko herrialdeak geografikoki aztertzean. \"Japoniako Erresuma\" izena anti-Tokugawa aginteen ondoren hasi zen erabiltzen, Satsuma eta Ch\u014dsh\u016b siren horien buruak, zeintzuek Meiji Berrezarkuntza garaian gobernu berria eratu zuten. Gobernu hori eratzearen arrazoia Mendebaldeko Inbasioari aurre egitea zen. Ezustean, gobernu berri horrek potentzia mundial bihurtu zuen Japonia gerora.\n\"Kanji\" karaktereetan duen izenarengatik eta banderarengatik, \"Eguzkiaren Erresuma\" exonimoa ere eman zaio.\nTestuingurua.\nBi menderen ostean, Edo periodoko shogunek ezarritako bakartze politikak amaitu ziren, herrialdea nazioarteko merkataritzara zabaltzera behartua izan zenean, 1854ko Kanagawako Konbentzioan. Era horretan, Bakumatsu izenarekin ezagutzen den periodoa hasi zen.\nHurrengo urteetan japoniar herrialdeak atzerriko herrialdeekin harremana handitu zuen; Tokugawa shogunerria eta Mendebaldeko herrialdeen arteko merkataritza itunak sinatu ziren. Hein handi batean atzerriko herrialdeekin itundu ziren akordio desorekatu umilgarriengatik, shogunerriak laster egin behar izan zien aurre herrialde barneko gatazkei, zeintzuk \"sonn\u014d j\u014di\" (literalki itzulita, \"Enperadorea errespetatu, basatiak kanporatu\") muturreko mugimendu xenofobikoan hezurmamitu ziren.\n1863ko martxoan, Enperadoreak \"basatiak kanporatzeko agindua\" argitaratu zuen. Alabaina, shogunerriak ez zuen agindua betetzeko asmorik, eta horrek shogunerriaren eta kanpotarren aurkako erasoak eragin zituen Japonian. 1862ko Namamugi Gertakaria izan zen eraso horien adibidetako bat, zeinetan gizon ingeles bat, Charles Lennox Richardson, hil zuten Satsumako samurai batzuek. Ingelesek kalte-ordainak eskatu zituzten, baina ukatuak izan ziren. Ingelesen Errege Itsasteria ordainketa itxaroten zegoela, kostako bateriekin erasotua izan zen Kagoshiman. Ingelesek eraso horri Kagoshimako portua bonbardatzen erantzun zioten, 1863an. Azkenean, Tokugawa gobernuak Richardsonen erailketa zela eta kalte-ordainak ematea onartu zuen. Atzerritarren bidalketei Shimonosekin egindako erasoek eta atzerritarren ondasunei egindako erasoek Shimonosekiko bonbardaketa eragin zuten, 1864an, herrialde askotako indarren eskutik. Ch\u014dsh\u016b taldeak Kinmongo Gertakaria eragin zuen, bestalde, arrakasta handirik gabe. 1866an Satsuma-Ch\u014dsh\u016b aliantza eratu zen, Tokugawa bakufua agintetik botatzeko asmoarekin. 1867aren hasieran, K\u014dmei Enperadorea hil egin zen nafarreriak eraginda eta bere seme Mutsuhito Printzeak hartu zuen agintea.\n1867ko azaroaren 9an, Tokugawa Yoshinobuk bere kargu eta agintaritza utzi zuen Enperadorearen aurrean, hala, onartu zuen \"agindu inperialak aurrera eramateko tresna\" zela. Era horretan amaitu zen Tokugawa shogunerria. Yoshinoburen kargu-uzteak huts handia sortu zen gobernuaren goi esferetan, baina bere estate-ereduak martxan jarraitu zuen. Gainera, shogunerriaren agintaritzak, Tokugawa familiak gehienbat, politikan eragin-indar handia mantendu zuen eta zenbait botere exekutibo ere bere mende edukitzea lortu zuen. Hori onartezina zela irizten zuten Satsuma eta Ch\u014dsh\u016b muturreko mugimenduek.\n1868ko urtarrilaren 3an, Satsuma-Ch\u014dsh\u016b indarrek Kyotoko jauregi inperiala setiatu zuten, eta biharamunean hamabost urteko Meiji Enperadoreak bere Berrezarkuntza deklaratu zuen. Inperioaren Aholkularitza Batzordea osatzen zutenen gehiengoa gobernuak egindako deklarazioarekin ados bazeuden ere, eta Tokugawa familiarekin kolaborazio iraunkor bat ezartzearen alde egonda ere, Saig\u014d Takamorik batzordeari mehatxu egin zion, \"shogun\" titulua ezezta zezan lortzeko eta ondoren, Yoshinoburen lurrak konfiskatzeko agindua eman zuen.\n1868ko urtarrilaren 17an Yoshinobuk \"Berrezarkuntzaren aldarrikapena zertan bete ez zuela eta Gorteek aldarrikapen hori desegin zezatela\" eskatu zuen. Urtarrilaren 24an, Yoshinobuk Kyoto erasotzeko prestatzeari ekin zion, zeina Satsuma eta Ch\u014dsh\u016b indarrek okupatuta zegoen. Erabaki hori hartzearen arrazoietako bat bere etxebizitza nagusi Edoko Gaztelua erre izana izan zen.\nBoshin Gerra.\nBoshin Gerra (\u620a\u8fb0\u6226\u4e89, \"Boshin Sens\u014d\") 1868ko urtarrilean hasi eta 1869ko maiatzean bukatu zen. Gerra lehertzearen arrazoi nagusia Meiji Enperadore berriak berrehun urteko adina zuen Tokugawa shogunerria desegitea izan zen. Meijiren alde agertu ziren hegoaldeko eta mendebaldeko aginteetako samurai aliantza eta gorteetako zenbait funtzionario. Tokugawa Yoshinobu shogunaren helburua Kyoto jauregi inperiala, zeina Gorteen egoitza zen, setiatzea izan zen. Gutxiengo izanik ere, erlatiboki modernizatua zegoen alderdi inperial baten alde jarri zen gerra, horrek \"daimy\u014d\" asko alderdi inperialaren alde jartzea eragin zuen, shogunaren kaltetan. Toba-Fushimiko Gudua gudu erabakigarria izan zen, zeinetan Ch\u014dsh\u016b, Tosa, eta Satsuma aginteek Tokugawaren armada garaitzea lortu zuten. Ondoren, shogunerriaren aldekoen aurkako zenbait gudu gehiago egin ziren, harik eta Edo indar inperialen aurrean errenditu zen arte, eta ostera, Yoshinobu pertsonalki indar inperialen aurrean errenditu zen. Meiji Enperadoreak Yoshinoburi bere botere guztia kendu zion eta Japonia gehienak enperadore berriaren agintaritza onetsi zuen.\nHala ere, Tokugawaren armadako zenbaitek ez zuten onartu errendizioa eta Honsh\u016bra (\u014cuetsu Reppan D\u014dmei) erretiratu ziren, ondoren Ezora (gaur egungo Hokkaid\u014d) berriz erretiratzeko, non Ezoko Errepublika ezarri zuten. Gobernu inperialak indar espedizionario bat bidali zuen Ezoko Errepublika mendean hartzeko eta horiek Hakodateko setioa ezarri zuten, zeina 1869ko maiatzean amaitu zen, Ezoko Errepublikaren errendizioarekin.\nMeiji aroa (1868-1912).\nZin egite gutuna 1868ko apirilaren 7an argitaratu zen, Meiji Enperadorearen tronuratze egunean. Zin egite gutunak aro berriaren helburuak zehaztu zituen eta Meiji Enperadorearen agintaldian nola jardungo zen ere aurreratu zuen, hau da, Japonia modernizatzeko oinarri eta eszenario legalak finkatzea izan zen aro honetako helburu nagusia. Meiji buruzagiek gobernu inperial berriarentzat (Ch\u014dsh\u016b eta Satsuma aginteetako kideek osatua) laguntza morala eta ekonomikoa handitzea ere helburutzat izan zuten.\n1871ean Japoniak Iwakura Misioa bidali zuen. Misio horren helburua Mendebaldeko potentziekin sinatutako itun desorekatuak birnegoziatzea izan zen, eta bestalde, Mendebaldeko herrialde industrializatuen sistema ekonomiko eta sozialei buruzko informazioa lortzea ere eskatu zitzaien misioko kideei, hala, Japonia modernizatzeko pistak biltzeko. Itunen birnegoziaketa ez zen arrakastatsua izan, alabaina, misioak Ameriketako eta Europako herrialde garatuen sistemak zehaztasunez behatzea lortu zuen eta horrela, Japoniara modernizazioa hasteko informazio baliotsua eraman zuten. 1875ean Japoniak Errusiarekin muga-itun bat sinatu zuen eta Kuril uharteak bereganatzea lortu zuen Sakhalin uhartearen truke.\nJaponiako gobernuak behatzaileak bidali zituen Mendebaldeko potentzietara beraien ohiturak ikasteko, eta gainera, \"kanpotar aholkulari\" izenekoak ordaindu zituen, Japoniara etorri eta hainbat arlotan japoniarrak \"hezi\" zitzaten. Aholkulari horiei esker mendebaldeko ideiak sartu ziren herrialde asiarrean eta horregatik, adibidez, Japoniako konstituzioa eta sistema judiziala Prusiakoetan oinarritu ziren. Gobernu berriak, gainera, Japonia feudalarekin lotura zuten hainbat ikur legez kanpo utzi zituen, hala nola, jendartean katana nola erakutsi eta erabili erakustea edo goi-korapiloa nola egin erakustea, bi ikurrek ere samuraien klasearekin lotura zuten. Gogoan izan behar da klase hori deuseztatua izan zela shogunerriarekin batera. Debeku horiek gobernu inperialaren eta samuraien arteko gatazka piztuko zuten gerora.\nIdazle askok egin zuten Japonia mendebaldekotzearen alde, nahiz eta euren etsai politikoek sarritan heriotz mehatxuak egin zizkieten horregatik. Idazle horietako bat Fukuzawa Yukichi izan zen. Yukichik, besteak beste, \"Mendebaldeko Baldintzak\", \"Asia uzten\" eta \"Zibilizazioaren teoria baten eskema bat\" lanak argitaratu zituen, zeintzuetan Mendebaldeko gizartea xehe deskribatu zuen eta bere ideia filosofikoak aditzera eman zituen. Meiji Berrezarkuntzak garrantzia berezia eman zien indam militar eta ekonomikoei. Indar militarra nazio garapenaren eta egonkortasunaren sinonimo bihurtu zen japoniarrentzat. Hogeita bost urteren buruan, Japoniar Inperioa europarra ez zen mundu mailako potentzia bakarra bihurtu zen eta Ekialde Urruneko indar esanguratsu ere egin zen, dena industrializazio eta garapen ekonomiko bizkorrari esker.\nAlbrecht F\u00fcrst von Urach idazleak \"Japoniaren Indarraren Sekretua\" (1942an argitaratua, Japonia Ardatzeko aliantzan zegoela) liburukian ondorengoa iruzkindu zuen goian aipatutakoari buruz:\nOrdena sozialaren aldaketa.\n1860ko hamarkadan, Japonia asaldadura sozial handia bizitzen hasi zen modernizazio azkarrarekin batera. Japoniako sistema feudala eta bertako jauntxoak 1869. urtean deuseztatu ziren formalki, Meiji berrezarkuntzarekin. 1871n, Meiji gobernu eratu berriak \"Senmin Haishirei\" (\u8ce4\u6c11\u5ec3\u6b62\u4ee4 \"Klase Doilorrak Abolitzeko Ediktua\") izeneko dekretua argitaratu zuen, hala, goi- edo jauntxo-klaseetakoak ez zirenei eskubide politikoak emanez. Aipatutako dekretua \"Kaih\u014drei\" (\u89e3\u653e\u4ee4 \"Burujabetze Ediktua\") izenez ezagunagoa da. Alabaina, herritar arruntek zituzten monopolio ekonomiko batzuen deuseztapenak kalte egin zien, horrela, haien bizi baldintzak kaskartuz. Klaseen arteko desberdintasunak iraun zuen, beraz. Horren adibide, 1871ean ganadu-haragia jatearen debekua bertan behera geratu zen eta horren ondorioz, \"eta\" (klase baxueneko herritarrak) ugari hiltegietan eta harategietan hasi ziren lanean. Baina 1871eko dekretuak ez zituen jarrera sozialak errotik aldatu eta aipatutako lanetan zebiltzanak mespretxuz hartu zituzten, bereziki landagunetan, beste japoniarrek. Bizilagunen mespretxuak eta euren bizi baldintzen kaskartzeak \"Eta\" komunitateak gizartetik bazterrarazi zituen, auzo zokoratuak agertu ziren horrela.\nAsladadura soziala izan zen Meiji periodoaren ezaugarrietako bat, erlijio praktiketan eta erakundetan eragin zuen asaldadura hark. Erlijio tradizionaletik ateratzearen debekua altxatu zen eta 250 urtez iraun zuen kristautasunaren debekua ere altxatu zen, horrela, misiolari kristauei atea irekiz. Sintoismo eta Budismoaren arteko sinkretismoa tradizionala amaitu zen. Mendeetan zehar gobernuaren aldetik izandako laguntzarik gabe, budismoak zailtasunak izan zituen bere erakunde eta ohiturak mantentzen, hala ere, gobernuak bere politiken bidez murrizketa ugari altxatu izanak ere lagundu zion bere jarduerak jendartean zabaltzen. Edo periodoaren azken hamarkadan sortutako gatazka sozialei esker, Japonian erlijio berriak agertu ziren, zeinak xamanismoak eta sintoismoak zuzenean eragin zituen.\nOgimachi Enperadoreak 1565 eta 1568 urteetan kristautasuna debekatzeko ediktuak argitaratu zituen, baina ez zuten eragin handirik izan. 1587. urtearen hasieran, Toyotomi Hideyoshi erregeorde inperialak ezarritako Josulagun misiolarien aurkako debekuak kristatutasuna zigortzen zuen, batasun nazionalaren aurkako delitu bat balitz bezala. Hideyoshi eta bere ondorengo Tokugawa shogunerrietan, kristatutasuna debekatuta eta zigortuta egon zen eta berarekin zerikusia zuen edozer jazarria izan zen. 1620. urtean Tokugawa shogunerriak kristautasuna debekatu zuenean, erlijio horrek publikoki existitzeari utzi zion. Hainbat kristauk ezkutuan jarraitu zuten, ezkutuko kristau bihurturik (\u96a0\u308c\u30ad\u30ea\u30b7\u30bf\u30f3, \"kakure kirishitan\"), beste batzuk bizia galdu zuten. 1853an Japonia atzerriko potentzietara ireki zenean, Eliza Kristaua, Protestantea eta Ortodoxoak elizgizonak bidali zituzten herrialde asiarrera, nahiz eta erlijio horiek debekatuta egoten jarraitu. Meiji Berrezarkutza gertatu arte kristautasunak ezin izan zuen Japonian berrezarri. 1871. urtean onartu zen erlijio askatasuna, Eliza Kristauari, beste erlijioei bezalaxe, legalki existitzeko eta euren sinismenak zabaltzeko aukera emanez.\nEkialdeko Ortodoxia XIX. mendean iritsi zen Japoniara, San Nikolasen (jaiotzez Ivan Dmitrievich Kasatkin) eskutik. San Nikolas 1861. urtean bidali zuen Errusiar Eliza Ortodoxoak Hakodatera (Hokkaid\u014d), Errusiar Kontsulatuaren eliza batera. San Nikolasek Itun Berria, Salmoen Liburua eta beste hainbat liburu erlijioso itzuli zituen japonierara. 1970. urtean Moskuko Patriarkatuak San Nikolas kanonizatu zuen. Bere oroipen eguna otsailaren 16a da. Japoniara bidali zuten beste ortodoxo ezagun bat Andronic Nikolsky izan zen, Kyotoko lehen apezpikua, baina Errusiako Iraultzan egin zen ezagunagoa, Permeko artzapezpiku gisa. Nikolsky 2000. urtean kanonizatua izan zen Errusiar Eliza Ortodoxoaren eskutik.\nDivie Bethune McCartee izan zen Japonia bisitatu zuen lehen misiolari presbiterianista, 1861 eta 1862 urteen artean. Japonierara itzuli zuen ebanjelioa eta hori izan zen Japonian idatzi zen lehen liburu protestantea. 1865ean, McCartee Ningbora itzuli zen, Txinara, baina bere ondotik beste hainbat misiolari protestante joan ziren Japoniara. XIX. mendearen bukaeran Japonian kristautasunak goraldia izan zuen, gobernu berriak egindako irekiera sozial eta erlijiosoa baliaturik. Protestantismoaren igoera aldiz makaldu egin zen XX. mende hasieran, Sh\u014dwa periodoko gobernu militarraren eraginez.\nXX. mende hasieran, gobernuak baimenik gabeko zenbait erlijioren aurka jo zuen noizean behin, izan ere, Japoniara gobernu hark nahi baino erlijio gehiago sartu ziren. Gobernuaren errepresio erlijiosoak gora egin zuen 1930eko hamarkadan, japoniar nazionalismoak eta estatu sintoistak eraginda, 1940eko hamarkadaren hasierara arte. Meiji gobernuaren garaian, Enperadorearen edo haren etxearen aurkako edonolako irainak zigortuak izan ziren, baita ere sintoismoaren santutegi nagusien aurkako irainak, horiek enperadoreari estuki lotuak zeudela uste baitzen. Denborak aurrera egin ahala, gobernuak erakunde erlijiosoen gaineko gero eta kontrol handiagoa ezarri zuen, sintoismo nazionala eta nazionalismoa ahuldu zezaketelakoan.\nErreforma politikoa.\nKonstituzio idatzi baten ideiak eztabaida ugari piztu zituen Meiji gobernuaren barnean eta kanpoan. Meiji oligarkia kontserbadoreak demokrazia edo errepublikanismoarekin zerikusia zuen edozer mesfidantzaz eta beldurrez ikusi zuen hasieran, eta horregatik, ideia horietara gradualki hurbiltzearen alde egin zuten. Askatasuna eta Herritarren Eskubideen Mugimenduak berehalakoan biltzar nazional hautetsi bat eratzea eskatu zuen eta horrekin batera konstituzio bat idaztea.\nKonstituzioak shogunerriaren deuseztapenaren ondoren aldaketarako eta modernizaziorako beharra zegoela onartu zuen:\nJaponiar Inperioa 1889. urtean ezarri zen \"de iure\", Japoniar Erresumako Konstituzioa onartu eta aldarrikatu ostean. Konstituzioak Erresumaren egitura politikoaren zati handi bat formalizatu zuen eta Enperadoreari eskumen ugari eman zizkion.\n1890ean, Meiji Konstituzioa jarraiki Dieta Inperiala eratu zen. Dieta izenez ezagutzen zen erakundea Euskal Herriko Eusko Legebiltzarraren baliokidea zen, parlamentua alegia. Dieta bi ganberek osatzen zuten, Ordezkarien Ganberak eta Parekideen Ganberak. Bi ganberatan japoniarrez gainera, Japoniaren mendeko kolonietako pertsonek eduki zezaketen jarlekua. Dieta Inperiala 1947an deuseztatu zen.\nGarapen ekonomikoa.\nModernizazio prozesua Meiji gobernuak zuzenean gainbegiratu zuen eta baliabide ugarirekin hornitu zuen, gobernuaren jardunaren ardatz bihurtu baitzen. Gainera, gobernuak harreman estua izan zuen modernizazio lanetan korporazio elkarte batekin, \"zaibatsu\" izena eman zitzaiena, zeinaren kide ziren Mitsui edo Mitsubishi, besteak beste. Mendebaldeko teknologia bereganatuz eta eraldatuz, Japoniak Asiako manufakturatutako merkantzien gehiengoaren gaineko kontrola eskuratu zuen laster, lehenik ehungintzan indarra hartu ondoren. Herrialdearen egitura ekonomikoa oso merkantilista bihurtu zen, lehengaiak inportatzen baitzituen eta ondoren bukatutako produktuak esportatu. Izan ere, Japonia ez zen aberatsa lehengaien aldetik.\nErreforma ekonomikoak egin ziren, hala nola, yena ezarri zen (moneta bateratu modernoa), bankuei, merkataritzari eta zergei buruzko legeak erreformatu ziren, burtsak eratu ziren eta komunikazio sareak eraiki ziren. Gobernuak, hasieran, modernizazio ekonomikoan ezinbesteko parte-hartzea izan zuen, \"eredu-fabrikak\" eraikitzea agindu baitzuen, herrialdea modernizaziora bideratzeko asmoarekin. Baina, trantsizio-fase hori ez zen motza izan. 1890eko hamarkadan hasi ziren nabaritzen Meiji gobernuak Japonia herrialde kapitalista bihurtzeko egindako saiakeren fruituak, jada gobernuak lortu baitzuen erakunde moderno eta kapitalisten erreferentzia marko zabal bat eraikitzea. Garai hartarako, gobernuak modernizazioaren gaineko kontrol txikiagoa zuen, aurrekontu arazoengatik bereziki. \"Daimy\u014d\"-ak zirenen artetik askok, gorantz zihoazen industrietan inbertsio handiak egin zituzten, euren erretiro-pentsioak ordainaldi bakarrean ordaindu zirelako, eta horrela, aberastea lortu zuten askok.\nTokugawa-Meiji trantsizioa amaitu zenean, Japonia modernizatua jaio zen. Hasiera-hasieratik, Meiji agintariek bere egin zuten merkatu-ekonomiaren kontzeptua eta merkatu askeko kapitalismo ingeles eta estatubatuarra hartu zuten eredutzat. 1868tik aurrerako Japoniar ekonomia hazkunde azkarrak eta egitura-aldaketek ezaugarritu zuten. Hasieran, ekonomiak hazkunde apala izan zuen eta gehienbat japoniar nekazaritza tradizionalean oinarritu ziren finantza-industria modernoari eman zitzaizkion laguntzak. Errusiar-Japoniar gerra lehertu zenean (1904ean), Japoniako lanbideen %65 eta Barne Produktu Gordinaren (BPG) %38 nekazaritzaren mende zeuden, baina industria modernoa jada hasia zen hedatzen. 1920ko hamarkadaren bukaerarako, manufaktura- eta meatzaritza-industriek BPGaren %34a ordezkatzen zuten, nekazaritzak aldiz %20a. Garraioa eta komunikazioa ere garatu egin ziren, garapen industrial astunak aurrera egin zezan.\n1894tik, Japonia Taiwan, Korea, Mantxuria eta Txina Iparraldeko zenbait lurretan zabaldu zen. Hala, Japoniak eragite-ahalmen esanguratsua lortu zuen arlo politiko eta ekonomikoan, beste herrialdeek jar zakizkiokeen lehengai-bahidurak edo itsas-bideen blokeoak saihestuz, eta bere garapen ekonomiko azkarra ziurtatuz. Japoniak garrantzia handia eman zion armadari, bere garapen ekonomikoa eta aberastasuna mantentzeko ezinbestekotzat jotzen baitzuen. Gainera, Japoniak beldur handia izan zien beste herrialdeek bere kontra hartu zitzaketen neurri estrategikoei, Japoniar uhartea eskasa baita lehengai aldetik eta ezinezkoa izango zitzaiolako garapena mantentzea inguruko lurrekiko merkataritzarik gabe.\nLehen Sino-Japoniar Gerra.\nLehen Sino-Japoniar Gerra 1894an hasi eta 1895ean amaitu zen. Gerra honen bidez erabaki zen Korea penintsularen gaineko kontrola eta eragina zeinek edukiko zuen, lehendik Joseon Dinastia korearraren mende zegoen penintsula. Korea tradizionalki Txinako Qing Erresumaren estatu zergaduna izan zen, eta horregatik txinatar erresumak eragin handia zuen korear ofizial eta agintariengan. 1876ko otsailaren 27an, korear isolazionista eta japoniarren arteko hainbat liskarren ondoren, Japoniak 1876ko Japonia-Korea Ituna ezarri zion Koreari, zeinak Korea japoniar merkataritzara irekitzera behartu zuen. Itun horrek oztopo gaindiezina ezarri zien Korearen gaineko kontrola gura zuten gainerako herrialdeei, hala, amaiera eman zitzaion Txinak Korean zuen eraginari.\n1895ko ekainaren 4an, Koreak Qing Dinastiari Donghak matxinada zapaltzeko laguntza eskatu zion. Txinatar dinastiak 2800 soldadu bidali zituen Koreara. Japoniak ordea, 8000 soldaduz osatutako indar espedizionario bat Koreara bidaltzen erantzun zuen. Lehen 400 soldaduak ekainaren 9an iritsi eta Seulera abiatu ziren, ekainaren 12an beste 3000 lehorreratu ziren Incheon hirian. Japoniak Qing dinastiari proposatu zion korear gobernua erabakitzeko elkarlanean aritzea, baina Qing dinastiak uko egin zion proposamenari. Ostera, Koreak Japoniari bere tropak korear lurretatik atera zitzan eskatu zion, baina japoniarrek ez zuten halakorik egin. 1894ko ekainaren hasierarako, 8000 soldadu japoniarrek osatutako armadak Gojong Koreako erregea bahitu zuten, bere Jauregia okupatu zuten eta ekainaren 25ean, menpeko gobernu bat eratu zuten Seulen. Japoniarren mendeko korear agintaritza berriak Qing dinastiaren menpeko armada herrialdetik kanporatzeko baimena eman zuen eta Japoniak tropa gehiago bidali zituen Koreara bien bitartean.\nTxinak ez zuen onartu bere tropen kanporatze agindua, ez eta gobernu berria, hortaz, gerra hasi zen. Japoniar lurreko armadak txinatar lurreko armada garaitu zuen Liaodong penintsulan eta Txinatar itsasarmada ia osoa Yalu ibaiko guduan suntsitua izan zen. Shimonosekiko Itunak, zeina Japonia eta Txinak sinatu zuten, amaiera eman zion gerrari, baina Japoniak Taiwan uhartea eskuratu zuen trukean. Bake ituna sinatu ostean, Errusia, Alemania eta Frantziak Japonia bere tropak Liaodong penintsulatik erretiratzera behartu zuten. Japoniar tropak erretiratu ostean ordea, Errusiak Liaodong penintsula okupatu zuen eta Arturo Portua gotorlekua eraiki zuen bertan, hala, Errusiar Pazifikoko Flota bertan kokatzeko. Alemaniak, bide beretik, Jiaozhou badia okupatu zuen eta Tsingtao gotorlekua eraiki zuen bertan, hor kokatzeko Ekialdeko Asiako Alemaniar Eskuadroia.\nBoxerren matxinada.\n1900ean, Japonia batu egin zen Txinako Qing Erresumako Boxerren matxinada erantzuteko eratu zen koalizio militarrera. Japonia izan zen koalizioari tropa-ekarpen handiena egin ziona: 20.840 soldadu, eta 18 gerraontzi ere eman zituen. Soldadu horien artetik 20.300 Japoniako Armada Inperialeko 5. Infanteria Dibisiokoak ziren, Yamaguchi Motoomi jeneralaren agindupekoak; beste 540 soldaduak aldiz Japoniako Itsas Armada Inperialeko \"rikusentai\"-ak (itsas armadako soldaduak) ziren.\nBoxer matxinada hasi zenean, Japoniak soilik 215 soldadu zituen Txina Iparraldean ezarriak, Tientsinen; horien artetik ia guztiak itsas-armadako rikusentai-ak ziren, \"Kasagi\" eta \"Atago\" gerraontzietakoak, Shimamura Hayao kapitainaren agindupean. Japoniarrek 52 gizon bidali zituzten Seymour Espediziora, zeina Txinak garaitua izan zen. 1900eko ekainaren 12an, Seymour Espedizioak ezin izan zuen aurrera egiten jarraitu eta Beijingera iritsi, hiriburutik 50 kilometrora Boxer eta Txinatar indar armatuekin topo egin zuelako. Espedizioak atzera egitea beste aukerarik ez zuen izan, Txinatar eta Boxerrak askoz gehiago izanik, 300 hildako inguru eragin zizkioten espedizioari. Tokioko armadaburutza jada konturatu zen Txinako baldintzak okertzen zihoazela Japoniarrentzat eta japoniar gobernuari eskatu zion tropa gehiago ezartzeko lur txinatarretan, baina gobernuak ez zuen onartu eskaria, Mendebaldeko potentziek halakorik eskatu ezean. Alabaina, aurreko gertaera jazo eta hiru egunera Fukushima Yasumasa jeneralaren agindupean 1300 soldaduko behin-behineko indarra Txina iparraldera bidaltzea erabaki zen. Fukushima indar armatu hori gidatzeko aukeratu izanaren arrazoia ingelesez mintzatzeko zuen gaitasuna izan zen, gaitasun horri esker gai izango zelako britainiar komandanteekin hitz egiteko. Indar armatua uztailaren 5ean iritsi zen Tianjinera.\n1900eko ekainaren 17an, \"Kasagi\" eta \"Atago\" gerraontzietako \"rikusentai\"-ak britainiar, errusiar eta alemaniar marinelekin elkartu ziren Dagu gotorlekuak setiatzeko, Tianjinetik hurbil. Egoera kaskarraren eraginez, britainiarrak japoniarrei errefortzuak eskatzera behartuak izan ziren, izan ere, japoniarrak ziren bakarrak indar armatuak zituztenak handik hurbil. Garai hartan, Britainia Boerren gerran murgilduta zegoen eta horregatik, armada ingelesaren zati handi bat Hegoafrikan zegoen. Indian bazituen tropa ugari erabilgarri, baina horiek Txina iparraldera ekartzeko denbora gehiegi beharko zen eta gainera, Indiako barne segurtasuna kolokan jartzeko aukera zegoen. Aoki Sh\u016bz\u014d Japoniako Kanpo Harremanetarako ministroak bere kalkuluak egin eta ondorioztatu zuen aliatuen koalizioan parte hartzeak Japoniari ekarriko zizkion abantailak erakargarriegiak zirela albo batera uzteko. 1900eko uztailaren 6an, 5. Infanteria Dibisioari ohartarazi zitzaion litekeena zela Txinan sartzeko agindua emango zitzaiela, baina ez zen datarik zehaztu. Handik bi egunera, britainiar armadak albait azkarren behar zituela tropak Pekingo setioari eusteko, britainiar enbaxadoreak japoniar gobernuari milioi bat britainiar libera eskaini zizkion japoniak koalizio militarrean parte hartzearen truke.\nHandik gutxira, 5. Dibisioko soldaduak Txinara bidean jarri ziren, hala, koalizio militarreko 17 000 soldaduei 3 800 soldadu japoniar gehitu zitzaizkien. 5. Dibisioko komandanteak, Yamaguchi Motoomi jeneralak, Fukushimaren kontrol operazionala bere gain hartu zuen. Japoniarrek parte hartu zuten uztailaren 14ko Tianjingo oldarraldian, zeinaren ondoren koalizio aliatuak indarra hartu zuen eta 5. Dibisioko gainerako tropei eta beste errefortzuei itxaron zien. Setioa altxatu zenerako, 1900eko abuztuaren 14an, japoniar indarrak 13 000 soldadu zituen koalizioaren armadan, armada horretan soldadu gehien ipini zituen herrialdea zen, guztizko soldaduen %40a, izan ere, armada hura garai hartan 33 000 soldadu inguruk osatzen zuten. Erasoan parte hartu zuten japoniar gudariak ondo ibili ziren orokorrean, nahiz eta britainiar behatzaile batek idatzita utzi haien bortizkeriak, formazio oso populatuek eta erasotzeko zuten gehiegizko nahiak behar ez ziren bajak eragin zituztela. Adibidez, Tianjingo oldarraldian, bajen erdia japoniarrak izan ziren (400, 730tik), beraien tropak guztizkoaren laurdena baziren ere (3 800 soldadu 17 000tik). Era berean, Beijingen japoniarrenak izan ziren bajen ia bi heren (280, 453tik), nahiz eta parte hartu zuten soldaduen erdia baino zertxobait gutxiago izan japoniarrak.\nMatxinada zapaldua izan ondoren, Japoniak eta Mendebaldeko herrialdeek Boxer Protokoloa sinatu zuten Txinarekin, zeinaren bidez Txinan tropak edukitzeko eskubidea eman zitzaien atzerritar herrialdeei, haien biztanleak babesteko. Itunaren ondoren, Errusiak Mantxuria osoa okupatzen jarraitu zuen.\nErrusia-Japonia Gerra.\nErrusia-Japonia Gerra Japonia eta Errusiaren artean 1904 eta 1905. urteen artean egin zen gerra bat izan zen, zeinetan Korearen eta Mantxuriako zenbait zatiren kontrola zeinek hartuko zuen erabaki zen. Japoniarren garaipenak herrialde asiarrari garrantzia nabarmen handitu zion mundu mailako egoera geopolitikoan. Gerra lehertzearen arrazoia Errusia eta Japoniarren arteko interes-talkak izan ziren, bi herrialde horiek aurkako interesak baitzituzten Korea, Mantxuria eta Txinan, bereziki Liaodong penintsulan, Ryojun herriaren mendekoa.\nShimonosekiko Itunak Ryojun hiria Japoniari eman zion. Baina itun horren zati hori Mendebaldeko potentzien presiopean egin zen, eta haiei esker, Errusiar Erresumak hiri hartako portua jaso zuen, hala, Errusiarren lurralde hartako interesak babestuz. Errusiarren interesak ordea Japoniarrenen aurkakoak ziren. Hala, gerra 1904ko otsailaren 8an hasi zen japoniarren ezusteko eraso batekin, zeinaren helburua Errusiar Ekialdeko flota garaitzea zen, zeina Porth Arturren zegoen lehorreratuta. Gudu horri Port Arthurreko gudua deritzo. Errusiarrek atzera egitea erabaki zuten, baina Togo Heihachiro amiralak gidatutako itsas-armadak ez zien utzi eta errusiar flota erabat garaitua izan zen Itsaso Horiko guduan. Errusiarrek erantzun moduan Baltikoko Errusiar flota bidaltzea erabaki zuten, baina ingelesek kontrolatutako Suezko kanaletik igarotzea ukatu zitzaion. Hala, flota berandu iritsi zen (gerra hasi eta urtebetera), eta suntsitua izan zen Tsushimako guduan. Lurreko guduetan ere errusiarrak makal ibili zirenez, japoniarrek nagusitasuna erakutsi zuten negoziaketei begira. Horrela, negoziaketetan presio handiagoa egin zuten japoniarrek eta gerrari amaiera eman zion Portsmoutheko Itunean (Estatu Batuetan negoziatua, Theodore Roosevelt presidenteak gainbegiratuta) islatu zen hori. Itun horretan adostu zen Errusiak Sakhalin uhartea Japoniarrei emango ziela (Karafuto Prefektura eratu zen horrela) eta Mantxurian zenbait meatzaritza eskubide galduko zituela. Errusia garaitu izanak Japoniari Korea anexionatzeko bidea ireki zion eta 1910ean anexionatua izan zen.\nKorearen anexioa.\nXIX. mende amaieran eta XX. mende hasieran Mendebaldeko potentzia ugari lehian aritu ziren, zeinek edukiko eragin, merkataritza-ahalmen eta lurralde gehien Ekialdeko Asian. Japoniaren helburua potentzia horiekin lehiatzea zen. Japonia modernizatu berriak, garai hartan Txinako Qing dinastiaren eraginpeko Korea bereganatu zuen. Hasiera batean, japoniar gobernuak Korea Txinatik banatzea zuen helburu eta hala, Japoniaren eraginpeko herrialde-satelite bihurtzea, japoniarren interesak eta segurtasuna babestuko zituena.\n1876ko urtarrilean, Meiji Berrezarkuntza jarraituz, Japoniak presio diplomatikoa baliatu zuen Joseon Dinastiak 1876ko Japonia\u2013Korea Ituna sina zezan lortzeko, hala, Japoniari herrialdez kanpoko eskubideak bermatu zitzaizkion Korean eta penintsula hartako hiru portu ireki ziren Japoniarekin merkataritza egiteko. Itun honetan Japoniak Korean eskuratutako eskubideak Mendebaldeko potentziek Japonian zituztenen antzekoak ziren. Japoniarren eragina Korean 1890eko hamarkadatik aurrera areagotzen hasi zen, periodo politikoki mugitua hasi baitzen hamarkada hartan.\nKorearen japoniar okupazioa 1905ean hasi zen, urte hartako Japonia\u2013Korea Itunak Korea Japoniaren protektoratu bihurtu zuenean. Korear Erresumaren aldarrikapena egin ondoren, Korea ofizialki anexionatua izan zen Japoniara 1910eko anexio-itunaren bidez.\nKorean periodo honi \"Japoniar Bortxazko Okupazioaren Aldia\" (Hangul: \uc77c\uc81c \uac15\uc810\uae30; \"Ilje gangjeomgi\", Hanja: \u65e5\u5e1d\u5f3a\u5360\u671f) izenarekin ezagutzen da. Badira beste izen batzuk: \"Japoniar Inperioaren Periodoa\" (Hangul: \uc77c\uc81c\uc2dc\ub300, \"Ilje sidae\", Hanja: \u65e5\u5e1d\u6642\u4ee3), \"Japoniar administrazioa\" (Hangul: \uc65c\uc815, \"Wae jeong\", Hanja: \u502d\u653f). Japonian aldiz, ohiko izena \"Japoniar agindupeko Korea\" (\u65e5\u672c\u7d71\u6cbb\u6642\u4ee3\u306e\u671d\u9bae, \"Nippon T\u014dchi-jidai no Ch\u014dsen\") da. Ofizialki, Korea 35 urtez izan zen Japoniar Erresumaren zati, 1910eko abuztuaren 29tik 1945eko irailaren 2ra arte, egun hartan Japonia errenditu egin baitzen Bigarren Mundu Gerrako Indar Aliatuen aurrean. 1905 eta 1910eko itunak \"baliogabe\" izendatu ziren Japonia eta Hego Korearen aldetik 1965ean."}
{"id": "123947", "revid": "512", "url": "https://eu.wikipedia.org/wiki?curid=123947", "title": "Manilva", "text": "Manilva M\u00e1lagako udalerria da, Costa del Sol Occidental eskualdean dagoena.\n2008ko urtarrilaren 1eko erroldaren arabera 13.258 biztanle zituen."}
{"id": "123948", "revid": "512", "url": "https://eu.wikipedia.org/wiki?curid=123948", "title": "Igualeja", "text": "Igualeja M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 991 biztanle zituen."}
{"id": "123950", "revid": "512", "url": "https://eu.wikipedia.org/wiki?curid=123950", "title": "Moclinejo", "text": "Moclinejo M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 1.264 biztanle zituen."}
{"id": "123951", "revid": "512", "url": "https://eu.wikipedia.org/wiki?curid=123951", "title": "Benamargosa", "text": "Benamargosa M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 1.642 biztanle zituen."}
{"id": "123952", "revid": "512", "url": "https://eu.wikipedia.org/wiki?curid=123952", "title": "Algatoc\u00edn", "text": "Algatoc\u00edn M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 929 biztanle zituen."}
{"id": "123953", "revid": "512", "url": "https://eu.wikipedia.org/wiki?curid=123953", "title": "Casabermeja", "text": "Casabermeja M\u00e1lagako udalerria da, Comarca Metropolitana de M\u00e1laga eskualdean dagoena.\n2008ko urtarrilaren 1eko erroldaren arabera 3.509 biztanle zituen."}
{"id": "123954", "revid": "119347", "url": "https://eu.wikipedia.org/wiki?curid=123954", "title": "Benalaur\u00eda", "text": "Benalaur\u00eda M\u00e1lagako udalerri bat da, Serran\u00eda de Ronda eskualdean dagoena. 2008ko urtarrilaren 1eko erroldan, 508 biztanle zituen."}
{"id": "123955", "revid": "512", "url": "https://eu.wikipedia.org/wiki?curid=123955", "title": "C\u00f3mpeta", "text": "C\u00f3mpeta M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 3.794 biztanle zituen."}
{"id": "123956", "revid": "512", "url": "https://eu.wikipedia.org/wiki?curid=123956", "title": "Parauta", "text": "Parauta M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 242 biztanle zituen."}
{"id": "123957", "revid": "512", "url": "https://eu.wikipedia.org/wiki?curid=123957", "title": "Sedella", "text": "Sedella M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 694 biztanle zituen."}
{"id": "123958", "revid": "512", "url": "https://eu.wikipedia.org/wiki?curid=123958", "title": "Frigiliana", "text": "Frigiliana M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 2.978 biztanle zituen."}
{"id": "123959", "revid": "512", "url": "https://eu.wikipedia.org/wiki?curid=123959", "title": "Salares", "text": "Salares M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 210 biztanle zituen."}
{"id": "123960", "revid": "512", "url": "https://eu.wikipedia.org/wiki?curid=123960", "title": "Atajate", "text": "Atajate M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 146 biztanle zituen."}
{"id": "123961", "revid": "512", "url": "https://eu.wikipedia.org/wiki?curid=123961", "title": "Alm\u00e1char", "text": "Alm\u00e1char M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 1.896 biztanle zituen."}
{"id": "123962", "revid": "512", "url": "https://eu.wikipedia.org/wiki?curid=123962", "title": "Carratraca", "text": "Carratraca M\u00e1lagako udalerria da, Valle del Guadalhorce eskualdean dagoena.\n2008ko urtarrilaren 1eko erroldaren arabera 923 biztanle zituen."}
{"id": "123963", "revid": "512", "url": "https://eu.wikipedia.org/wiki?curid=123963", "title": "Almog\u00eda", "text": "Almog\u00eda M\u00e1lagako udalerri bat da, Comarca Metropolitana de M\u00e1laga eskualdean dagoena. 2011ko erroldan, 4.221 biztanle zituen."}
{"id": "123964", "revid": "512", "url": "https://eu.wikipedia.org/wiki?curid=123964", "title": "Alozaina", "text": "Alozaina M\u00e1lagako udalerria da, Valle del Guadalhorce eskualdean dagoena.\n2008ko urtarrilaren 1eko erroldaren arabera 2.238 biztanle zituen."}
{"id": "123965", "revid": "512", "url": "https://eu.wikipedia.org/wiki?curid=123965", "title": "Valle de Abdalaj\u00eds", "text": "Valle de Abdalaj\u00eds M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 2.908 biztanle zituen."}
{"id": "123966", "revid": "119347", "url": "https://eu.wikipedia.org/wiki?curid=123966", "title": "Faraj\u00e1n", "text": "Faraj\u00e1n M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 296 biztanle zituen."}
{"id": "123967", "revid": "512", "url": "https://eu.wikipedia.org/wiki?curid=123967", "title": "Jubrique", "text": "Jubrique M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 803 biztanle zituen."}
{"id": "123968", "revid": "512", "url": "https://eu.wikipedia.org/wiki?curid=123968", "title": "Benaoj\u00e1n", "text": "Benaoj\u00e1n M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 1.629 biztanle zituen."}
{"id": "123969", "revid": "119347", "url": "https://eu.wikipedia.org/wiki?curid=123969", "title": "Alpandeire", "text": "Alpandeire M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 278 biztanle zituen."}
{"id": "123970", "revid": "512", "url": "https://eu.wikipedia.org/wiki?curid=123970", "title": "Cuevas del Becerro", "text": "Cuevas del Becerro M\u00e1lagako udalerria da, Serran\u00eda de Ronda eskualdean dagoena.\n2008ko urtarrilaren 1eko erroldaren arabera 1.820 biztanle zituen."}
{"id": "123971", "revid": "119347", "url": "https://eu.wikipedia.org/wiki?curid=123971", "title": "Rovaniemiko historia", "text": "Rovaniemiko historia (finlandieraz, \"Rovaniemen historia\" edo \"Rovaniemen kaupungin historia\") Finlandia iparraldean dagoen eta Lappi eskualdearen hiriburua den Rovaniemi hiriaren historia da. Hiri honen lehenbiziko arrastoak historiaurrean aurki ditzakegu, baina aurreneko aipamena XV. mendekoa dugu. Ordutik hainbat gertaera bizi izan ditu biztanle-gune honek eta Finlandiako historian bete betean parte ez duen arren, ipar lurraldearen bilakaeraren erakusgarri da; aipatzekoak dira, besteak beste, Gerra Zibileko garaia, Laponiako Gerra eta XX. mendean hiriak izan duen hazkuntza etengabea.\nLappira iritsi zen lehen gizarte antolatua, Izotz Aroaren ondoren, iparraldeko klima leuntzen, glaziarrak urtzen eta itsasoa atzera egiten hasi zenean iritsi zela uste da, k.a. 6000. urte inguruan. Mendeetan eratu zen kulturari Komsa edo Gorrav\u00e1rri izena ematen zaio eta Ipar Itsasoko lehen Fonsa kulturako tribuekin harreman estua izan zuten. Nahiz eta oraindik iparraldeko jatorrizko biztanleen, samien jatorria ezezaguna den, badirudi tribu hauen eta beranduago, k.a. III. milurtekoan Eskandinaviara ekialdetik sartu ziren herri uraldarren nahasketaren emaitza direla. Hasiera batean, hauen bizilekua Ozeano Artikoan hasi eta Finlandia, Norvegia eta Suedia erdialdean bukatzen zen, eta iparraldeko lurralde zabal honen jabe bakarrak izan zirela uste da, k.a. 500. urtera arte behintzat -hegoaldeko eta ekialdeko aurreneko tavastiar eta kareliarrak iristen hasiko ziren garaia-. Ehizatik, fruitu-bilketatik eta arrantzatik bizi ziren gehienbat eta ez zuten egonleku egonkorrik, ehizakiaren atzetik ibiltzen zirenez, sasoiaren arabera bizilekuz aldatu behar baitzuten. Dena den, orduan hondarrezko uharte bat baino izango ez zen Ounasvaararen hegalean, samien arbaso nomada hauen lehenbiziko arrastoak aurkitu dira, eta beraz, pentsatu izan da kokaleku egonkor bat bazela Kemi ibaiaren ertz honetan .\nErdi Aroan Suediar Erresumak herritarrak iparraldeko lurrak hartzera bultzatu zituen ipar-ekialdeko Laponiako merkataritza-bideak novgorodtarrengandik babesteko, eta lekukotasunik ez dagoen arren, historialariek uste dute arrazoi honengatik sortuko zela lehen egonleku egonkorra Rovaniemin. Kokaleku hau hegoaldetik etorritako tavastiar kolonoek XIII. mende hasieran eraikiko zuten eta hauekin batera, hego-mendebaldeko finnak, Itsaso Zuriko herritarrak, ekialdeko kareliarrak eta gainontzeko finnak (satakuntarrak, savoniarrak, ostrobotniarrak) iristen hasiko ziren. Hauen etorrerakin batera, samien lurraldea nabarmenki murriztu zen eta iparraldera jo edo kolono hauekin bizirauten ikasi behar izan zuten. Hiriaren lehenbiziko idatzizko aipamena, aldiz, 1453. urtekoa da; bertan, Ounas eta Kemi ibaien artean zegoen \"Ruanim\" izeneko herri bati buruz hitz egiten da eta bertako herritarren bizibidea abeltzaintza, laborantza, arrantza eta ehiza zirela aipatzen da. Garai hartan Rovaniemi Kemiko parrokia erraldoiaren lurren artean zegoen eta jabetzako lur hau Kemi ibaiaren itsasadarretik Rovaniemira, eta bertatik Haukipudas herriraino iristen zen; Ostrobotniako parrokia honen erdigunea zen eliza nagusia, gaur egun udalerria den Keminmaan zegoen. Baina, Rovaniemi herria muga ondoan zegoenez, arpilatua eta suntsitua izan zen askotan; esate baterako, garaiko kronikek esaten digute 1578an herriko 25 eraikinak suntsituak izan zirela eta 1611an, aldiz, bakea berrezarri zen arren, errusiarrek rovaniemitarrek berreraikitako 20 etxaldeak txikitu zituztela .\nKristautasuna suediarren eskutik hedatzen hasi zen XVI. mende inguruan eta orduan, lehen elizak eraikitzen hasi ziren. Lurraldearen zabalera eta orografia dela-eta, hainbat eliza eraiki behar izan zituzten eskualdean erlijioa egonkortzeko eta honekin batera, samiek xamanismoa alde batera uzten eta iristen hasi ziren finlandiarren ohiturak bereganatzen hasi ziren. Hain zuzen ere, XVI. eta XVII. mendeen artean kolono asko iritsi zen ingurura eta ordura arte nomadak izandako samiak euren bizimodua arriskuan ikusten hasi ziren. Kemi ibaiaren inguruan bizi ziren samiak, haien artean rovaniemitarrak, kemi sami izenaz ezagunak ziren eta kemiera izeneko sami hizkuntza hitz egiten zuten. Gutxira, euren bizimodua mantedu nahi zuten samiak iparraldera bultzatuak izan ziren eta bertan gelditu zirenak, azkenik, finn kolono hauen kultura eta bizimodua bereganatu zuten. Kemi samien kultura XIX. mendearen bukaeran galdu zela esaten da, kemiko samieraren azkeneko hiztunarekin batera .\nXVII. mende bukaeran Izotz Aro Txikia izan zen eta herritarrek hildako asko eragin zituen gosete garai luzea pairatu zuten. Dena den, egonkortasun handiko garai luzea izan zen eta Errusiar Tsarerriaren eta Suediar Erresumaren iparraldeko muga lasaitu egin zen. XVIII. mendean baina, Finlandiaren kontrola izateko guduak hasi ziren. Finlandiako Gerran, azkenik, Errusiar Inperioak herrialdea bereganatu zuen finn nazionalismoaren laguntzaz eta Finlandia, Inperioko Dukerri Handi bihurtu zen. Hain zuzen ere, XIX. mende honen hasiera izan zen Rovaniemiren hazkuntza areagotu zen garaia; Ekialdeko Lappiko basoak ustiatzen hasi ziren eta baliabide naturalen erauzketak eta urre sukarrak herritar asko erakarri zituen hegoaldetik bertara. Gainera, Krimeako Gerra hastearekin eta Botniako golkoko itsas-merkataritza etetearekin batera, Tornio hiriak ere bere garrantzia eta nagusitasuna galdu zuen iparraldean eta, azkenik, merkatal-hiri tituluari uko egin behar izan zion. Kemi arrantza-herria Errusiar Inperioaren mendebaldeko muturrean zegoenez, tsarrak bertan mugako merkataritza garatzea erabaki zuen. Honela, Alexandro II.ak bultzatuta eta bereganatutako eskumen berriei esker, Finlandiako Dukerri Handiak Torniorekin batera Laponiako eta Ouluko probintzien garapena babestuko zuen hiri bat sortzea erabaki zuen Kemijokiren itsasadarrean. Horrela, Kemi hiriaren sorrera Rovaniemiren berpiztea izan zen era berean, Kemi ibaia probintzia osoko garraiobide nagusia bilakatu baitzen .\nRovaniemik behin betiko burujabetasuna 1867an lortu zuen, Kemiko parrokiatik lehenbizikoz 1785ean banandu bazen ere; Rovaniemiko herria (\"Rovaniemen kunta\") 1875ean sortuko zen. Garaiko lekukotasunen arabera, orduko rovaniemitarrak lau mila inguru ziren, baina kopuru hau azkar hazten hasiko zen hemendik aurrera. 1880ko hamarkadan herriak merkataritza eskubideak lortu zituen eta honi esker, Ipar Finlandiako merkataritza gune garrantzitsuena bihurtu zen XIX. mende bukaeran. Urtean hiru azoka antolatzen ziren -San Joan egunean, Done Mikel egunean (irailaren 29a) eta otsailean- eta hauetara juduak, tartariarrak eta ijitoak ere etorri ohi ziren salerosketak egitera. Hain zuzen ere, Rovaniemikoa janari, artisautza, egur, larru eta salgaien probintziako merkatu nagusiena zen, besteak beste Petsamo lurraldearen eta Kemiko portuaren erdibidean zegoenez, bidaiarien eta merkantzien halabeharreko geltokia zelako. Egur salerosketa oso garrantzitsua bihurtu zen herriaren ekonomian eta gutxinaka, basogintza industria garatzen hasi zen eskualdean. Herriko lehenbiziko eskola, liburutegia eta liburu-denda ere garai hartakoak ditugu; hala ere, aipatzekoa da 1870an eraiki zen eskolak kontrako aldeko baino herritar gehiago izan zituela, haurrak alpertuko zituen beldurra baitzuten rovaniemitarrek. Bigarren mailako hezkuntza emango zuen eskola, Rovaniemi Yhteislyseo (gaur egun Lyseonpuiston lukio dena), aldiz, 1908an eraiki zen. Hazkuntza honekin batera, udalerri honetan bizi ziren azkeneko samiek iparraldera jo zuten eta ondorioz, XIX. mendearen bukaera kemi samien heriotza-garaitzat hartzen da .\nHasierako industrializazio hau bultzatzeko garraiobide baliagarri eta modernoak behar ziren eta horrela, azpiegitura berriak eraikitzen hasi ziren eskualdean; Oulu hiriburuarekin bat egingo zuen Oulu-Tornio trenbidea, esaterako, 1903an bukatu zen. Rovaniemiko geltokia, aldiz, 1909an eraiki zen eta Laurila-Kelloselk\u00e4 trenbidea lehenbizikoz urte berean iritsi zen herrira; garraio azpiegitura honi esker, Ekialdeko Lappiko basoak zuzenean Kemiko portuarekin lotuko ziren eta aberastasun garai oparoa iritsiko zen eskualdera .\nDena den, XX. mende hasieran, Iraultza ondoren Errusian zebilen giro nahasiari probetxu atera nahian, finlandiarrek independentzia aldarrikatu zuten 1917an. Independentzia kontuan finlandiar gehienak ados zeuden arren, bi alderdi nagusien botere nahiak herrialdea Gerra Zibilera bultzatu zuen. Rovaniemik eta gainontzeko Ipar Finlandiako udalerriek Armada Zuriaren alde egin zuten; Oulu, Tornio eta Kemi hiriak, aldiz, Sobiet Batasunaren laguntza zuen Armada Gorriak kontrolatzen zuen Finlandia iparraldeko eremu bakarra ziren. Hiri hauetako herritar gehienak industrian ziharduten langile sozialistak zirenez, Gerra Zibila deklaratu zen unean bertan, hiriak Armada Gorriaren agindutara ezarri ziren. Hala ere, sozialistek Gerra Zibila galdu eta Finlandia herrialde subirano bihurtu zen; horrela, administrazio berriak Ouluko probintzia zatitu, Lappiko probintzia berria sortu eta Rovaniemi hiriburu izendatu zuen 1938an. Hiriburu berriak Kemik edo Torniok zuten nagusitasuna ez zuen arren, izendapen horren arrazoi ofiziala, hiriburua, Petsamoko nikel-meatzea kontrolatzeko gai zen hiri bakarra zela izan zen. Askoren ustez izendapen horrek mendeku kutsua izan zuen, bi hiriek Gerra Zibilean Armada Zuriaren aurka egin baitzuten; dena den, iparraldera zuzendutako azpiegitura berri guztiak Rovaniemira iristen hasi ziren itsas industria hirien kaltetan .\nRovaniemik hiriburu titulua jaso baino lehen, merkatal hiri (\"Rovaniemen kauppala\") eskubidea eskuratu zuen 1929an eta ordutik aurrera, bi udalerritan zatituta agertuko zaigu: alde batetik, Rovaniemen kauppala -merkatal hiria, hiriburu bihurtuko zena-, eta bestetik, Rovaniemen maalaiskunta -landa-herria-. Garai hartan hamar mila rovaniemitar inguru baziren merkatal eta landa udalerrietan eta egiazki herri oparoa bihurtu zen. Azken urtetako aberastasunak onuradun bat izan zuen, eraikuntza. Estilo inperialeko egurrezko etxebizitzak eraiki ziren, gehienez ere lau solairukoak, eta 1920ko hamarkadan nazioartean puri-purian zeuden art d\u00e9co eta klasizismo estiloak gailendu ziren. 1930eko hamarkadan, aldiz, arkitektura funtzionalistaren kutuna diren harrizko eraikinak eraikitzen ziren eta Oiva Kallio arkitekto finlandiarrak diseinatutako ametsezko hiria gorpuzten hasi zen .\nBaina, hiriaren eta eskualdearen urre-aro honetan, Bigarren Mundu Gerrak eztanda egin zuen kontinente zaharrean. Herrialdeak bere independiente estatusa mantendu nahian eta SESB bere lurraldetik urruntzeko helburuarekin, Hirugarren Reicharekin bat egin zuen. Norvegiatik iritsitako tropa alemaniarrak hirian egokitu ziren eta herrialdearen defentsa antolatzeari ekin zioten. Eduard Dietl komandantea zen alemaniar armadaren buru eta eskizalea zenez, Rovaniemiko Ounasvaara muinoan lehenbiziko eski-pista egiteko agindua eman zuen. Sobietarrek ez zuten hiria behin ere bonbardatu, ez erasotu Neguko eta Jarraipenaren gerretan; dena den, joera hau Laponiako Gerrarekin aldatuko zen. Hain zuzen, Finlandiak SESBekin Moskuko armistizioa izeneko bake-akordioa sinatu zuen, eta horrek, alemaniarrak finlandiar lurretatik botatzea eskatzen zuen. Laponiako Gerra hasi zen 1944ko urriaren 1ean. Rovaniemiko 8.233 biztanleak herritik atera zituzten eta 4.800 inguru Suediara eta gainontzekoak hego Finlandiara eraman zituzten; Lappin zeuden 200.000 soldadu alemaniarrek, bestalde, bizilagun den Norvegiara, Reicharen herrialde satelitera alde egitea pentsatu zuten, baina ihes egin baino lehen, Lothar Rendulic ofizialak probintzia osoa suntsitzeko agindua eman zuen. Finlandiar soldaduak Kemi eta Tornio ingurura joan ziren alemaniarrak bertako portu estrategikoetatik urruntzen saiatzeko eta bitartean, naziek gotorleku sendoena zuten hiriaren jabe egin ziren, Rovaniemiren jabe hain zuzen ere. Urriaren 9an lehen aipatutako Lothar Rendulic ofizialak herri guztiak errausteko agindua eman zuenerako, alemaniar soldaduak hiriko azpiegitura, instalazio eta finlandiar administrazioaren eraikin nagusiak suntsitzen hasiak ziren; 13an, azkenean, sute handi bat piztu zuten Rovaniemin eta balio arkitektoniko ikaragarria zuten egurrezko eraikinak banan bana suaren garrak irentsi zituen, haien artean, hiriko eliza zaharra. Rovaniemiko gudua izenaz ezaguna den bataila urriaren 14 eta 16 artean izan zen; finlandiar soldaduak 14rako iritsi ziren hiriburura eta hiriaren kontrola eskuratzeko odolezko bi egun oso behar izan zituzten; alemaniarrak, bestalde, alde-egitearekin batera hondamendi kate bati hasiera emango zioten -Norvegiarako ihesean hurrengo herri kalteduna Kittil\u00e4 izango zen-. Finlandiarrek hiria berreskuratu zutenerako hamazazpi eraikin ez beste guztiak txikituta zeuden, eraikinen %90a .\nGudu honen kalte ekonomikoa handia izan zen eta berreraikuntza lanak zortzi urtez luzatuko ziren, 50eko hamarkadara arte gutxienez. Hain zuzen ere, hamarkada hau Rovaniemiren berpiztea izan zen. Alvar Aalto arkitekto ospetsuak berreraikitze lanak zuzendu zituen eta hirigintza eraldatzailearen alde egin zuen; Aaltok hiri berriaren planoari elur-orein adar itxura eman zion eta arkitektoak berak diseinatu zituen eraikinen artean, besteak beste, Liburutegi Nagusiaren eraikina, Lappia-talo, Udaletxea, Aho familiaren etxeak eta Korkalorinne bizitegi-guneko etxebizitzak daude. Herrialde osoak ahalegin guztia egin zuen eskualdea Laponiako Gerra ondoren aurrera ateratzeko eta Nazio Batuen Erakundeak eta Suediak ere ekintza honetan gogotsu parte hartu zuten; aipatzekoa da Ounasmets\u00e4 auzoko guneari Kiiruna izena eman zitzaiola Kiruna udalerri suediarraren omenez. Atzerrian izandako rovaniemitarrak udalerrira itzuli eta Rovaniemen maalaiskuntako herrietan egokituak izan ziren. Dena den, gutxinaka euren hirira bueltatu ahal izan zuten; gehienak 1946ko udazkenerako hirian ziren, lehenbiziko trena 1945ko apirilaren 15erako iritsia zen eta herritarren bilgune zen eliza ere, azkenik, 1950eko abuztuan iraki zen .\nBigarren Mundu Gerra osteko urteetan, Finlandiak ekonomikoki izugarrizko hazkuntza izan zuen eta gizarte eta politika egonkortasuna lortu zuen. Gerra osteko herrialde pobre bat izateari utzi, Gerra Hotzean neutral aldarrikatu, NBEk ezarritako isuna ordaindu eta 40 urtetan, teknologikoki munduko estatu garatu eta jakintsuena bihurtu zen, merkatuko izugarrizko botere ekonomikoarekin eta bizi maila altuarekin. Gainera, suspertze honen hasiera, 1960. urtea, Rovaniemiren birsortze urtea dugu. Urte honetan, hain zuzen, hiri eskubideak lortu zituen (\"Rovaniemen kaupunki\") eta hemendik aurrera hiriburua ziztu bizian haziko zen. 1970eko hamarkada egiazki erabakigarria izan zen hazkuntza honetan eta besteak beste, Lappiko Unibertsitatea eta Rovaniemiko Apelazio Auzitegia sortu ziren. Rovaniemik industria baztertu eta zerbitzu hiriburuaren bidea hartu zuen. Aipatzekoa da 1970. urtean hiriak 26.667 biztanle zituela, eta gaur egun, aldiz, hirigunean 52.000 bat rovaniemitar bizi direla .\nHala, hiriak kultura eta hezkuntzaren alde egin zuen. Unibertsitateari eta 1990eko hamarkadan sortuko zen Rovaniemiko Zientzia-Aplikatuen Unibertsitateari esker, iparraldeko hezkuntza hiriburua bihurtu zen eta Lappi osoko eta inguruko eskualdetatik ikasleak iristen hasi ziren etengabe; gaur egun, hamar mila ikasle badirela pentsatzen da. Gainera, kultura azpiegitura eta erakunde ugari sortuko ziren XX. mendearen bukaeran; hala nola, aipatzekoak dira 1986an sortu, baina 2011ra arte ateak irekiko ez zituen Korundi Kultura Etxea, Lappiko Ganbera Orkestraren eta Rovaniemiko Arte Museoaren egoitza dena; 1997an sortu zen Arktikum museo ospetsua, iparraldeko kulturen ikerketan nazioarteko erreferentzia dena; Lappiko Ballet Eskola dantza akademia; edota Rimpparemmi folk dantza taldea. Lappiko Ospitale nagusia ere, 1988an eraiki zen Ounasmets\u00e4 auzoan eta Rovaniemiren ikur nagusia den J\u00e4tk\u00e4nkynttil\u00e4 zubia hurrengo urtean inauguratuko zen .\nRovaniemi hazten ari den hiria da eta azken urteotan Ipar Finlandiako eta Zirkulu Polar Artikoaren gaineko hiri garrantzitsuenetako bat bihurtu da. 2006ko urtarrilaren 1ean, Finlandiako Gobernuak sustatutako udalerri fusioen bidetik, Rovaniemen kaupunkik (hiriguneak) eta Rovaniemen maalaiskuntak (landa-herriak) bat egin zuten eta horrela, hiriak 2010ean 60.000 biztanleko muga igarotzea lortu zuen aurrenekoz ."}
{"id": "123973", "revid": "336", "url": "https://eu.wikipedia.org/wiki?curid=123973", "title": "Belgikar Inperio Koloniala", "text": "Belgikar Inperio Koloniala itsasoz haraindiko koloniek, dependentziek eta Belgikak XIX. mendearen azken herenean Afrikaren banaketan sartu ondoren lortutako lurraldeek osatutako multzoak jasotzen duen izena da, non Leopoldo II.a erregeak Kongoko eskualdearen zatirik handiena eskuratzea lortu zuen. Gainera, Lehen Mundu Gerraren ondoren, belgikarrek Alemaniatik, Versaillesko Itunaren bidez, Ruanda-Urundiko kolonia lortu zuten.\nBelgikak bi kolonia kontrolatu zituen bere historian zehar, Kongo Belgikarra (gaur egun Kongoko Errepublika Demokratikoa) 1908tik 1960ra, eta Ruanda-Urundi (Ruanda eta Burundi) 1922tik 1962ra. Txinan ere kontzesio txiki bat zuen eta Marokon Tangerreko Nazioarteko Eremuaren administratzaileetako bat zen.\nBelgikako itsasoz haraindiko lurraldearen % 98 inguru Kongo Belgikarraren koloniakoa zen (metropolia bera baino 76 aldiz handiagoa, gutxi gorabehera). Leopoldo II.aren jabetza pertsonal gisa sortu zen, Belgikako estatuaren ekintza politiko edo militarraren bidez lortu beharrean. Subiranotasuna Belgikara transferitu zen 1908an.\nAurrekariak.\nBelgikak, monarkia konstituzional batek, 1830ean lortu zuen independentzia, Herbehereetako Erresuma Batuaren aurkako iraultza baten ondoren. 1839an Belgikaren independentzia unibertsalki onartu zenean, Europako potentzia gehienek koloniak eta protektoratuak zituzten Europatik kanpo, eta eragin-eremuak eratzen hasiak ziren.\n1840 eta 1850eko hamarkadetan, Leopoldo I.a erregeak hainbat proposamen babestu zituen atzerrian lurraldeak eskuratzeko. 1843an, kontratu bat sinatu zuen Ladd &amp; Co. konpainiarekin Hawaiiko Erresuma kolonizatzeko, baina akordioa bertan behera geratu zen Ladd &amp; Co. finantza-arazoak izan zituenean. Belgikako merkatariek Mendebaldeko Afrikan ere hedatu zuten beren eragina, baina hori ere erori egin zen 1849ko Rio N\u00fa\u00f1ezko gertakariaren eta eskualdean gero eta lehia anglo-frantziar handiagoaren ondoren.\nBelgikako bigarren erregea, Leopoldo II.a, koroatu zutenerako, belgikarrak kolonialismoaren aldeko grina galduta zuten. Elkarren segidako gobernuek hedapen koloniala arrisku ekonomiko eta politikotzat eta, funtsean, arrakastarik gabekotzat jotzen zuten, eta uste zuten inperio informala, Belgikak Hego Amerikan eta Errusian zuen merkataritza industriala loratzen jarraitzen zuena, askoz ere oparoagoa zela. Ondorioz, Leopoldo bere anbizio kolonialen atzetik zebilen Belgikako gobernuaren babesik gabe.\nMenpean izandako lurraldeak.\nKongoko Estatu Burujabea (1885\u20131908).\nKongoren kolonizazioa XIX. mendearen amaieran hasi zen. Belgikako Leopoldo II.a erregea, bere nazioaren botere eta nazioarteko ospe faltak zapuztua, Belgikako gobernua konbentzitzen saiatu zen, garai hartan esploratu gabeko Kongo arroaren inguruan hedapen koloniala babes zezan. Bere ezezkoaren ondorioz, Leopoldok estatu bat sortu zuen bere gobernu pertsonalaren pean. Leopoldo potentzia kolonial aurkarien artean tarteko lurralde baliagarritzat ikusi zuten mendebaldeko zenbait herrialderen laguntzarekin, Kongoko Estatu Burujabearen nazioarteko onarpena lortu zuen 1885ean.\nHenry Morton Stanley esploratzailea Kongo ibaiaren arroa esploratzetik itzuli zen, eta Erresuma Batuari interesatzen saiatu zen eskualdea koloniza zezan, baina aurkako giroa zuen, europarrentzat konkistatzea zailtzen zuena. Leopoldo II.ak Stanley bidali zuen Kongo esploratzen jarraitzera eta bertako buruzagiekin hitzarmenak lortzera. Hauekin eta esklaboen trafikoa amaituko zutela agintzen zuten elkarte humanitarioen fatxada batekin armaturik, berak 1884-85eko Berlingo Konferentzia konbentzitu zuen berak sortutako erakunde independenteari, Kongoko Estatu Burujabeari, Kongo entregatzeko.\nEstatu Burujabearen gobernuak Kongo bere baliabide naturalengatik ustiatu zuen, lehenik bolia eta gero kautxua, ondasun baliotsua bihurtzen ari zena. Estatu Burujabeko militarren laguntzarekin, \"Force Publique\", lurraldea kontzesio pribatuetan banatu zen. Kautxuaren eta Esplorazioaren Konpainia Anglo-Belgikarrak (ABIR ingelesezko sigletan), besteak beste, indarra eta basakeria erabili zituen lurraldean bere boterea ezartzeko. Kongoko erregimenak kautxua biltzeko kuotak betetzen ez zituzten Kongoko indigenen derrigorrezko lana, hilketa eta mutilazioa erabili zituen. Uste da milioi bat kongoar hil zirela aldi horretan. Heriotza asko Europako kolonoekin izandako kontaktuak eragindako gaixotasun berriei egotz dakizkieke, baztanga barne. Azken horrek biztanleriaren ia erdia hil zuen Kongo ibaiaren beheko aldean.\nEstatu Burujabearen aldian, Kongoko biztanleriaren murrizketa handia gertatu zen, heriotza gehiegi egoteagatik, baina heriotza kopuruaren estimazioak nabarmen aldatzen dira. Zifrak zenbatespenak badira ere, uste da hamar milioi kongoar hil zirela aldi horretan, biztanleriaren bosten bat, gutxi gorabehera. Lehen errolda 1924ra arte egin ez zenez, zaila da populazioaren galera kuantifikatzea, eta zifra horiek zalantzan jarri dituzte batzuek, William Rubinsteinek kasu, Adam Hochschildek aipatutako zifrak ebidentzia gutxian oinarritutako kalkulu espekulatiboak direla baieztatzen baitute.\nKongoko Estatu Burujabea ofizialki Belgikako kolonia ez bazen ere, Belgika zen bere onuradun nagusia merkataritzari eta herritarren enpleguari dagokienez. Leopoldo II.ak pistola-puntan erositako kautxu eta boli esportazioen aberastasun handia metatu zuen pertsonalki, eta Bruselan, Ostenden eta Anberesen eraikin publiko ugari eraikitzeko erabili zen.\nRuanda-Urundi (1922\u20131962).\nRuanda-Urundi Ekialdeko Afrika Alemanaren zati izan zen Belgikako okupazio militarraren aurretik 1916tik 1924ra Lehen Mundu Gerraren ondoren, espedizio militar batek alemaniarrak koloniatik kanporatu zituenean. Belgikari esleitutako Nazioen Ligako \"B motako mandatua\" bihurtu zen 1924tik 1945era. Nazio Batuen lurralde fiduziario izendatu zuten, oraindik belgikar administraziopean zegoena, 1962ra arte, Ruanda eta Burundiko estatu independente bihurtu ziren arte. Belgika kolonia administratzen hasi ondoren, orokorrean alemaniarrek ezarritako politikei eutsi zien, tokiko gobernari tutsien bidezko zeharkako gobernua eta nortasun etnikoko txartelen politika barne (beranduago Ruandako Errepublikan kontserbatua). Matxinadak eta tutsien aurkako indarkeria, Ruandako iraultza bezala ezagutzen dena, independentziara eraman zuten herrialdea.\nKolonia horiek independizatu ondoren, Belgikak harreman sendoak izan zituen haiekin, baina gertaera politiko eta ekonomikoz beteak, eta horiek, oraindik ere, azpi-harreman berezi gisa aipatzen dira, baldin eta hori adosten dela ematen badu."}
{"id": "123974", "revid": "6327", "url": "https://eu.wikipedia.org/wiki?curid=123974", "title": "Belgikako Leopold II.a", "text": ""}
{"id": "123975", "revid": "77047", "url": "https://eu.wikipedia.org/wiki?curid=123975", "title": "Leopoldo II.a Belgikakoa", "text": "Leopoldo II.a Belgikakoa (Brusela, 1835eko apirilaren 9a - Laeken, Brusela, 1909ko abenduaren 17a) belgikarren erregea izan zen 1865-1909 bitartean. Belgikar Inperio Kolonialaren sortzailea izan zen. Kongoko herritarren kontra bere agintepean sortutako hertsapen eta egindako sarraskiengatik, Leopoldo II.a genozidatzat jotzen da.\nBizitza.\nLeopoldo I.aren semea eta ondorengoa izan zen. Handinahia zen oso eta Belgika Europako herri indartsuenen mailara igo zuen, kolonia politika ausart baten bitartez. Belgika barneko merkataritza eta industria asko sendotu ziren haren garaian eta armada indartsua osatu zuen. Garrantzi handia izan zuen hartan Afrikako kolonien zabalpenak. Helburu horri begira, 1876an \"Association internationale Africaine\" izeneko elkartea sortu zuen eta 1879an, \"Association internationale du Congo sortu zuen ere\" eta Stanley bidaiari ingelesaren zerbitzuak kontratatu zituen, Kongoko lurraldeen kolonizaziorako (1875-1879). 1884an Ngombi eta Mafelako buruzagiek aipatutako elkarteari lur eremu guztiak ematen zizkietela sinatu zuten. Berlingo Konferentziarekin batera, 1885ean sortu zuen Kongoko Estatu Burujabea (gaurko Kongoko Errepublika Demokratikoa), bera errege zela. Boliaren eta Kautxua ustiatutako produktu errentagarrienak izan ziren, horretarako herritarren bortxazko lana erabili zuen, anputazioak, bortxazko desagerpenak eta bestelako gizadiaren aurkako krimenak aurrera eraman zituen Force Publique baliatuz. Herrialde afrikarrean modu bortitz eta odoltsuaz agindu zuen.\nGeorge Washington Williams, Roger Casement eta Edmund Morel izan zen egoera salatu zuten eta nazioarteko protestak zirela 1904ean Congo Reform Association sortu zen eta 1908an Belgikako gobernuaren agintepean utzi zuen Kongoko estatua."}
{"id": "123976", "revid": "105290", "url": "https://eu.wikipedia.org/wiki?curid=123976", "title": "Azido pirubiko", "text": "Azido pirubikoa CH3-CO-COOH formula duen azido karboxilikoa da, biokimikan eta fisiologian garrantzi handia duena. Zetoazidorik sinpleena da. Azido pirubikoaren anioi karboxilatoari pirubato deritzo.\nEzaugarri fisiko-kimikoak.\nAzido pirubikoa koloregabekoa da. Nahaskorra da uretan eta disolbagarria etanolean eta eterrean. Bere pisu molekularra 88,06 g/mol da, eta irakite-tenperatura 165\u00a0\u00b0C-koa.\nLaborategian etanal zianuroren hidrolisiagatik lortzen da. Etanal zianuroa, berriz, etanal kloruro eta potasio zianuroren erreakzioan sortzen da:\nHidrogeno katioia askatzen duenean azido pirubikoak pirubato anioia sortzen du:\nZeregin biologikoa.\nPirubatoa garrantzi handiko metabolitoa da. Izan ere, bizidunen metabolismoan funtsezko zeregina burutzen du.\nPirubatoa glukolisiaren azken produktua da. Zehazki, glukosa molekula bakoitzeko 2 molekula pirubato sortzen dira prozesu metaboliko horretan. Pirubato horrek bi bide metaboliko har dezake jarraian: Krebs ziklora pasatu (arnasketa aerobioan) ala hartziduraren bidea, etanol ala azido laktiko sortuko duena (arnasketa anaerobioan)."}
{"id": "123977", "revid": "646", "url": "https://eu.wikipedia.org/wiki?curid=123977", "title": "Pirubato", "text": ""}
{"id": "123979", "revid": "63274", "url": "https://eu.wikipedia.org/wiki?curid=123979", "title": "Bath", "text": "Bath Ingalaterra hego-mendebaldean dagoen Somerset konderriko hiri bat da. Hiru iturburuk hornitzen dituzten bainuetxeak izateagatik oso ezaguna da. Hiria aipatzen duten lehenbiziko agiri historikoak erromatar garaikoak dira, eta bertako iturburuei buruz dihrdute, alegia, Batheko erromatar termak.\nHiriak 83.972 biztanle ditu eta bere georgiar arkitekturako eraikin ugari eta ederren ondorioz Gizateriaren Ondare gisa izendatua dago. Adibide gisa Pulteney zubia edo The Circus eraikinak aipa daitezke. Horretaz gain, hiria parke eta gune berde ugariz ongi hornitua dago.\nIngalaterrako hiri ederrenetakoa izatearen ospea du. Batheko Unibertsitatera Erresuma Batua nahiz beste herrialde ezberdinetako ikasle ugari doazenez, urtean zehar hiri honek ikasle eta gazte giro bikaina du."}
{"id": "123983", "revid": "56334", "url": "https://eu.wikipedia.org/wiki?curid=123983", "title": "Sardinzar", "text": "Sardinzarrak (\"Clupea\" spp.) ur gazian bizi den, arrain generoa da. Ozeano Atlantikoan, Ozeano Barean eta Itsaso Baltikoan bizi dena. Sarda handiak osatzen ditu. Arrain urdina da\nTaxonomia.\n5 espezie, edo azpiespezie, dira:\nDeskribapena.\nSardinzar arruntak 45 cm inguruko luzera har dezake baina batazbesteko luzeza 30 cm-koa da. Aurkitu den sardinzar handienak 1'1 kg-tako pisua hartu zuen. 22 urte arteraino bizi daiteke. Ozeano Bareko sardinzarra txikiagoa izan ohi da, 25 cm batazbeste.\nZilar koloreko arrain luzeak dira eta hegats bakarra dute bizkarraldean. Hegats hori biguna da eta ez du arantzarik. Ez du albo-lerrorik erakusten eta buruan aipagarriena gorantz luzatzen den baraila da.\nEkologia.\nSardinzar gazteak planktonaz elikatzen dira eta heltzen doazen heinean ur azaleko animalia txikiak eta arrain txikiak harrapatzen dituzte. Egunez itsasoaren hondoan egoten dira ur azalean egon daitezkeen harraparietatik urruti, eta gauez igotzen dira azalera elikatzera.\nSardinzarren harrapari nagusia gizakia da baina harrapari natural ugari ere baditu; itsas hegaztiak, izurdeak, arrain handiagoak (hegaluzeak, bakailaoak, izokinak, halibutak...), fokak, baleak, marrazoak...\nErabilera.\nAurrehistoriatik arrantzatu izan da Europa iparraldean, arrain kontsumituetako bat izan da. XX. mendean asko harrapatu zen eta populazioak nabarmen jaitsi ziren. \"Itsasoko zilarra\" ezizenaz ezagutu izan zen sardinzarra eta hainbat herrialdetan jarduera ekonomiko garrantzitsua izan da.\nArrain handiagoak harrapatzeko amuzki gisa erabiltzeko helburuaz ere arrantzatzen da."}
{"id": "123985", "revid": "7398", "url": "https://eu.wikipedia.org/wiki?curid=123985", "title": "Clupea", "text": ""}
{"id": "123986", "revid": "17", "url": "https://eu.wikipedia.org/wiki?curid=123986", "title": "Prudentius", "text": ""}
{"id": "123992", "revid": "46380", "url": "https://eu.wikipedia.org/wiki?curid=123992", "title": "Antoine-Augustin Cournot", "text": "Antoine-Augustin Cournot (Gray, Saona Garaia, 1801eko abuztuaren 28 \u2013 Paris, 1877ko martxoaren 31) frantses filosofo, matematikari eta ekonomialari bat izan zen. Ekonomian, ospetsua da ekonomia matematika-eredu sinpleen bitartez azaldu izateagatik, monopolioari eta duopolioari buruzko eredu ekonomiko marjinalistak besteak beste. Zientziaren filosofia eta historia ere aztertu zituen, errealitateko fenomenoak eta historia zoriaren mendean baina, aldi berean, erregularrak direla baieztatuz. Ildo horretatik, estatistika eta probabilitatearen erabilera defendatu zuen.\nBizitza.\n15 urte bete arte, Saona Garaiako Gray bere jaioterrian ikasi zuen. Gaztetan, Pierre-Simon Laplace eta Gottfried Wilhelm Leibnizen liburu asko irakurri zituen. Besan\u00e7onen bere ikasketak jarraitu ondoren, Parisko \"\u00c9cole Normale Sup\u00e9rieure\" izeneko goi-mailako ikastetxean onartua izan zen 1821 urtean. 1823 urtean lizentziatura bukatu eta tutore moduan egin zuen lana. 1829 urtean bere doktorego-tesia bukatu zuen mekanika eta astronomiaren gainean. 1834 urtean matematika-katedra lortu zuen Lyongo zientzia-fakultatean. Irakasle gisa urtebete bakarrik iraun zuen, berehala hasi baitzen unibertsitatean bertan administrazio-lanetan. Horrela, 1854-1862 urte bitartean Dijongo Akademia errektorea izan zen. Aldi berean, matematika purua utzi eta ekonomian, historian eta zientziaren filosofian hasi zen lanean. 1862 urtean bizitza publikoa utzi zuen, itsu geratu baitzen; hala ere, lanean jarraitu zuen 1877 urtean zendu zen arte. Bere bizitzan erakutsi zuen izaerak, nerabea eta bakartia baitzen oso, bere liburuetan estilo lehor bat jorratzera eraman bide zuen. Estilo hau izan zen, seguru asko, bere liburuek garai hartan eragin zuten arreta eskasaren arrazoi nagusia.\nLanak.\nEkonomian ez zuen ekarpen handirik egin, baina beste ekonomialariek definitutako kontzeptuak eta teoriak matematikaz zorrotz formalizatzen lan handia egin zuen. Horrela, aldagai ekonomikoen arteko erlazioak funtzio matematikoz definitu zituen eta berari zor zaio elastikotasun kontzeptuaren garapena. Ekonomian, bere lan nagusiena \"Recherches sur les principes math\u00e9matiques de la th\u00e9orie des richesses\" (1838) izan zen (euskaraz, \"Aberastasunen teoriaren oinarri matematikoen gaineko ikerketak\"), non ekonomiaren oinarri matematikoak finkatu zituen. Askoz ere beranduago, lehenengo ekonomia-lanaren harrera eskasa dela-eta 25 urtetan isilik egon ondoren, lehenengo lanaren bertsio ulergarriagoa argitaratu zuen, matematika-adierazpenak baztertuz: \"Principes de la th\u00e9orie des richesses\" (1863) (euskaraz, \"Aberastasunen teoriaren oinarriak\". Azkenik, aurreko bien laburpen bat argitaratu zuen: \"Revue sommaire des doctrines \u00e9conomiques\" (1877), euskaraz \"Teoria ekonomikoen laburpena\". Ekonomialari klasikoek nabarmentzen zuten \"balio\" kontzeptua baztertu eta baldintza garbi eta zehatza ezarri zuen ekonomiaren azterketarako: banakoaren helburua asetasun handiena lortzea, ahalegin txikiena eginez. Axioma honetatik monopolio, duopolio eta oligopolio merkatu-tipologien azterketa zorrotza egin zuen. Bere lanek ekonomiaren eskola neoklasikoan eragin handia izan bazuten ere, ez zen heldu ekonomiaren oreka orokorraren teoria bat osatzera. Bere garaiko ekonomialariek ez zuten aintzat hartu eta bere bizitzaren amaieran soilik izango zuen eragin nabarmena 1870 hamarkadan garatu zen marjinalismo joerako L\u00e9on Walras eta William Stanley Jevons ekonomialariengan.\nZientziaren filosofian, zoriak errealitateko fenomenoetan duen garrantzia nabarmendu zuen. Zoriak ordena eta erregulartasuna erakusten dituela baieztatu zuen, estatistikaren lana defendatuz, besteak beste \"Exposition de la th\u00e9roie des chances et des probabilit\u00e9s\" lanean (1843). Hala ere, bere ekonomia-eredu matematikoetan ez zuen zoria erabili, ziurgabetasunaren eta probabilitatearen azterketaren bitartez ereduak konplexuegi bilakatuko balirateke, bere iritziz. Dena den, errealitatearen hurbilketa gisa, baliozkotzat jotzen zituen bere eredu ekonomiko deterministak. Bere ereduak ekonomiaren teoria orokor baten barnean ez kokatzea ere leporatu zaio. Berak aurretik baztertu zituen kritika hauek:\nZoriaren erregulartasunari buruzko bere ideiak historiaren bilakaerara ere aplikatu zituen. Zoriaren barnean, historia eragiten duten kausak eta loturak zeudela baieztatu zuen, eta horrela, historiak zentzu jakin bat baduela defendatu zuen. Kausak, loturak eta zentzu hauek azaleraztea da, bere ustez, zientziaren helburua."}
{"id": "123996", "revid": "42539", "url": "https://eu.wikipedia.org/wiki?curid=123996", "title": "Xinshi", "text": "Xinshi Barrutia Txinako Herri Errepublikako hainbat tokiren izena izan daiteke:"}
{"id": "123997", "revid": "4380", "url": "https://eu.wikipedia.org/wiki?curid=123997", "title": "Xinshi Barrutia", "text": ""}
{"id": "123998", "revid": "21184", "url": "https://eu.wikipedia.org/wiki?curid=123998", "title": "Austriar eskola", "text": "Zientzia ekonomikoan, austriar eskola XIX. mendean Carl Menger ekonomialariak (1840-1921) sortu zuen pentsamendu ekonomikoaren eskola bat da, zientzia naturalaren metodoak ekonomiaren azterketarako baliozkoak ez direla, baina aldi berean ekonomia gobernatzen duen lege unibertsalak badaudela baieztatzen duen pentsamendu-joera da, garaiko eskola historikoa eta marxistak ez bezala. Lege hauek logikaz eta arrazonamenduz azalerazi behar direla defendatzen dute ekonomialari hauek. Psikologiako teorietan oinarriturik, utilitate marjinal kontzeptua sortu eta garatu zuten, marjinalismoaren markoaren barnean. Klasikoak eta marxistak ez bezala, balioaren kontzeptu subjetibo bat sortu eta indibidualismo metodologikoa bultzatu zuten horrela, ekonomia gizakiaren banakotasunetik aztertu behar dela ere defendatuz. Aldi berean eta klasikoak ez bezala, hazkunde ekonomikoa baino, baliabideen esleipen hobezinaz arduratzen ziren euren lanetan. Austriar eskolako ekonomialariek gobernuaren interbentzionismoaren aurka (inflazioa neurri handi batean gobernuko banku zentralaren erruz gertatzen dela azalduz, esaterako) eta ekimen pribatu askearen alde agertzen dira.\n\"Austriar\" izena eskolaren sortzaile eta lehenengo jarraitzaileen jatorriarengatik azaltzen da: Carl Menger eta bere lehenengo jarraitzaileak bertakoak ziren, hain zuzen. Besteak beste, Mengerek sortutako austriar eskolan kokatu ziren baita ere Eugen von B\u00f6hm-Bawerk, Friedrich Hayek, Ludwig von Mises eta Friedrich von Wieser ekonomialariak. Hala ere, XX. mendezehar eta gaurdaino mundu osoan zehar beste ekonomialari askok jarraitu dute austriar eskolaren tradizioa eta bizirik dirauen pentsamendu-eskola da. Hain zuzen, eskola honetako ekonomialariek 2008-2009ko krisialdi ekonomikoa aurreikusi zutela aipatu da .\nIdeia nagusiak.\nAustriar eskolaren barnean bildu beharreko ekonomialariei buruz ez dago adostasunik. Izan ere, bakoitzak iritzi eta ikuspegi propioak ditu eta kontzeptu ekonomiko ezberdinak nabarmentzen dituzte. Hala ere, badaude austriar eskolako ekonomialari guztiek onartzen dituzten zenbait ideia:"}
{"id": "123999", "revid": "17", "url": "https://eu.wikipedia.org/wiki?curid=123999", "title": "Austriako eskola", "text": ""}
{"id": "124001", "revid": "512", "url": "https://eu.wikipedia.org/wiki?curid=124001", "title": "Gundowaldo", "text": "Gundowaldo (baita Gundoaldo, Gundovaldo edo Gondovaldo ere) Akitaniako erregea (584-585) izan zen.\nBiografia.\nBere burua Klotario I.aren sasikotzat hartuta, Maurizioren finantza-laguntzari esker hegoaldeko Galiako hiri nagusi batzuk, tartean Poitiers eta Tolosa Okzitania, konkistatu zituen. Guntram I.a, Borgoinako errege eta Klotarioren oinordekoa, laster kontra egin eta hiriak berreskuratu zituen. \"Ballomer\" (euskaraz: \"printze faltsua\") ezizena jarri zion. Gundowaldok Commingesera ihes egin eta egungo Saint-Bertrand-de-Commingesen zegoen gotorlekuan geratu zen. Nahiz eta setioa arrakastatsua izan ez, bere jarraitzaileek entregatu eta exekutatu zuten."}
{"id": "124003", "revid": "119347", "url": "https://eu.wikipedia.org/wiki?curid=124003", "title": "Torquay", "text": "Torquay Ingalaterrako hego-mendebaldean dagoen Devon konderriko kostaldeko hiria da. Torbay izeneko kostalde guztian zehar hedatzen da. XIX. mendean zehar \"Ingeles Rivera\" ezizenaz ezagutua izan zen, batipat bere klima ona eta giro atsegina zela medio eta Frantziako Montpellier hiriarekin parekatu nahian. Gaur egun oso hiri turistikoa da eta etxaleku eta jauregi ederrez beteta dago, garai bateko nahiz gaur egungo Ingalaterra guztiko aberatsek udaldean bizilekutzat erabiliak.\nHorretaz gain Torquay hiria Agatha Christie idazle ezagunaren jaioterria da, bere bizitzako zatirik handiena hemen bizitzen igaro zuelarik, horregatik hirian \"Agatha Christie Mile\" delakoa dago, idazle honi buruzko museoa.\nAipatzekoa da ingeles hizkuntza ikasi edo praktikatu nahi duten Europako ikasleen helburu garrantzitsua dela, horien artean Euskal Herritik ingeles ikastaroak burutzera joandako ikasle asko daudelarik."}
{"id": "124004", "revid": "1545", "url": "https://eu.wikipedia.org/wiki?curid=124004", "title": "Kariberto II.a", "text": "Kariberto II.a (607/617\u2013 Blaye, 632ko apirilaren 8a) Akitaniako erregea (629\u2013632) izan zen.\nBiografia.\nAita Klotario II.a eta ama Sichilde zituen.\n629an aita hil zitzaionean, Neustria hartzea saiatu zuen, baina bere sasi anaia zen Dagoberto I.ak lortu zuen. Orduan Akitania zituen lurraldeak hartu eta burujabe bilakatu zen. Tolosa Okzitania, Cahors, Agen, P\u00e9rigueux eta Saintes izateaz gain Gaskonia eta Euskal Herria (baskoien matxinada mendean hartu eta gero) okupatu zituen.\nAmand baskoien buruzagiaren alaba zen Gisela ezkondu eta Txilperiko izan zuten seme eta oinordekoa."}
{"id": "124007", "revid": "137486", "url": "https://eu.wikipedia.org/wiki?curid=124007", "title": "Magdalena (Iru\u00f1ea)", "text": "Magdalena Iru\u00f1eko auzo bat da. Arga ibaiaren ertzean kokatua dago, hori eta duen lur emankorrak dira auzoa baratzez beteta egotearen arrazoia. Iru\u00f1ea osoan famatuak dira Magdalena auzoko barazki eta fruituak. Auzo honetan zehar sartzen da Iru\u00f1era Pirinioetatik datorren Donejakue bidea.\nHistoria.\nMagdalena auzoa XII. mendean sortu zen, Arga Ibaiaren bestaldean zegoen Andre Maria Magdalenaren zaintzapeko leprosategi baten inguruan. Mende horretan bertan, eraiki zen Magdalenako zubi erromanikoa, Arga ibaiaren bestaldera igarotzeko. Magdalena, Arrotxapearekin batera, Iru\u00f1eko auzo zaharrena da eta Nabarreriako burguari lotua zegoen.\nErdi Arotik eraiki izan dira Arga ibaiaren ertzetan baserriak, errotak, zurtegiak, garbitegiak\u2026 eta bertako baratzak antzinatik hornitu dute barazkiz eta fruituz Iru\u00f1ea.\nNafarroako konkistan Iru\u00f1ea elikagaiez hornitzen zuten zonaldeak, Magdalena auzoa barne, osorik erre zituzten, Iru\u00f1ea birkonkistatu nahi zuten nafar-tropak hornitu ez zitezen. Aterpe bezala erabili zitezkeen eraikinak ere erre zituzten, errotak batez ere eta hortik aurrera egurrez egin behar izango ziren eraikin guztiak.\nFrankismo garaian, Francok Magdalenako lurretan Langileentzako auzo bat eraikitzea agindu zuen eta hortik aurrera, aintzinako Magdalenako lurretan Txantrea auzoa eraiki zen.\n1982ko atentatua.\n1982ko apirilaren 17an, ETA militarrak Espainiako Polizia Nazionaleko agente bat hil, beste bat larri zauritu eta beste bost arin zauritu zituen Magdalena auzoan. ETAk auzoan dagoen Nafarroako indar elektrikoen azpiestazioaren kontra jo nahi zuen, baina Poliziarekin suertatutako gorabeheren ondorioz poliziaren tanketa bat leherrarazi zuen. ETAk Polizia Nazionalaren tanketaren aurka gerra-gurdien kontrako granada bat jaurti zuen eta, ondoren, tiroketa gogorra izan zen etakideen eta polizia nazionalen artean. Ekintza Nafarroa komandoak gauzatu omen zuen goizeko 3:05ean, Magdalenako zubi zaharraren inguruan. Tiroketaren ostean, etakideak ihesi joan ziren, armak eta munizioa lekuan bertan utzita.\nHilabete lehenago, tanketaren aurka egin zen ekintzaren lekutik 100 metro ingurura, Espainiako Polizia Nazionalak Goma biz beteriko auto bat aurkitu zuten eta, handik minutu batzuetara, autoak eztanda egin zuen.\nDonejakue Bidea.\nMagdalena auzoa Iru\u00f1eko Donejakue bidearen sarrera da. Eguraldi ona hastean ugariak dira auzo honetatik igarotzen diren erromesak. Burlata atzean uztean, erromesak Magdalenan sartzen dira. Aurrerago Magdalenako XII. mendeko zubi erromanikotik igaro eta Nafar hiribururako bidea hartzen dute. Lehen erromes- Ospitalea zegoen auzo honetan baina gaur egun ez da existitzen.\nGarraioa.\nAuzo honetan Eskualdeko Hiri Garraioaren 5 linea daude:"}
{"id": "124008", "revid": "512", "url": "https://eu.wikipedia.org/wiki?curid=124008", "title": "Txilderiko Akitaniakoa", "text": "Txilderiko Akitaniakoa (630eko hamarkada\u2013 632) Akitaniako erregea (632) izan zen.\nBiografia.\n632an, ziur asko Dagoberto I.a bere osabaren agindupean, eraila izan zen aita eraila izan eta berehala."}
{"id": "124010", "revid": "512", "url": "https://eu.wikipedia.org/wiki?curid=124010", "title": "Boggis", "text": "Boggis (?\u2013 ) Akitaniako dukea (632\u2013660) izan zen.\nBiografia.\nTxilperiko hiltzean, akitaniarrek matxinatu eta Boggis hautatu zuten duke. Urte berean baskoiek ere matxinatu eta Dagoberto I.ak Txandoinak zuzendutako armada bidali zuen. Honek alde bateko garaipena lortu zuten Zuberoan eta Arinberto izeneko buruzagia eta beste buruzagi batzuk hil zituen. Errepresalia batzuen ondoren Dagobertok Aeghyna saxoia aukeratu zuen \"dux wasconum\". Boggisek ia burujabe izaten jarraitu zuen Akitanian.\nXVII. mendean asmaturiko \"Charte d'Alaon\"k aita eta semeen izenak esaten badu ere, bere senideak ezezagunak dira."}
{"id": "124013", "revid": "512", "url": "https://eu.wikipedia.org/wiki?curid=124013", "title": "Exeter", "text": "Exeter Ingalaterrako hego-mendebaldean dagoen Devon konderriko hiriburua da. Hiri honetan oso ospetsua den Exeterreko katedrala dago, bai eta erromatar harresiak ere. Lorategi, parke eta berdegune ugariz hornitutako hiria da. Bestalde, hiri honetan Exeterreko Unibertsitatea ere badago, honen ondorioz hiriak gazte giro aparta du."}
{"id": "124016", "revid": "119347", "url": "https://eu.wikipedia.org/wiki?curid=124016", "title": "Espainia-Estatu Batuak Gerra", "text": "Espainia-Estatu Batuak Gerra Espainiaren eta Estatu Batuen arteko gerra izan zen, 1898an hasi eta bukatua. Espainian \"Kubako Gerra\" eta Kuban \"Espainia-Kuba-Estatu Batuak Gerra\" ere deritzote. Gerrak Kubaren independentzia ekarri zuen, eta, horren ondorioz, Espainiar Inperioaren bukaera; izan ere, Espainiak Guam, Puerto Rico eta Filipinak laga zizkion Ameriketako Estatu Batuei 20 milioi dolarren truke.\nGerra piztu baino lehen, erreboltak izan ziren Kuban Espainiaren gobernuaren kontra. Estatu Batuetan, zenbait komunikabidek (Joseph Pulitzer-enek eta William Randolph Hearst-enek, esaterako) Espainiaren kontrako gerra babestu zuten, eta lortu zuten iritzi publikoari eragitea. Herrialde horretako enpresa jendea, hala ere, gerraren kontra agertu zen oro har, depresio ekonomiko bat gainditu berriaren mozkinak galtzeko beldurrez.\nAEBren \"USS Maine\" itsasontzi armatua Habanan hondoratu ondoren, alderdi demokratak William McKinley presidentea presionatu zuen gerra deklaratzeko, horrek nahi ez bazuen ere. Hala, Estatu Batuetako Kongresuak, 1898ko apirilaren 20an, exigitu zion Espainari Kubatik alde egiteko eta presidenteari baimendu zion armada erabiltzea Kubak independentzia lor zezan. Biharamunean, Espainiak, erantzun gisa, harreman diplomatikoak eten zituen AEBrekin. Egun berean, Estatu Batuak hasi ziren blokeoa ezartzen Kubaren inguruan. Apirilaren 23an, Espainiak adierazi zuen gerra deklaratuko zuela AEBko indarrak sartzen baziren bere menpeko lurraldean. Apirilaren 25ean, AEBko Kongresuak adierazi zuen \"de facto\" gerran zeudela Espainiarekin blokeoa hasi zen egunetik aurrera, eta, Espainiari igorritako ultimatum batean exigitzen zioten Kubatik alde egiteko. Espainiak, espero bezain azkar erantzun ez zuenez , AEBk Kuba inbaditzeari ekin zion.\nHamar asteko gerra izan zen ondoren, Karibean eta Pazifikoan. AEBen itsas armada erabakigarria izan zen, agitatzaile politikoek zekitenez, tropak lehorreratzen baziren Kuban. Horren ondoren, Espainiako armadak, gainera, aurre egin behar izan zien orduko uharte osora zabaldu zen matxinadari eta sukar horiari. Santiago eta Manila errenditu ziren, eta bi eskuadroi zaharkitu hondoratu ondoren eta hirugarren modernoago bat Espainiara itzuli ondoren, Espainiak bakea eskatu zuen.\nBake negoziazioen ondorioz Parisko Hitzarmena sinatu zen. AEBk Kubaren gaineko kontrola lortu zuen behin-behinekoz, bai eta Puerto Ricoren, Guamen eta Filipinen gaineko jabetza ere. Horren truke, 20 milioi dolar ordaindu zizkion Espainiari. Filipinetan, gerra piztu zen berriz 1899tik 1902ra arte. Espainiaren kasuan, inperioaren azken apurrak galtzeak krisia ekarri zion psike nazionalean. Zenbait intelektualek (98ko Belaunaldia) premiazkotzat jo zuen Espainiaren gizarte osoa berraztertu eta modernizatzea.\nAurrekari historikoak.\nEspainiaren koloniekiko jarrera.\nIberiar Penintsulako Gerratik (1807-1814) sortutako arazo konbinatuen ondorioz, XIX. mendearen hasieran Amerikako kolonia gehienak galdu ziren Ameriketako Espainiar lurraldeen independentzia gerretan eta hiru Gerra karlistak (1832-1876). Horrek Espainiako kolonialismoaren punturik baxuena markatu zuten. Espainiako elite liberalek, Antonio C\u00e1novas del Castillok eta Emilio Castelarrek esaterako, \"Inperio\" kontzeptuaren interpretazio berriak eskaini zituzten, Espainiaren gorabidean zegoen nazionalismoarekin bat egiteko. C\u00e1novasek 1882ko hitzaldi batean espainiar nazioari buruzko bere ikuspegia argi utzi zuen, elementu kultural eta linguistiko partekatuetan oinarrituta, Atlantikoaren bi aldeetan, Espainiako lurraldeak lotzen zituztenak.\nC\u00e1novasek espainiar inperialismoa oso ezberdin ikusi zuen inperio britainiarrak edo frantsesak erabilitako kolonizazio metodo eta asmoekin. Espainiarrek zibilizazioaren eta kristautasunaren hedapena jo zuten Espainiak Mundu Berriari egindako helburu eta ekarpen nagusitzat. Batasun kulturalaren kontzeptuak esanahi berezia eman zion Kubari, ia laurehun urtez espainiarra izan baitzen, eta nazio espainiarraren zati integral gisa ikusi zuten. Inperioa zaintzeko obsesioak ondorio negatiboak izan zituen Espainiaren harrotasun nazionalerako, Espainia-Estatu Batuak Gerraren ondoren.\nEstatubatuarren interesa Karibean.\n1823an, James Monroe bosgarren presidente estatubatuarrak Monroe doktrinaren aipamena egin zuen, esanez Estatu Batuek ez zutela onartuko ahalegin gehiago egitea Europako gobernuek beren jabetza kolonialak Ameriketan berreskuratzeko edo zabaltzeko edo hemisferioan berriki independenteak ziren estatuekin interferitzeko; aldi berean, doktrinak baieztatzen zuen Estatu Batuek errespetatu egingo zutela kolonien estatusa. Estatu Batuetako Gerra Zibilaren aurretik (1861-1865), hegoaldeko interesak saiatu ziren Estatu Batuek Kuba eros zezaten eta lurralde esklabo berri bat bihur zezaten. Esklabotzaren aldeko elementuak Ostenderen manifestua proposatu zuen 1854an, baina esklaboen aurkako indarrek atzera bota zuten.\nEstatu Batuetako Gerra Zibilaren eta Kubako Hamar Urteko Gerraren ondoren, AEBetako enpresariak Kubako azukre-merkatu debaluatuak monopolizatzen hasi ziren. 1894an, Kubako esportazio guztien %90 AEBetara joan ziren, eta horiek ere Kubako inportazioen %40 ekarri zuten. Kubak Estatu Batuetara egindako esportazio guztiak bere ama aberrira (Espainia) egindako esportazioak baino ia hamabi aldiz handiagoak izan ziren. AEBen interes komertzialak AEB adierazi zutenez, Espainiak oraindik Kubaren gaineko aginte politikoa bazuen ere, Kuban aginte ekonomikoa AEBetara mugitzen ari zen.\nAEBak Nikaraguako edo Panamako kanal trans-istmo batean interesatu ziren -beranduago Panamako kanala (1903-1914) eraikiko zen tokian- eta itsas babesaren beharraz ohartu ziren. Alfred Thayer Mahan kapitaina eragin handiko teorikoa izan zen; bere ideiak asko miretsi zituen Theodore Roosevelt 26. presidentea izango zenak, Estatu Batuek berehala eraiki baitzuten altzairuzko gerraontzien itsas flota boteretsu bat 1880ko eta 1890eko hamarkadetan. Roosevelt Itsas Armadako idazkariorde izan zen 1897-1898 urteetan eta kubatar interesengatik Estatu Batuek Espainiaren kontrako gerraren defendatzaile sutsua izan zen.\nBitartean, \"Cuba Libre\" mugimenduak, Jose Marti intelektual kubatarrak zuzenduta 1895ean hil arte, bulegoak ezarri zituen Floridan. Kubako iraultzaren aurpegia Estatu Batuetan \"Junta\" izan zen, Tom\u00e1s Estrada Palmaren gidaritzapean, 1902an Kubako lehen presidente bihurtu zena. Junta Washingtongo egunkari eta funtzionario nagusiez arduratu zen, eta dirua biltzeko ekitaldiak egin zituen AEB osoan armak finantzatzeko eta kontrabandoa egiteko. Propaganda kanpaina handi bat antolatu zuen, eta horrek kubatarren aldeko sostengu izugarria sortu zuen AEBetan. Eliza protestanteek eta demokraten gehiengoak babestu zuten, baina interes komertzialek akordio bat negoziatzeko eta gerra saihesteko eskatu zioten Washingtoni.\nKubak AEBen arreta izugarria erakarri zuen, baina ia eztabaida bakar bat ez zen agertu Filipinetako, Guameko edo Puerto Ricoko beste kolonia espainiarrei buruz. Historialarien arabera, Estatu Batuetan ez zegoela inperio kolonial bat bat egiteko eskaririk.\nGerrarako bidea.\nKubako independentziaren aldeko borroka.\nKubako independentziaren aldeko lehen apustu serioa, Hamar Urteko Gerra, 1868an lehertu zen, hamarkada bat geroago agintariek menderatu zutena. Ez Zanjongo ituneko (1878ko otsaila) borrokek ez erreformek ez zuten iraultzaile batzuen autonomia eta independentzia lortzeko desioa itzali. Iraultzaile horietako batek, Jose Martik, Kubako autonomia finantzarioa eta politikoa sustatzen jarraitu zuen erbestean. 1895. urtearen hasieran, hainbat urtez antolatu ondoren, Martik uhartearen inbasio hirukoitza egin zuen.\nPlanak eskatzen zuen, Maximo Gomezek zuzendutako Santo Domingoko talde bat, Antonio Maceo Grajalesek zuzendutako Costa Ricako talde bat eta Estatu Batuetako beste bat (Floridako funtzionario estatubatuarrek prebentzioz zapuztua) uharteko toki ezberdinetan lehorreratzea eta altxamendu bat eragitea. Ba\u00edreren oihua arrakastatsua izan zen arren, emaitza, Martik espero zuen baino indar erakustaldi txikiago izan zen. Garaipen azkar bat galduz, iraultzaileak gerrilla kanpaina luze baten aurka borrokatzeko ezarri ziren.\nAntonio C\u00e1novas del Castillok, Espainiako Berrezarkuntzako konstituzioaren arkitektoak eta garaiko lehen ministroak, Arsenio Mart\u00ednez-Campos jeneralari agindu zion, Kubako aurreko altxamenduaren aurkako gerrako beterano ospetsu bati, matxinada itzaltzeko. Camposek Orienteko probintziaren matxinada geldiarazteko erabili zuen metodo eta esleipen berria onartzeko izan zuen errezeloak kritikak eragin zizkion Espainiako prentsan.\nPresioa gero eta handiagoa zenez, Valeriano Weyler jeneralak Campos ordezkatu zuen, itsasoz haraindiko probintzietan eta Espainiako metropolian matxinadak itzaltzen esperientzia zuen militarra. Weylerrek matxinoei armamentua, hornikuntza eta laguntza kendu zien. Kubatar barruti batzuetako biztanleak, militarren kuartel nagusitik gertu zeudenak, birkontzentrazio-eremuetara joateko agindua eman zuen. Estrategia hau eraginkorra izan zen matxinadaren hedapena geldiarazteko, nahiz eta horrek, Estatu Batuetan, Espainiaren aurkako propagandaren sua elikatu zuen. Hitzaldi politiko batean, William McKinley presidenteak hau erabili zuen matxinatu armatuen aurkako Espainiako ekintzak erasotzeko. Are gehiago, esan zuen hau ez zela \"gerra zibilizatu bat\", baizik eta \"sarraski\" bat.\nEspainiaren jarrera.\nGobernu espainiarrak, kolonia baten ordez, Espainiako probintziatzat hartzen zuen Kuba, eta horren prestigioa eta irlarekiko merkataritza armadaren ardura zen. Antonio C\u00e1novas del Castillo Espainiako lehen ministroak iragarri zuenez, \"Nazio espainiarra prest dago sakrifikatzeko bere altxorraren azken pezeta arte eta azken espainiarraren odol tanta arte, norbaitek bere lurraldearen zati bat ere ken diezaion onartu aurretik\".\nC\u00e1novas del Castillok denbora luzez Espainiako politika menderatu eta egonkortu zuen. 1897an Michele Angiolillo anarkista italiarrak hil ondoren, Espainiako sistema politiko ezegonkorra utzi zuen, bere prestigioari kolpe bat emateko gai ez zena.\nBakearen defentsa.\nNahiz eta Espainian, orokorrean hasiera batean \"sukar\" abertzale bat orokortu, alderdi sozialistako kide esanguratsuek bere aurka jarri ziren. Besteak beste pentsaezina izan ahal zen puntu batera: Kubari independentzia ematea eskatu arte.\nAEBen erantzuna.\nKubako matxinadaren erupzioak eta Weylerren neurriak herriaren amorrua eragin zuten. Egoera hau New Yorkeko kazetaritza industriarentzako bedeinkapen bat izan ziren, non Joseph Pulitzerrek New York Worldeko eta William Randolph Hearstek New York Journaleko titular handientzako eta kopiak saldu baitzituzten, istorioako potentzialaz konturatu orduko. Bi egunkariek Espainia salatu zuten, baina New Yorketik kanpo eragin gutxi izan zuten. Estatu Batuetako iritziaren arabera, Espainia atzeratuta zegoen eta ezin zuen Kubarekin modu justuan hitz egin. Katoliko estatubatuarrak zatituta zeuden gerra hasi aurretik, baina gogotsu babestu zuten behin hasi zenean.\nAmeriketako Estatu Batuek interes ekonomiko garrantzitsuak zituzten, eta horiek kaltetuak izaten ari ziren gatazka luzearen eta Kubaren etorkizunari buruzko ziurgabetasun gero eta handiagoaren ondorioz. Neurri handi batean Kubarekiko merkataritzaren menpe egondako ontzi-enpresek galerak izan zituzten gatazkak konpondu gabe jarraitzen zuen heinean. Enpresa horiek presioa egin zieten Kongresuari eta McKinleyri matxinadarekin amaitu zezaten. AEBetako beste kezka komertzial batzuk, bereziki Kubako azukrean inbertitsaileenak, espainiarrengana jo zuten ordena berrezartzeko. Egonkortasuna, ez gerra, bi interesen helburua zen, baina nola lortzeko modua Espainiaren eta AEBen diplomaziaren esku izango litzateke.\nKubatarren eta gobernu espainiarraren arteko tentsioa areagotzen ari zen bitartean, esku-hartzearen aldeko herri-babesa sortzen hasi zen Estatu Batuetan, \"Kuba askea\" mugimendua agertu zelako eta estatubatuar askok Amerikako Iraultzaren eta Kubako matxinadaren artean paraleloak egin zituztelako, gobernu espainiarra tiraniko zapaltzaile kolonial gisa ikusiz. Louis Perez historialariak adierazitakoaren arabera, \"Kubako independentziaren izenean gerra proposamena berehala jabetu zen, eta ordutik aurrera jarraitu zuen. Hori zen jendearen gogo-aldartearen zentzua\". Une horretan poema eta kantu asko idatzi ziren AEBetan, \"Kuba askea\" mugimenduari babesa adierazteko. Era berean, afroamerikar askok, arraza-bereizkeria gero eta handiago bati eta eskubide zibilen atzerapen gero eta handiagoari aurre egiten ziotenek, gerran parte hartu nahi zuten, berdintasunaren kausan aurrera egiteko modua ikusten zutelako; nahi zutena zen herrialdeari emandako zerbitzuen truke irabazi politikoa eta herritarren arteko errespetu publikoa lortzea.\nMcKinley presidenteak, gatazken inguruko konplexutasun politikoaz oso jakitun zenez, matxinadari amaiera eman nahi zion modu baketsuan. Politika horren arabera, McKinley Espainiako gobernuarekin negoziatzen hasi zen, negoziazioek Ameriketako Estatu Batuetan kazetaritza horiari amaiera eman ziezaioketen itxaropenarekin, eta, ondorioz, Espainiarekin gerrara joateko amaiera eman. Bakea negoziatzen saiatu zen McKinleyk kargua hartu aurretik. Espainiarrek, ordea, uko egin zioten negoziazioetan parte hartzeari. 1897an, McKinleyk Stewart L. Woodford izendatu zuen Espainiarako ministro berria, eta honek berriz ere bakea negoziatzea eskaini zuen. 1897ko urrian, gobernu espainiarrak oraindik uko egin zion Estatu Batuek espainiarren eta kubatarren artean negoziatzeko egindako eskaintzari, baina kubatarrei autonomia gehiago emango ziela agindu zien. Hala ere, azaroan gobernu espainiar liberalago bat aukeratzearekin batera, Espainiak Kuban zituen politikak aldatzeari ekin zion. Lehenik, Espainiako gobernu berriak AEBei esan zion prest zegoela berkontzentrazio politiketan aldaketa bat eskaintzeko (Ameriketako Estatu Batuetan kazetaritza horia elikatzen zuen politika multzo nagusia), baldin eta Kubako matxinoek liskarrak etetea adosten bazuten. Oraingoan, erreboltariek baztertu egin zituzten terminoak, etengabeko gatazkak AEBen esku hartzea eta Kuba independente baten sorrera ekarriko zituen itxaropenarekin. Espainiako gobernu liberalak Valeriano Weyler Kubako gobernadore nagusia ere erretiratu zuen. Ekintza horrek Espainiari leialak ziren kubatar asko asaldatu zituen\nUSS Maine akorazatua.\nMcKinleyk USS Maine bidali zuen Habanara, AEBetako herritarren eta interesen segurtasuna bermatzeko, eta erreforma baten premiazko beharra azpimarratzeko. Itsas armada fronte ezberdinetan aldi berean erasotzeko posizioan mugitu zen. Maine Floridatik atera zenean, Ipar Atlantikoko eskuadroiaren zati handi bat Cayo Huesora eta Mexikoko golkora joan zen. Beste itsasontzi batzuk ere Lisboako kostaldera eraman zituzten, beste batzuk Hong Kongera eraman zituzten bitartean.\n1898ko otsailaren 15eko gaueko 9:40etan, Maine Habanako portuan hondoratu zen, izugarrizko leherketa bat jasan ondoren. McKinleyk pazientzia eskatu zuen eta ez zuen adierazi Espainiak eztanda eragin zuenik, baina ontziko 355 marineletatik 250 hil ziren. Defentsarako 50 milioi dolar berenganatzeko eskatu zion McKinleyk Kongresuari, eta Kongresuak aho batez behartu zuen. AEBetako buruzagi gehienek uste zuten eztandaren arrazoia ezezaguna zela, baina orain arreta publikoa egoerari begira jarrita zegoen, eta Espainiak ezin zuen gerra saihesteko irtenbide diplomatikorik aurkitu. Espainiak Europako potentziei dei egin zien, eta horietako gehienek Kubarako baldintza estatubatuarrak onartzeko aholkatu zioten, gerra saihesteko. Alemaniak Europaren jarrera bateratua eskatu zuen AEBen aurka, baina ez zuen inolako neurririk hartu.\nAEBetako itsas armadaren ikerketa martxoaren 28an egin zuten publiko eta ondorioztatu zuen ontziko bolbora biltegiak piztu zirela ontziaren kaskoaren kanpoko leherketa bat gertatu zenean. Txosten horrek erregaia isuri zuen Estatu Batuetako herri suminaldian, gerra saihestezina eginaraziz. Espainiaren ikerketa kontrako ondoriora iritsi zen: leherketa ontziaren barruan sortu zela. Ondorengo urteetan egindako beste ikerketa batzuek hainbat kontrako ondorioetara iritsi ziren, baina ez zuten loturarik izan gerraren etorrerarekin. 1974an, Hyman George Rickover almiranteak agiriak berrikustera behartu zituen, eta barne leherketa bat zegoela erabaki zuen. National Geographic aldizkariak 1999an eskatutako ikerketa batek, AME konputagailu ereduak erabiliz, leherketa mina batek eragin zuela adierazi zuen, baina ez zen behin betiko frogarik aurkitu.\nGerra deklarazioa.\nMaine suntsitu ondoren, Hearst eta Pulitzer New York hiriko egunkari editoreek erabaki zuten espainiarrek zutela errua, eta teoria hori gertaera gisa argitaratu zuten beren dokumentuetan. Kuban espainiarrek euren egunkarietan \"espainiar hiltzaile\" eta \"Remember The Maine\" izenburuak erabiltzean egindako \"izugarrikerien\" kontakizun sentsazionalista eta harrigarriak erabili zituzten. Bere prentsak puztu egin zuen gertatzen ari zena eta espainiarrek Kubako presoak nola tratatzen zituzten. Istorioak gertakarien kontakizunetan oinarritu ziren, baina gehienetan, argitaratutako artikuluak edergarriak izan ziren, eta idazleen hizkera sutsuak irakurleen artean erantzun emozionalak eta beroak eragin zituen. Dirudienez, Frederic Remington ilustratzaileak Kuban gerra bat sortzen ari ez zela esan zuenean, Hearstek erantzun zuen: \"Zuk irudiak jartzen dituzu eta nik gerra\".\nHala ere, \"Kazetaritza hori\" berri hau ez zen oso ohikoa New York hiritik kanpo, eta historialariek jada ez dute kontsideratzen nazioaren aldarte estatuari forma ematen dion indar nagusitzat. Iritzi publikoak berehalako ekintza eskatu zuen herrialde osoan, McKinley presidentearen, Thomas Brackett Reed Ordezkarien Ganberako presidentearen eta enpresaburuen komunitatearen ahaleginak areagotuz, irtenbide negoziatua aurkitzeko. Wall Street, enpresa handiak, finantza handiak eta herrialde osoko Main Streeteko enpresak gerraren aurka agertu ziren argi eta garbi, eta bakea exijitu zuten. Depresio handiko urteak igaro ondoren, etxeko ekonomiarentzat panorama ekonomikoa bat-batean distiratsua izan zen berriro 1897an. Hala ere, gerraren ziurgabetasunak mehatxu larria izan ziren erabateko susperraldi ekonomikorako. \"Gerrak oparotasunaren martxa eragotziko luke, eta herrialdea urte askoan atzeratuko luke\", ohartarazi zuen New Jersey Trade Reviewek. Aldizkari nagusiak editorializatu zuen: \"Merkataritza eta mertzenario ikuspuntu batetik, bereziki garratza dirudi gerra hau herrialdeak jada hainbeste sufritu duenean eta atsedena eta bakea behar dituenean gertatzea\". McKinleyk arreta handia jarri zion enpresa komunitatearen gerraren aurkako adostasun sendoari, eta Kuban espainiar tiraniari amaiera emateko indar gordinaren ordez diplomazia eta negoziazioa erabiltzeko ebazpena indartu zuen.\nRedfield Proctor de Vermont senatari errepublikarrak 1898ko martxoaren 17an emandako hitzaldi batek sakon aztertu zuen egoera, eta gerraren aldeko kausa indartu zuen hein handi batean. Proktorek ondorioztatu zuen gerra zela erantzun bakarra. Ordura arte gerraren aurka zeuden enpresa eta erlijio komunitate askok bandoa aldatu zuten, McKinley eta Speaker Reed ia bakarrik utziz gerraren aurkako erresistentzian. Apirilaren 11n, McKinleyk bere erresistentziari amaiera eman zion, eta Kongresuari agintaritza eskatu zion Kubara tropa estatubatuarrak bidaltzeko, han gerra zibilari amaiera emateko, Kongresuak gerra bat nahi zuela jakinda.\nApirilaren 19an, Kongresuak Kubaren independentzia babesten zuten ebazpen bateratutzat jotzen zuen bitartean, Coloradoko Henry M. Teller senatari errepublikanoak Teller zuzenketa proposatu zuen, gerra ostean AEBek Kubaren gaineko etengabeko kontrola ezar ez zezaten bermatzeko. Zuzenketa, Kuba anexionatzeko edozein asmo baztertuz, Senatua 42tik 35era pasatu zen; Ganbera ados egon zen egun berean, 311tik 6ra. Ebazpen zuzenduak Espainia erretiratzeko eskatu zuen eta presidenteari baimena eman zion Kuba Espainiatik independizatzen laguntzeko beharrezko zuen indar militarra erabiltzeko. McKinley presidenteak 1898ko apirilaren 20an sinatu zuen ebazpen bateratua, eta Espainiara ultimatuma bidali zuten. Erantzun moduan, Espainiak AEBekiko harreman diplomatikoak eten zituen apirilaren 21ean. Egun berean, AEBetako Armadak Kubaren blokeoa hasi zuen. Apirilaren 23an, Espainiak adierazi zuen gerra deklaratuko zuela AEBetako indarrek bere lurraldea inbadituz gero. Apirilaren 25ean, AEBen eta Espainiaren artean gerra egoera zegoela adierazi zuen AEBetako Kongresuak, apirilaren 21az geroztik, Kubaren blokeoa hasi zen egunean.\nItsas armada prest zegoen, baina lehorreko armada gerrarako oraindik ondo prestatuta ez zegoenez, aldaketa erradikalak egin zituen planetan, berehala hornidurak erosten. 1898ko udaberrian, AEBetako armada erregularraren indarrak bakarrik 25.000 soldadu zituen. Armadak 50.000 gizon berri nahi zituen, baina 220,000 baino gehiago jaso zituen boluntarioen bidez eta Estatuko Guardia Nazionalaren unitateen mobilizazioarekin, baita USS Maineren leherketaren ondorengo lehen gauean ia 100.000 gizon lortu ere.\nHistoriografia.\n1890eko hamarkadako behatzaileen iritziz, eta geroko historialariena, Espainiarekin gerraren motibatzaile nagusia izan zen kubatarren egoera humanitarioa. McKinleyk adierazi zuen 1897ko amaieran, Espainiak bere krisia konpontzea lortu ez bazuen, Estatu Batuek: \"geure buruarekiko, zibilizazioarekiko eta gizateriarekiko gure betebeharrek inposatutako betebehar bat ikusiko zutela, hau da, indarrez esku hartzeko betebeharra\"\"\".\" Akordio bat negoziatzeko moduan esku hartzea ezinezkoa izan zen, ez Espainia eta ez matxinoak ez lirateke ados egongo. Louis Perezek dioenez: \"Egia da 1898an gerraren determinatzaile moralistei historiografian azalpen-pisu nagusi bat eman zaiela\"\".\" Hala ere, 1950eko hamarkadan, AEBetako zientzialari politikoek uste zuten gerra akats bat izan zela idealismoan oinarrituta. Bestalde, Idealismoa gutxietsi zuten propagandak eta kazetaritza sentsazionalista horiak jendea nahita engainatu zuen. Robert Osgood politologoak 1953an idatzi zuen erabaki estatubatuarra oinarritu zela \"Justizia propioan eta benetako suhartasun moralean\". Azken finean, \"gurutzada\" baten eta \"okerreko zintzotasuna\" eta \"autoafirmazio nazionalaren\" arteko konbinazio bat izan zela.\nOsgoodek gehitu zuen:\nBere \"War and Empire\", Massachusettseko Unibertsitateko (Boston) Paul Atwood irakasleak hau idatzi zuen:\nBere autobiografian, Theodore Rooseveltek bere ikuspuntuak eman zituen gerraren jatorriari buruz:\nGerra Karibe itsasoan.\nKuba.\nTheodore Rooseveltek Kuban esku hartzearen alde egin zuen, bai Kubako herriarentzat, bai Monroe doktrina sustatzeko. Armadako Idazkari Laguntzailea zen bitartean, itsas armada gudurako prest jarri zuen baita Deweyren eskuadroi asiatikoa gudu honetarako ere. Leonard Woodekin ere lan egin zuen armadarako boluntarioen erregimentu bat eratzeko, hau da, AEBetako Boluntarioen 1. erregimendua. Woodek erregimentuaren agintea jaso zuen, berehala \"Rough Riders\" izenekoa.\nEstatubatuarrek Kubako Santiago hiria harrapatzeko asmoa zuten, Linaresen armada eta Cervera ontzidia suntsitzeko. Santiagora iristeko, Espainiako defentsa trinkoak zeharkatu behar izan zituzten San Juango muinoetan eta El Caneyko herri txiki batean. AEBetako indarrek matxinatu independentisten laguntza izan zuten, Calixto Garcia jeneralak gidaturik.\nKubako sentimendua.\nDenbora luzez, Kuban uste zen Estatu Batuetako gobernuak izango zuela seguruenik independentziaren gakoa, eta aldi baterako anexioa ere kontuan hartu zen. Louis P\u00e9rez historialariak \"Kuba eta Estatu Batuak: intimitate harreman bereziak\" liburuan esploratu zuena. Kubatarrek espainiar gobernuarekiko nahigabe handia izan zuten, espainiarren manipulazio urteen ondorioz, eta AEBak borrokan sartzea zuzeneko urratsa zela uste zuten. Nahiz eta kubatarrak ez ziren AEBen asmoez fidatzen, estatubatuar gehien babesak nolabaiteko lasaitasuna eman zien kubatarrei, uste baitzuten Estatu Batuek independentzia lortzen laguntzeko konpromisoa zutela. Hala ere, gerra osteko 1903ko Platt zuzenketa inposaketarekin, baita AEBen manipulazio ekonomiko eta militarrarekin ere, AEBekiko Kubako sentimendua polarizatu egin zen, eta kubatar asko atsekabetuta sentitu ziren AEBen etengabeko interferentziarekin.\nLehorreko kanpaina.\nEkainaren 22tik 24ra, William R. Shafter jeneralaren agindupeko Bosgarren Armada Kidegoa Daiquiri eta Siboneyn lehorreratu zen Santiagotik ekialdera, eta operazio base estatubatuar bat ezarri zuen. Espainiar tropen talde bat, ekainaren 23an Siboneytik gertu estatubatuarrekin borroka bat izan ondoren, Las Guasimaseko bere posizioetara erretiratu zen. Joseph Wheeler jeneral konfederatu ohiaren agindupean zegoen AEBetako indarren Kubako esplorazio partideen informazioari eta arretaz jokatzeko aginduakei ez zien jaramonik egin. Antero Rubin jeneralak gidatutako 2.000 soldaduko espainiar atzeguardiara iritsi ziren eta aurre egin zioten, benetan segada eman ziona, Las Guasimaseko guduan, ekainaren 24an. Gudua erabakigabe amaitu zen, eta espainiarrek Las Guasimas utzi zuten Santiagorako aurreikusitako erretreta batean.\nAEBetako armadak AEBko gerra zibilaren garaiko borrokalariak erabili zituen, zeinak zutabeen aurretik baitzihoazen. Hauetako lau boluntariotetatik hiru hil zituzten, Hamilton Fish II.a (Hamilton Fishen biloba, Ulysses S. Grant Estatu Idazkaria) eta Allyn K. Capron kapitaina barne. Azken honi buruz Theodore Rooseveltek esan zuen lider eta soldadu natural hoberenetako bat zela. Soilik Oklahomako indiarra, Tom Isbell, zazpi aldiz zauritua, bizirik atera zen.\nLas Guasimaseko guduak AEBei erakutsi zien AEBetako taktikak ez zirela funtzionatzen espaniarrekin, matxinatu kubatarrekin izandako borroketan ezkutatzeko artea ikasi zutelako, eta ez zuten inoiz akatsik egin beren posizioen berri emateko defentsan ari ziren bitartean. Estatubatuarrek ere azkar egin zuten aurrera, eta sastraka artean geratzen ziren, ikusezinak izateko. Espainiarrek nahierarako tiroak erabiltzen zituzten aurrera zihoazen estatubatuarren aurka. Nahiz eta tropa batzuk harrapatu, teknika honekin balak alferrik galtzen ziren, estatubatuarrek \"fuego\" espainiar hitza entzun bezain laster, makurtzen ikasi baitzuten. Espainiako tropak kerik gabeko bolborazko armekin hornituta zeuden, eta horiek ere beren posizioak ezkutatzen laguntzen zieten, tiro egiten zuten bitartean.\nEspainiar tropa erregularrak, gehienak, 7 mm eta 1893ko espainiar \"Mauser\" fusil modernoekin armatuak zeuden, kargadore eta kerik gabeko bolborarekin kargatuak. Estatubatuarrek 7\u00d757 mm-ko abiadura handiko Mauser bala \"liztor espainiarra\" deitu zuten, gainetik pasatzean soinu supersonikoagatik. Beste tropa irregular batzuk \"Remington\" Rolling Block errifleekin armatuta zeuden 43an, kerik gabeko bolborarekin eta letoizko alkandoradun balekin. Estatubatuar infanteria erregularra armatuta zegoen 30\u201340 \"Krag\u2013J\u00f8rgensenekin\", kargagailu birakari konplexu bat zuen sarrailako errifle bat. Bai AEBetako zalditeria erregularra bai AEBetako borondatezko zalditeriak, kerik gabeko munizioak erabili zituzten. Geroagoko guduetan, Estatu Batuetako boluntarioek \"Springfield\" 45\u201370 erabili zuten, tiro bakarreko bolbora beltzezko errifle bat.\nUztailaren 1ean, infanteriako eta zalditeriako erregimentu erregularretan gutxi gorabehera 15.000 tropa estatubatuarreko indar konbinatu batek (Buffaloko soldadu \"Koloredunen\" lau erregimentu eta borondatezko erregimentuak, horien artean Roosevelt eta bere \"Rough Riders\", New Yorkeko 71.a, Massachusettseko 2. infanteria eta Ipar Karolinako 1.a eta kubatar erreboltariak) 1.270 espainiarri eraso zien, gerra zibilaren estiloko aurrealdeko erasoak El Caneyko guduan eta San Juan muinoko guduan, Santiago kanpoaldean. Berrehun soldadu estatubatuar baino gehiago hil zituzten eta 1.200 zauritu borroketan, espainiarrek estatubatuarrei tiroka jarri zieten su-kadentzia handiari esker. Gatling metrailadoreak funtsezkoa izan ziren erasoaren arrakastarako. Cerverak Santiagotik ihes egitea erabaki zuen bi egun geroago. John J. Pershing tenientea, \"Black Jack\" ezizenez ezaguna, Zaldunen Hamargarren Unitateaz arduratu zen gerra garaian. Pershing eta bere unitatea borrokatu ziren San Juan muinoko batailan. Pershing guduan izandako gailentasunagatik aipatua izan zen.\nMarine eta indar kubatarrek Espainiako indarrak Guantanamon isolaturik zituenez, hauek ez zekiten Santiago setiopean zegoela, eta probintziaren iparraldeko aldean espainiar indarrek ezin zituztela Kubako lerroak hautsi. Hau ez zen egia Escario de Manzanilloren erreleboko zutabearentzat, Kubako erresistentzia gogorra gainditzeko borrokatu baitzuen baina setioan parte hartzeko beranduegi iritsi zen.\nSan Juan muinoko eta El Caney guduen ondoren, estatubatuarren aurrerapena gelditu egin zen. Espainiako tropek arrakastaz defendatu zuten Fuerte Canosa, eta, horri esker, haren lerroa egonkortu eta Santiagorako sarrera debekatu zieten. Estatubatuarrek eta kubatarrek indarrez ekin zioten hiriaren setio odoltsu eta itogarriari. Gauetan, tropa kubatarrek parapeto altxatuak egin zituzten Espainiako posizioetarantz. Behin osatuta, parapeto horiek AEBetako soldaduek okupatu zituzten, beste indusketa multzo berri batzuk eginten zuten bitartean. AEBetako tropek, egunero Espainiako tiroen ondorioz galerak izan zituzten arren, askoz biktima gehiago jasan zituzten beroengatik eta eltxoek transmititutako gaixotasunengatik. Mendebaldeko tropak hirira hurbiltzean, Calixto Garc\u00eda jeneral kubatarra hiria inbaditzen hasi zen, espainiar indarren artean beldur handia sortuz errepresaliengatik.\nTayakobako gudua.\nCarter P. Johnson ordezkariak, \"Buffalo Soldiers\"en Hamargarren Zalduntzakoak, operazio berezien funtzioetan esperientzia zuenak apatxe gerretako \"Hamargarren Zalduntzaren Apache\" esploratzaileen burua, erregimentuko 50 soldadu aukeratu zituen eta, gutxienez, 375 soldadu kubatar hedapen-misio bat burutzeko, Emilio N\u00fa\u00f1ez brigada kubatarraren agindu pean eta beste hordidura batzurekin San Juan ibaiaren bokalera abiatu zen, Cienfuegosen ekialdera. 1898ko ekainaren 29an, \"Floridako\" eta \"Fanitako\" garraioak lehorreratzeko txalupetan saiatu ziren, baina Espainiako tiroketak atzera bota zituen. 1898ko ekainaren 30ean bigarren saiakera bat egin zen, baina errekonozimenduzko soldadu talde bat hondartzan harrapatuta geratu zen, Tallabacoa ibaiaren bokaletik gertu. Lau soldaduko talde batek salbatu zuen talde hori, eta ohorezko dominak jaso zituen. \"USS Peoria\" eta \"USS Helena\" iritsi berriak hondartza bonbardatu zuten espainiarrak distraitzeko; Kubako hedapenak, berriz, berrogei milia egin zituen ekialdean, Palo Alto-n, eta han elkartu ziren Gomez jeneral kubatarrarekin.\nItsas-operazioak.\nKubako Santiagoko portu nagusia gerra garaiko itsas operazioen helburu nagusia izan zen. Santiagori erasotzen zion estatubatuar flotak udako urakanen denboraldiaren babesa behar zuen; Guantanamoko badia aukeratu zen, bere portu bikainagatik. Guantanamoko badiaren 1898ko inbasioa ekainaren 6tik 10era bitartean gertatu zen, AEBen lehen itsas erasoa, AEBetako marineen lehorreratze arrakastatsuarekin.\nApirilaren 23an, Espainiako Armadako almiranteen kontseilu batek erabaki zuen Pascual Cervera y Topete almirantearen lau gurutzontzi blindatu eta hiru torpedo-suntsitzaile eskuadroiari agindu zien Cabo Verdetik Mendebaldeko Indietara joateko.\nSantiagoko gudua, uztailaren 3an, Espainia-Estatu Batuak gerrako itsas borrokarik handiena izan zen, eta Karibeko espainiar eskuadroia (Itsasoz bestaldeko flota ere deitua) suntsitzean gertatu zen. Maiatzean, Pascual Cervera Topete almirante espainiarraren flota ikusi zuten indar estatubatuarrek Santiagoko portuan, eta han babestu ziren itsas erasotik babesteko. Bi hilabeteko liskarra jarraitu zuen Espainiako eta AEBetako itsas indarren artean.\nEspainiako eskuadroia, azkenean, uztailaren 3an portutik ateratzen saiatu zenean, AEBetako indarrek sei ontzietatik bost suntsitu edo zigortu zituzten. Ontzi espainiar bat bakarrik, Kristobal Kolon gurutzontzi blindatu berria, onik atera zen, baina kapitainak bandera jaitsi eta hondoratu egin zuen estatubatuarrek azkenean harrapatu zutenean. Harrapatuak izan ziren 1.612 marinel espainiarrak, Cervera almirantea barne, Seavey uhartera bidali zituzten Portsmoutheko ontziolan, Kitteryn, Mainen, non Camp Longen gerrako preso gisa konfinatuak izan ziren uztailaren 11tik irailaren erdialdera arte.\nLiskarrak iraun zuen bitartean, William T. Sampson kontraalmiranteak Richmond Pearson Hobson ordezkariari agindu zion USS Merrimac collierra portuan hondoratzeko, Espainiako flota botilaratzeko. Misioak porrot egin zuen, eta Hobson eta haren eskifaia harrapatu zituzten. Uztailaren 6an trukatuak izan ziren, eta Hobson heroi nazional bihurtu zen; 1933an Ohorezko Domina jaso zuen, kontralmirante gisa erretiratu zen eta Kongresuko kide bihurtu zen.\nAEBen erretiratzea.\nSukar horia berehala hedatu zen okupazio indar estatubatuarren artean, hura geldiaraziz. AEBetako armadako ofizial kezkatuen talde batek Theodore Roosevelt aukeratu zuen Washingtoni Armada erretiratzeko eskaera bat idazteko, Shafter jeneralaren antzeko eskaera bat, bere indarra \"eriondoen armada\" gisa deskribatu zuena. Eskutitza idatzi zuenean, Kuban zegoen indarraren %75 ez zen gai zerbitzurako.\nAbuztuaren 7an, AEBetako inbasio indarra Kuba uzten hasi zen. Ebakuazioa ez zen erabatekoa izan. Ameriketako Estatu Batuetako armadak Kubako Bederatzigarren Zalditeria Erregimentua mantendu zuen, okupazioa laguntzeko. Zirudienez, boluntario beltz askoren arraza dela eta, hegoaldeko estatuetakoak, gaixotasunetatik babesturik egongo ziren; logika honek soldadu hauek \"immuneak\" ezizenera eraman zituen. Hala ere, Bederatzigarrena joan zenean, bere 984 soldaduetatik 73k hartu zuten gaixotasuna.\nGerra Ozeano Barean.\nFilipinak.\nEspainiar domeinuko 333 urteetan, Filipinak, Espainia Berriko erregeorderriak gobernaturik, kolonia txiki batetik garatu zen, hirietan elementu modernoak zituena. XIX. mendeko espainiera-hiztun klase ertainak, batez ere, Europatik zetozen ideia liberaletan hezi ziren. Ilustratu horien artean Filipinetako Jose Rizal heroi nazionala zegoen, Espainiako agintarien erreforma handiagoak eskatu zituena. Mugimendu honek, azkenean, Filipinetako Iraultza ekarri zuen Espainiako domeinu kolonialaren aurka. Iraultza su-eten egoeran egon zen 1897an Biak-na-Bato ituna sinatu zenetik, eta buruzagi iraultzaileek herrialdetik kanpo erbestea onartu zuten.\n1898ko apirilaren 23an, Manila Gazette egunkarian agiri bat agertu zen berehalako gerraz ohartarazteko eta filipinarrei Espainiaren alde parte hartzera deitzeko.\nIndar estatubatuarren eta espainiarren arteko lehen borroka Manilako badian izan zen, non, maiatzaren 1ean, George Dewey komodoroak, Estatu Batuetako Itsas Armadaren Asiako Eskuadroia buru zuela, ordu batzuen buruan, espainiar eskuadroi bat garaitu baitzuen Patricio Montojo almirantearen agindupean. Deweyk bakarrik bederatzi zauritu izan zituen. 1897an alemaniarrek Tsingtao hartu zutenean, Deweyren eskuadroia Ekialde Urruneko itsas indar bakarra bihurtu zen tokiko base propiorik gabe, eta ikatzarekin eta munizioekin arazoak zituen. [86] Arazo horiek gorabehera, Asiako Eskuadroiak, Espainiako flota suntsitzeaz gain, Manilako portua ere harrapatu zuen.\nDeweyren garaipenaren ondoren, Manilako badia Britainia Handiko, Alemaniako, Frantziako eta Japoniako gerra ontziekin bete zen. Zortzi ontziko flota alemaniarrak, itxuraz alemaniarren interesak babesteko Filipinetako uretan, probokazioz jokatu zuen, AEBetako ontzien aurrean moztuz, Estatu Batuetako bandera agurtzeari uko eginez (itsas kortesiako ohituren arabera), portuko zundaketak hartuz eta espainiar setiatuentzako hornidurak lehorreratuz.\nAlemaniarrak, interes propioekin, uharteetako gatazkak eskain zezakeen edozein aukera baliatzeko irrikan zeuden. Une horretan uharteak alemaniar jabetza bihurtuko ziren beldur ziren. Estatubatuarrek alemaniarren harrokeria ikusiz, gatazka mehatxatu zuten, erasoak jarraitzen bazuen, eta alemaniarrek atzera egin zuten. Une horretan, alemaniarrek Filipinetako konfrontazioa estatubatuarren porrot batean amaituko zela espero zuten, iraultzaileekin Manila harrapatuz eta Filipinak Alemaniarentzat uzteko prest.\nDewey komodoroak Emilio Aguinaldo filipinar buruzagi bat garraiatu zuen Filipinetara, 1896an Filipinetan espainiar domeinuaren aurkako matxinada gidatu zuena, Hong Kongen erbesteratu zenetik. Asmoa zen filipinar gehiago biltzeko espainiar gobernu kolonialaren aurka. Ekainaren 9rako, Aguinaldoren indarrek Bulacan, Cavite, Laguna, Batangas, Bataan, Zambales, Pampanga, Pangasinan eta Mindoro probintziak kontrolatzen zituzten, eta Manila setiatu zuten. Ekainaren 12an, Aguinaldok Filipinetako independentzia aldarrikatu zuen.\nAbuztuaren 5ean, Espainiaren aginduei jarraituz, Basilio Agustin gobernadore nagusiak Filipinetako agintea bere laguntzaile Fermin Jaudenesi eman zion. Abuztuaren 13an, komandante estatubatuarrekin, aurreko egunean Washington DCn Espainiaren eta AEBen artean bake protokolo bat sinatu zela jakin gabe, indar estatubatuarrek espainiarren Manila hiria menperatu zuten Manilako batailan. Gudu honek filipinar-estatubatuarren arteko elkarlanaren amaiera ekarri zuen, filipinarrek, filipinar indarrak Manilan harrapatutako hirian sartzea eragozteko ekintza estatubatuarra sakonki jasaten baitzuten. Honek, beranduago, Filipinen eta Estatu Batuen arteko gerra ekarri zuen, Espainia eta Estatu Batuen arteko gerra baino hilgarriagoa eta garestiagoa izango zena.\nAmeriketako Estatu Batuek lurreko 11.000 tropa inguru bidali zituzten Filipinetara. 1899ko abuztuaren 14an, Jaudenes kapitain jeneral espainiarrak formalki kapitulatu zuen, eta Merritt jeneral estatubatuarrak errendizioa formalki onartu zuen, eta okupazioan zegoen gobernu militar estatubatuar baten ezarpena deklaratu zuen. Kapitulazio dokumentuak, \"Filipinetako artxipelagoaren errendizioa\" adierazten zuen, eta bere gauzatze fisikorako mekanismo bat ezartzen zuen. Egun horretan bertan, Schurman Batzordeak gomendatu zuen AEBek Filipinetako kontrola mantentzea, ziurrenik etorkizunean independentzia emateko. 1898ko abenduaren 10ean, gobernu espainiarrak Filipinak utzi zizkien Estatu Batuei Parisko Itunean. Gatazka armatua lehertu zen AEBetako indarren eta filipinarren artean, tropa estatubatuarrak gerra amaitu ondoren herrialdearen kontrolean espainiarren lekua hartzen hasi zirenean, Filipinetako eta AEBen arteko Gerrara azkar eskalatuz.\nGuam.\n1898ko ekainaren 20an, Henry Glass kapitaina estatubatuar flota baten burua, USS Charleston gurutzontzi babestuak eta Filipinetara tropak garraiatzen zituzten hiru garraiok osatua, Guameko Apra portura sartu zen. Glass kapitainak Guam harrapatzea agintzen zioten agindu zigilatuak ireki zituen. Charlestonek erronda batzuk egin zituen Gurutze Santuaren Gotorlekuan, erantzunik jaso gabe. Bertako bi funtzionario, gerra deklaratu zela jakin gabe eta tiroak agurra izan zirela sinetsita, Charlestonera irten ziren barkamena eskatzera, bolborarik gabe baitzeuden. Glassek jakinarazi zien Ameriketako Estatu Batuak eta Espainia gerran zeudela. Hurrengo egunean, Glassek William Braunersruehter tenientea bidali zuen gobernadore espainiarrarekin biltzera, uhartearen eta Espainiako goarnizioaren errendizioa han antolatzeko. Espainiako 54 bat infante atxilotu eta Filipinetara eraman zituzten gerrako preso gisa. Ez zen AEBetako indarrik geratzen Guamen, baina uhartean zegoen AEBetako herritar bakarrak, Frank Portusachek, gauzez arduratuko zela esan zion Glass kapitainari, AEBetako indarrak itzuli arte.\nBakea egiten.\nKuban eta Filipinetan izandako porrotekin, eta bi flotak suntsituta, Espainiak bakearen aldeko eskaera egin zuen, eta bi aldeen arteko negoziazioak hasi ziren. Edward Henry Rawson-Walker britainiar kontsularen gaixotasun eta heriotzaren ondoren, George Dewey almirante estatubatuarrak, Edouard Andre Manilako belgiar kontsulari, eskatu zion Rawson-Walkerren tokia har zezala Espainiako gobernuarekin bitartekari gisa.\nLiskarrak 1898ko abuztuaren 12an gelditu ziren, Washingtonen Estatu Batuen eta Espainiaren arteko Bake Protokoloa sinatuta. Bi hilabete baino gehiagoko negoziazio zailen ondoren, bake hitzarmen formala, Parisko Ituna, Parisen sinatu zen 1898ko abenduaren 10ean eta Estatu Batuetako Senatuak berretsi zuen 1899ko otsailaren 6an.\nAEBek Filipinetako, Guamgo eta Puerto Ricoko koloniak irabazi zituzten itunean, eta Kuba protektoratu estatubatuar bat bihurtu zen. Ituna 1899ko apirilaren 11n jarri zen indarrean Kuban, eta kubatarrek behatzaile gisa bakarrik parte hartu zuten. 1898ko uztailaren 17tik okupatua izan ondoren, eta, beraz, Estatu Batuetako Gobernu Militarraren (USMG) jurisdikziopean, Kubak bere gobernu zibil propioa eratu zuen eta bere independentzia lortu zuen 1902ko maiatzak 20an, USMGk uhartearen gainean zuen jurisdikzioaren amaiera iragarriarekin. AEBek, ordea, hainbat murrizketa ezarri zizkioten gobernu berriari, beste herrialdeekin aliantzak debekatzea barne, eta esku hartzeko eskubidea beretzat gorde zuten. Ameriketako Estatu Batuek ere Guantanamoko badiaren betiko errentamendua ezarri zuten.\nOndorioak.\nGerrak hamar aste iraun zuen. John Hayk (Erresuma Batuko Estatu Batuen enbaxadorea), Londresetik Theodore Roosevelt lagunari idatzi zion: \"Gerra txiki bikaina\" izan zela. Prentsak etsai komun baten aurka borrokatzen erakutsi zien iparraldekoei eta hegoaldekoei, beltz eta zuri, Estatu Batuetako Gerra Zibilak utzitako orbainak arintzen lagunduz. Horren adibide bat izan zen Estatu Konfederatuetako Armadako lau jeneral ohik gerran parte hartu izana, orain AEBetako Armadan, eta guztiak antzeko graduazioarekin. Ofizial horien artean zeuden Matthew Butler, Fitzhugh Lee, Thomas L. Rosser eta Joseph Wheeler, nahiz eta azken honek bakarrik ikusi zuen akzioa. Hala ere, Las Guasimaseko guduan une hunkigarri batean, Wheelerrek, itxuraz, ahaztu egin zuen une batez zein gerratan ari zen borrokatzen, ustez oihu egin zuen: \"Tira, mutilak! Yanki madarikatuak berriz ere ihesi ditugu!\"\nGerrak markatu zuen estatubatuarren sarrera munduko arazoetan. Ordutik, AEBak. mundu osoko hainbat gatazkatan parte hartu dute, eta itun eta akordio asko sinatu dituzte. 1893ko izua amaitu zen puntu horretan, eta AEBak 1920ko hamarkadara arte iraun zuen hazkunde ekonomiko eta demografikoko eta berrikuntza teknologikoko aldi luze eta oparoan sartu ziren.\nGerrak identitate nazionala birdefinitu zuen, Estatu Batuak jasaten zituen banaketa sozialei irtenbide bat emateko, eta etorkizuneko albiste guztietarako eredu bat eman zuen.\nInperialismo estatubatuarraren ideia aldatu egin zen iritzi publikoan, gerra hispanoamerikar labur eta arrakastatsuaren ondoren. AEBek diplomatikoki eta militarki izan zuten eragin boteretsuaren ondorioz, gerra osteko Kubako estatua AEBetako ekintzetan oinarritu zen neurri handi batean. Bi garapen garrantzitsu sortu ziren Espainia-Estatu Batuetako gerrarekin: bata, Estatu Batuek \"demokraziaren defendatzaile\" eta munduko potentzia handi gisa agertu zela neurri handi batean, eta, bestea, ondorio larriak izan zituen etorkizunean Kuba-Estatu Batuetako harremanetarako. Louis P\u00e9rez historialariak \"Cuba in the American Imagination: Metaphor and the Imperial Ethos\" liburuan argudiatu zuen bezala, 1898ko Espainia-Estatu Batuak gerrak \"etengabe finkatu zuen nola estatubatuarrek beren buruarengan pentsatzera iritsi ziren: herri justu bat helburu justu baten zerbitzura\".\nGerrak izugarri murriztu zuen Espainiako inperioa. Espainia potentzia inperial giza gainbehera joan zen XIX. mendearen hasieratik Napoleonen inbasioaren ondorioz. Kubaren galerak trauma nazional bat eragin zuen, penintsulako espainiarrek Kubarekin zuten kidetasunagatik, Espainiarentzat beste probintzia bat zen, ez kolonia bat. Espainiak lurralde gutxi batzuk baino ez zituen atzerrian: Afrika mendebalde espainiarra (Sahara espainiarra), Ginea espainiarra, Maroko espainiarra eta Kanariar uharteak.\nJulio Cervera Baviera soldadu espainiarrak, Puertorricoko kanpainan zerbitzatu zuenak, panfleto bat argitaratu zuen, non kolonia horretako bertakoei botatzen zien errua estatubatuarrek okupatzeagatik, esanez: \"Ez dut inoiz ikusi hain herrialde mirabe eta eskergarik [hau da, Puerto Rico]... Hogeita lau ordutan, Puerto Ricoko jendea espainiar sutsu izatetik estatubatuar sutsu izatera pasatu zen... Umiliatu egin ziren, inbaditzailearen aurrean amore emanez esklaboa jaun boteretsuaren aurrean makurtzen den bitartean\". Puertorricar gazte talde batek desafio egin zion duelu bati liburuxka hau idazteagatik.\nKulturalki, 98ko Belaunaldia izeneko olatu berri bat sortu zen trauma honi erantzuteko, espainiar kulturan berpizkunde bat ezarriz. Ekonomikoki, gerrak mesede egin zion Espainiari, gerraren ondoren, espainiarrek Kuban eta Estatu Batuetan zituzten kapital-kopuru handiak penintsulara itzuli eta Espainian inbertitu zirelako. Kapital-fluxu masibo horrek (urtebeteko barne-produktu gordinaren %25aren baliokidea) Espainian enpresa moderno handiak garatzen lagundu zuen altzairu, kimika, finantza, mekanika, ehungintza, ontziola eta energia elektrikoaren industrietan. Hala ere, ondorio politikoak larriak izan ziren. Gerran izandako porrota Alfontso XII.aren gobernuak aurretik ezarritako egonkortasun politiko hauskorra ahultzen hasi zen.\nTeller zuzenketa, 1898ko apirilak 20an aldarrikatu zena, Estatu Batuek Kubako herriari egindako promesa bat izan zen, ez zuela gerra deklaratu Kuba atxikitzeko, baizik eta Espainiatik independizatzen laguntzeko. Platt zuzenketa AEBetako gobernuaren neurri bat izan zen, Teller zuzenketa urratu gabe Kubako gaiei forma emateko.\nAEBetako Kongresuak gerra aurretik onartu zuen Teller zuzenketa, Kubaren independentzia promes eginez. Hala ere, Senatuak Platt zuzenketa onartu zuen Armadaren \"appropriations bill\" lege proiektu baterako klausula gehigarri gisa, Kubari buruzko bake itun bat behartuz, beste nazioekin itunak sinatzea edo zor publiko bat hartzea debekatzen ziona. Inperialistek bultzatu zuten Platt zuzenketa AEBetako boterea proiektatu nahi zutenak, Teller zuzenketa, berriz, antiinperialistek bultzatu zuten zeinak AEBen domeinuari murrizketa bat eskatu baitzioten. Zuzenketak Kuba behar bezala egonkortzeko eskubidea eman zien Estatu Batuei. Gainera, Platt zuzenketak Kuban itsas armadako soldaduak zabaltzeko aukera eman zien Estatu Batuei, baldin eta askatasuna eta independentzia noizbait kanpoko edo barneko indar batek mehatxatu edo konprometitu bazegoen. Platt zuzenketak AEBko itsas base iraunkor bat ere aurreikusten zuen Kuban. Guantanamoko badia 1903an Kubatar eta Amerikar Harremanen Ituna sinatu ondoren ezarri zen. Beraz, nahiz eta Kubak teknikoki independentzia lortu gerra amaitu ondoren, AEBetako gobernuak ziurtatu zuen nolabaiteko boterea eta kontrola izango zuela Kubako gaien gainean.\nEstatu Batuek Puerto Rico, Filipinak eta Guam espainiar kolonia zaharrak erantsi zituzten. AEBak potentzia inperiala izatea, koloniekin, bero-bero eztabaidatu zen McKinley presidentearekin eta proinperialistekin, gerra babestu zuen William Jennings Bryan demokratak zuzendutako oposizio bokaletik, baina lehenek irabazi zuten. AEBetako jendea, orokorrean, koloniak izatearen alde zegoen, baina kritikari ireki asko agertu ziren, hala nola Mark Twain, \"The War Prayer\" idatzi zuena protestan. Roosevelt gerrako heroi gisa itzuli zen Ameriketako Estatu Batuetara, eta laster New Yorkeko gobernadore hautatu eta gero presidenteorde bihurtu zen. 42 urterekin, McKinley presidentearen hilketaren ondoren presidenterik gazteena bihurtu zen.\nEstatu Batuetako iparraldearen eta hegoaldearen arteko harremanak are gehiago konpontzeko balio izan zuen gerrak. Gerrak bi aldeei etsai komun bat eman zien 1865eko Gerra Zibilaren amaieratik lehen aldiz, eta iparraldeko eta hegoaldeko estatuetako soldaduen arteko adiskidetasun ugari sortu ziren euren zerbitzu aldietan. Gertakari garrantzitsua izan zen hori, gerra honetan soldadu asko Gerra Zibileko beteranoen seme-alabak baitziren bi aldeetan.\nKomunitate afroamerikarrak tinko babestu zituen matxinoak Kuban, gerran sartzearen alde egin zuen, eta ospea irabazi zuen armadan gerra garaian egindako lanarengatik. Bozeramaileek adierazi zutenez, 33 marinel afroamerikar hil ziren Maineko leherketan. Booker T. Washington buruzagi beltzak argudiatu zuen bere arraza prest zegoela borrokarako. Gerrak \"beste arrazarik ezin duen gure herrialdeari zerbitzua emateko\" aukera eskaini zien, zuriak ez bezala, Kubako \"klima berezi eta arriskutsuarekin ohituta\" zeudelako. Gerran parte hartu zuen unitate beltzetako bat 9. zalditeria erregimentua izan zen. 1898ko martxoan, Washingtonek Itsas Armadako Idazkariari agindu zion gerra \"gutxienez hamar mila gizon beltz leialek, ausartek eta indartsuk\" erantzungo zutela, \"Hegoaldean gure lurrarekiko leialtasuna erakusteko aukera irrikatzen zutenak, eta pozik hartuko zuten metodo hau, emandako bizitzengatik eta egindako sakrifizioengatik esker ona adierazteko, beltzek euren askatasuna eta eskubideak izan ditzaten\".\n1904an, \"United Spanish War Veterans\" Espainia-Estatu Batuak Gerrako beteranoen talde txikiagoetatik abiatuta sortu ziren. Gaur egun, erakunde hori desagertu egin da, baina \"Sons of Spanish\u2013American War Veterans oinordekotzat\" utzi zuen, 1937an sortua espainiar gerrako beteranoen 39. kanpamentu nazionalean. Estatu Batuetako Beteranoen Gaietarako Departamentuaren datuen arabera, Estatu Batuetako gatazkatik bizirik atera zen azken beteranoa, Nathan E. Cook, 1992ko irailaren 10ean hil zen, 106 urte zituela.\n1914an sortu ziren Estatu Batuetako Atzerriko Gerretako beteranoak (VFW), 1899an sortutako beteranoen bi erakundek bat egin zutenean: Estatu Batuetako Kanpo Zerbitzuko beteranoak eta Filipinetako Armadako Elkarte Nazionala. Lehenengoa Espainia-Estatu Batuak Gerrako beteranoentzat sortu zen, eta bigarrena filipinar-estatubatuar gerrako beteranoentzat. Bi erakundeak gerratik itzuli ziren beteranoen gobernuaren abandonu orokorrari erantzuteko eratu ziren.\nGerraren kostuak ordaintzeko, Kongresuak distantzia luzeko telefono zerbitzuaren gaineko zerga berezia onartu zuen. Une horretan, telefonoak zituzten estatubatuar aberatsei bakarrik eragiten zien. Kongresuak, ordea, ez zuen zerga indargabetu, gerra lau hilabete geroago amaitu baitzen, eta zerga 100 urte baino gehiagoz egon zen indarrean, harik eta, 2006ko abuztuaren 1ean, AEBetako Altxorraren Departamentuak AEBetako Altxorraren Departamentuak iragarri zuen arte IRSak ez zituela zerga horiek bilduko.\nGerra osteko inbertsio estatubatuarra Puerto Ricon.\nPuerto Ricoko subiranotasunaren aldaketak, Kubaren okupazioak bezala, aldaketa garrantzitsuak eragin zituen uharteko ekonomian zein estatubatuarrenean. 1898 baino lehen, Puerto Ricoko azukre-industria gainbeheran egon zen ia mende erdiz. XIX. mendearen bigarren erdian, aurrerapen teknologikoek azukre-industrian lehiakorrak izaten jarraitzeko kapital-eskakizunak areagotu zituzten. Nekazaritza kafe ekoizpenerantz aldatzen hasi zen, eta horrek kapital gutxiago eta lur pilaketa behar izan zituen. Joera horiek, ordea,estatubatuarren nagusitasunari mesede egin zien, AEBen moneta- eta lege-politikekin, zaildu zen bertako nekazarien operazioak jarraitzea, baina erraztu zuten AEBetako enpresentzat lurrak pilatzea. Horrek, AEBetako enpresen kapital erreserba handiekin batera, puertorricar intxaur eta azukre industria berpiztea ekarri zuen, jabetza estatubatuarreko konplexu agroindustrial handiak eratuz.\nAldi berean, Puerto Rico AEBen muga-zergen sisteman sartzea, AEB aduana eremu moduan, Puerto Rico barne edo kanpo merkataritzarekiko estatu gisa benetan tratatzean, uharte eta kontinenteko ekonomien kodependentzia areagotu zuen eta azukrearen esportazioak arantzelekin babestu zituen. 1897an, Estatu Batuek Puerto Ricoko esportazioen %19,6 erosi zuten, inportazioen %18,5 hornitzen zuten bitartean. 1905erako, zifra horiek %84ra eta %85era igo ziren, hurrenez hurren. Kafea, ordea, ez zegoen babestuta, ez baitzen kontinenteko produktu bat. Aldi berean, Kubak eta Espainiak, Puerto Ricoko kafe inportatzaile handienek, Puerto Ricori ezarri zizkieten aurretik existitzen ez ziren inportazio zergak. Bi ondorio horiek kafearen industrian beherakada ekarri zuten. 1897tik 1901era, kafea esportazioen %65,8tik %19,6ra pasatu zen; azukrea, berriz, %21,6tik %55era. Arantzel-sistemak merkatu babestua ere eman zuen Puerto Ricoko tabako-esportazioetarako. Tabakoaren industria Puerto Ricon ia existitzen ez zen arren, herrialdeko nekazaritza-sektorearen zati handi bat izatera pasa zen."}
{"id": "124017", "revid": "6327", "url": "https://eu.wikipedia.org/wiki?curid=124017", "title": "Espainiar-Amerikar Gerra", "text": ""}
{"id": "124018", "revid": "1545", "url": "https://eu.wikipedia.org/wiki?curid=124018", "title": "Kubako Gerra", "text": "Kubako Gerra () XIX. mendearen bigarren zatian Espainiak kubatar independentisten aurka izandako guda izan zen. Lau zati ezberdinak izan zituen:"}
{"id": "124019", "revid": "6327", "url": "https://eu.wikipedia.org/wiki?curid=124019", "title": "Kubako guda", "text": ""}
{"id": "124021", "revid": "119347", "url": "https://eu.wikipedia.org/wiki?curid=124021", "title": "Glastonbury", "text": "Glastonbury Ingalaterrako hego-mendebaldean dagoen Somerset konderriko udalerria da.\nHerri hau batez ere bere historiarengatik ospetsua da, honen inguruan mito eta kondaira ugari daudelarik: batzuen ustez Arturiar zikloan agertzen den Avalon kokalekua hemen egongo litzateke. Gainera, Glanstonburyko Jaialdi entzutetsua alboko Pilton herrian ospatu ohi da. Udalerri honetako leku interesgarrien artean Glastonbury Tor muinoa eta Glastonburyko abadia daude.\nHistoria eta mitologia.\nUdalerri honek bere ospea aldameneko Glastonbury Tor muinoari zor dio, hau inguruko ordekaren gain argiki nabarmentzen delarik. Muino honen inguruko kondairak Josef Arimateakoa, Graal Saindua eta Artur erregearen buruzkoak dira.\nJosef Arimateakoaren kondairaren arabera Glanstonbury britainiar uharteetako kristautasunaren jaiolekua litzateke, bertan, Glastonbury Toren pertsonaia honek britainiar lurrean izandako lehenbiziko eliza eraiki omen zuen, gutxi gorabehera Jesukristo hil eta 30 urtera. Eliza honen xedea Grial Saindua gordetzea zen. Suposatzen denez, Josef Glastonburyra itsasontziz ailegatu omen zen, aurretik Somerset eskualdean izandako uholde bat probestuz. Lurreratzen, Josef Arimateakoaren makila mirariz eskualde honetan besterik hazten ez den arantzadun zuhaizka bilakatu zen.\nArturiar zikloko zenbait bertsioetan Glastonbury sarritan Avalom mitikotzat jo izaten da. 1333an Godofredo Monmouthekoa historialari galestarra izan zen parekotasun hau aipatzen lehenbizikoa. 1191n Glastonburyko abadiako fraideek eraikin honen hegoaldean Artur erregea eta Ginebra bere emaztearen hilobiak topatu zituztela ziurtatu zuten.\nGaur egungo herria.\nGaur egun Glastonbury erromes eta turismo erlijiotsuaren gunea da. Hemen mistizismo eta jentiltasun edo paganismoak kristau mitologiarekin bat egiten dute. Neurri berdineko beste herri ugariren antzera, gune hau ere ez da antzina zen bezain oparoa. Halere, Glastonburyk jentil edo magiazko jatorriarekin zerikusia duten produktu \"alternatiboak\" saltzen dituzten denda eta postu ugari ditu. Herriaren inguruan, merkatalgune berri bat garatzen ari da."}
{"id": "124025", "revid": "1340", "url": "https://eu.wikipedia.org/wiki?curid=124025", "title": "Chester", "text": "Chester Ingalaterrako ipar-mendebaldean dagoen Cheshire konderriko hiriburua da. Gales eta Ingalaterraren arteko muga-muga kokatzen da, nahiz eta hiri ingelesa izan bere mendebal kanpoaldeko auzo batzuk Galesko lursailetan hedatzen dira. Dee ibaiak hiriaren erdigunea zeharkatzen du. Hiri bitxia da, bere erdiguneko kale nagusietako eraikinek duten arkitektura dela eta.\nHiria erromatar eta erdi aroko harresiez inguratuta dago (erromatarrek \"Deva\" deitu zioten hiriari). Hauek txango luzeak eginez hiri eder hau ikusi nahi duten turisten artean oso gustokoak direlarik. Hiriak katedral garrantzitsua ere badu.\nChesterren iparraldean Liverpool dago eta mendebaldean berriz Galesko Wrexham hiria eta Mold udalerria."}
{"id": "124028", "revid": "448", "url": "https://eu.wikipedia.org/wiki?curid=124028", "title": "Liguriera", "text": "Liguriera Italiako iparraldeko Liguria eskualdean eta Frantziako mediterranear kostaldeko lurralde batzuetan nahiz Monakon mintzatzen den erromantze hizkuntza da. Genovera (\"Zen\u00e9ize\") du dialektorik ezagunena, Liguriako hiriburu Genovan mintzatua. Emigrazioaren eraginez, Buenos Airesko (Argentina) La Boca auzoan ere badira ligurieraren hiztunak.\nAldaerak.\nLiguriera ondorengo aldaera nagusi hauetan banatzen da:"}
{"id": "124029", "revid": "56302", "url": "https://eu.wikipedia.org/wiki?curid=124029", "title": "Rifeko Gerra", "text": "Rifeko gerra (), Marokoko gerra edo Afrikako gerra ere deitua, Rifen jazotako borroka bat izan zen, non bertako tribuek eta Rifeko Errepublika independenteak Espainia eta Frantziako inperio kolonialei aurre egin zieten 1911tik 1927ra. Marokoko Espainiar Protektoratua sortu zenetik Abd el-Krim errenditu arte iraun zuen.\nEspainiako gobernuek kintak edo nahitaezko soldadutza baliatu zuten gerrillariei eta bertako herritarrei gailentzeko, hala Katalunian nola Hego Euskal Herrian (eta gutxiago beste lurralde batzuetan) protestak harrotu zituena, baita zentsura ere hedabideetan. Euskal eta katalan abertzaleak eta sozialistak zein komunistak agertu ziren gerraren edo/eta gerra politika zehatz horren kontra. Gerrako porrotek eta haren kontrako protesta giroak Miguel Primo de Riveraren estatu kolperako bidea zelaitu zuten.\nGerraren berezitasun handietako bat erabilitako krudelkeria txundigarria eta Rifeko herriaren kontrako espainiarren izu indiskriminatua izan zen, tartean zela Lehen Mundu Gerran asmaturiko arma kimikoak. Bertan borrokatu, zaildu eta sorgortu ziren 1936ko estatu kolpeko militar asko, hala nola Francisco Franco, Queipo de Llano eta Emilio Mola, besteak beste.\nErresistentziatik errepublikara.\nAgintari espainiarrek riftarrak zatikatzeko politika bat hartu zuen 1910ko hamarkadan, berez kabiletan zatikatuta zeudela baliatuz. Kabilak lurralde askeak ziren, Marokoko sultanarekin lotura nominal bat zutena. Bada, espainiar agintariek administrazio eta kultura kolonialera erakarri zituzten bertako eliteak, hainbat abantaila eta dirua eskainiz. Onuradun horietako batzuk ziren Abd el-Krim eta haren aita. Alta, espainiarren jokabide zakarrak eta harroak riftarrak uxatu zituen. 1920ko urtarrilean Espainiar Legioa sortu zen, gerra koloniala bortizkeria hutsean eta izuan oinarritu zuen kidego militarra.\nEspainia lurraldeotan oldartu zenetik, bertako herritarren erresistentzia aurkitu zuen. Lehen Mundu Gerran, espainiarrek herritar riftarrak esklabo lan baldintzetan baliatu zituzten harrobietan frantsesentzat mea erauzteko. Riftarrak matxinatu egin ziren. Borrokaldi gogorraren ondoren, Abd el-Krimen gerrillak espainiar armadari irabaztea lortu zuen Annualen 1921eko uztailean, 13.000 soldadu hilez.\nEspainiar armadaren porrot horren ondorioz, Rifeko Errepublika aldarrikatu zuten, lau urtez iraun zuena. 1923an, Horacio Etxebarrieta euskal negozio gizonaren bitartekaritzaz Abd el-Krimekin egindako hitzarmenean, Rifeko gerlariek soldadu espainiar ugari askatu zituzten. Hala ere, Espainiako armadak ez zuen etsi, eta gerrari berrekin zion Miguel Primo de Riveraren diktadurapean. Espainiako armadak gerra ekimen bereziki krudel eta izugarria eraman zuen lurralde horretako biztanle eta gerlarien kontra (\"moros\").\nBertan parte hartu zuen Francisco Francok, baita tiro batez barrabil bat galdu ere. Gerra kimikoaz gain (ikus behean), kanpotar armada horrek torturak, mutilazioak (buruak moztea, adibidez) eta askotariko oinazeak eragin zituen, Pilar Eyre kazetari eta idazleak Francoren biografian kontatzen duenez. Gainera, Uargako Guduaren ondoren (1925), frantsesek espainiarren alde esku hartu zuten gatazkan, Al-Hoceimako lehorreratzean gauzatu zutena. 1926rako, espainiar-frantses indarrek oinpean hartu zituzten Rifeko Errepublikaren indarrak, eta lurralde osoa azpiratu. 1927an, Abd el-Krimek men egin zuen, eta Espainiak berriz eskuratu zuen lurraldea.\nGerra kimikoa.\nI. Mundu Gerran Espainia eta Alemania lankidetzan ibili ziren armagintzan eta arma salerosketan eta, gerra kolonialean ere, lankidetza hori ez zen eten. Espainiako agintariak gas pozoitsua lortzen saiatu ziren, eta bi ofizialek L\u00fcneburgeko gas pozoitsuko Breloh biltegiari bisita egin zioten Alemanian. Harreman on horien seinale, 1922an bi estatuek isilpeko itun bat sinatu zuten Madrildik gertu arma fabrika bat eraikitzeko, eta azala eta arnas sistema erretzen zuen gasa ekoizteko. Bitartean, Espainiako Alfonso XIII.ak eta bere armadak ez zuten Rifetik alde egin, tematu baizik. \nOhiko moduan bertako askatasunaren aldeko mugimendua ezin garaituz, gerra kimikoa erabiltzeari ekin zioten, hura herritarren kontra baliatuz, neurrigabe eta bereizketarik gabe. Hainbat iturriren arabera, espainiar armadak eguneko 1.680 bonba jaurti zituen, eta 127 bonbardaketa egin 1927 arte, iturri, ibai, azoka eta herrixketan, besteak beste. Rifeko herritarrek ez zuten defentsarik horren kontra, eta hamar milaka izan ziren larri zaurituak eraso kimikoen ondorioz, eta asko oinaze handien artean hil.Arma kimiko horien osagaiak fosgenoa, difosgenoa, kloropicirna eta ziape gasa ziren, zauri eta ondorio latzak utziz ingurumenean zein herritarren artean, gaurdaino.\nGerraren ondorioak.\nGerra kimikoaren erabilerak arrakasta aurkitu zuen bilatzen zuen eraginerako. Izua zabaldu eta Rifeko erresistentzia ito zuten. Lurraldea berriz geratu zen Espainiaren mende, bertako herritarrek garesti ordainduta. Gerra honek basakerian zaildu eta sorgortu zituen gerora Espainiako estatu kolpea (1936) prestatu zuten militarrak (\"africanistas\"). Gerra kimikoaren berri laurogei urte geroago hasi zen azaleratzen. Espainiako estatuak, hala ere, ez du ardura politikorik onartu.\n2005ean, Joan Tarda ERCko ordezkariak arma kimikoen erabilera hori ikertzeko proposatu zuen Espainiako Kongresuan, eta riftarren oroimen historikoa eta ohorea berreskuratzea, ERC, EAJ eta IUren aldeko botoez, eta 33 kontra, PP, PSOE eta une horretako gainerakoena. Halaber, Marokoko gobernuak debekatu egin zuen Rifeko Gerlako Biktimen Babeserako Elkartea (2011ko informazioa).\nArma kimikoen erabileraren ondorioei dagokienez, ikerketek diote bertako minbizi tasa altua ezohikoa dela, lurzoruan metaturik dirauten produktuen ondorioz."}
{"id": "124030", "revid": "6327", "url": "https://eu.wikipedia.org/wiki?curid=124030", "title": "Rifeko guda", "text": ""}
{"id": "124039", "revid": "119347", "url": "https://eu.wikipedia.org/wiki?curid=124039", "title": "Genovera", "text": "Genovera (\"Zeneize\") ligurieraren dialekto nagusia da, Liguria italiar eskualdeko hiriburuan, Genovan, hitz egiten dena. Batzuetan italieraren dialekto gisa hartzen den arren, liguriera -eta, beraz, genovera- italierarekiko beregaina den erromantze hizkuntza bat da. Genovaz gain, liguriar emigrazioa ezagututako beste lurralde batzuetan hitz egiten da, Argentinan eta Australian bezala.\nGenoveraren hiztunak ia bi milioi badira ere, gehienak 50 urte baino gehiagokoak dira, eta hizkuntzaren belaunaldi arteko transmisioa ez dago oso hedatua.\nGenoverak okzitaniera eta frantsesarekiko antzekotasun handiak ditu."}
{"id": "124040", "revid": "119347", "url": "https://eu.wikipedia.org/wiki?curid=124040", "title": "Glastonburyko dorrea", "text": "Glastonburyko dorrea (ingelesez \"Glastonbury Tor\") Ingalaterrako hego-mendebaldean dagoen Somerset konderriko Glastonbury udalerrian kokatzen den muino eta dorre batez osatutako multzoa da. Muinoak 160 metroko garaiera du eta begi bistara inguru osoko ordeka zabaleko edozein kokalekutik ederki asko nabarmentzen da.\nLeku hau Arturiar zikloarekin estuki loturik dago, kondaira askoren arabera muino hau Avalon uhartearen zati ikusgarria baita. \"Tor\" hitza (euskaraz literalki \"dorre\", halere ingeleraz itxura konikodun muinoak aipatzeko erabili ohi da) Ingalaterra hego-mendebaldean ingeleraz mintzatzean erabili ohi den hitza da, dirudienez antzinean eskualde honetan mintzatzen zen zeltiar hizkuntzatik omen dator: kornubieraz \"tor\", antzinako galeseraz \"twrr\", gaur egungo galeseraz \"t\u0175r\" eta Eskoziako gaeleraz \"t\u00f2rr\" delarik.\nGaur egun muino honen gainealdean ikus daitekeen dorrea 1275an lurrikara batek suntsitutako St. Michael Church monasterioaren zatia da."}
{"id": "124041", "revid": "512", "url": "https://eu.wikipedia.org/wiki?curid=124041", "title": "Monda", "text": "Monda M\u00e1lagako udalerria da, Valle del Guadalhorce eskualdean dagoena.\n2008ko urtarrilaren 1eko erroldaren arabera 2.342 biztanle zituen."}
{"id": "124042", "revid": "512", "url": "https://eu.wikipedia.org/wiki?curid=124042", "title": "El Borge", "text": "El Borge M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 1.046 biztanle zituen."}
{"id": "124043", "revid": "512", "url": "https://eu.wikipedia.org/wiki?curid=124043", "title": "Campillos", "text": "Campillos M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 8.543 biztanle zituen."}
{"id": "124044", "revid": "512", "url": "https://eu.wikipedia.org/wiki?curid=124044", "title": "Guaro", "text": "Guaro M\u00e1lagako udalerria da, Valle del Guadalhorce eskualdean dagoena.\n2008ko urtarrilaren 1eko erroldaren arabera 2.230 biztanle zituen."}
{"id": "124045", "revid": "512", "url": "https://eu.wikipedia.org/wiki?curid=124045", "title": "Iznate", "text": "Iznate M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 918 biztanle zituen."}
{"id": "124046", "revid": "512", "url": "https://eu.wikipedia.org/wiki?curid=124046", "title": "Torrox", "text": "Torrox M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 16.395 biztanle zituen."}
{"id": "124047", "revid": "119347", "url": "https://eu.wikipedia.org/wiki?curid=124047", "title": "La Vi\u00f1uela", "text": "La Vi\u00f1uela M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 1.973 biztanle zituen."}
{"id": "124048", "revid": "4380", "url": "https://eu.wikipedia.org/wiki?curid=124048", "title": "Vi\u00f1uela", "text": ""}
{"id": "124049", "revid": "512", "url": "https://eu.wikipedia.org/wiki?curid=124049", "title": "Riogordo", "text": "Riogordo M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 520 biztanle zituen."}
{"id": "124050", "revid": "58701", "url": "https://eu.wikipedia.org/wiki?curid=124050", "title": "Nerja", "text": "Nerja M\u00e1lagako udalerria da, probintziako ekialdeko muturrean, Axarqu\u00eda - Costa del Sol eskualdean dagoena. 2021eko erroldaren arabera 21.018 biztanle ditu. Turismogune garrantzitsua da izan ere populazioaren herena atzerritar jatorrikoa baita, gehienak ingelesak. \n1979-1980 artean udalerri honetan \"Verano azul\" espainiar telesaila filmatu izanak oso ezagun bihurtu zuen Espainiar Estatuan. Ondasun nabarmenen artean Nerjako leizea dago.\nGeografia.\nNerjako udalerria eremu oso malkartsua da. Almijarako mendilerroak hartzen du iparraldea eta itsas mailatik 1.832 metroaraino (Navachica mendia) igotzen da. Mendilerrotik Ch\u00edllar ibaia jeisten da eta Nerjan bertan itsasoratzen da.\nNerja M\u00e1lagako probintziaren ekialdeko mugan kokaturik dago, M\u00e1laga hiriburutik 52 kilometro ekialdera eta Granada hiriburutik 10 kilometrotako distantziara.\nHistoria.\nAurrehistoria.\nNerjako leizean foka batzuen irudiak aurkitu ziren. Hasiera batean duela 42.000 urte eginak zirela datatu zen eta horrek esan nahiko luke Europako marrazki zaharrenak zirela. 2017an egindako datazioek ordea askoz berriagoak direla zehaztu dute.\nGoi Paleolitoan (duela 20.000) kokatzen da aurkitu den aurreneko asentamendua. Neolitoko aztarnak ere badaude Nerjako leizean, bai eta kultura argarikoarenak ere.\nAntzinako Aroa.\nAntzinako Aroan feniziarrek eta ondoren erromatarrek asentamendu ugari egin zituzten Nerja inguruko kostaldean baina ez da orduko aztarnarik aurkitu Nerjan bertan; akuedukto baten zimenduak eta fundiziorako labe bat baino ez.\nErdi Aroa.\nK.o. 711. urtean musulmanek Guadaleteko gudua bisigodoen aurrean irabazi eta penintsula konkistatzeari ekin zioten. Tremecengo Almacarri historialari musulmanak \"Naricha\" toponimoa aipatzen du (\"iturburu oparoa\"), hortik etor liteke \"Nerja\" izena.\nAro modernoa.\n1487an Errege-erregina katolikoek M\u00e1laga konkistatu zutenean populazio islamiar garrantzitsua zegoen Nerjan eta 1492an kanporatu zituzten arte hiru kultura izan ziren herrian; kristaua, judutarra eta islamiarra. Nerjako Salon hondartzaren izenak iradokitzen du bertatik kanporatuak izan zirela judutarrak, hauek \"Shalom\" hitzaz agurtzen baitute elkar. XVI. mendean Nerjako populazioa asko jeitsi zen eta ordukoak dira herrian hain ohikoak diren Moreno, Herrero, \u00c1vila, Jaime eta Leyva abzenak, kristau bihurturiko judutarrenak. Era berean ingurua gaztelarrez, asturiarrez, galiziarrek eta valentziarrez birpopulatu zen eta mugako herria izanik biztanleak armak edukitzera behartu zituzten. Guardia dorrean (gaur egun Europako balkoia) ka\u00f1oiak ezarri ziren itsasora begira pirata musulmanetatik babesteko. 1515. urtean Nerjak \"autonomia eskutitza\" jaso zuen eta V\u00e9lez-etik bereizi zen. 1567an Alpujarretako Matxinada gertatu zen baina Nerjara iritsi aurretik desegin zen.\nGarai istilutsua izan arren XVI. mendean Nerja handitzen hasi zen. Jarduera ekonomiko garrantzitsuena zeta-harren ekoizpena izan zen. Mendearen amaiera lur sail berriak pretatu ziren azukre-kanabera eta melaza ekoizpenerako. XVII. mendearen amaieran Salbatzailearen eliza eraiki zen eta gaztelua berriztu egin zen.\nXVIII. mendean Nerjak hobekuntza handiak izan zituen. Kaleak harriztatu ziren, ureztatzeko ubideak eraiki ziren, industria berriak ezarri ziren eta meategiak ere ustiatu ziren. M\u00e1lagarako eta Almeriarako errepideak eraiki ziren. Garai hartan ardoa, eztia, azukrea eta irinaren merkataritza asko garatu zen. Mendearen amaierarako 8.000 biztanle zituen.\nXIX. mendea.\nXIX. mendea Iberiar Penintsulako Gerrarekin hasi zen, izan ere ingelesek eta espainiarrek osaturiko armadak Nerjako gaztelua eta La Torrecilla suntsitu zituizten frantsesak bertan babestu ez zitezen. Andaluziako azukre ekoizpenaren gorakadaren baitan hainbat \"ingenio\" eraiki ziren eta azukre-kanaberaz lursail handiak landatu ziren, batez ere Maro inguruan. Burrianako hondartzatik ateratzen zen azukrea eta hara iristen ziren lantegiek behar zituzten lehengaiak. 1873an Mart\u00edn Larios burgesak San Jos\u00e9 ingenioa eskuratu eta hobekuntza tekniko handiak egin zizkion. 1879 eta 1880 artean \u00c1guila akueduktua eraiki zen ura ingenioetara eramateko.\nMendearen amaiera eskasa izan zen ordea. 1884an lurrikara bat izan zen, 1885ean filoxerak mahastiak suntsitu zituen eta Maroko \"ingenioa\" erre egin zen. Horren ondoren nerjatar ugarik Hego Amerikara emigratu zuten eta asko hazia zegoen populazioa berriz murriztu zen, mende bukaeran 7.000 biztanletan gelditzeraino.\nXX. mendea.\nXX. mendearen hasieran izurrite berriak iritsi ziren (kolera, tifus...), lehorteak izan ziren uztak murriztuz eta lan munduko krisiak iritsi ziren. 400 etxegabe izatera iritsi zen Nerja. 1920. hamarkadan azpiegiturak eraiki ziren eta langabezia jeitsi zenez hamarkada ona izan zen. Espainiako Gerra Zibilean aire bonbardaketak jasan zituen eta nerjatar askok Almer\u00edarako errepidetik ihes egin zuten. Frankistek herria hartu zuten eta fusilamendu ugari izan ziren hurrengo asteetan.\n1959. urtean Nerjako leizea aurkitu zen. Honek prentsa eta turistak erakarri zituen eta herriak turismoa jorratzea erabaki zuen, batez ere 1968an azken azukre ingenioa itxi zenean. Costa del Sol kostaldearen boom turistikoaren parte izan zen eta populazioa nabarmen igo zen, 1970an 8.500 biztanle izatetik hamar urtetan 11.500era pasa zen. 1979-1980 artean udalerri honetan \"Verano azul\" espainiar telesaila filmatu zen Nerjan eta Espainiar estatuan soilik ez, nazioartean ere ezagun egin zen, telesaila Angolan, Aljerian, Bulgarian, Frantzian, Kroazian, Polonian, Portugalen, Txekoslovakian eta Hego Amerikan ikusi baitzen.\nDemografia.\nNerjak 21.018 biztanle ditu (2021) eta dentsitatea 247,61 biz./km\u00b2 da. Nerja herriaz gain Maro izeneko pedan\u00eda bat du, 762 biztanle dituena. Erresuma Batutik etorritako 3.030 pertsona bizi dira bertan eta 630 alemaniarrak.\n2003 eta 2011 artean Emma Hall \"Residentes Extranjeros\" (atzerriko biztanleak) alderdiaren inegotzia izan zen Nerjako udalean.\nPolitika.\nNerjako udal gobernua 21 zinegotzi eta alkateak osatzen dute. Gaur egungo alkatea Jos\u00e9 Alberto Armijo (PP) da, 1995etik alkate izan dena (2015-19 agintaldian ezik). 2019an alkatetza berreskuratu zuen Vox-en zinegotzi bakarrak lagunduta. Aurreneko alkatea ordea alderdi komunistako Antonio Jim\u00e9nez G\u00e1lvez izan zen.\nEkonomia.\nNerjako jarduera ekonomiko nagusia turismoa da zalantzarik geba. Nekazaritza ere badu eta klima suabea izanik fruitu tropikalak landatzen dira, txirimoia, ahuakatea eta mangoa besteak beste.\n2011. urtean, Europako Justizia Auzitegiak ebatzi zuen Nerjak oraindik ez zituela hondakin urak arazten. Betebehar hori 2000. urterako bete beharrekoa zen.\nKultura.\nJaiak.\nKarmengo Amaren jaiak ospatzen dira uztailaren 15, 16 eta 17an. 16a da egun nagusia. Amabirjina prozesioan ateratzen da eta txalupan Europako balkoiaren azpiraino ekartzen da.\nGastronomia.\nAndaluzia kostaldeko gastronomia tipikoa du, arrainak eta fruitu tropikalak dira protagonista. Nerjako plater tipikoak honako hauek dira: ajoblnaco con uvas, ajocolorao, azukre eztizko batallitak, Nerjako aza, bokeroiak oliozpinetan, antxumea nerjar erara, kuia frijitua, ahuakate entsalada, arbendol zopa...\nFikzioan.\nAipatu bezala 1979-1980 artean \"Verano azul\" telesaila grab atu zen, baina izan dira beste grabaketa batzuk ere. Channel 4 kate britainiarrak \"A place in the sun\" telesaileko atal bat egin zuen bertan.\nKirolak.\nHerriko kirol talde nagusia \"Club Deportivo Nerja\" da, 1965ean sortu zena. Futbolean Andaluziako preferente mailan jokatzen du.\nAtletismoak ere indar handia du. \"Club Nerja Atletismo\" M\u00e1lagako probintziako talde handienetakoa ezezik Estatu mailan ere arrakasta ugari lortu dituena da. Espainiako txapelketatan taldeka 29 aldiz izan da txapelduna eta bakarka 182 urrezko domina eskuratu dituzte Nerja taldeko atletek (2020 arteko datuak).\nUr kirolen aukera zabala dago, udako hilabetetan batez ere; kaiak, buzeoa, esnorkela, surfa, kitesurfa, ur-motoak... Senderismoa ere egin daiteke. Badira ibilbide prestatuak, Navachica mendira igotzeko edota Ch\u00edllar ibaian behera jeisteko. Parapentea eta puentinga ere egin daiteke."}
{"id": "124051", "revid": "512", "url": "https://eu.wikipedia.org/wiki?curid=124051", "title": "C\u00fatar", "text": "C\u00fatar M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 655 biztanle zituen."}
{"id": "124052", "revid": "512", "url": "https://eu.wikipedia.org/wiki?curid=124052", "title": "Teba", "text": "Teba M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 4.253 biztanle zituen."}
{"id": "124053", "revid": "512", "url": "https://eu.wikipedia.org/wiki?curid=124053", "title": "Casares", "text": "Casares M\u00e1lagako udalerria da, Costa del Sol Occidental eskualdean dagoena.\n2008ko urtarrilaren 1eko erroldaren arabera 4.797 biztanle zituen."}
{"id": "124054", "revid": "512", "url": "https://eu.wikipedia.org/wiki?curid=124054", "title": "Colmenar", "text": "Colmenar M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 3.625 biztanle zituen."}
{"id": "124055", "revid": "512", "url": "https://eu.wikipedia.org/wiki?curid=124055", "title": "Arenas", "text": "Arenas M\u00e1lagako udalerria da, Axarqu\u00eda - Costa del Sol eskualdean dagoena.\n2008ko urtarrilaren 1eko erroldaren arabera 1.421 biztanle zituen."}
{"id": "124056", "revid": "119347", "url": "https://eu.wikipedia.org/wiki?curid=124056", "title": "Mac Lesggy", "text": "Mac Lesggy (benetako izenez Olivier Lesgourgues, okzitanieraz Lasgorgas) 1962ko abuztuaren 1an Baionan jaiotako zientzia arloko kazetaria da.\nBiografia.\nVersailleseko Sainte-Genevi\u00e8ve lizeo pribatuan ikasi zuen 1979 eta 1981 artean eta bertan ipini omen zioten erabiltzen duen ezizena.\n\"Institut national agronomique Paris-Grignon\" delakoan 1981ean Nekazaritza ingeniaritzan diplomatua da.\n1991tik zientzia gaiak telebistaren bidez hedatu nahi dituen \"E=M6\" saioaren aurkezlea da. Publiko orokorrak gehienbat bere janzkera bitxiengatik ezagutzen du, bereziki bere \"Alain Mikli\" betaurrekoengatik; edoein kasutan bere aurkezle lana kalitate handikotzat jotzen da.\n2000ko hamarkadan zehar \"Le grand test\" izeneko emankizun sorta aurkeztu du Benjamin Castaldirekin batera; aipagarriena koefiziente intelektualari buruzko \"QI\" izan da. \"Sexualit\u00e9, si on en parlait\", \"J\u00b9ai d\u00e9cid\u00e9 de maigrir\", \"J'ai d\u00e9cid\u00e9 d'\u00eatre belle\" bezalako magazineak ere aurkeztu izan ditu.\nMac Lesggyk \"Link production\" ekoizpen-etxea zuzentzen du; aipatutako \"E=M6\" saioa da burutzen duen nabarmenena.\nLanak.\nZientzia arloaz telebistan egindako lanaz gain zenbait liburu ere idatzi ditu:\nEzagun egin duen saioaren izenarekin lotutako DVD sorta ere atera du: \"E=M6 L'essentiel de la science\"."}
{"id": "124057", "revid": "512", "url": "https://eu.wikipedia.org/wiki?curid=124057", "title": "Alameda", "text": "Alameda M\u00e1lagako udalerria da, Comarca de Antequera eskualdean dagoena.\n2008ko urtarrilaren 1eko erroldaren arabera 5.426 biztanle zituen."}
{"id": "124058", "revid": "512", "url": "https://eu.wikipedia.org/wiki?curid=124058", "title": "Pizarra", "text": "Pizarra M\u00e1lagako udalerria da, Valle del Guadalhorce eskualdean dagoena.\n2008ko urtarrilaren 1eko erroldaren arabera 8.652 biztanle zituen."}
{"id": "124059", "revid": "11782", "url": "https://eu.wikipedia.org/wiki?curid=124059", "title": "Olivier Lesgourgues", "text": ""}
{"id": "124060", "revid": "1340", "url": "https://eu.wikipedia.org/wiki?curid=124060", "title": "Gloucester", "text": "Gloucester Ingalaterrako hego-mendebaldean dagoen Gloucestershire konderriko hiriburua da. Galesko mugatik oso hurbil dago. Severn ibaiaren eskubialdeko ertzan kokatzen delarik. Hiri honetan oso ospetsua den Gloucestergo katedrala dago."}
{"id": "124063", "revid": "512", "url": "https://eu.wikipedia.org/wiki?curid=124063", "title": "Robert Armstrong", "text": "Robert Armstrong (Saginaw, Michigan, 1890eko azaroaren 20a \u2013 Santa Monica, Kalifornia, 1973ko apirilaren 20a) Ameriketako Estatu Batuetako aktorea izan zen, ezaguna 1933ko King Kong filmean aritu izanagatik. 1927 eta 1964 bitartean 127 filmetan hartu zuen parte."}
{"id": "124064", "revid": "6327", "url": "https://eu.wikipedia.org/wiki?curid=124064", "title": "Eszipion Afrikano Maior", "text": ""}
{"id": "124065", "revid": "119347", "url": "https://eu.wikipedia.org/wiki?curid=124065", "title": "Michel Portal", "text": "Michel Portal 1935eko azaroaren 27an Baionan jaiotako konpositore eta musikaria da. Europako jazz modernoaren garatzaileen artean egonik kontinenteko jazz musikaririk garrantzitsuenetakotzat jotzen da; hala ere bere burua musika mota zehatz batean mugatzea ez du gustuko. [[Zinema]]rako [[musikagile]] lanetan nabarmendu da.\nBere musika.\nEremu anitzetan.\n[[Frantzia|Frantses estatuan]] Free jazz mugimendua bultzatu zutenen artean dago. Bere karreran zehar [[Europa]]ko jazz jotzailerik onenekin aritu da askotan. [[1970eko hamarkada]]n \"Michel Portal Unit\" delakoa sortu zuen, inprobisazio librean aritzen ziren [[Europa]] nahiz [[Amerika|Ameriketako]] musikariak bere baitan biltzen zituena.\nSarritan [[Richard Galliano]] [[akordeoi]]-jotzailea, [[Daniel Humair]] [[bateria (musika)|bateria]] jotzailea, [[Beb Gu\u00e9rin]] eta [[Henri Texier]] [[kontrabaxu]]an aritzen direnak edota [[Jacky Terrasson]] [[piano]] jotzaile [[Frantzia|franko]]-[[Ameriketako Estatu Batuak|amerikarra]] izan ditu lagun.\nSaritua.\nSari hauek lortu zituen bere ibilbideko aurreko hamarkadetan:\n[[Fitxategi:Michel Portal - Bernard Lubat.jpg|thumb|250px|Michel Portal eta [[Bernard Lubat]] [[2002]]ko [[Paris Jazz Festival]]en.]]\nFilmografia.\nArlo honetako sariak.\n[[C\u00e9sar]] delakoen barruan musika onenari ematen zaion saria hiru aldiz erdietsi du\nMusika onenari dagokion 7 d'Or saria birritan eskuratu du:\nSariak ibilbide osoari.\nAzken urteotan karrera hain aberats hori bere osotasunean kontuan harturik sari batzuk eman dizkiote:\nEuskal Herriarekin lotura.\nBere formazio klasikoa izan bada ere, gaztetandik [[jazz]]arekin batera euskal [[folklore]]arekiko harreman eta zaletasuna ere izan zituen.\n[[1990]]ean [[Antxon Ezeiza]]ren \"[[Ke arteko egunak]]\" [[film (zinema)|filmari]] musika ipini zion.\nGure artera azken urteetan egindako bisiten artean:\nKanpo loturak.\n[[Kategoria:Baionarrak]]\n[[Kategoria:Euskal Herriko jazz musikariak]]\n[[Kategoria:Lapurdiko musikagileak]]\n[[Kategoria:Euskal Herriko saxofoi-jotzaileak]]\n[[Kategoria:Euskal Herriko klarinete-jotzaileak]]"}
{"id": "124067", "revid": "96586", "url": "https://eu.wikipedia.org/wiki?curid=124067", "title": "Natalie Portman", "text": "Natalie Portman (; Jerusalem, Israel, 1981eko ekainaren 9a), aktore israeldar-estatubatuarra da. Bere benetako izena Natalie Hershlag da, hebreeraz ."}
{"id": "124070", "revid": "6327", "url": "https://eu.wikipedia.org/wiki?curid=124070", "title": "Luis Akitaniakoa", "text": ""}
{"id": "124071", "revid": "119347", "url": "https://eu.wikipedia.org/wiki?curid=124071", "title": "Pepin II.a Akitaniakoa", "text": "Pepin II.a (823 \u2013 Senlis, 864 eta gero) Akitaniako erregea (838-864) izan zen.\nBiografia.\nAita Pepin I.a Akitaniakoa eta ama Engelberga zituen. Aita hil zitzaionean, errege bilakatu zen. 840an Luis Errukitsua hil ondoren, sortu zen oinordetza gerran Lotarioren alde borrokatu zen Karlos Burusoilaren aurka. 845ean, ordea, haren mende jarri zen. 852an, erregetzatik kendu zuten eta normandiarrekin elkartu zen. 864an, atxilotu eta hil arte preso eduki zuten. Bai Karlos Burusoila, bai Karlos Umea bere erresuma lortzen saiatu ziren."}
{"id": "124072", "revid": "512", "url": "https://eu.wikipedia.org/wiki?curid=124072", "title": "Karlos Umea", "text": "Karlos Umea (; Frankfurt am Main, 847/848, \u2013 Buzan\u00e7ais, 866ko irailaren 29a, ) Akitaniako erregea (855-866) izan zen.\nBiografia.\nBere aita Karlos Burusoila eta bere birraitona Carolus Handia Akitaniako erregetzat hartzen badira, Karlos III.a izango litzateke.\nAitarekin batera Pipino II.a borrokatu zuen Akitaniako errege izateko. Hala ere ez zuen inoiz boterea Akitanian, erregeordeen bitartez aritu baitzuen.\nSeme-alabarik gabe hil zen, Luis Totela bere anaia oinordekoa izanik."}
{"id": "124073", "revid": "512", "url": "https://eu.wikipedia.org/wiki?curid=124073", "title": "Elvira Lindo", "text": "Elvira Lindo Garrido (C\u00e1diz, 1962ko urtarrilaren 23-) gaztelaniaz idazten duen idazle espainiarra.\nBiografia.\nHamabi urte zituela, Madrilera joan zen bizitzera bere familia eta Madrilgo Unibertsitate Konplutentsean Kazetaritza ikasi zuen.\n1981 urtean hasi zen lanean Espainako Irrati Nazionalean. Bertan erreportari gisa lan egin zuen, gero hasi zen kulturaren inguruko programak aurkezten eta gidoilari gisa lan asko egin zuen. Irratirako umorezko ipuin asko egin zituen eta medio horretan sortu zuen Manolito Laubegi pertsonaia.\n1990 urtean hasi zen telebistako gidoilari lanak egiten, Espainako kanaletan: Tele 5 katean hasieran eta RTVE kate publikoan ondoren.\n1996 urtean zinemagintzan hasi zen lanean. \"La primera noche de mi vida\" pelikularen gidoiak, Miguel Albaladejok zuzenduta, hainbat sari eskuratu zituen. Sortu zuen Manolito laubegi pertsonaiaren zineman moldaketa egin zen eta 2000. urteko Berlinalen saritu zuten haurrentzako filmen atalean..\nAntonio Mu\u00f1oz Molina idazlearekin etxe-multzo dago.\nObra.\nEleberriak.\nManolito Gafotas.\nSerie honen zenbait lan hogei hizkuntzatara itzuli dira. Euskarara ekarri da Manolito laubegi bezala, eta pertsonaiaren ondoko lanak euskaratu dira:\nMikel Garmendiak euskaratuak:\nJosu Goikoetxeak euskaratuak:"}
{"id": "124074", "revid": "119347", "url": "https://eu.wikipedia.org/wiki?curid=124074", "title": "TMX", "text": "TMX formatua (\"Translation Memory eXchange\") itzulpen-memoriak trukatzeko erabiltzen den estandar irekia da. Itzulpen-memoria edo TM (\"Translation Memory\") batean testuen zati elebidunak gordetzen dira XML formatuan.\nTMX formatua LISA (\"Localization Industry Standards Association\" - Lokalizazioaren Industriaren Estandarren Elkartea) erakundearen interes-taldea den OSCAR (\"Open Standards for Container/Content Allowing Re-use\" - Berrerabilera onartzen duten Edukiontzi/Edukietarako Estandar Irekiak) taldeak mantentzen du.\nTMX formatuaren 1998an sortu zen, eta 2010. urtean uneko bertsioa 1.4b zen. TMX 2.0 bertsio 2007ko martxoan argitaratu zen nahi zuen orok iruzkinak egin zitzan haren inguruan, hura onartu baino lehen.\nFormatua.\nEsan bezala, TMX formatua XMLaren aldaera bat da. Funtsean hiru etiketa garrantzitsu ditu:\nAdibidea.\nTMXaren oinarrizko unitatea hau da:\n &lt;tu&gt;\n &lt;tuv lang=\"EN-US\"&gt;\n &lt;seg&gt;Thanks for choosing Firefox!&lt;/seg&gt;\n &lt;/tuv&gt;\n &lt;tuv lang=\"EU\"&gt;\n &lt;seg&gt;Eskerrik asko Firefox aukeratzeagatik!&lt;/seg&gt;\n &lt;/tuv&gt;\n &lt;/tu&gt;\nIVAPek argitaraturiko TMX fitxategi baten adibide bat\nZein aplikaziorekin erabil daiteke.\nTMX normalean ez da zuzenean editatzen, informazio-biltegi gisa erabiltzeko pentsatuta baitago. Hurrengo aplikazioek TMX formatua balia dezakete itzulpenak egiten laguntzeko:"}
{"id": "124075", "revid": "512", "url": "https://eu.wikipedia.org/wiki?curid=124075", "title": "Luis II.a Totela", "text": "Luis II.a \"Totela\" (846ko azaroaren 1a \u2013 Compi\u00e8gne, 879ko apirilaren 11) Akitania (866-877) eta Mendebaldeko Frantziako erregea (877-879) izan zen. Karlos II.a Burusoilaren semea eta Karloman II.aren, Karlos III.aren eta Luis III.aren aita izan zen.\nBiografia.\nKarlos Burusoila enperadorearen eta Ermentrudis Orleansekoaren semea zen. 862an, Pepin II.a Akitaniakoarekin elkar harturik, aitaren aurka matxinatu zen, baina barkatua izan zen. 866an, anaia Karlos Umea hil ondoren, Akitaniako errege bilakatu zen. 877an, aita hil ondoan, Mendebaldeko Frantziako errege hautatu zuten. Hala ere, ez zen inoiz enperadore koroatua izan. Errege kemengabea izan zen eta haren agintaldian lekuko jaunek indarra hartu zuten tronuaren bizkarretik. Akitania dukerri bilakatu zen.\nEzkontzak eta seme-alabak.\n862an Ansgarda Burgundiakoarekin ezkondu zen. Lau seme-alaba izan izan zituzten: Luis, Gisella, Karloman eta Hildegarda. Ansgardarengandik bereizi ondoren, 875ean Adelaida Pariskoarekin ezkondu zen; alaba bat, Ermentrude, eta seme bat, Karlos, izan zituzten."}
{"id": "124076", "revid": "6327", "url": "https://eu.wikipedia.org/wiki?curid=124076", "title": "Luis Totela", "text": ""}
{"id": "124077", "revid": "6327", "url": "https://eu.wikipedia.org/wiki?curid=124077", "title": "Louis II.a Frantziakoa", "text": ""}
{"id": "124079", "revid": "512", "url": "https://eu.wikipedia.org/wiki?curid=124079", "title": "Karloman II.a Frantziakoa", "text": "Karloman II.a (866 \u2013 884ko abenduaren 12a) Mendebaldeko Frantziako erregea (879-884) izan zen.\nBiografia.\nLuis Totela bere aita hiltzean Mendebaldeko Frantziako errege hautatu zuten Luis bere anaiarekin batera. Erresuma banatuta, Karlomanek Borgoina eta Akitania jarauntsi zituen.\nHiltzean bere lehengusua zen Karlos III.a Gizena enperadorea oinordeko bihurtu zen."}
{"id": "124080", "revid": "1545", "url": "https://eu.wikipedia.org/wiki?curid=124080", "title": "Karloman Frantziakoa", "text": ""}
{"id": "124082", "revid": "1340", "url": "https://eu.wikipedia.org/wiki?curid=124082", "title": "Hernan Cortes", "text": ""}
{"id": "124084", "revid": "1340", "url": "https://eu.wikipedia.org/wiki?curid=124084", "title": "Carlos Cuellar", "text": ""}
{"id": "124085", "revid": "1340", "url": "https://eu.wikipedia.org/wiki?curid=124085", "title": "Joaquin Sorolla", "text": ""}
{"id": "124086", "revid": "1340", "url": "https://eu.wikipedia.org/wiki?curid=124086", "title": "Lurralde Petrolio-Esportatzaileen Erakundea", "text": ""}
{"id": "124087", "revid": "512", "url": "https://eu.wikipedia.org/wiki?curid=124087", "title": "Ranulfo II.a Poitierskoa", "text": "Ranulfo II.a Poitierskoa, baita \"Rannoux\" eta \"Ramnulf\" ere, (850\u2013 890eko abuztuaren 5a) Poitiersko konde (866\u2013890) Akitaniako dukea (887\u2013890) izan zen.\nBiografia.\n888an Karlos Lodia hiltzean, bere burua Akitaniako erregetzat aldarrikatu zuen. Hala ere, bera hiltzean akitaniarrek Oto Frantziakoa hautatu zuten errege, Ranulforen sasikumea zen Ebalus Akitaniakoa \"dux maximae partis Aquitaniae\" izanik."}
{"id": "124088", "revid": "1340", "url": "https://eu.wikipedia.org/wiki?curid=124088", "title": "Plastikoa", "text": ""}
{"id": "124089", "revid": "1545", "url": "https://eu.wikipedia.org/wiki?curid=124089", "title": "Ranulfo II.a Akitaniakoa", "text": ""}
{"id": "124091", "revid": "512", "url": "https://eu.wikipedia.org/wiki?curid=124091", "title": "Ranulfo I.a Poitierskoa", "text": "Ranulfo I.a Poitierskoa, baita \"Rannoux\" eta \"Ramnulf\" ere, (820\u2013 866) Poitiersko konde (835\u2013866) eta Akitaniako dukea (852\u2013866) izan zen.\nBiografia.\nAdituek gutxi dakite bere bizitzari buruz. Bikingoen aurkako Brissartheko guduan hil omen zen. Ranulfo II.a Poitierskoa semea eta oinordekoa zuen."}
{"id": "124092", "revid": "1545", "url": "https://eu.wikipedia.org/wiki?curid=124092", "title": "Ranulfo I.a Akitaniakoa", "text": ""}
{"id": "124093", "revid": "512", "url": "https://eu.wikipedia.org/wiki?curid=124093", "title": "Ebalus Akitaniakoa", "text": "Ebalus Manzer (870\u2013 935) Poitiersko konde (927\u2013935) eta bitan Akitaniako dukea (890\u2013892 eta 902\u2013935) izan zen.\nBiografia.\nRanulfo II.a Akitaniakoa bere aita hiltzean, Akitaniako duke bilakatu zen. Baina Oto Frantziakoak eskualdea nahi eta Ebalusek dukerria Gilen Errukitsuari eman zion. Hamarkada bat pasa ondoren, dukerria birkonkistatzeari ekin zion. Oinordekoa, Gilen bere semea izan zuen."}
{"id": "124094", "revid": "512", "url": "https://eu.wikipedia.org/wiki?curid=124094", "title": "Gilen I.a Akitaniakoa", "text": "Gilen I.a (875eko martxoaren 22a \u2013 918ko uztailaren 6a), Errukitsua ezizenaz ezaguna, Auverniako konde (886\u2013918) eta Akitaniako dukea (893\u2013918) izan zen.\nBiografia.\nEbalus Manzerretik Poitou eta Akitaniako dukerria lortu zituen. Clunyko abadia eratu zuen. Seme-alabarik ez zuenez, Gilen Gaztea bere iloba oinordeko hautatu zuen."}
{"id": "124095", "revid": "512", "url": "https://eu.wikipedia.org/wiki?curid=124095", "title": "Gilen II.a Akitaniakoa", "text": "Gilen II.a (? \u2013 926ko abenduaren 12a), Gaztea ezizenaz ezaguna, Auverniako konde eta Akitaniako dukea (918\u2013926) izan zen.\nBiografia.\nGilen Errukitsua bere osabaren partetik jarauntsi zituen tituluak. Erregearen alde normandiarren eta borgoinarren kontra borrokatu bazuen ere, laster matxinatu zuen burujabetasuna lortzeko."}
{"id": "124096", "revid": "512", "url": "https://eu.wikipedia.org/wiki?curid=124096", "title": "Akfredo Akitaniakoa", "text": "Akfredo (? \u2013 927) Auverniako konde eta Akitaniako dukea (926\u2013927) izan zen.\nBiografia.\nGilen Gaztea bere anaiaren partetik jarauntsi zituen tituluak. Adituen ustetan lurralde gutxi kontrolatzen omen zituen. Ebalus Akitaniakoa lehen bere titulua izandakoa berreskuratu zuen Akfredoren heriotzan."}
{"id": "124097", "revid": "512", "url": "https://eu.wikipedia.org/wiki?curid=124097", "title": "Friedrich von Wieser", "text": "Friedrich Freiherr von Wieser (Viena, 1851eko uztailaren 10 - Salzburgo, 1926ko uztailaren 22) austriar eskolako ekonomialari bat izan zen. Carl Menger austriar eskolaren sortzailearen ondorengoa izan zen Vienako unibertsitateko katedran 1903 urtetik aurrera. Bere lan ezagunena \"Balio naturala\" izan zen, non balio kontzeptuak ekonomian, kapitalista zein sozialista izan, duen garrantzia defendatu zuen. Aukera-kostuaren kontzeptua ere garatu zuen. Egozpen-teoria ere osatu zuen, non ondasun baten prezioak ondasuna ekoizteko erabili diren ekoizpen-faktoreen prezioa kalkulatzeko erabiltzen diren, ekonomilari klasikoek defendatu zutenaren alderantziz."}
{"id": "124098", "revid": "512", "url": "https://eu.wikipedia.org/wiki?curid=124098", "title": "Gilen III.a Akitaniakoa", "text": "Gilen III.a (Poitiers, 910\u2013 Poitiers, 963ko apirilaren 3a), Arkola burua ezizenaz ezaguna, Auvernia (950\u2013963) eta Poitiersko konde eta Akitaniako dukea (935\u2013963) izan zen.\nBiografia.\nEbalus Akitaniakoa bere aita hiltzean, Akitaniako dukerria aldarrikatu zuen. \"De facto\"zko dukea bazen ere, erregeak ez zuen titulua onartu Gilen hil baino lehen. Gilen IV.a Akitaniakoa izan zuen semea eta oinordekoa."}
{"id": "124101", "revid": "336", "url": "https://eu.wikipedia.org/wiki?curid=124101", "title": "Hugo Handia", "text": "Hugo \"Handia\" (Paris, 898\u2013 Dourdan, 956ko ekainaren 16a) frankoen duke eta Parisko kondea izan zen.\nBiografia.\nRoberto I.a Frantziakoa Mendebaldeko Frantziako erregearen semea, bere semea Hugues Capet izan zen, 987an Frantziako errege bilakatuko zena.\nLotario Frantziakoa onartzeko lehenen artean izategatik, honek Borgoina eta Akitaniako dukerriak eman zizkion. Borgoina menderatu zuen, baina, Akitanian duke \"de iure\" besterik ez zen, Gilen III.a Akitaniakoak bere lurraldeak mantendu zituelako."}
{"id": "124102", "revid": "105290", "url": "https://eu.wikipedia.org/wiki?curid=124102", "title": "Marjinalismo", "text": "Eskola marjinalista edo marjinalismoa XIX. mendean zehar garatzen joan zen eskola ekonomiko bat izan zen, harik eta 1870 hamarkadan \"Iraultza Marjinalista\" izenekoa gertatu zen arte, William Stanley Jevons, Lausanako eskolako L\u00e9on Walras eta austriar eskolako Carl Menger ekonomialarien eskutik, non marjinalismoaren kontzeptu nagusia, utilitate marjinala alegia, teoria ekonomiko nagusien baitan sartu zen. Eskola marjinalistaren arabera, teoria ekonomikoak eratzeko oinarrizko kontzeptuak era marjinalean definitu behar dira, kontsumitu edo ekoiztutako azken unitateari buruz. Horrela, ondasun baten balioa homogenoa baizik eta subjetiboa eta aldakorra dela baieztatzen dute eta kontsumitu den azken unitateak ematen duen utilitateak (asea, gozamena edo plazerra) irudikatzen duela ondasunaren balioa. Adibidez, uraren balioa aldakorra izango da egoera zein den: pertsona bat oso egarri badago, uraren balioa edo utilitatea oso handia izango da; bere egarria asetu ahala, uraren utilitate marjinala murrizten doa; bere egarria guztiz asetu duenean, berriz, uraren utilitatea oso txikia izango da eta pertsona horrek urari ematen dion balioan islatuko da utilitate eskas hori.\nAurrekariak.\nBalioaren paradoxa.\nAdam Smithek balioaren paradoxa, ur eta diamanteen paradoxa izenez ere ezaguna, plazaratu zuen XVIII. mendean idatzi zuen \"Nazioen aberastasuna\" izenburuko liburuan:\nAdam Smithek balioa ondasuna eskuratzeko behar zen lanaren bitartez neurtu behar dela irizten zuen. Horrela, ura lortzeko ahalegin txikia egin behar zela eta, bere balioa eskasa da. Diamantea eskuratzeko egin beharreko lana handia denez, bere balioa ere handia da.\nMarjinalistek, ordea, ez zuten onartu Adam Smithen azalpen hau eta uraren balio eskasa egoera zein den ezberdina dela baieztatzen zuten. Pertsona bat oso egarri egongo balitz, urak balio handia izango luke. Horrela, ondasun baten balioa kontsumitu beharreko \"azken\" unitatearen edo zatikiaren erabilgarritasun, gozamen, plazer edo aseari buruzkoa dela defendatu zuten, utilitate marjinalaren kontzeptua sortuz horrela."}
{"id": "124103", "revid": "17", "url": "https://eu.wikipedia.org/wiki?curid=124103", "title": "Eskola marjinalista", "text": ""}
{"id": "124104", "revid": "1545", "url": "https://eu.wikipedia.org/wiki?curid=124104", "title": "Gilen IV.a Akitaniakoa", "text": "Gilen IV.a (937\u2013 994ko otsailaren 3a), \"Fierebrace\" edo \"burdinazko besoa\" ezizenaz ezaguna, Poitiersko konde eta Akitaniako dukea (963\u2013994) izan zen.\nBiografia.\nGilen arkola burua bere aita dukerriari uko eta duke bilakatu zen. Hugues Capet bere koinatuaren aurka borrokatu zuen dukerria mantentzeko. Aitak egin zuen bezala, dukerriari uko eta Gilen bere semea oinordeko bilakatu zen."}
{"id": "124105", "revid": "119247", "url": "https://eu.wikipedia.org/wiki?curid=124105", "title": "Azetil-CoA", "text": "Azetil-CoA metabolismoan funtsezko zeregina betetzen duen molekula bitartekaria da, azetilo taldea duena A koentzimari lotua.\nAzetil-CoA bide katabolikoetan zein anabolikoetan agertzen da.\nBide katabolikoetan:\nBide anabolikoetan ere funtsezko molekula da Azetil-CoA, ondoko prozesu hauetan parte hartuz:"}
{"id": "124107", "revid": "512", "url": "https://eu.wikipedia.org/wiki?curid=124107", "title": "Gilen V.a Akitaniakoa", "text": "Gilen V.a (969\u2013 1030eko urtarrilaren 31a), \"Nagusia\" ezizenaz ezaguna, Poitiersko konde eta Akitaniako dukea (1004\u20131030) izan zen.\nBiografia.\nGilen burdinazko besoa bere aita dukerriari uko eta duke bilakatu zen, ama dukeordea izanik. Ez zen gerrari aparta baina bai printze jarduna. Italiako erregea izatekotan ere izan zen, baina herrialdearen egoera politikoak uko egitera behartu zuen.\nEzkontza eta seme-alabak.\nHirutan ezkondu zen. Lehendabizikoz Adalemoda Limogeskoa ezkondu eta seme bakarra izan zuten:\nBigarrenez Gilen II.a Antso Gaskoniakoaren alaba Antsa edo Briska ezkondu eta seme bi eta alaba bat izan zituzten:\nHirugarrenez eta azkenekoz Oto Gilen Borgoniakoaren alaba Ines ezkondu eta seme bi eta alaba bat ere izan zituzten:"}
{"id": "124108", "revid": "512", "url": "https://eu.wikipedia.org/wiki?curid=124108", "title": "Gilen VI.a Akitaniakoa", "text": "Gilen VI.a (1004\u2013 Poitiers, 1038ko martxoa), \"Lodia\" ezizenaz ezaguna, Poitiersko konde eta Akitaniako dukea (1030\u20131038) izan zen.\nBiografia.\nGilen Nagusia bere aitaren partez jarauntsi zuen dukerria. Bere amaordea borrokatu zuen dukerria mantentzeko. Eustakia Montreuilgoa ezkondu bazuen ere ez zuen seme-alabarik izan eta Oto bere sasianaia izan zuen oinordekoa."}
{"id": "124110", "revid": "1545", "url": "https://eu.wikipedia.org/wiki?curid=124110", "title": "Gilen VII.a Akitaniakoa", "text": "Gilen VII.a, Petri-Gilen jaioa, (1023\u2013 Saumur, 1058ko udazkena), \"Arranoa\" edo \"Burusoila\" ezizenez ezaguna, Poitiersko konde eta Akitaniako dukea (1039\u20131058) izan zen.\nBiografia.\nGilen Nagusiaren hirugarren ezkontzaren semea, Oto Akitaniakoa bere sasianaia borrokatuz lortu zuen dukerria. Bere aitaordea zen Anjouko kondea borrokatuz, disenteriak hil zuen."}
{"id": "124113", "revid": "56334", "url": "https://eu.wikipedia.org/wiki?curid=124113", "title": "Gilen IX.a Akitaniakoa", "text": "Gilen IX.a (; 1071ko urriaren 22a \u2013 1126ko otsailaren 10a), \"Koblakaria\" ezizenaz ezaguna, Poitiersko konde eta Baskonia eta Akitaniako dukea (1086\u20131126) izan zen. 1101eko Gurutzada bultzatzeaz gain, okzitanierazko lehendabiziko koblakaria izan zen.\nAlfontso I.a Nafarroakoa bere koinatarekin batera aritu zuen.\nPoesia.\nEgun 11 poema besterik ez dira mantentzen, amodioa gai nagusia izanik Maubergeonne bere maitaleari eskainiak. Sexuaz era gordinean aritu eta bere burua deskribatzeko \"trichador de d\u00f2mnas\" (euskaraz: \"emakumeen zatikatzailea\") ezizena erabiltzen zuen. Hona hemen adibide bat:\nEzkontza eta seme-alabak.\nFilipa Tolosakoa ezkondu eta hiru seme-alabak izan zituen:"}
{"id": "124114", "revid": "512", "url": "https://eu.wikipedia.org/wiki?curid=124114", "title": "Gilen X.a Akitaniakoa", "text": "Gilen X.a (1099a\u2013 1137ko apirilaren 9a), \"Santua\" ezizenaz ezaguna, Poitiersko konde eta Baskonia eta Akitaniako dukea (1126\u20131137) izan zen.\nNormandian gudetan aritu ondoren, Donejakue bidea egin eta bertan hil zen pozoituta. Hilzorian zegoela, bere dukerria Leonor alabari eman zion eta Luis VI.a Frantziakoa hautatu zuen bere babesle. Honek Luis bere seme nagusiarekin ezkondu zuen Akitaniako dukerria lortzeko.\nEzkontza eta seme-alabak.\n1121ean Aenor Ch\u00e2telleraultekoa ezkondu eta hiru seme-alabak izan zituzten:"}
{"id": "124115", "revid": "512", "url": "https://eu.wikipedia.org/wiki?curid=124115", "title": "Henrike II.a Ingalaterrakoa", "text": "Henrike II.a (Le Mans, Frantzia, 1133ko martxoaren 5a \u2013 Chinongo Gaztelua, Frantzia, 1189ko uztailaren 6a), Henrike Plantagenet ezizenez ezaguna, Ingalaterrako erregea izan zen 1154-1189 bitartean. Rikardo Lehoi Bihotza eta Joan Lurgabearen aita izan zen.\nBizitza.\nFrantziako Erresumako Le Mans hirian jaio zen. Ama Matildaren aldetik Gilen Konkistatzailearen birbiloba zen. Aita, berriz, Godofredo V.a Plantagenet zuen. 1151an, aita hil ostean, Normandiako duke eta Anjou, Maine eta Nantesko konde bilakatu zen. Urtebete beranduago, berriz, Leonor Akitaniakoarekin ezkontzearen ondorioz, Akitania eta Baskoniako duke ere bilakatu zen eta, azkenik, 1154ean Ingalaterrako errege izendatu zuten. Plantagenet leinuko lehendabiziko erregea izan zen. Garai hartako kondaira batzuek esaten zutenez, leinu horretako arbasoetako bat Deabrua bera zen.\n1171ean Irlandako jaun bilakatu zen eta, horrezaz gain, batzuetan Gales, Eskozia eta mendebaldeko Frantziako eskualde batzuk kontrolatu zituen. Hau guztia dela eta, garaiko Europako erregerik boteretsuena izan zen.\nErrege boterea handitzeko asmoz, Eliza Katolikoaren eskubideak murriztu nahi izan zituen (\"Clarendongo Konstituzioak\", 1164). Hori zela eta, Canterburyko artzapezpiku eta Aita Santuaren ordezkari zen Thomas Becketekin egundoko iskanbilak izan zituen. 1170. urtean, Canterburyko katedralean bertan, erregearen inguruko nobleek Becket hil zuten. Henrike II.ak jendaurreko penitentzia egin behar izan zuen, Aita Santuaren aginduz, eta baliogabe utzi behar izan zituen Clarendongo erabakiak.\n1177an, Westminster-en, bitartekari lana egin zuen Gaztelako Alfonso VIII.a eta Nafarroako Antso VI.a Jakitunaren artean, bi erreinuen arteko muga gatazka bat sortu zenean. Historialari batzuen arabera, Henrike II.a Ingalaterrakoaren laudoa teorian neutrala eta inpartziala bazen ere, praktikan kalte gehiago egin zion Nafarroari Gaztelari baino, Henrike II.ak piriniar erresuma etsai edo, gutxienez, lehiakidetzat jotzen zuelako Akitanian.\nHenrike II.ak oztopo handiak izan zituen familia barnean; emazteak eta semeek bultzaturiko hiru matxinadari egin behar izan zien aurre: Henrike seme gazteak gidatutako lehena arazo handirik gabe zapuztu zuen; bigarrenean Filipe-Augusto Frantziako erregeak hartu zuen parte eta larriagoa izan zen; hirugarrena (1188-1189) Joan Lurgabea semeak bultzatu zuen eta haren ondorioz hil zen.\nEzkontza eta seme-alabak.\n1152an, Bordelen, Leonor Akitaniakoarekin ezkondu zen, eta zortzi seme-alabak izan zituzten:\nErreferentziak.\n "}
{"id": "124116", "revid": "1545", "url": "https://eu.wikipedia.org/wiki?curid=124116", "title": "Ingalaterrako Henrike II.a", "text": ""}
{"id": "124117", "revid": "1545", "url": "https://eu.wikipedia.org/wiki?curid=124117", "title": "Henry II.a Ingalaterrakoa", "text": ""}
{"id": "124118", "revid": "1545", "url": "https://eu.wikipedia.org/wiki?curid=124118", "title": "Ingalaterrako Henry II.a", "text": ""}
{"id": "124119", "revid": "1659", "url": "https://eu.wikipedia.org/wiki?curid=124119", "title": "Lurgor", "text": "Lurgor edo Lurgorr Akitania zaharreko erromatarren garaiko jainkoa da. Ausci aldean agertu dira berari buruzko inskripzioak. Ez dugu bere ezaugarrien berri.\nEtimologia.\nLizopen arabera, Lur-gorria esan nahi du, behigorri kasuan bezala. Gogoratu Baigorrixo dibinitatea Bernardo Estornesen iritzi berberekoa da.\nJose Migel Barandiaranek bere aldetik zera azpimarratzen du; Saran eta Arrasaten dauden \"Lurgorri\" toponimoak, leku hauetan burdin-erdoliak kolore gorria ematen dio lurrari. Barandiaranek ere Aralarreko Lugorrita parajea aipatzen du Lurgorr honekin balizko loturarekin. Bertan trikuharri bat dago eta paraje honen azpian Agauntza ibaia sortzen da.\nDena den, baliteke izenaren bigarren zatia, \"gor\" aitzineuskara zaharraren \"gor\" (gogor) hitzarekin zer ikusirik izatea. Orduan Lurgorr Lur-gogor litzateke.\nLurgorri pertsona izena bezala.\nLurgorri izan zen Jose Mari Azkarraga Mozo politikari eta idazle abertzalearen ezizena."}
{"id": "124120", "revid": "119347", "url": "https://eu.wikipedia.org/wiki?curid=124120", "title": "Joan Lurgabea", "text": "Joan Ingalaterrakoa (Oxford, 1166ko abenduaren 24a \u2013 Newark-on-Trent, Nottinghamshire, 1216ko urriaren 19a), Joan Lurgabea (, ) ezizenez ezaguna, Ingalaterrako erregea eta Akitaniako dukea izan zen 1199 eta 1216 bitartean. Haren agintaldian geratu zen Lapurdi Akitaniako dukerriaren barnean, eta bera errege zelarik hornitu zen Baiona hiri-gutun berri batez (1215).\nBizitza.\nAita Henrike II.a Ingalaterrakoa eta ama Leonor Akitaniakoa zituen. Filipe Augusto Frantziako erregearen laguntzaz, aitaren eta bere anaia Rikardo I.aren aurkako saioak egin zituen, eta Ingalaterrako errege izendatu zuten azken hau oinordekorik gabe hil zenean, bere iloba Artur Bretainiako dukearen kaltetan.\n1202. urtean, Filipe Augusto Frantziakoak Normandia, Anjou, Maine, Turena eta Poitou gabe uztea deliberatu zuen, Elisabet Angulemakoa berekin eramateagatik (orduan hasi zitzaion \"Lurgabea\" esaten Frantzia aldean). Filipe Augustok Normandia konkistatzeari ekin eta Arturren esku utzi zuen gainerako lurraldeak hartzeko kargua. 1203. urtean Joan Lurgabeak berak hil zuen Artur, eta Bretainia gabe geratu zen, bertako matxinadari ezin eutsi izan ziolarik. Ondoko urteetan Normandia (1204) eta Turena (1205) galdu zituen.\nAldi berean, 1204-1206ko Guiena eta Lapurdiko krisiari aurre egin behar izan zion, Gaztelako Alfontso VIII.ak Nafarroako Erresuma inbaditzeko eta Guiena mendean hartzeko abian jarritako kanpainaren ondorioz. Horretarako, hitzarmen bat lotu zuen Antso VII.a Nafarroako erregearekin, gaztelarren aurka elkarren arteko defentsa eta Baiona, Nafarroa eta Akitaniaren arteko sinergia segurtatuz.\nBere agintaldiko azken urtean sinatu zuen errege agintearen mugak zehazten zituen Magna Carta (1215).\nEzkontza eta seme-alabak.\n1189an Elisabet Gloucesterkoarekin ezkondu zen, baina ez zuten seme-alabarik izan eta ezkontza baliogabetzeko eskatu zuen.\n1200an Elisabet Angulemakoarekin ezkondu eta bost seme-alaba izan zituzten:"}
{"id": "124121", "revid": "448", "url": "https://eu.wikipedia.org/wiki?curid=124121", "title": "Joanes I.a Ingalaterrakoa", "text": ""}
{"id": "124122", "revid": "6327", "url": "https://eu.wikipedia.org/wiki?curid=124122", "title": "Ingalaterrako John", "text": ""}
{"id": "124123", "revid": "6327", "url": "https://eu.wikipedia.org/wiki?curid=124123", "title": "Ingalaterrako Joan", "text": ""}
{"id": "124124", "revid": "6327", "url": "https://eu.wikipedia.org/wiki?curid=124124", "title": "John Ingalaterrakoa", "text": ""}
{"id": "124125", "revid": "3591", "url": "https://eu.wikipedia.org/wiki?curid=124125", "title": "Lurgorr", "text": ""}
{"id": "124126", "revid": "65203", "url": "https://eu.wikipedia.org/wiki?curid=124126", "title": "Henrike III.a Ingalaterrakoa", "text": "Henrike III.a Ingalaterrakoa (Winchesterreko gaztelua, Hampshire, 1207ko urriaren 1a \u2013 Westminster, Londres, 1272ko azaroaren 16a), Henrike Winchesterkoa ere deitua, Ingalaterrako erregea izan zen 1216 eta 1272 bitartean. Politikoki arazo ugari izan bazituen ere, haren erreinaldian ekonomia berpiztu zen. Magna Carta zela eta baroien aurka borrokatu zen. Kontinentean zituen lurraldeetan ere erasoak jasan zituen.\nBizitza.\nJoan Lurgabearen semea zen. Ezin eskuratu izan zituen Luis IX.a Frantziakoak aitari kendu zizkion lurraldeak eta hitzarmen bat sinatu behar izan zuen (Parisko Ituna, 1259). Baroiak, Simon Montfortekoak gidaturik, haren aurka altxatu ziren eta errege aginpidea murrizten zuen lege bat izenpetu behar izan zuen (Oxfordeko Xedapenak, 1259). Alabaina, ez zuen hitzartutakoa bete nahi izan, eta baroien aurka jo zuen, Baroien gerrari (1261-1265) hasiera emanez.\nBaroiak nagusitu ziren (1264) eta Simon Monfortekoa Ingalaterrako nagusi bihurtu zen (Magna Cartaren berrespena, 1265). Simon Montfortekoa ez zen, ordea, baroien gogokoa eta hil egin zuten (Eveshango gudua, 1265). Erregeak mendekatu nahi izan zuen baina Eduardo printzeak bide hura debekatu eta bakea izenpearazi zion (Kenilworthko Dictuma, 1267).\nGurutzadak eta Gaskoiniako gerra.\nAita Santuaren babesak erregeak kendu eta jar zitzakeen, eta gurutzadak puri-purian ziren. Henrikek Lurralde Santuetara joateko agindua eman zuen, baina 1252an lau urteko epea iragarri zuen kanpaina prestatzeko, Gaskoinia haserre baitzebilen, eta Henrikek kanpaina militarra hor borrokatzeko. Gurutzadetarako bezala, baina, erregeak dirua behar zuen bere espedizioak finantzatzeko. Horretarako, Henrikek zerga bat agindu zuen menpeko guztiek ordaintzekoa, bere aurreko erregeek egin zuten bezala, ofizialek bortizkeria handiz eskuratzen saiatu zirenak.\nZerga-kanpaina horrek, baina, herritar xumeen, burgesen eta kondeen haserrea eta oposizioa eragin zuen. Henrikeren ministroek batzar bat deitu zuten orduan, adostasun zabalago bat lortzeko, eta deialdi hori 1237-1254 artean egin zuten. Batzar horretan, ordea, Henrikek ez zituen bere asmoak bete, bertaratuek kexu zerrenda luzea aurkeztu baitzuten erregearen hertsapenaren kontra. Bereziki Gaskoiniarako espedizio bat finantzatzeari uko egin zioten. Batzar hori parlamentuaren hasiera izan zen.\nOxfordeko Xedapenak.\nIngalaterrako jaunak hamabi inguru ziren orotara. Henrike III.ak, ordea, lagun hurbilen ingurune txiki baten aholkularitzaz hartzen zituen erabaki guztiak; Frantziatik deitutako bere amaren senitartekoak ziren: lusignandarrak. Ingalaterrako erregearen mesedeen hartzaileak ziren, halaber. Testuinguru horretan, Henrike III.ak porrot gogorrak jasan zituen galesen kontra, Llywelyn buruzagi zutela, ingelesen kontra altxatuak. Hala ere, gurutzaden ordez eta Aita Santuaren oniritziaz, Sizilian gerra egiteko zerga eta isun berriak ezarri zituen.\n1258 hartan Ingalaterran haserre bizia zabaldu zen horregatik, eta apirilean hamabi Ingalaterrako jaunak gerra-oskolez jantzita agertu ziren ezustean erregearen Westminster Jauregiko Areto Handira. Jaunek gazteluen buruzagitza eskuratzeko izendapen berriak eskatu zizkioten. Hurrengo hilabeterako hitzordua jarri zuten Oxforden, baita bertan bildu ere erregearekin, eta jaunek beren baldintza iraultzaileak ezarri zituzten: Oxfordeko Xedapenak. Erregea agintea oso murriztuta atera zen Oxfordetik eta, harrezkero, indarge geratu zen. Jaun kolpistei gazteluak esleitu zitzaizkien egun horretan bertan. Adostu zen hamabost jaunez osatutako horrelako batzarrak, parlamentua, urtean hirutan egingo zirela aurrerantzean. Henrike III.ak bere ahalmen betearazle ia guztia galdu zuen.\nEzkontza eta seme-alabak.\n1236an, Canterburyn, Leonor Proventzakoarekin ezkondu zen eta, gutxienez, bost seme-alaba izan zituzten:"}
{"id": "124127", "revid": "1545", "url": "https://eu.wikipedia.org/wiki?curid=124127", "title": "Ingalaterrako Henrike III.a", "text": ""}
{"id": "124128", "revid": "1545", "url": "https://eu.wikipedia.org/wiki?curid=124128", "title": "Henry III.a Ingalaterrakoa", "text": ""}
{"id": "124129", "revid": "1545", "url": "https://eu.wikipedia.org/wiki?curid=124129", "title": "Ingalaterrako Henry III.a", "text": ""}
{"id": "124130", "revid": "3591", "url": "https://eu.wikipedia.org/wiki?curid=124130", "title": "Baigorrix", "text": ""}
{"id": "124131", "revid": "6327", "url": "https://eu.wikipedia.org/wiki?curid=124131", "title": "Ingalaterrako John I.a", "text": ""}
{"id": "124132", "revid": "6327", "url": "https://eu.wikipedia.org/wiki?curid=124132", "title": "Frantziako Philippe IV.ak", "text": ""}
{"id": "124133", "revid": "65203", "url": "https://eu.wikipedia.org/wiki?curid=124133", "title": "Eduardo I.a Ingalaterrakoa", "text": "Eduardo I.a \"Zangaluzea\" (Westminster, 1239ko ekainaren 17a \u2013 Burgh by Sands, 1307ko uztailaren 7a) Ingalaterrako erregea izan zen 1272 eta 1307 bitartean.\nBizitza.\nHenrike III.aren eta Leonor Proventzakoaren semea zen eta, 15 urte zituela, Leonor Gaztelakoarekin ezkondu zen Burgosen (1254), Gaskoiniako gatazkari amaiera emateko Alfontso X.arekin haren aitak lotutako tratuaren baitan. Baroien matxinada zapaldu zuen, 1265ean Simon V.a Montfortekoari nagusitu ondoren. Galesko herria menderatu zuen (1277-1283), baina ezin jarri ahal izan zuen Eskozia bere mende, bereganatzeko ahaleginak egin arren (1297). Erregearen agintea indartu zuen, baina hala ere finantzabide bereziak aitortu zizkion Parlamentuari (1295).\nEzkontza eta seme-alabak.\n1254an, Leonor Gaztelakoarekin ezkondu eta hamalau seme-alaba izan zituzten:\n1290ean Margarita Frantziakoarekin ezkondu eta hiru seme-alabak izan zituzten:"}
{"id": "124134", "revid": "1545", "url": "https://eu.wikipedia.org/wiki?curid=124134", "title": "Edward I.a Ingalaterrakoa", "text": ""}
{"id": "124135", "revid": "1545", "url": "https://eu.wikipedia.org/wiki?curid=124135", "title": "Ingalaterrako Eduardo I.a", "text": ""}
{"id": "124136", "revid": "1545", "url": "https://eu.wikipedia.org/wiki?curid=124136", "title": "Ingalaterrako Edward I.a", "text": ""}
{"id": "124137", "revid": "336", "url": "https://eu.wikipedia.org/wiki?curid=124137", "title": "Eduardo II.a Ingalaterrakoa", "text": "Eduardo II.a Ingalaterrakoa (Caernarfongo gaztelua, Gwynedd, Gales, 1284ko apirilaren 25a \u2013 Berkeley, Gloucestershire, Ingalaterra, 1327ko irailaren 21a), Eduardo Caernarfongoa () ere deitua, Ingalaterrako erregea izan zen 1307 eta 1327 bitartean.\nBizitza.\nEduardo I.aren semea. Bere begikoen esku utzi zuen gobernua; baroien matxinadari aurre egin behar izan zieten haiek. Ez zuen menderatu Eskozia, berak nahi bezala; 1314an eta 1321ean Robert Brucek garaitu zuen, eta Eskoziako erregetzat onartu behar izan zuen. Emazteak, Elisabet Frantziakoak, Roger Mortimer maitalearekin Frantziatik itzuli zenean, armada altxa ondoren, erregea eraitsi eta hil zuen.\nChristopher Marlowek, dramagile ingelesak, antzerki lan bat idatzi zuen Eduardo II.aren bizitzaz (\"Edward II\", 1592).\nEzkontza eta seme-alabak.\nHomosexual edo bisexualtzat hartzen da. Gutxienez lau seme-alaba izan zituen Joana I.a Nafarroakoaren alaba Elisabetekin:"}
{"id": "124138", "revid": "1545", "url": "https://eu.wikipedia.org/wiki?curid=124138", "title": "Edward II.a Ingalaterrakoa", "text": ""}
{"id": "124139", "revid": "1545", "url": "https://eu.wikipedia.org/wiki?curid=124139", "title": "Ingalaterrako Eduardo II.a", "text": ""}
{"id": "124140", "revid": "1545", "url": "https://eu.wikipedia.org/wiki?curid=124140", "title": "Ingalaterrako Edward II.a", "text": ""}
{"id": "124141", "revid": "89260", "url": "https://eu.wikipedia.org/wiki?curid=124141", "title": "Ketchup", "text": "Ketchupa tomatea oinarri duen saltsa edo ongailua da. Tomate kontzentratua, ozpina, azukrea eta gatza dira ketchuparen osagai nagusiak, baina, berakatza, arto siropea, tipula, eta belarrak ere erabili ohi dira saltsa egiteko. Ketchupa oso erabilia da patata frijitu, hot dog, hanburgesa edota sandwicha bezalako jakietan, eta beste hainbat saltsaren oinarria ere bada.\nEtimologia eta terminologia.\nEtimologia.\nGaur egun ezagutzen dugun Ketchup hitza ingeles mailegu bat da, baina hau malaysieratik dator, \"kichap\" hitzetik zehazki. Txinatar dialekto batetik eratorria da, Txinako Amoy irlatik, non \"k\u00f4echiap\" deitzen zitzaion saltsa honi eta \"arrain-saltsa eskabetxean\" deitzen zioten. Berez, ketchupa tomaterik gabeko saltsa zen, baina marinelak saltsa hau Europara inportatzen hasi ziren eta leku bakoitzean esanahi ezberdinak ematen, eta osagai berriak gehitzen hasi zitzaizkion, tomatea barne.\nHitzaren jatorria.\nDirudienez, ketsiap izeneko saltsa txinatarrean du bere jatorria. Saltsak arraina lagundu ohi zuen baina ez zegoen tomaterik osagaien artean. Ingelesek, ondoren, Malaysiara eraman zuten saltsa, XVIII. mendean. Gaur egungo ketchupa Henry J. Heinz estatubatuarrak sortu zuen, 1876ean, lehen aldiz, saltsari tomatea gehitu zionean. Saltsaren asmatzailea ez zen bera izan, baina berak izan zuen osagaiei tomate saltsa gehitzeko ideia. Geroago, Heinzek ketchupa merkaturatu zuen.\nBere bazkide L. Clarence Noblerekin \"Heinz &amp; Noble\" enpresa sortu eta kristalezko ontzietan merkaturatu zuen ketchupa. 1990ean, ketchupa plastikozko ontzietan merkaturatzeari ekin zion Heinzek. Mundu osoan zehar egin zen ezaguna.\nTerminologia.\nIpar Ameriketatik kanpo, ingelesa hitz egiten den tokietan, tomate saltsa gisa ezagutzen da. Kanadan eta AEBen tomate saltsa ez da ketchup gisa ezagutzen, baizik eta guk ezagutzen dugun tomate saltsa gisa, pastarekin elkartu ohi duguna. \nSaltsa gorria terminoa gehienbat gales ingelesean, ingeles eskoziarrean, Ulsterko ingelesean, Ingalaterrako zati batzuetan, Black Country kasu, eta Londreseko hegoaldean, saltsa marroiarekin kontrastean erabiltzen da. Kanadako eta estatubatuar ingelesean, aldiz, saltsa gorria tomatea duten saltsak dira. Normalean pastazko platerekin konbinatuak, edo, hego-mendebaldeko eskualdeetan, txile gorrizko saltsak (saltsa gorria bezala), tamal eta entsilada moduko platertxoekin erabiliak dira.\nBerez, ketchup hitzaren etimologia ez da guztiz garbia, teoria bat baino gehiago baitago honen inguruan.\nHistoria.\nAntzinako historia.\nAurretiko ketchupak ez zuen tomaterik, nahiz eta tomate landareak Hego Amerikatik Ingalaterrara eramanak izan XVI. mendean. Landare haien fruituak pozoitsuak eta jangarriak ez zirela uste zuten eta berandu arte ez zuten tomatea probatu. \nAldiz, ezagutzen dugun ketchup-aren aitzindaria Txinako hegoaldeko arrain saltsa hartzitu bat zen K.a. 300. urtean. Testuetan arrain erraiez, haragi azpiproduktuez eta sojaz egindako ore hartzituen erabilera dokumentatzen hasi ziren. Arrain saltsa hau erraz gordetzen zenez itsasoko bidai luzeetara eramaten hasi ziren.\nUrrezko aroa.\nXVIII. mendea ketchup-aren urrezko aroa dela esan izan ohi da. Sukaldaritza liburuetan tomate saltsa zuten errezetak agertzen ziren eta ostrak, barrengorriak, muskuiluak, intxaurrak, limoia, apioa, mertxikondoa\u2026 zituen gehigarri. Orokorrean osagarria jarabe modura gelditu arte lantzen ziren edota eguzkitan uzten zen jalkitzen denbora luzez. Bi prozesuak produktu oso prozesatu batera eramaten dute: zapore gaziko saltsa eta denbora asko iraun dezakeen saltsa batera. \n1700. hamarkadan ketchup errezeta batek 100 ostra, ardo zuria eta limoi azala zituen. Bitartean, Gales Printzearen ketchupa intsusa-baiekin eta antxoekin egiten zen.\nKetchupa tomatearekin.\nAzkenean, 1812an lehen tomate ketchupak arrakasta izan zuen. Bestalde, ozpina osagai estandar bihurtu aurretik, tomatezko saltsa kontserbatzea arazo bat zen, fruitua azkar deskonposatzen zelako. Heinz izeneko enpresa berriari esker arazo hori konpondu zen sortu zuten formula berriari esker; destilatutako ozpina, azukre beltza, gatza eta hainbat espezia zituena. Gainera, eduki hori beirazko botiletan sartzen aitzindariak ere izan ziren, modu horretan bezeroek zer erosten ari ziren ikusi ahal zuten.\nHorren ondoren saltsa hau pixkanaka Estatu Batuetako ongailuaren nonahiko forma bihurtu zen AEBn eta Europan. Gaur egun, Heinz da Estatu Batuetan gehien saltzen den ketchup marka, 650 milioi botila baino gehiago saltzen baitira urtero. Ketchup komertzialaren gorakadarekin, etxeko errezetak ia desagertu egin dira , eta estatubatuarrentzat behintzat, ezinezkoa da ketchupa gorri distiratsua eta tomate zaporeduna ez den zerbait gisa irudikatzea.\nOndorengo berrikuntzak.\nJanari lasterraren salmenta-puntu batzuek paperezko ontzietako eskuzko ponpen ketchupa egiten zuten.\nGeroago, janari lasterreko establezimenduetan ketchupa gutu-nazal txikietan edo tarrinetan zerbitzatzen hasi ziren eta mahaikideek goiko aldea kendu ala moztuaz saltsa botatzen zuten janarian. 2011ean, Heinz zati neurtuen pakete berri bat eskaintzen hasi zen, \"DIP and Squeeze\" izeneko paketea, edozein modutan ireki daitekeena, bi aukerak eskainiz.\n2000ko urrian, Heinzek \"EZ Squirt\" izeneko koloretako ketchup produktuak sortu zituen, batzuetan berdea (2000), purpura (2001), misterioa (arrosa, laranja edo berde urdinxka, 2002) eta urdina (2003) barne hartuta. Produktu horiek ketchup tradizionalari elikadura-koloratzailea erantsiz egiten ziren. 2006ko urtarriletik aurrera, produktu horien produkzioa eten egin zen.\nLehen aipatutako paperezko ontzien metodoa XXI. mendeko lehen hamarkadetan itzuli da, ekologia eta ekonomia zaintzeko hartzeko asmoz. \nEzaugarri fisikoak.\nFluido ez-newtondarren zerrendan ageri da ketchupa, irabiatutako krema, odola, argazkigintzako zilar-emultsioa, azkazaletako esmaltea edota koloidearen ondoan. Astinduz gero biskositatea aldatzeko propietatea dute fluido hauek. Fenomeno honek azaltzen du zenbaitetan ketchup poteari astinaldi batzuk eman beharra. Izan ere, astinaldiak biskositatea kentzen dio fluidoari, eta horrek ontziaren zulotik erraz ateratzea dakar.\nKolorea eta zaporea.\nKoloreari dagokionez, gorri bizi eta distiratsu bat da eta horrez gain, honen zaporea gozoaren eta azidoaren artekoa dela esan daiteke. \nTestura eta biskositatea.\nTestura, zaporea, usaina eta kolorea elikagaien propietate organoleptikoei dagozkie. Testurak propietate ezberdinak ditu, eta horien trinkotasuna eta biskositatea, oro har, tomatearen kalitatearen funtsezko alderdiak hartzen ditu kontuan.\nTomate saltsa komertzialak gehigarri bat du, orokorrean \"goma satana\" deritzona. Honek gozagarriari propietate pseudoplastikoa edo zizailatze bidezko argaltzea ematen dio, tixotropiko izenez ezagutzen dena. Honek tomate saltsaren biskositatea areagotzen du kantitate txiki bat soilik gehituz. Hala eta guztiz ere, gomaren zizailatze bidezko argaltze-propietateak ziurtatzen du ketchupari indar bat gehitzen zaionean biskositatea murriztuko dela, saltsa jariatzea ahalbidetuz.\nFluido pseudoplastikoek nola jokatzen duten ikusteko teknika hauek froga daitezke biskositateak nola funtzionatzen duen ikusteko. Plastikozko botiletako tomate-saltsa botila sakatuz ere manipula daiteke, eta horrek barrualdeko tomate-saltsaren biskositatea ere murrizten du. Beste teknika bat botila iraultzea eta lepoaren goiko aldea bi hatzekin indarrez jotzea da (erakuslea eta erdikoa batera). Zehazki, Heinz ketchup beirazko botila batekin, 57 zirkulua jotzen da lepoan. Horrek laguntzen du ketchupa jariatzen ebaketa-indar zuzena aplikatuz.\nOsagaiak, prestaketa eta aholkuak.\n200 ml. inguru lortzeko.\nOsasuna.\nKetchupa ez da txarra berez, baina neurrian erabili beharrekoa da. Ezaugarri eta osagaiekin adi ibili behar dira ultzera, gastritisa edota sabeleko arazoak dituzten pertsonek. Bestalde, ketchupa egiten duten enpresak \"Lightak\" eta ekologikoa egiten hasi ziren horregatik. Baina hala ere, horrek ez du erabateko ziurtasuna eta osasuna bermatzen.\nKontuan hartu beharrekoak (kalteak).\nAzukrea.\nKetchupa ez dago oso ondo ikusita osasunaren ikuspuntutik eta txartzat hartzen den arrazoi nagusia da produktu honek daramatzan azukre kantitateagatik. Etiketa kontsultatu ezkero ezin da jakin ea zenbat azukre daramatzan tomate berak modu naturalean eta ea zenbat izan den gehitua fabrikatzaileagatik. Benetan txartzat hartu behar dena aipatutako bigarrena da, izan ere, honek kalteak sor ditzakeelako. Honen gehiegizko eta ohiko kontsumoak osasunari kalte egin diezaioke (txantxarrak, obesitatea, 2. tipoko diabetesa\u2026)\nGatza.\nHau ere txartzat hartzen den beste osagai bat da. Azukre eta gatz kantitate handiek azaltzen dituzte produktu hauek lortzen dituzten puntuazio txarrak. Bi puntuazioen arteko aldea azukre kantitateak zehazten du batez ere. Horrek azaltzen du azukre gutxien duten produktuek C bat izatea eta gainerakoek D bat. \nEdukoloratzaileak:.\nOhikoenak esteviol glukosidoak (Heinzek azukre gutxiago eta Hellmann 's % 50 azukre gutxiago) eta sukralosa (Zero Prima) dira. Ospe txarra izan arren, osasunarentzat seguruak dira, baina ez dituzte azukre erantsien kontsumo handiari lotutako arazoetako batzuk konpontzen (adibidez, obesitatea), zapore gozoegiak dieta osasungarri baten jarraipena zailtzen dute. \nKontserbatzaileak.\nPrimaren produktuetan potasio sorbatoa eta sodio benzoatoa daude. Substantzia horiek produktuak gehiago irauteko erabiltzen dira, lizunak garatzea saihesten baitute, hasiera batean saltsa horien ezaugarriak gorabehera hazteko gai direnak (azidotasuna, azukre-kantitatea). Hala ere, beste marka batzuek ez dute kontserbatzailerik; izan ere, etiketaren jarraibideen arabera manipulatzen badira (ireki ondoren, hozte-prozesuan kontserbatzea eta denbora jakin bat baino lehen kontsumitzea, 30 eta 90 egun bitartean egon ohi dena), ez lukete elikagai-segurtasunaren arazorik sortu beharko. \nZuntza, almidoia edo egonkortzaileak (landare-jatorriko substantziak, hala nola garropin-goma) Hellmann 's-en % 50eko azukre gutxiago dutela aipatzekoa da ere. \nOnurak.\nDagoeneko argitaratu diren hainbat ikerketek erakutsi dutenez, ketchuparen kontsumoak gaixotasun kardiobaskularrak saihesten lagundu dezake. Eragin onuragarri hori, batez ere, likopenoari esker gertatzen da. Karotenoide hori tomateetan eta hauen deribatuetan dago, eta gaixotasun kardiobaskularren aurrean babes-efektua eragiten du, jarduera antioxidatzailearen ondorioz. \nHori gutxi balitz, minbizia prebenitzen ere laguntzen du. Tomate saltsa likopeno iturri bat da, Minbiziaren Institutu Nazionalaren arabera, \"in vitro\" prostatako minbiziaren zeluletan androgenoen hartzailearen adierazpena inhibitzen duena da eta minbizi mota horren ugaltze zelularra murrizten duena, zikloaren progresioa modulatuz. Beraz, ez da larregi kezkatu behar ketchupa hartzeko orduan, baina jakin behar dena da likopeno gehiago lortzen direla tomate puruaren zukua edaten, gainera azukre gutxiago du.\nErabilerak.\nKetchupa gaur egun gehien erabiltzen den saltsetako bat da. Indar handia hartzen hasi zen \"fast food\"-aren sorkuntzarekin. 1902. urtean Frank Hardart eta Joseph Hornek sortu zuten lehen janari-laster jatetxea edo establezimendua. Janari hori laguntzeko saltsa honen erabilera normalizatu zen eta hortik aurrera ohikoa da ketchupa patata frijituekin, hanburgesarekin, saltxitxekin... jatea. Hala eta guztiz ere bada ketchupa zopari, dilistei eta beste janari ezberdineei gehitzen diotenak. Laburbilduz, jendeak konbinazio asko egiten ditu saltsa honekin.\nBeste aldetik, erabilera ez-alimentarioak ere badituela frogatu izan da ere. Adibidez; zilarra garbitzeko, aluminioa leuntzeko, arroparen usain txarra kentzeko, oxidoa kentzeko eta beste gauza gehiagoetarako ere. \nAurpegia esfoliatzeko baliagarria da baita ere. Tomateak likopenoa duenez, antioxidatzaile gisa erabili daiteke eguzkiak eragiten duen inflaziotik babesteko. Hori bai, ez da 15 minutu baino gehiago utzi behar aurpegian.\nUdaran pistinako bainu baten ondoren, ilea kloroarekin gelditzean asko deshidratatzen da eta ketchupak lehortuta dauden ileko zatietan ipini ezkero distira eta hidratazio bikaina emango dio. Hori bai, gero urarekin produktu guztia kentzea ez da ahaztu behar.\nMargotzeko ere erabilgarria da, gainera ez du inongo osagai toxikorik beste margo askok ez bezala.\nOnarpen kulturala.\nOso ezaguna egin da ketchupa. AEBetan, esaterako, adierazle ekonomiko bezala uler daiteke. Estatubatuar bakoitzak urteko hiru ontzi kontsumitzen dituela esan ohi da (ia litro bat). Bestalde, Hare Krishna erlijioetan ketchupa ez dago onartua, ozpina duelako eta horrek jakiak hartzitzen dituelako.\nMarkak eta aurkezpena.\nMerkatu nazionalean merkaturatzen diren marka nagusiak \"D\u00e1nica, Fanacoa, Cada D\u00eda, Hellmann\u0627s, La Campagnola\" eta \"Ri-K\" dira. Produktu nazionalez gain, supermerkatu handietan \"Heinz\" marka eskaintzen da, jatorri estatubatuarrekoa, mundu mailan ezagunenetakoa dena. Ketchupa toki ezberdinetan aurkeztu eta komertzializatzen da eta hau erabiltzen den kontsumitzailearen arabera gertatzen da. Etxean kontsumitzeko botilak, \"doy-packak\", heldulekuak eta plastikozko ontziak (estugarriak) erabiltzen dira, okil izurtzailea dutenak. Edukiak 220 eta 400 gramo artekoak dira.\u00a0 Jatetxeek, hotelek eta catering-zerbitzuek osatzen duten erakunde-segmenturako, 8 gramoko banakako gutun-azal txikiak eta 3 kilogramoko poltsak erabiltzen dituzte.\nKetchup marka eta ontzi onenak\nEkonomia eta industria.\nXIX. mendearen amaieran, fabrikatzaile amerikarrak Ketchupa masiboki ekoizten hasi ziren, saltsa honen zapore partikularren profila konfiguratuz. Hortik aurrera ketchuparen eskakizuna askoz handiagoa izaten hasi zen. Esportazioei dagokionez, arau orokor gisa, kate agroindustrialean aurrera egiten den etapa bakoitzean, produktuaren gaineko balio gehitu bat adierazten du. Horregatik, kontsumitzaileari zuzendutako produktuek (ketchupak, esaterako) prezio handiagoa jasotzen dute transformazio-maila txikiagoa dutenek (purea) edo beste industria-prozesu batzuetan (aterakinak) sargai gisa erabiltzen direnak baino. Gainera ona da esportatutako ketchup bolumenek eta hornikuntza horrek salmentetan duten partaidetzak goranzko joera erakustea.\nUruguai eta Paraguai dira helmuga nagusiak; biak esportatutako guztiaren % 97 dira. Ikusi daitekeenez, ketchupa eta maionesa egiteko prozesu industrialak behar dira, eta prozesu horietan, lehengaien kalitate onarekin batera, teknologiaren aplikazioa oso garrantzitsua da.\n2020an, ketchup enpresen esportatzaile nagusiak diru kopuru hau lortu zuten; Italia ($350M), Estatu Batuak ($314M), Herbehereak ($292M), Alemania ($132M), eta Espainia ($114A).\nBitxikeriak.\nKetchuparen inguruan beste zenbait datu hauek dira:"}
{"id": "124147", "revid": "42539", "url": "https://eu.wikipedia.org/wiki?curid=124147", "title": "Licheng", "text": "Licheng Txinako Herri Errepublikako hainbat tokiren izena izan daiteke:"}
{"id": "124148", "revid": "4380", "url": "https://eu.wikipedia.org/wiki?curid=124148", "title": "Licheng Barrutia", "text": ""}
{"id": "124149", "revid": "336", "url": "https://eu.wikipedia.org/wiki?curid=124149", "title": "Bernard Marie", "text": "Bernard Marie (Tolosa, Okzitania, 1918ko ekainaren 17a - Neuilly-sur-Seine, 2015eko otsailaren 10a) Okzitanian jaiotako politikari eta errugbi arbitroa izan zen. Bere bizitza publikoaren zatirik garrantzitsuena Biarritzen kokatu da.\nHiri lapurtar honetako auzapeza izateaz gain diputatua ere izan zen eta Mich\u00e8le Alliot-Marieren aita da. Kirol arloan Bost Nazioen Txapelketako partida batean epaile lanak egin zituen frantses estatuko lehena izan zen.\nErrugbi arbitroa.\nOspea eman zion partida.\n1965eko martxoaren 27an Bost Nazioen Txapelketan Frantziako errugbi selekzioak eta Galesekoak partida zuten Colombesen (Senako Gainak).\nEmaitza 22-13 frantsesen aldekoa izan bazen ere, partidan beste berri bat eman zen. Ron Gilliland arbitro irlandarra ordezkatzeko beharra egon zen; sei minutuko eztabaida baten ostean Bernard Marie partidako \"touche\" epaileetako batek hartu zuen ardura hori. Zoritxarraren laguntzaz izanik ere, lehen aldia zen frantses estatuko batek txapelketa honetako arbitro lanak betetzen zituena. Epaile laguntzaile gisa 1958tik aritua zen.\nMariek aukera berri bat 1966an izan bazuen ere, urte luzeak pasako dira frantses estatuko beste arbitro batek txapelketako partida batean epaile lanak egin baino lehen.\nPolitikaria.\nErrugbi munduak eman zion ospeak bultzatuta politika arlora pasatu zen eta denbora luzez Lapurdiko erreferente handienetakoa izan zen; askoz ere urrunago heldu den Mich\u00e8leren kargu publikoekiko grina ulertzeko ezinbesteko faktorea izan dela ahaztu gabe.\nDiputatua.\n1967 eta 1981 artean Pirinio Atlantikoetako 4. barrutia ordezkatu zuen Parlamentuan.\nKargu hau okupatzen bere aurrean Henri Grenet eta bere ostean Jean-Pierre Destrade egon ziren.\nBiarrizko auzapeza.\n1977 eta 1991 artean hiri lapurtarreko auzapeza izan zen, orohar RPR eta UDFren laguntzaz; 1989tik Mich\u00e8le alaba izan zuen kontseilari.\nAldiz, 1991n aurretik gobernu-taldekide zituen batzuek osatutako zerrendak Didier Borotrari eman zioten alkatetza. Gertaerak bere garrantzia du, Marietar eta Borotratarren artean Biarritz mailan zegoen ika-mika Ipar Euskal Herriko \"zentro-eskuin\" deritzon eremu politikoan zegoen banaketa islatzera pasatu baitzen.\nKondekorazioa.\nOrduan Errepublikako presidentea zen Jacques Chiracek Ohorezko Legioaren \"Ofizial Handia\" intsignia eman zion."}
{"id": "124150", "revid": "4380", "url": "https://eu.wikipedia.org/wiki?curid=124150", "title": "Cutar", "text": ""}
{"id": "124151", "revid": "4380", "url": "https://eu.wikipedia.org/wiki?curid=124151", "title": "Benaojan", "text": ""}
{"id": "124152", "revid": "4380", "url": "https://eu.wikipedia.org/wiki?curid=124152", "title": "Farajan", "text": ""}
{"id": "124153", "revid": "4380", "url": "https://eu.wikipedia.org/wiki?curid=124153", "title": "Valle de Abdalajis", "text": ""}
{"id": "124154", "revid": "4380", "url": "https://eu.wikipedia.org/wiki?curid=124154", "title": "Almogia", "text": ""}
{"id": "124155", "revid": "4380", "url": "https://eu.wikipedia.org/wiki?curid=124155", "title": "Almachar", "text": ""}
{"id": "124156", "revid": "4380", "url": "https://eu.wikipedia.org/wiki?curid=124156", "title": "Competa", "text": ""}
{"id": "124157", "revid": "4380", "url": "https://eu.wikipedia.org/wiki?curid=124157", "title": "Algatocin", "text": ""}
{"id": "124158", "revid": "4380", "url": "https://eu.wikipedia.org/wiki?curid=124158", "title": "Archez", "text": ""}
{"id": "124159", "revid": "4380", "url": "https://eu.wikipedia.org/wiki?curid=124159", "title": "Totalan", "text": ""}
{"id": "124160", "revid": "4380", "url": "https://eu.wikipedia.org/wiki?curid=124160", "title": "Ojen", "text": ""}
{"id": "124161", "revid": "4380", "url": "https://eu.wikipedia.org/wiki?curid=124161", "title": "Juzcar", "text": ""}
{"id": "124162", "revid": "4380", "url": "https://eu.wikipedia.org/wiki?curid=124162", "title": "Istan", "text": ""}
{"id": "124163", "revid": "4380", "url": "https://eu.wikipedia.org/wiki?curid=124163", "title": "Gaucin", "text": ""}
{"id": "124164", "revid": "4380", "url": "https://eu.wikipedia.org/wiki?curid=124164", "title": "Coin", "text": ""}
{"id": "124165", "revid": "4380", "url": "https://eu.wikipedia.org/wiki?curid=124165", "title": "Cartama", "text": ""}
{"id": "124166", "revid": "4380", "url": "https://eu.wikipedia.org/wiki?curid=124166", "title": "Alora", "text": ""}
{"id": "124167", "revid": "4380", "url": "https://eu.wikipedia.org/wiki?curid=124167", "title": "Benarraba", "text": ""}
{"id": "124168", "revid": "4380", "url": "https://eu.wikipedia.org/wiki?curid=124168", "title": "Benahavis", "text": ""}
{"id": "124169", "revid": "4380", "url": "https://eu.wikipedia.org/wiki?curid=124169", "title": "Alcaucin", "text": ""}
{"id": "124172", "revid": "23317", "url": "https://eu.wikipedia.org/wiki?curid=124172", "title": "Aston Villa Football Club", "text": "Aston Villa Football Club (herri hizkeran \"The Villa\", \"Villa\" edota \"The Villans\" ezizenekin ezagunak da) Ingalaterrako West Midlands konderrian dagoen Birmingham hiriko futbol taldea da. 1874ko martxoan sortua izan zen eta Ingalaterrako FA Premier League ligan jokatzen du. 1888an Football League ligako kide fundatzailea izan zen, baita 1992an Premier League ligakoa ere. Ingalaterrako talde zahar eta sarituenetakoa da. 1897. urtea ezkeroztik beti Villa Park futbol zelai mitikoan jokatu izan du.\nHiriko beste talde historikoa den Birmingham City taldearekin sekulako lehia handia du. Aston Villa eta Birmingham City taldeen arteko lehenbiziko Birminghamgo derbya 1879an jokatu zen.\nHistoria.\nXIX. mendea: urrezko aroa.\nHandswortheko Villa Cross Wesleytar kaperako partaideek sortu zuten taldea 1874ko martxoan. Gaur egun Handsworth Birminghamek irentsitako auzoa da. Aston Villak jokaturiko lehenengo partida Aston Brook St Mary's errugbi taldearen aurka izan zen, lehenengo zatia errugbiaren arauekin eta bigarrena futbolarenarekin.\nBerehala bihurtu zen eskualdeko talderik onena eta 1887an Ingalaterrako Kopa irabazi zuten. 1888an Ingalaterrako Liga sortu zuten 12 taldeetako bat izan zen.\nAston Villa Viktoria Erresuma Batukoaren erregealdiko talderik onena bihurtu zen 5 Liga eta 3 Kopa eskuratu baitzituen.\nXX. mendea.\nMaila onean aritzen jarraitu arren tituluak ez ziren hain erraz iritsi XX mendearen lehenengo erdian. 1905 eta 1913ko Kopak lortu zituen eta garai hartako denboraldi aipagarriena 1920 urtekoa izan zuen Liga eta Kopa irabazi baitzituen. Ordutik aurrera gainbehera iritsi zen eta 1936an maila galdu zuen.\nBi hamarkada itxaron behar izan zituen titulu berri bat eskuratzeko, 1957ko Kopa hain zuzen ere. 1961ean Ingalaterrako League Cuparen lehen edizioa irabazi zuen.\nRon Saunders: 2. urrrezko aroa.\n1974 urtean Ron Saunders entrenatzailea fitxatu zuten eta lehenengo denboraldian Ligako Kopa berri bat irabazi zuen. Taldea moldatzen eta hobetzen hasi zen eta prozesu honen fruitua 80. hamarkadaren hasieran iritsi zen, 1981eko Liga eta 1982ko Europako Kopa eta Superkopa irabaztean.\nDenboraldi bikain hauen ondoren taldeak beherantz egin zuen eta 1987an maila galdu zuen berriz. Hala ere 1992an Premier League txapelketa berria abiarazi zenerako Aston Villa Liga honen sortzaileetakoa zen. 90. hamarkadan Ligako beste bi Kopa lortu zituen, lehiaketa honen espezialista dela erakutsiz.\nXXI. mendea.\nMende berria ongi hasi zuen Ingalaterrako Kopako finala jokatuz, nahiz eta Chelseak garaitu zuen. Hurrengo urteetan lehen mailako erdialdeko postuetan aritu izan da baina azken aldian arazo ugari izan ditu eta 2016an bi entrenatzaile bota eta 17 puntu bakarrik eskuratuta maila galdu zuen.\nUniformea.\nHistorikoa.\nHainbat uniforme izan ondoren, 1886an elastiko marroi urdina eta praka zuriak proposatu ziren. Ezagutzen ez diren arrazoiengatik marroia beharrean granatea erabili zen azkenean. 1886an arlekin itxurako elastikoa atera zuen eta 1890tik aurrera gaur egun ezagutzen duguna. Aldatu izan den gauza bakarra galtzerdiak izan dira, granate, urdin argi, beltz edo zuriak erabili izan baititu.\n2023/2024 Taldea.\n2023ko uztailaren 14an eguneratua.\nJokalari ezagunak.\nGordon Cowans, Eric Houghton, Brian Little, Dennis Mortimer, Ron Saunders, Peter Withe, Paul McGrath, Peter McParland, Charlie Aitken, William McGregor, George Ramsay, Trevor Ford eta Steve Staunton.\nEuskal taldeen aurkako partidak.\nHauek dira Europako txapelketa ofizialetan Aston Villak euskal taldeen aurka jokatu dituen partidak:"}
{"id": "124176", "revid": "87752", "url": "https://eu.wikipedia.org/wiki?curid=124176", "title": "Bj\u00f6rk", "text": "Bj\u00f6rk Gu\u00f0mundsd\u00f3ttir (Reykjavik, Islandia, 1965eko azaroaren 21a) abeslari, konpositore, aktore eta ekoizle islandiarra da. Hasieran The Sugarcubes taldeko abeslaria izan zen, baina geroago bakarkako bide arrakastatsuari heldu zion.\nBj\u00f6rk bere adierazkortasunagatik eta bere musika estilo originala eta ezberdinagatik bereizten da. Musika estilo ugari lantzen ditu, besteak beste musika elektronikoa, trip hopa, esperimentala, jazza, folka, musika klasikoa, popa eta rock alternatiboa.\nOne Little Indian diskoetxearen arabera, Bj\u00f6rkek 50 milio disko baino gehiago saldu ditu munduan. Horrez gain, abesti onenaren Oscar sarirako hautagaia izan zen \"Dancer in the Dark\" filmagatik, 13 Grammy sarirako hautagaitza lortu ditu eta Cannesko Zine Jaialdiko aktore onenaren saria irabazi du."}
{"id": "124177", "revid": "1334652", "url": "https://eu.wikipedia.org/wiki?curid=124177", "title": "Bjork", "text": ""}
{"id": "124179", "revid": "58701", "url": "https://eu.wikipedia.org/wiki?curid=124179", "title": "Sting", "text": "Gordon Matthew Thomas Sumner, ezagunagoa Sting ezizenaz (euskaraz \"ezten\"), (Wallsend, Newcastle hiritik hurbil, Ingalaterra, 1951ko urriaren 2a -) britainiar musikaria da. Lehenbizi baxu-jotzaile gisa eta gerora The Police taldeko ahotsa izan zen.\nThe Police taldeko kide eta abeslari gisa Stingek 100 milioi bilduma baino gehiago saldu ditu, bere lanarengatik hamasei Grammy Sari irabazi ditu, 1981ean Rock Instrumentalako Abeslari onenaren saria bereganatu zuelarik, gainera Abesti Onenaren Oscar Sarirako izendatua ere egona da.\nBiografia.\nJazz musikarako zaletasuna izan zuen gaztetandik, eta ikasketak amaituta, zenbait eskola katolikotan irakasle gisa lan egiteaz gainera, baxua jotzen zuen, gauez, hiriko jazz taldeetan.\n1973an bere taldea sortu zuen, Last Exit, eta Londresa joan zen, lan egitera. Virgin disko etxeak musika idazteko kontratatu zuen.\n1977an The Police taldea sortu zuen. Hasieratik bertatik izugarrizko arrakasta izan zuen taldeak, bai jendearen aurrean bai kritikarien artean. Sting taldearen arima bihurtu zen, berak idazten baitzuen musika, kantatzeaz eta jotzeaz gainera.\nTaldearen lanik aipagarrienak hauek izan ziren: \"Outlandos d'amour\" (1978); \"Zenyatta mondatta\" (1980); \"Ghost in the machine\" (1981); \"Synchronicity\" (1983). Azkeneko urte horretan, bizialdi labur baten ondoren, eta arrakastaren gailurrean zirela, taldea desegin egin zen.\n1986an berriro elkartu zen Amnesty International erakundearen aldeko jira batean parte hartzeko. Geroztik, bakarka aritu zen Sting, arrakasta handiz.\nBakarka argitaratu ditu \"The dream of the blue turtles \"(1985, \"Dortoka urdinen ametsa\"), \"Bring on the night \"(1986), \"Nothing like the sun\" (1987, \"Ezer ez eguzkia bezalakorik\") eta \"The soul cages\" (2000, \"Arima kaiolak\"). Bestalde, zinemaren munduan, zenbait filmetan parte hartu du antzezle gisa: \"Quadrophenia\" (1978); \"Radio on\" (1979); \"Brismstone Treacle\" (1982); \"Dune\" (1984); \"The bride\" (1985); \"Julia, Julia\".\nZenbait filmetarako musika ere idatzi du."}
{"id": "124180", "revid": "7162", "url": "https://eu.wikipedia.org/wiki?curid=124180", "title": "Gordon Matthew Thomas Sumner", "text": ""}
{"id": "124182", "revid": "56334", "url": "https://eu.wikipedia.org/wiki?curid=124182", "title": "Satan", "text": "Satan erlijio abrahamikoan, gizakiak bekatura edo faltsukeriara erakartzen dituen entitate gaiztoa da. Kristautasunean eta Islamean, oro har, erruki eta edertasun handia izaten zuen aingeru erori bat bezala ikusten da, baina azkenean Jainkoaren aurrean matxinatu zen eta horregatik infernura erbesteratu zuten, Jainkoaren Erresumaren aurkako gobernua sortuz eta lider bihurtuz. Judaismoan, Satanas gauza gaiztoak egitearen joeraren metaforatzat hartzen da, edo Jainkoaren mendeko eragiletzat.\nKristautasun fedean, Satan salatzaile bat da nagusiki: gaitasun gaiztoak dituen entitatea. Satanas Apokalipsiaren irakurketetan antagonista da eta Jesukristo basamortuan zirikatu nahi izan zuen.\nSatanismo teistan, Satanas indar positibotzat eta adoratua eta gurtua den jainkotzat hartzen da. Satanismo ateistan \u2014 Anton LaVey eta bere elizaren filosofia \u2014 Satanas bertuzteko ezaugarri arketipotzat hartzen da.\nEuskal Herrian, Satanek zenbait izen hartzen ditu, lekuaren arabera. Orokortuena, beharbada \"deabru\" izan daiteke, baina, horrez gain, eta, J.M. Barandiarani jarraituz, beste hauek ere aipa ditzakegu: Debru (sic), etsai, tusuri (Zuberoan) edo aker.\nEtimologia.\nSatan izena latinezko \"Sat\u00e4na\" hitzetik dator, eta hau, berriz, hebreerazko \u05d4\u05b7\u05e9\u05b8\u05bc\u05c2\u05d8\u05b8\u05df-tik, \u00abArerioa, etsaia, salatzailea\u00bb esan nahi duena. Nahiz eta gero Lurraren gainean Jainkoaren espioi alderrai gisa aipatzen den, lehen jatorria \u05e9\u05d8\u05e0 \u00abEtsaia\u00bb besterik ez litzateke izango.\nSatan hitzaren deskribapena eta historia.\n\"Zenbakiak\" liburuan Shatan deitzen da \u00abArerioa\u00bb, \u00abAurkaria\u00bb esanahiarekin. Shatan hitza Israelgo bizitza juridikoan ere sartzen da, non \u00abakusatzaile\u00bb zentzua hartzen duen auzitegiaren aurrean (Salmos 109: 6, Zacarias 3: 1), horrela da nola shitna terminoa ere, jatorri beretik eratorria, \u00abAkusazioa\u00bb da. Greziar Septuagintan \u03b4\u03b9\u03ac\u03b2\u03bf\u03bb\u03bf\u03c2 bezala itzuli zen \u00abjaurtitzen duena akusazioak\u00bb esanahiarekin.\n\u00abSatan\u00bb hitz hebrearra askotan beste termino batzuekin itzulita agertzen da Bibliaren bertsio zahar eta moderno askotan:\nSatan ere zeruan fiskal gisa ziharduen aingeru-izakitzat hartu zen, eta haren eginkizuna zen gizonak Jainkoaren aurrean egindako bekatuengatik salatzea, bekatua ateratzeko tentaziopean jartzen baitzituen. Satan hebrear pentsamoldean ere gizakien galbidea, suntsipena, maltzurkeria eta gaizkia bilatzearen sinonimo bihurtu zen. Irudi hau Itun Zaharrean behin baino gehiagotan agertzen da (adibidez, 1 Kronikak liburuan 21:1), eta, bigarren kasu batean, argiago aipatzen da (Job 1: 6-9), (Job 1:12) eta beste bertsetetan.\nGarapen historikoa.\nJatorrizko s\u00e2tan hebreera (hebreeraz: \u05e9\u05b8\u05bc\u05c2\u05d8\u05b8\u05df) substantibo generiko bat da, \"Salatzaile\" edo \"arerio\" esan nahi duena, eta Biblia hebrear osoan erabiltzen da giza arerio komunei eta naturaz gaindiko entitate espezifiko bati erreferentzia egiteko. Hitza aditz batetik dator, eta aditzak \"buxatu, aurka egin\" esan nahi du nagusiki. Zehaztutako artikulurik gabe erabiltzen denean (satanas besterik ez), edozein salatzaileri erreferentzia egin diezaioke hitzak, baina zehaztutako artikuluarekin (ha-satan) erabiltzen denean, normalean zeruko akusatzaileari egiten dio erreferentzia: satanaseri.\n\"Satan\" hitza ez da agertzen Genesiaren Liburuan. Liburu honek berbadun suge bat bakarrik aipatzen du eta ez du sugea naturaz gaindiko ezein entitaterekin identifikatzen. \"Satanas\" hitzaren lehen agerpena Biblia hebrearretik dator, naturaz gaindiko irudi bati erreferentzia eginez, 22:22 Zenbakitik konkretuki, Yahvehko Aingerua Balaam bere astoan eserita aurrez aurre jartzen deskribatzen duena: Balaamen irteera Elohimen haserrea piztu zuen, eta Yahwehko Aingerua bidean gelditu zen Satanas bat bezala bere aurka. 2 Samuel 24n, Yahveh-k \"Yahveh-ko Aingerua\" bidaltzen du Israelen aurka izurrite bat ezartzeko hiru egunez, 70.000 pertsona hilez Daviden aurkako zigor gisa, errolda bat egiteagatik bere onespenik gabe. 1 Kronikak liburuan 21:1 lanean istorio hau errepikatzen da, baina \"Yahvehko Aingerua\" ordezkatzen du \"satanas bat\" izeneko entitate batekin.\nPasarte batzuk satanasari buruzkoak dira argi eta garbi, hitza bera erabili gabe. 1 Samuel 2:12 El\u00edren seme-alabak \"Belialen Semeak\" bezala deskribatzen ditu; hitz horren ondorengo erabilera \"satan\" sinonimo batek egiten du argi eta garbi. 1 Samuel 16:14\u201323-n Yahveh bidaltzen du \"asaldagarria espiritua\" Saul Erregea oinazetzeko mekanismo bat bezala David erregearekin adiskidetzeko. 1 Erregeetan 22:19\u201325, Mikaias profetak Ahab erregeari deskribatzen dio Yahveh bere tronuan eserita. Yahv\u00e9k Anfitrioiari galdetu dio ea nork eramango duen Ahab bide okerretik. \"Espiritu\" bat, bere izena zehazten ez dena, baina Satanen antzekoa dena, boluntario gisa eskaintzen da \"espiritu gezurti bat bere profeta guztien ahoan\" izateko.\nEliza Katolikoak, oro har, garrantzia kendu izan die Satani eta exortzismo praktikei XX. mendearen amaieran eta XXI. mendearen hasieran, baina Frantzisko aita santuak ikuspegi berritua ekarri zuen 2010eko hamarkadaren hasieran, eta, beste adierazpen askoren artean, honako hau adierazi zuen: \"Deabrua inteligentea da, teologo guztiek batera baino teologia gehiago ezagutzen du\".\nSatanengan sinestea.\nSatanenganako sinesmenak eta pertsonez jabetzeko gai dela sinestea bizirik dirauten sinesmenak dira, batez ere kristauen artean, Ameriketako Estatu Batuetan eta Latinoamerikan. YouGovek 2013an egindako inkesta baten arabera, Estatu Batuetako pertsonen %53k sinesten dute deabru literal batean, eta Britainia Handian bakarrik %18k."}
{"id": "124183", "revid": "1334838", "url": "https://eu.wikipedia.org/wiki?curid=124183", "title": "Satanas", "text": ""}
{"id": "124203", "revid": "105290", "url": "https://eu.wikipedia.org/wiki?curid=124203", "title": "Ekonomia klasikoa", "text": "Ekonomia klasikoa edo ekonomiaren eskola klasikoaekonomia zientzia moduan aztertu zuen lehenengo ekonomia eskola izan zen, XVIII. eta XIX. mendeko lehenengo erdian zehar garatu zena, Adam Smithek abiarazi eta John Stuart Millekin bukatu arte, tartean David Ricardo aurkitzen dela. Hala ere, ekonomiaren eskola klasikoan bildu beharreko ekonomialariei buruz iritzi ezberdinak daude. Karl Marx ekonomialariak (batzuen ustez azken ekonomialari klasikoa) sortu zuen \"ekonomia klasikoa\" terminoa eta bere iritziz kapitalismoa modu zientifiko eta ez apologetikoan aztertu zuten guztiak ere bildu behar ziren, XVII. mendeko William Petty eta garaiko \"aritmetiko politikoak\" izeneko ekonomialariekin hasita. John Maynard Keynes ekonomialariak, berriz, beste definizio bat eman zuen. Bere iritziz, eskola klasikoan merkatu-ekonomiaren akatsak (langabezia, esaterako) onartzen ez zituzten ekonomialari \"baikor\" guztiak bildu behar dira. Irizpide honi jarraiki, bere ustez Thomas Malthus elitzateke ekonomialari klasikotzat hartu behar, sistema ekonomikoaren krisiak nabarmentzen baitzituen. Eskola klasikoa muga garbien inguruan biltzea zaila bada ere, ikuspegi komunak badaude: gehienak liberalismo ekonomikoaren aldekoak ziren, ondasunen balioa lanaren bitartez kuantifikatzea eta ekonomiaren garapena ekoizpenean edo eskaintzan oinarritzea defendatzen zuten."}
{"id": "124205", "revid": "336", "url": "https://eu.wikipedia.org/wiki?curid=124205", "title": "Brigitte Bardot", "text": "Brigitte Anne-Marie Bardot, (Paris, Frantzia, 1934ko irailaren 28a) erretiratutako aktore, abeslari eta modelo frantsesa da. Modaren ikono eta XX. mendearen erdialdeko sexu-ikur izateagatik ezaguna. Animalien eskubideen aldeko ekintzailea izateaz gain, bere izena daraman fundazioaren sortzailea eta lehendakaria ere bada.\n1952an hasi zen aktore lanetan. \"Eta Jainkoak emakumea sortu zuen\" 1957an Roger Vadim-ek zuzendutako filma protagonista lanarekin lortu zuen arrakasta, hark nazioarteko onarpena lortu baitzuen. Lehen filma izan ez arren, oso ezaguna da hura publikoaren arreta zentrora eraman zuen filma izan baitzen. Gero, 1963ko Le M\u00e9pris filmeko protagonista izan zen. Viva Maria! filmean izan zuen paperagatik (1965), Louis Mallek zuzendua, BAFTA Sarietan atzerriko Aktorerik Onena izendatu zuten.\n1973an erretiratu zen Bardot entretenimenduaren industriatik. 47 filmetan parte hartu zuen, baita hainbat musikaletan ere, eta 60 abesti baino gehiago grabatu zituen. Ohorezko legioa eman zioten 1985ean, baina ez zuen onartu. Erretiratu ondoren, animalien eskubideen aldeko ekintzaile bihurtu zen. \nOso pertsonaia polemikoa da. 1990eko hamarkadan immigrazioa, homosexualitatea eta islamarekin oso kritikoa izan da eta sarritan adierazpen xenofoboak egin ditu: hori dela eta, bost alditan isundua izan zen.\nHerri-kulturaren ikono garrantzitsua izaten jarraitzen du.\nBiografia.\nHaurtzaroa.\nBrigitte Bardot Parisen jaio zen, 1934ko irailaren 28an. Hasieran, hirugarren barrutian bizi zen, giro burges batean. Louis Pilou Bardot-en (1896-1975) eta Anne-Marie Mucel-en (1912-1978) alaba. Aita Ligny-en-Barrois-eko (Lorena, Frantzia) enpresaburua zen, Usines Bardot izeneko enpresa baten jabea (Air Liquide enpresarena). Parisko Vineuse kalean zuen egoitza.\nBere amak, \u00abToty\u00bbk, haurtzaroa Italian igaro zuen. Brigittek eta bere ahizpa txikiak, Marie-Jeannek (Mijanou), 1938ko maiatzaren 5ean jaioak, hezkuntza zorrotza jaso zuten. Txikitatik, Bardotek anbliopia jasan zuen, eta horrek ezkerreko begiaren bidez ikustea eragotzi zion.\nHaurtzaroan, balet eta dantza klasikoaren zale bihurtu zen. Zazpi urte zituela Madame Bougart dantza-eskolara sartu zen.\nLehen urteak.\n1947an, Musika eta Dantzako Goi Mailako Kontserbatorio Nazionalean onartu zuten Bardot, nahiz eta ikasleen hautaketa zurruna izan eta toki kopuru mugatua egon. Hiru urtez Jeanne Schwartz-en balet klaseetara joan zen, eta geroago Boris Knyazev koreografo errusiarrenetara. Leslie Caronekin ere ikasi zuen, geroago \"American in Paris\" (1951) filmagatik ospetsu egin zenarekin, Gene Kellyk parte hartuta.\nIkaskidearen oroitzapenaren arabera, Brigitte dotorea eta plastikoa zen, baina, aldi berean, motela, ez oso indartsua eta ez langilea. Karonek uste zuen Bardot dantzari \"eder\" bihur zitekeela ikasgelan gogorrago lan eginez gero. Knyazev lehen mailako maisua izateaz gain, benetako tiranoa ere bazen: ikasle axolagabeak latigo batekin jotzen zituen, eta Brigittek askotan besteek baino gehiago jasotzen zuen. Karonek gogoratu zuenez, \u00abKnyazev, normalean, ikasgelaren inguruan ibiltzen zen pila batekin eskuetan, eta, neskatoak bere baldintzak betetzen ez bazituen, dudarik gabe erabiltzenzuen\u00bb. Hala ere, Knyazeven zorroztasunari esker Bardot-ek graziaz mugitzen ikasi zuen, irudi tolesgarri bat garatu zuen eta bere ibilbide ospetsua sortu zuen etorkizunean.\n1948ko denboraldiaren hasieran, Leslie Caronek eta Knyazeven klaseko beste zenbait neskek \u00abBalleta Eliseo Zelaietan\u00bb ikusteko gonbidapena jaso zuten.\nIbilbidea.\nBrigitte 1950 eta 1960 urteetako mito erotiko eta sex-symbol bat da. Haren edertasun eta sentsualitate natural handia nerabezaroan hasi ziren erakusten, eta garai hartan agertu zen lehen aldiz zineman:18 urte zituen, 1952 zen eta \"Le trou normand\" filma zen. Urte horretan bertan, bere lau senarretako lehenarekin, Roger Vadim zinema-zuzendariarekin, ezkondu zen.\nBrigitte est\u00e1 considerada como un mito er\u00f3tico y sex-symbol de los a\u00f1os 1950 y 1960. Su gran belleza y sensualidad natural comenzaron a mostrarse en la adolescencia, etapa en la que apareci\u00f3 por primera vez en el cine: ten\u00eda 18 a\u00f1os, era 1952 y se trataba de la pel\u00edcula \"Le trou normand\". Bere lehen senarrak, zuzendutako filmetako bat izan zen , Et Dieu... Cr\u00e9a la femme (1956), Louis Trintignant-en eskutik ospetsu egin zuena. Bardot protagonista duen eszenetako batek mahai baten gainean oinutsik dantzatzen erakusten du bere pertsonaia, eta zinemaren historiako eszenarik erotikoenetakotzat hartzen da.\nEstatu Batuetako komunikabideen arreta jaso duten Europako aktore bakarretakoa da Bardot. Estatu Batuetan agerpen publiko bat egiten zuen bakoitzean, mugimendu guzti-guztiak jasotzen zituzten kazetari-talde batek jazarri zuen.\n1954an egin zuen lehen filma Estatu Batuetan, \"Un acte d'amour,\" Kirk Douglas protagonista zuela. 1965ean bere burua ordezkatu zuen \"Dear Brigitte\" filmean James Stewartekin. Hala ere, ingeles maila mugatua duenez, aktorearen lana bikoiztu egin zuten film askotan.\n1974an, bere 40. urtebetetzearen ondoren, Bardotek jakinarazi zuen pantailetatik erretiratu egingo zela, berrogeita hamar bat filmetako protagonista izan eta hainbat disko grabatu ondoren. Horietako batek kritika onenak jaso zituen, Serge Gainsbourg frantziar musikako mutil gaiztoarekin egindakoak.\nHarrezkero, animalien eskubideak sustatzen aritu da Bardot. 1986an Brigitte Bardot Fundazioa sortu zuen, arriskuan dauden animaliak babesteko.\n1990eko hamarkadan eztabaida sortu zuen Frantziako immigrazioa, islamizazioa eta islama kritikatzean, eta bost aldiz isuna jarri diote \"arraza-gorrotoa eragiteagatik\".\n2010ean, Aliantza Ekologista Independenteak Frantziako Lehendakaritzarako hautagai gisa aurkeztea eskaini zion.\n2013ko urtarrilean jakinarazi zuen G\u00e9rard Depardieuk egin zuen bezala nazionalitate errusiarra eskatuko zuela bere herrialdeko agintariek gaixo zeuden bi elefante hiltzen bazituzten, Brigitte animalien eskubideen defendatzailea baita. Monakoko Estefan\u00eda printzesa ere elefante-bikote honen hilketaren aurka agertu zen.\nAbeslari.\n\"Etorkizuneko izarrak\" (1955) filmean, Bardot pantailan lehen aldiz abesten agertu zen. 1950aren amaieran, Espainian, Bardotek gitarra bat erosi eta hiru akorde ikasi zituen. 1960ko hamarkadaren hasieran, lagunek, Max Rivi\u00e8re eta Claude Bolling artistek hainbat abesti kantatzea eta grabatzea gomendatu zioten.\n1960an, Bardotek \"Behind Brigitte Bardot\" pop albuma kaleratu zuen. Ondoren, aktorearen beste erregistro batzuk argitaratu ziren, besteak beste, \"Brigitte Bardot Sings\" (1963) [99] , \"B.B\" (1964) eta \"Special Bardot\" (1968) (Frantziako eta nazioarteko argitalpenek izen desberdinak dituzte eta konposizioen zerrenda alternatiboa). Bardotek frantsesez, ingelesez eta gaztelaniaz abestu zituen. Bob Zagurirekin Brasilen oporretan egon ondoren, Parisera itzuliz, \"Maria Nimguem\" abestia grabatu zuen portugesez. Bardotek aktore lana egin zuen filmetan abestu ere egin zuen, besteak beste, \u00abViva, Mar\u00eda!\u00bb, \u00abRoma Boulevard\u00bb, \u00abDoctor en el mar\u00bb, \u00abFuturo estrellas\u00bb eta beste batzuk.\n1967an, Bob Zaguri \"Unique Bardot\" (\u00abBardot berezia\u00bb) musika-ikuskizunaren ekoizle bihurtu zen. Bardotek abestutako hamazazpi bideoklip izan ziren, eta bakoitzean historia laburra kontatu zuen. Horien artean, Serge Gainsbourg konpositore frantsesak idatzitako \u00abHarley Davidson\u00bb ospetsua zegoen. Geroago, Gainsbourg-ek beste abesti batzuk idatzi zituen Brigitterentzat, eta horietako batzuk duo klasiko gisa.\nSona.\n1956ko Cannesko Zinemaldian, benetako izar batek, Brigitte Bardot-ek, Sophia Loren eta Gina Lollobrigida eklipsatu egin zituen. Garai hartako izar onenak eta haren erakargarritasun sexualak La Croisette hunkitu egin zuen.\nAldi berean, Roger Vadim eta Raoul Levyk \"Et Dieu... cr\u00e9a la femm\" izeneko gidoi bat idatzi zuten. Finantza baliabiderik ezagatik egin gabe geratu ondoren, filma Saint-Tropezen filmatu zen. Ekoizpen horri esker, Brigitte Bardot munduko zinemaren legendan sartu eta mito bizidun, gizarte-eredu eta nazioarteko sexu-ikur bihurtu zen.\nBrigitte Bardotek Juliette Hardyren papera betetzen du, Curd J\u00fcrgens, Christian Marquand eta\u2013Louis Trintignant taldeen aurrean, eta harekin bat egiten du. Vadim senarrak definitzen du interpretatzen duen izaera: Brigitteren bidez, garai bateko klima berritu nahi nuen. Juliette bere garaiko neska da, erru-sentimendu guztietatik askatua, gizarteak ezarritako tabu guztietatik, eta haren sexualitatea guztiz doakoa da. Gerra aurreko literaturan eta filmetan, emakumea prostituta batekin alderatuko zuten. Film honetan oso emakume gaztea da, eskuzabala, batzuetan alboratua eta, azken batean, lortzeko zaila, eskuzabaltasunaren aitzakiarik gabe. Eszenak zentsuratuta daude, batez ere \"cunnilingus\" batena.\nFrantzian estreinatu zenean, kritikariek nolabaiteko zuhurtziaz hartu zuten filma, eta zirkulu kontserbadoreen etsaitasuna piztu zuen. Brigitte Bardot errukirik gabe kritikatzen zuten, aditzak arrastaka ahoskatzen zituela esanez eta bere artikulatzeko era zalantzan jarriz. Paul Reboux-ek zioenez, \u00abbonitxe baten itxura fisikoa eta analfabeta baten hitz egiteko modua\u00bb zituen. Raoul Levyk eta Roger Vadimek filma atzerrian ustiatzea erabaki zuten, arrakasta izateko esperantzan. Geroago Estatu Batuetan arrakasta izan zuen eta Bardot Ipar Amerikako frantses ospetsuenetako bat bihurtu zen. Iparramerikarrek bardol\u00e2trie terminoa asmatu ere egin zuten sortu zuen gogo bizia deskribatzeko. Filma gero Frantzian atera zen salgai eta sekulako arrakasta izan zuen. Cinemondek honela idatzi zuen: \u00abSexu-erakargarritasuna Marlene Dietrich da, glamourra Ava Gardner da, Brigitte Bardot-ek osagai lehergarri horiek guztiak nahasten ditu, fantasia pertsonalaren ukitu bat erantsiz\u00bb\nAnimalien eskubideekiko konpromisoa.\nFoka-ehiza (1973-1978).\nElkarren segidako hiru urtez, Brigitte Bardotek animalien ongizatearen alde lan egin zuen. SPAren bozeramailea izan zen (Soci\u00e9t\u00e9 pour la pr\u00e9vention de la cruaut\u00e9 envers les animaux/Animalien aurkako Krudelkeriaren Prebentziorako Elkartea), eta kaleetan abandonatutako txakurrentzako proiektuak egiten hasi zen. Ondoren, Allain Bougrain-Dubourg-ekin elkartu zen.\n1976aren hasieran, Brian Davisekin elkartu zen, IFAWn (International Fund for Animal Welfare) kargu bat baitzuen, eta kanpaina bat sortu zuen foka-ehiza salatzeko, gai horri buruzko dokumental bat ikusi ondoren. Praktika hori ohikoa da Inuiten artean, Artikoko eskualdean baitaude, animalien haragia, azala, koipea (edo olioa) eta hezurrak lortzeko. Foka-ehizari esker, 15.000 arrantzale inguru elikatzen ziren zazpi hilabetez.\nAktoreak gaitzesten zuena ehiztariek erabiltzen zituzten metodoak ziren, normalean egun gutxi batzuetako kumeei eraso egiten zietenak. Kumeei larruak kentzen zieten, eta kasu batzuetan bizirik zeudela. Bardotek manifestazio bat zuzendu zuen Norvegiako enbaxadaren aurrean, eta iritzi publikoa hunkitu egin zuen, baina ez ehiza arduradunei iritzia aldatzeko adina.\n1977ko martxoaren 15ean, Val\u00e9ry Giscard'Estaing presidente frantsesak debekatu egin zuen Frantzian itsas txakurraren larruak inportatzea. 1977ko martxoaren 20an, Bardot, mundu osoko izarra izaten jarraitzen zuena, Kanadara joan zen bere azala lortzeko egiten zen itsas txakurren kumeen ehiza salatzera. Ondoren, bizitza aldatuko zion borroka hasi zen. Bere bidaiak bost egun iraun zuen komunikabideen presiopean. Iritsi zenean, ehiztariak gaitzetsi eta \u00abkanadar hiltzaileak\u00bb oihu egin zien, eta, gero, prentsa-hitzaldi batean:\"Hemen banago, ez da turismoa egiteko edo argazkiak ateratzeko, Canneseko Zinemaldian bezala [...] Hemen gaude mundu-mailako arazoari irtenbidea aurkitzeko, eta Weber jaunak, nik eta mundu osoak eskatzen dugu Kanadako gobernuak arazo horri konponbidea bilatzeko. Nolanahi ere, edozer gertatuta ere, foka galzorian dago [...] Esan behar da ezen, nahiz eta itsas txakurren ehiza 300 urte inguruan egin, ohiturak aldatzen ari dira eta tontoak dira iritziz aldatzen ez diren bakarrak .\u00bb Brigitte Bardot, 1977ko Kanadako Prentsa Konferentzia.\"Ekintzaile lanetan, beste pertsona famatu batzuek lagundu diote Bardoti, hala nola; Isabelle Adjani, Kim Basinger, Tippi Hedren, Ursula Andress eta Johnny Hallyday.\nErromantzeak.\n1952ko abenduaren 21ean, hemezortzi urte zituela, Roger Vadim zuzendariarekin ezkondu zen Bardot. 1957an dibortziatu ziren, bost urte baino gutxiago ezkonduta egon ondoren; ez zuten seme-alabarik izan elkarrekin, baina harremanetan egon ziren eta ondorengo proiektuetan ere parte hartu zuten. Dibortzioaren arrazoia Bardotek beste bi gizonekin zituen asuntoak izan ziren. Vadimekin ezkonduta zegoen bitartean, Bardotek maitasun-abentura bat izan zuen Jean-Louis Trintignant-ekin, Dibortzioaren arrazoia Bardotek beste bi gizonekin zituen arazoak izan ziren. Vadimekin ezkonduta zegoen bitartean, Bardotek maitasun-abentura bat izan zuen Jean-Louis Trintignant-ekin, eta hura izan zen Et Dieu-n protagonistakide izan zenarekin.\nTrintignant garai hartan St\u00e9phane Audran aktorearekin ezkonduta zegoen. Biak elkarrekin bizi izan ziren bi urtez, Bardot Vadim-engandik dibortziatu zen aurreko eta ondorengo aldian, baina inoiz ez ziren ezkondu. Harremana korapilatu egin zen Trintignant kanpoan zegoelako maiz soldadutzagatik eta Bardotek Gilbert B\u00e9caud musikariarekin izandako maitasun-harremanagatik.\n1958aren hasieran, Vadim-engandik dibortzioatu eta laster, Trintignanekiko harremana hautsi zuen eta eta Italian nerbio-kolapso bat gertatu zitzaion, kazetarien txostenen arabera. Bere buruaz beste egiten saiatu zen, antza, bi egun lehenago lo egiteko pilulekin, baina harreman publikoetako kudeatzaileak ukatu egin zuen. Aste gutxiren buruan errekuperatu zen, eta abentura berri bati ekin zion Jacques Charrier aktorearekin. Haurdun geratu zen 1959ko ekainaren 18an ezkondu baino askoz lehenago. Bardot-en seme bakarra, haren seme Nicolas-Jacques Charrier, 1960ko urtarrilaren 11n jaio zen. Bera eta Charrier 1962an dibortziatu ondoren, Nicolas Charrier familian hazi zen eta ama biologikoarekin harreman gutxi izan zuen harik eta helduarora iritsi zen arte.\nBardoten hirugarren senarrra Gunter Sachs playboy alemaniarra izan zen, 1966ko uztailaren 14tik 1969ko urriaren 1era. 1968an, Patrick Gillesekin ateratzen hasi zen, baina Bardotek 1971ko udaberrian moztu zuen harremana.\nHurrengo urteetan, Bardot Christian eskiko barman eta instruktorearekin atera zen ondoren heldu ziren, hurrenez hurren; Luigi Rizzi klub bateko jabea, Bob Zagury musikaria (ondorengo ekoizlea), Serge Gainsbourg abeslaria, John Gilmore idazlea eta Warren Beatty eta Laurent Vergez aktoreak. Harreman horietako luzeena Miroslav Brozek eskultorearekin izan zuen; 1975etik 1979ko abendura arte bizi izan ziren elkarrekin, eta eskultura batzuetarako posatu zuen. Brozekekin harremana eten ondoren, epe luzeko harremana izan zuen Allain Bougrain-duBourg telebista ekoizle frantsesarekin.\nMarine Le Penekiko lotura.\nBardoten laugarren senarra Bernard d'Ormale,\u2014Marie Le Penen aholkulari ohia eta Fronte Nazionaleko eskuindarren alderdiko buru ohia (\"Rassemblement national\" nazionala, 2018ko ekainetik); 1992ko abuztuaren 16an ezkondu ziren. Bardotek bere babesa adierazi zion Fronte Nazionaleko Marine Le Peni, \"XXI. mendeko Joana Arc-ekoa\" deitu zion. Le Pen babestu zuen 2012ko eta 2017ko Frantziako lehendakaritza-hauteskundeetan.\nOsasuna.\n1974an, 40 urte bete zituenean, Playboy aldizkarian agertu zen Bardot argazki biluzien saio batean. 1983ko irailaren 28an, berrogeita bederatzi urte betetzen zituenean, Bardotek somnifero edo lasaigarrien gaindosia hartu zuen ardo beltzarekin. Presaz eraman behar izan zuten ospitalera, eta gorputzeko pilulak kanporatzeko urdail-bonba bat erabili ondoren, bizia salbatu zioten. Bardot bularreko minbizitik ere bizirik atera den bat da.\nLiburuak.\nBrigitte Bardotek 5 liburu idatzi ditu:"}
{"id": "124206", "revid": "336", "url": "https://eu.wikipedia.org/wiki?curid=124206", "title": "Eduardo III.a Ingalaterrakoa", "text": "Eduardo III.a Ingalaterrakoa (Windsorko gaztelua, Berkshire, 1312ko azaroaren 13a \u2013 Richmond Palace, Londres, 1377ko ekainaren 21a), Eduardo Windsorkoa () ere deitua Ingalaterrako erregea izan zen 1327 eta 1377 bitartean.\nBizitza.\nEduardo II.aren semea zen; Elisabet Frantziakoaren eta Roger Mortimer-en babespean hasi zuen erregetza, baina 1330ean, estatu kolpe bat eman ondoren, biak bota zituen. Eskozia menderatu nahi izan zuen. Filipe IV.a Ederraren biloba zenez, Frantziako erregetza berari zegokiolakoan, 1337an Ehun Urteko Gerrari hasiera eman zion. Bere erreinaldian Izurrite Beltza gertatu zen (1349) eta ekonomia krisiak astindu zituen Ingalaterrako bazter guztiak. John Wyclifen heresia ere urte haietan sortu zen (1360-1370).\nEzkontza eta seme-alabak.\n1328an Filipa Hainaultekoarekin ezkondu zen, eta hamalau seme-alaba izan zituzten:\nBeste hiru seme eta bi alaba umeak zirela hil ziren."}
{"id": "124207", "revid": "1545", "url": "https://eu.wikipedia.org/wiki?curid=124207", "title": "Edward III.a Ingalaterrakoa", "text": ""}
{"id": "124208", "revid": "1545", "url": "https://eu.wikipedia.org/wiki?curid=124208", "title": "Ingalaterrako Eduardo III.a", "text": ""}
{"id": "124209", "revid": "1545", "url": "https://eu.wikipedia.org/wiki?curid=124209", "title": "Ingalaterrako Edward III.a", "text": ""}
{"id": "124211", "revid": "105290", "url": "https://eu.wikipedia.org/wiki?curid=124211", "title": "Hotz-bolada artiko", "text": "Hotz-bolada artikoa neguan, Ozeano Artikoaren inguruko hotza hegoalderantz bideratzean gertaturiko fenomeno meteorologikoa da. Aire hotz hori bideratzeko, ezinbestekoa da Azoreetako antizikloia iparralderantz mugitu eta Ipar Amerikako behe presio guneen Europaanzko etengabeko jarioa etetea.\nHotz-boladak.\nKostaldeko hainbat tokitan 20 zentimetroko elur geruza jausi zen eta Bilbon urtarrilaren 7an, 15cm elur jausi zen ordubeteko epean. Hotzik handiena Euskal Herriaren ekialdean egin zuen, eta horrela Biarrizko aireportuan tenperatura minimoa -12,7\u00a0\u00b0C-koa izan zen, eta Iru\u00f1ean termometroa zero azpitik -16,2 gradura jaitsi zen.\nGarraioa eta errepide gehienak erabat moztu ziren, eta leku batetik bestera mugitzeko garraiobide bakarra trena izan zen."}
{"id": "124216", "revid": "6327", "url": "https://eu.wikipedia.org/wiki?curid=124216", "title": "Edward, Printze Beltza", "text": ""}
{"id": "124218", "revid": "119347", "url": "https://eu.wikipedia.org/wiki?curid=124218", "title": "Maurice Plantier", "text": "Maurice Plantier (Biarritz, 1921eko urtarrilaren 29a - Paris, 2006ko urtarrilaren 25a) politikari lapurtarra izan zen. Bizitza gehienbat beste leku batzuetan, bereziki Bearnon garatu zuen.\nBiografia zertzeladak.\nBere aita Orthezen medikua zen. Ikasketez bera ere Medikuntzan ikasi zuen Bordelen; Bigarren Mundu Gerraren ostean amaitu zituen, tartean borrokan oso inplikatuta ibili zelako.\n1940ko urritik nazien kontrako Erresistentzian parte hartu zuen, hasieran \"Alliance\" eta \"Allyre Buckmaster\" sareetan. 1941eko maiatzean atxilotu zuten baina ihes egitea lortu zuen eta informazioa pasatzen zuen sare batean segitu zuen lanean. 1944ko uztailean \"corps franc Pommi\u00e8s\" delakoan sartu zen eta bi hilabete geroago mina bat lehertu zenean bere ezkerreko hanka galdu zuen.\n1951tik mediku aritu zen Kamerunen, Ayos, Jaunde eta Doualan. 1958an Artixera (Bearno, Okzitania) joan zen mediku lanetan bere aita ordezkatzera.\nErresistentzian aritzeagatik Ohorezko Legioa eta \"Erresistentziaren Domina\" lortu zituen. Goi mailako politika karguak 1981ean utzi zituenean \"Association nationale des M\u00e9daill\u00e9s de la R\u00e9sistance fran\u00e7aise\" eta \"Fondation de la R\u00e9sistance\" elkarteetan aritzeari ekin zion.\nHorregatik guztiagatik 2003ko urriaren 15ean Jacques Chirac Frantziako presidenteak Meritu Nazionalaren Ordenaren Gurutze Handia eman zion.\nPolitikan.\nJoera politiko gaullistakoa zen. 1947an Bordelen de Gaullek sortutako RPF alderdian sartu zen"}
{"id": "124219", "revid": "512", "url": "https://eu.wikipedia.org/wiki?curid=124219", "title": "Rikardo II.a Ingalaterrakoa", "text": "Rikardo II.a \"Bordelekoa\" (Bordele, Akitaniako dukerria, 1367ko urtarrilaren 6a \u2013 Pontefract gaztelua, Mendebaldeko Yorkshire, Ingalaterra, 1400ko otsailaren 14a) Ingalaterrako erregea izan zen 1377 eta 1399 bitartean.\nBizitza.\nEduardo, Printze Beltzaren semea zen, eta Eduardo III.a aitonaren lekua hartu zuen. Joanes Gantekoa osaba eta Lancasterko dukea izan zuen erregeorde adin nagusira heldu arte. Ehun Urteko Gerra garaia zen eta 1381ean laborariak matxinatu ziren erregearen aurka, Wat Tyler buru zutela, herriari ezarri zitzaizkioen gehiegizko zergak zirela eta. Haserre hura bera, erlijio kutsuaz oraingoan, adierazi zuten Lollardoek, John Wyclifen jarraitzaileek, garai bertsuan. Rikardo II.a nobleen eta Parlamentuaren aurka borrokatu zen eta absolutismoa ezartzen saiatu zen.\nKanpo arazoetan, hurbiltze ahaleginak egin zituen Frantziako koroaren aurrean. Aginpide gehiegikeria izan zuen azkenean oztopo nagusia eta nobleak aurka matxinatu eta Henrike Lancasterkoa (Henrike IV.a) ezarri zuten errege. Pontefract-eko gazteluan hil zen, preso zegoela, ziur asko pozoitua.\nWilliam Shakespearek errege honi buruzko drama bat idatzi zuen (\"Richard II\", 1595-1596).\nEzkontza eta seme-alabak.\nBitan ezkondu zen: Ana Bohemiakoa eta Elisabet Valoiskoarekin."}
{"id": "124220", "revid": "1545", "url": "https://eu.wikipedia.org/wiki?curid=124220", "title": "Richard II.a Ingalaterrakoa", "text": ""}
{"id": "124221", "revid": "1545", "url": "https://eu.wikipedia.org/wiki?curid=124221", "title": "Ingalaterrako Rikardo II.a", "text": ""}
{"id": "124222", "revid": "1545", "url": "https://eu.wikipedia.org/wiki?curid=124222", "title": "Ingalaterrako Richard II.a", "text": ""}
{"id": "124223", "revid": "9468795", "url": "https://eu.wikipedia.org/wiki?curid=124223", "title": "San Tomas jaia", "text": "San Tomas jaia Euskal Herriko hiri eta herri askotan abenduaren 21ean \u2014San Tomas egunez\u2014 egiten den baserritarren azoka eta jaia da. Donostian, Bilbon, Lekeition, Zaldibarren, Azpeitian eta beste herri batzuetan ospatzen da. Arrasaten ere jai handiak dira Santamasak, eta jatorria XIV. mendekoa baino lehenagokoa da.\nHistorian baserri azokaren eguna zen, baina egun euskal baserri kulturaren jai bat bihurtu da, non baserriko produktuak erakutsi eta salgai jartzen diren kalean bertan jarritako salmenta-postuetan. Baserri-produktuen lehiaketak ere izaten dira. Ohikoa da, San Tomas jaian, txistorra eta taloa dastatzea, sagardoarekin batera. Halaber, jaia ospatzeko jantzi tradizionalak janzten dituztenak asko dira; haurrak eta gazteak bereziki, eta hiritarrak barne.\nHistoria.\nFeriak XIX. mendean du jatorria. Baserritar asko maizter bizi ziren euren baserrietan, eta aldiro errenta ordaindu behar zioten nagusi edo jabeari. Errenta ordaintzeko eguna San Martin (azaroaren 11) izaten zen, baina azkenean San Tomas eguneraino luzatzen zen epea. Egun horretan baserritarrak hirira jaisten ziren errenta ordaintzera, eta, bide batez, euren produktuak (barazkiak, kapoiak, oilaskoak...) saldu eta beste batzuk erosten zituzten. Gainera, hietan bizi zirenek, gabonetan zehar jango zituzten jakiak erosten zituzten. Denborarekin, lehiaketak eta guzti antolatzen ziren, zein baserrik gaztarik, txakolinik edo txerririk hoberena zuen ikusteko."}
{"id": "124224", "revid": "6327", "url": "https://eu.wikipedia.org/wiki?curid=124224", "title": "Santo Tomas jai", "text": ""}
{"id": "124225", "revid": "336", "url": "https://eu.wikipedia.org/wiki?curid=124225", "title": "Joan Gantekoa", "text": "Joan Gantekoa (Gante, Flandriako konderria, gaur egun Belgika, 1340ko martxoaren 6a - Leicesterko gaztelua, Leicestershire, Ingalaterra, 1399ko otsailaren 3a) Lancasterko eta Akitaniako dukea izan zen.\nBizitza.\nEduardo III.a Ingalaterrakoaren semea eta Eduardo, Printze Beltzaren anaia zen. Ehun Urteko Gerran parte hartu zuen, eta John Wyclif erlijio erreformaren alde agertu zen. 1371ean Petri I.a Gaztelakoaren alaba Konstantzarekin ezkondu zen. 1377an Ingalaterrako erregeorde bilakatu zen, Rikardo II.a iloba adin txikikoa zelako. 1384an eskoziarren aurka borrokatu ziren ingeles osteen buru izan zen. Joanes I.a Gaztelakoaren erregealdian, Gaztelako tronurako zituen eskubideak baliarazi nahi izan zituen. Horretarako, Portugalgo Erresumarekin elkar hartu, eta Galizia konkistatzea lortu zuen. Baionako hitzarmenak amaiera eman zion gatazkari, eta Joanesek uko egin behar izan zion bere asmoari. 1390ean Akitaniako duke izendatu zuten."}
{"id": "124226", "revid": "15795", "url": "https://eu.wikipedia.org/wiki?curid=124226", "title": "Juan de Gante", "text": ""}
{"id": "124227", "revid": "512", "url": "https://eu.wikipedia.org/wiki?curid=124227", "title": "Henrike IV.a Ingalaterrakoa", "text": "Henrike IV.a \"Bolingbroke-koa\" (Bolingbroke, 1366ko apirilaren 3a \u2013 Westminster, 1413ko martxoaren 20a) Ingalaterrako erregea izan zen 1399 eta 1413 bitartean.\nBiografia.\nHenrike IV.a Bolingbrokeko gazteluan jaio zen 1366ko apirilaren 3an, Lincolnshiren, eta hortik datorkio izena.\nAita Joanes Gantekoa, Richmondeko kondea, izan zuen, Eduardo III.a Ingalaterrakoaren hirugarren semea, eta eragin handia izan zuen bere lehengusua zuen Rikardo II.a Ingalaterrakoarengan. Azkenean, Henrikek kenduko zion tronua Rikardori. Ama, berriz, Joanes Gantekoaren lehen emaztea izan zen, Blanka, Lancaster etxeko eremu handien oinordekoa. Blanka Eduardo III.a Ingalaterrakoaren hereniloba zen eta 24 urte zituenean hil zen izurri bubonikoaren ondorioz.\nHenrike bikotearen laugarren semea izan zen, baina bere hiru senide zaharrenak hil zirenez, bere izan zen oinordeko.\nEzkontzak eta ondorengoak.\nMaria Bohungoa.\n1380ko uztailaren 27an, Maria Bohungoarekin ezkondu zen, Arundeleko gazteluan, Sussexen. Senar-emazteei Northamptoneko eta Herefordeko konderriak esleitu zizkien, ondoren dukerri bilakatu zirenak.\nEzkontza honen ondorioz, hurrengo seme-alabak jaio ziren:\n1394ko uztailaren 4an, Maria Bohungoa Peterborougheko gazteluan bere alaba gazteena erditzen ari zenean hil zen.\nBost urte geroago, Henrike Ingalaterrako errege koroatu zuten, Henrike IV.a izenarekin.\nJoana Nafarroakoa.\n1403ko otsailaren 7an, Henrike IV.a berriro ezkondu zen Winchester katedralean, oraingo honetan, Bretainiako dukesa eta Joan II.a Frantziakoaren iloba zen Joana Nafarroakoarekin. Seme bakarra izan zuten, Labourde, baina 1401ean jaio eta hil zen. Joanak bazituen 4 seme-alaba aurreko ezkontzatik eta, badirudi emazte berriak harreman onak izan zituela senarraren seme-alabekin. (Hori bai, Henrike V.aren erreinaldian, sorginkeria erabiltzea eta erregea pozoitzen saiatu zela leporatu zioten. 1419an zigortu eta 4 urte inguru eman zituen preso Sussexko Pevensey gazteluan. Gero, lasai bizi zen Nottinghamgo gazteluan, Henrike V.a eta Henrike VI.aren erreinaldien arteko epean. 1437ko uztailaren 9an, 67 urte zituela, Londresko Havering barrutian hil eta Canterburyko katedralean lurperatu zuten Henrike IV.aren ondoan).\nErregetza.\n1387tik 1390era, Henrike bere lehengusu Rikardo II.a Ingalaterrakoaren aurka aritu zen. Gero, zaldun teutonikoekin batera ibili zen lituaniarren aurka eta Lur Santura joan zen, Jerusalemera. Itzuli zenean, lehen aurkari izan bazen eren, Rikardo II.aren ondoan jarri zen.\nHorrela izanda ere, 1398an, Henrikek alde egin behar izan zuen, bere lehengusuak deserriratu zuelako. Lurrak eta oinordekotzak ez zituela galduko zin egin zion, baina, 1399an, Henrikeren aita, Joanes Gantekoa, hil zenean, promesak ahaztu eta Lancaster etxearen jabetzak konfiskatu zituen. Honek Henrikeren haserrea piztu zuen, armada bat osatu eta Ingalaterra inbaditu zuen, Rikardo II.a harrapatu zuen arte.\nUrte berean egin zuten errege. Eskoziarrek eta galestarrek, Frantziaren laguntzarekin, altxamenduak egin zituzten, baina lehenengoak berehala izan ziren amore eman beharrean, 1402an Humbleton Hilln-en jasotako porrotaren ondorioz. Galestarrek, aldiz, aurrera jarraitu zuten 7 urte luzez, Owen Glendowerren gidaritzapean.\n1403an, Percy etxea altxatu zitzaion, ez baitzegoen gustura egindako zerbitzuengatik Henrikek emandako ordainarekin. Henrikek garaitu zituen Shrewsburyko guduan.\nEra berean, lolardoen sekta eta beste batzuk ere jazarri zituen.\nAzken urteak eta heriotza.\nHenrikek azken urteetan osasun arazo larriak jasan zituen. Historialariek azaleko gaixotasunaren jatorria zein izan daitekeen espekulatzen dute, lepra edo psoriasia agian.\nAtakeak ere aipatzen dira eta epilepsia edo bihotzeko zerbait izan daitekeen eztabaida izan da.\nErdi Aroko autore batzuen hitzetan, lepra jasan zuen Richard le Scrope Yorkeko artzapezpikuari egindakoaren zigor, 1405ean, Henrikek heriotza-zigorra esleitu baitzion estatu-kolpea egin ziolako.\n1413ko martxoaren 20an, Henrike IV.a Westminster abadian hil zen eta Canterburyko katedralean dago bere hilobia. Ez zen ohiko lurperatzea izan, Thomas Becketen kaperaren ahalik eta gertuen -ez dago beste erregerik inguruan-. Becket modan zegoen orduan eta koroatze egunean, Amabirjinak Becketi emandako olioa eta Henrikeren aitak ekarri zuena erabili omen zuten."}
{"id": "124228", "revid": "6327", "url": "https://eu.wikipedia.org/wiki?curid=124228", "title": "Jabber", "text": ""}
{"id": "124229", "revid": "1159", "url": "https://eu.wikipedia.org/wiki?curid=124229", "title": "XMPP", "text": ""}
{"id": "124230", "revid": "336", "url": "https://eu.wikipedia.org/wiki?curid=124230", "title": "Henrike V.a Ingalaterrakoa", "text": "Henrike V.a Ingalaterrakoa (Monmouth, Gales, 1386 edo 1387ko irailaren 16a \u2013 Vincenneseko gaztelua, Frantzia, 1422ko abuztuaren 31a), Henrike Monmouthkoa ere deitua, Ingalaterrako erregea izan zen 1413 eta 1422 bitartean. Ehun Urteko Gerran garaipen handiak izan zituen, tartean Agincourteko gudukoa.\nBizitza.\nHenrike IV.aren semea zen. Lolardoen aurka borrokatu zen Ingalaterran eta garaipena lortu zuen frantsesen aurka, Agincourteko guduan (Ehun Urteko Gerra, 1415). Normandiaz jabetu ondoren, Frantziako erregegai izendatu zuen bere burua (Troyesko tratatua, 1420) eta Katalina Valoiskoarekin, Karlos VI.a Frantziako erregearen alabarekin, ezkondu zen. Henrike VI.aren aita izan zen.\nShakespearek drama bat idatzi zuen errege horren inguruan, \"Henry IV\" dramaren jarraipena (\"Henry V\", 1598)."}
{"id": "124231", "revid": "1545", "url": "https://eu.wikipedia.org/wiki?curid=124231", "title": "Henry V.a Ingalaterrakoa", "text": ""}
{"id": "124232", "revid": "1545", "url": "https://eu.wikipedia.org/wiki?curid=124232", "title": "Ingalaterrako Henrike V.a", "text": ""}
{"id": "124233", "revid": "1545", "url": "https://eu.wikipedia.org/wiki?curid=124233", "title": "Ingalaterrako Henry V.a", "text": ""}
{"id": "124234", "revid": "1545", "url": "https://eu.wikipedia.org/wiki?curid=124234", "title": "Henry IV.a Ingalaterrakoa", "text": ""}
{"id": "124235", "revid": "1545", "url": "https://eu.wikipedia.org/wiki?curid=124235", "title": "Ingalaterrako Henrike IV.a", "text": ""}
{"id": "124236", "revid": "1545", "url": "https://eu.wikipedia.org/wiki?curid=124236", "title": "Ingalaterrako Henry IV.a", "text": ""}
{"id": "124237", "revid": "65203", "url": "https://eu.wikipedia.org/wiki?curid=124237", "title": "Henrike VI.a Ingalaterrakoa", "text": "Henrike VI.a Ingalaterrakoa (Windsor gaztelua, 1421eko abenduaren 6a \u2013 Londresko dorrea, 1471ko maiatzaren 21a) Ingalaterrako erregea izan zen bitan, 1422-1461 eta 1470-1471 bitartean. Frantziako errege titulua ere izan zuen, Karlos VII.arekin batera.\nBizitza.\nHenrike V.a Ingalaterrakoaren eta Katalina Valoiskoaren semea zen. Haurra zen bitartean Humphrey osaba Gloucesterko dukea eta, Frantzian, Joan Lancasterkoa Bedfordko dukea izan ziren haren erregeorde. Frantziako errege egin zuten Parisen 1431. urtean. Caderen matxinadari aurre egin behar izan zion 1450. urtean. Ehun Urteko Gerra amaitu zenean (1453), Yorkeko etxea aurka altxatu zitzaion eta Bi Arrosen Gerra piztu zen (1455). Eduardo IV.ak erregetzatik kendu zuen 1461. urtean eta bederatzi urte geroago berreskuratu zuen errege agintea. Eduardo IV.ak hil zuen hurrengo urtean.\nShakespeare idazleak drama bat idatzi zuen errege horren inguruan (\"Henry VI\", 1590-1592).\nEzkontza eta seme-alabak.\n1455an Margarita Anjoukoarekin ezkondu eta seme bakarra izan zuten, Eduardo Westminsterkoa."}
{"id": "124238", "revid": "1545", "url": "https://eu.wikipedia.org/wiki?curid=124238", "title": "Henry VI.a Ingalaterrakoa", "text": ""}
{"id": "124239", "revid": "1545", "url": "https://eu.wikipedia.org/wiki?curid=124239", "title": "Ingalaterrako Henrike VI.a", "text": ""}
{"id": "124240", "revid": "1545", "url": "https://eu.wikipedia.org/wiki?curid=124240", "title": "Ingalaterrako Henry VI.a", "text": ""}
{"id": "124241", "revid": "3591", "url": "https://eu.wikipedia.org/wiki?curid=124241", "title": "Aragoia", "text": ""}
{"id": "124242", "revid": "1545", "url": "https://eu.wikipedia.org/wiki?curid=124242", "title": "Tiroxina", "text": "Tiroxina (T4) edo tetraiodotironina bi hormona tiroideoetako bat da; bestea triiodotironina da. Tiroideko zelula folikularrek, tirozitoek, ekoizten eta jariatzen dute. Haren ekoizpena beste hormona batek, tirotropinak (TSH), erregulatzen du. Tirotropina, berriz, hipofisiak jariatzen du.\nSintesia eta erregulazioa.\nTiroxina bi tirosina aminoazidoz eta lau atomo iodoz osatutik dago. Gure gorputzak 150 mikrogramo iodo hartu behar ditu egunean elikagai eta edarietatik, tiroide guruinak hormona tiroideoak sor ditzan. Hesteetan ioduro moduan xurgatzen da iodoa, tiroideak odoletik bereganatuko duena. Tiroideko zelula folikularren barnean dagoelarik, ioduroa oxidatuko da tiroperoxidasa (tpo) entzimaren bitartez. Ondoren, tirosinari lotuko zaio, monoiodotirosina (MIT, iodo bat daukana) eta diiodotirosina (DIT, bi iodo dituena) eratzeko. Tiroxina (T4) bat sortzeko bi DIT elkartzen dira, eta triiodotironina (T3) bat ekoizteko MIT bat eta DIT bat.\nKonposatu horiek guztiak tiroglobulina proteinari lotuta konbinatzen dira. Estimulu egokia iristen delarik, tiroglobulinatik bananduko dira hidrolisi bidez. Ondoren, T3 eta T4 odolera jariatuko dira eta, molekula garraiatzaile bati loturik, zirkulazio-aparatuan zehar garraiatuko. Hormona tiroideoen hiru garraiatzaile daude: tiroideko hormonen globulina garraiatzailea (TBG), garrantzitsuena, transtirretina eta albumina. Tirotropina (TSH) da tiroidearen funtzionamendua erregulatzen duen hormona. Hormona tiroideoen maila jaisten zelarik, informazio hori adenohipofisira iritsiko da, eta bertan TSH gehiago jariatuko. TSH horrek, berriz, tiroideko hormona gehiago jariatu dadin eraginen du.\nZeregin metabolikoa.\nTiroxinak prozesu katabolikoak areagotu eta bizkortzen ditu. gluzido, lipido eta proteinen katabolismoan du eragina, oxidazio prozesuak areagotuz eta energia askatuz. Horren ondorioz, organismoaren hazkuntzan ere eragin nabarmena du. Hormona honen defizitak haurtzaroan kretinismo izeneko gaitza dakar, hazkuntzaren gelditzea eragiten duena.\nHistoria.\nEdward Calvin Kendallek bakartu zuen 1915ean, eta Charles Haringtonek mugatu zuen haren kimika egitura 1926an."}
{"id": "124243", "revid": "119347", "url": "https://eu.wikipedia.org/wiki?curid=124243", "title": "Abengibre", "text": "Abengibre Albaceteko udalerria da, La Manchuela eskualdean dagoena.\n2008ko urtarrilaren 1eko erroldaren arabera 930 biztanle zituen."}
{"id": "124244", "revid": "512", "url": "https://eu.wikipedia.org/wiki?curid=124244", "title": "Alatoz", "text": "Alatoz Albaceteko udalerria da, La Manchuela eskualdean dagoena.\n2008ko urtarrilaren 1eko erroldaren arabera 591 biztanle zituen."}
{"id": "124245", "revid": "119347", "url": "https://eu.wikipedia.org/wiki?curid=124245", "title": "Albatana", "text": "Albatana Albaceteko udalerria da, Campos de Hell\u00edn eskualdean dagoena.\n2008ko urtarrilaren 1eko erroldaren arabera 810 biztanle zituen."}
{"id": "124246", "revid": "512", "url": "https://eu.wikipedia.org/wiki?curid=124246", "title": "Alborea", "text": "Alborea Albaceteko udalerria da, La Manchuela eskualdean dagoena.\n2008ko urtarrilaren 1eko erroldaren arabera 870 biztanle zituen."}
{"id": "124249", "revid": "1982", "url": "https://eu.wikipedia.org/wiki?curid=124249", "title": "Bedmar eta Garciez", "text": ""}
{"id": "124250", "revid": "1982", "url": "https://eu.wikipedia.org/wiki?curid=124250", "title": "Bedmar y Garciez", "text": ""}
{"id": "124251", "revid": "4380", "url": "https://eu.wikipedia.org/wiki?curid=124251", "title": "Santo Tome", "text": ""}
{"id": "124252", "revid": "4380", "url": "https://eu.wikipedia.org/wiki?curid=124252", "title": "Jodar", "text": ""}
{"id": "124253", "revid": "4380", "url": "https://eu.wikipedia.org/wiki?curid=124253", "title": "Genave", "text": ""}
{"id": "124254", "revid": "4380", "url": "https://eu.wikipedia.org/wiki?curid=124254", "title": "Montizon", "text": ""}
{"id": "124255", "revid": "4380", "url": "https://eu.wikipedia.org/wiki?curid=124255", "title": "Lupion", "text": ""}
{"id": "124256", "revid": "4380", "url": "https://eu.wikipedia.org/wiki?curid=124256", "title": "Pozo Alcon", "text": ""}
{"id": "124258", "revid": "4380", "url": "https://eu.wikipedia.org/wiki?curid=124258", "title": "Jimena (Jaen)", "text": ""}
{"id": "124259", "revid": "4380", "url": "https://eu.wikipedia.org/wiki?curid=124259", "title": "Mengibar", "text": ""}
{"id": "124260", "revid": "4380", "url": "https://eu.wikipedia.org/wiki?curid=124260", "title": "Puente de Genave", "text": ""}
{"id": "124261", "revid": "4380", "url": "https://eu.wikipedia.org/wiki?curid=124261", "title": "Valdepe\u00f1as de Jaen", "text": ""}
{"id": "124262", "revid": "4380", "url": "https://eu.wikipedia.org/wiki?curid=124262", "title": "Espeluy", "text": ""}
{"id": "124263", "revid": "4380", "url": "https://eu.wikipedia.org/wiki?curid=124263", "title": "Chilluevar", "text": ""}
{"id": "124264", "revid": "4380", "url": "https://eu.wikipedia.org/wiki?curid=124264", "title": "Castillo de Locubin", "text": ""}
{"id": "124265", "revid": "4380", "url": "https://eu.wikipedia.org/wiki?curid=124265", "title": "Carcheles", "text": ""}
{"id": "124266", "revid": "4380", "url": "https://eu.wikipedia.org/wiki?curid=124266", "title": "Bailen", "text": ""}
{"id": "124267", "revid": "4380", "url": "https://eu.wikipedia.org/wiki?curid=124267", "title": "Belmez de la Moraleda", "text": ""}
{"id": "124268", "revid": "4380", "url": "https://eu.wikipedia.org/wiki?curid=124268", "title": "Alcala la Real", "text": ""}
{"id": "124269", "revid": "4380", "url": "https://eu.wikipedia.org/wiki?curid=124269", "title": "Albanchez de Magina", "text": ""}
{"id": "124270", "revid": "4380", "url": "https://eu.wikipedia.org/wiki?curid=124270", "title": "Valor", "text": ""}
{"id": "124271", "revid": "4380", "url": "https://eu.wikipedia.org/wiki?curid=124271", "title": "Turon", "text": ""}
{"id": "124272", "revid": "4380", "url": "https://eu.wikipedia.org/wiki?curid=124272", "title": "Torvizcon", "text": ""}
{"id": "124274", "revid": "4380", "url": "https://eu.wikipedia.org/wiki?curid=124274", "title": "Soportujar", "text": ""}
{"id": "124275", "revid": "4380", "url": "https://eu.wikipedia.org/wiki?curid=124275", "title": "Portugos", "text": ""}
{"id": "124276", "revid": "4380", "url": "https://eu.wikipedia.org/wiki?curid=124276", "title": "Policar", "text": ""}
{"id": "124278", "revid": "4380", "url": "https://eu.wikipedia.org/wiki?curid=124278", "title": "Niguelas", "text": ""}
{"id": "124279", "revid": "4380", "url": "https://eu.wikipedia.org/wiki?curid=124279", "title": "Morelabor", "text": ""}
{"id": "124280", "revid": "4380", "url": "https://eu.wikipedia.org/wiki?curid=124280", "title": "Montejicar", "text": ""}
{"id": "124281", "revid": "4380", "url": "https://eu.wikipedia.org/wiki?curid=124281", "title": "Moclin", "text": ""}
{"id": "124282", "revid": "4380", "url": "https://eu.wikipedia.org/wiki?curid=124282", "title": "La Malaha", "text": ""}
{"id": "124283", "revid": "4380", "url": "https://eu.wikipedia.org/wiki?curid=124283", "title": "Lecrin", "text": ""}
{"id": "124284", "revid": "4380", "url": "https://eu.wikipedia.org/wiki?curid=124284", "title": "Lanjaron", "text": ""}
{"id": "124285", "revid": "4380", "url": "https://eu.wikipedia.org/wiki?curid=124285", "title": "Jerez del Marquesado", "text": ""}
{"id": "124286", "revid": "4380", "url": "https://eu.wikipedia.org/wiki?curid=124286", "title": "Illora", "text": ""}
{"id": "124287", "revid": "4380", "url": "https://eu.wikipedia.org/wiki?curid=124287", "title": "Huetor-T\u00e1jar", "text": ""}
{"id": "124288", "revid": "4380", "url": "https://eu.wikipedia.org/wiki?curid=124288", "title": "Huetor-Tajar", "text": ""}
{"id": "124289", "revid": "4380", "url": "https://eu.wikipedia.org/wiki?curid=124289", "title": "Hu\u00e9tor-Tajar", "text": ""}
{"id": "124290", "revid": "4380", "url": "https://eu.wikipedia.org/wiki?curid=124290", "title": "Hueneja", "text": ""}
{"id": "124291", "revid": "4380", "url": "https://eu.wikipedia.org/wiki?curid=124291", "title": "Huelago", "text": ""}
{"id": "124292", "revid": "4380", "url": "https://eu.wikipedia.org/wiki?curid=124292", "title": "Durcal", "text": ""}
{"id": "124293", "revid": "4380", "url": "https://eu.wikipedia.org/wiki?curid=124293", "title": "Escuzar", "text": ""}
{"id": "124294", "revid": "4380", "url": "https://eu.wikipedia.org/wiki?curid=124294", "title": "Dolar (Granada)", "text": ""}
{"id": "124296", "revid": "119347", "url": "https://eu.wikipedia.org/wiki?curid=124296", "title": "Alfredo Handia", "text": "Alfredo Handia edo \u00c6lfred Wessexeskoa (Antzinako ingelesez: \"\u00c6lfr\u0113d\" edo \"\u00c6lfr\u01e3d\", gaur egungo ) 871. urtetik bere heriotza arte Wessex erresumako errege izan zen. Bere erresuma bikingoengandik defendatzeagatik ospetsu bilakatu zen, honen ondorioz \"Handia\" izendapena bereganatzen bere dinastiako monarka bakarra izan zelarik, bere herriak izendapen horrekin deitzen ziolarik. Horretaz gain, bere burua Ingalaterrako errege izendatzen zuen Wessexko lehen erregea izan zen. Bere bizitzaren xehetasunak Asser galestar kronistari esker dakizkigu. Gizon kultu eta ikasia omen zen, heziketa arloan eta bere erresumako lege sistema hobetzen lan ugari burutu zuen. Anglikar, Katoliko eta ortodoxo elizek santu gisa gurtzen dute, bere jai egun liturgikoa urriaren 26a da.\nZinema.\n1969an Alfredo Handiaren biografian oinarritu zen \"Alfred the Great\" filma estreinatu zen. Bertan, David Hemmings eta Michael York aktoreek antzeztu zutelarik."}
{"id": "124297", "revid": "65203", "url": "https://eu.wikipedia.org/wiki?curid=124297", "title": "George Sanders", "text": "George Henry Sanders (1906ko uztailaren 3a \u2013 1972ko apirilaren 25a) aktore britaniarra izan zen.\nSanders San Petersburgon jaio zen , artean Errusiar Inperioa, Henry Sandersen (1873-1961) eta Margaret Sandersen (1875-1967) seme. Anaia nagusia ere, Tom Conway (1904-1967), aktorea izan zen. 1917an, sovietar iraultzaren piztearekin, familia Ingalaterrara itzuli zen. Eskola-urteak Brightonen eman zituen eta gerora Manchesterreko unibertsitatean jardun zuen. Graduatu ostean enpresa batean hasi zen lanean, eta bertako lankide batek bultzatuta, Greer Garson aktorea izango zenak, antzezteari ekin zion.\n1929koa da Sandersen aurreneko lana zineman. Zazpi urte geroxeago osatu zuen bere lehen parte hartzea amerikar ekoizpen batean: \"Lloyd's of London\" (1936). Erakutsitako moldeak eta moduak lan-eskaintza asko ekarri zizkion eta hurrengo urteetakoak dira, besteak beste: \"Rebecca\" (1940), \"The Black Swan\" (1942) edo \"The Picture of Dorian Gray\" (1945). 1947an Gene Tierney eta Rex Harrison aktoreekin batera \"The Ghost and Mrs. Muir\" filmean aritu zen. 1950ean Gizonezko bigarren aktore onenaren Oscar saria lortu zuen, \"All About Eve\" (1950) Joseph L. Mankiewiczen aginduetara eginiko pelikulan.\nTelebistan ere aritu zen, eta arrakasta handiarekin, bere izena zuen saioan: \"The George Sanders Mystery Theater\". Aldez aurretik, 1939 eta 1941 bitartean RKO Pictures etxearen ekoizpena izan zen serie batean ere hartu zuen parte, \"The Saint\" pertsonaiarenean hain zuzen ere. Ahots gaiztoa erantsi zion marrazki bizidunetako Disney etxearen \"The Jungle Book\" filmeko Shere Khan sugeari. Beste alde batetik, Sandersek idatzi ez bazituen ere, berak hala sinatuta argitara eman zituzten hilketa-eleberri bi: \"Crime on My Hands\" (1944) eta \"Stranger at Home\" (1946); Craig Rice eta Leigh Brackett andreek idatzitako testuak ziren, eta aktorearen ospea salmentetarako baliatu zuten. Eta musikaren arloan ere aipatzekoa da 1958an grabatu zuen diskoa: \"The George Sanders Touch: Songs for the Lovely Lady\".\nSandersen autobiografiak \"Memoirs of a Professional Cad\" du izentzat eta 1960an eman zuen argitara. Bizitzako azken urteetan neurrigabe hasi zen edaten eta ez zuen bere burua behar beste zaintzen. Zinemarako osatu zituen azken lanetan gainbehera agerikoa da.\n1972ko apirilaren 23an Castelldefels herriko hotel batean egin zuen erregistroa, eta handik bi egunera hilik aurkitu zuten bere gelan: itxura batean Nembutal izeneko botika baliatu zuen bere buruaz beste egiteko. 65 urte zituen. Idatzita utzi zuen ohar batek hala zioen:\nDavid Nivenek bere autobiografian (\"Bring On the Empty Horses\") idatzi zuen Sandersek 1937an aitortu ziola 65 urte bete orduko bere burua hilko zuela."}
{"id": "124298", "revid": "105290", "url": "https://eu.wikipedia.org/wiki?curid=124298", "title": "Piemontera", "text": "Piemontera (\"Piemont\u00e8is\") Italiako Piemonte eskualdeko lurralde ia guztian hitz egiten den erromantze hizkuntza da. Lombardiera, emiliano-romagnoloa, liguriera eta venezierarekin batera, iparraldeko italiar hizkuntzen parte da.\nPiemonte eskualdeko gobernuak nolabaiteko aitortza eskaintzen dio piemonterari; ez, ordea, Italiko gobernuak."}
{"id": "124304", "revid": "105290", "url": "https://eu.wikipedia.org/wiki?curid=124304", "title": "Duopolio", "text": "Ekonomian, duopolioa bi enpresa ekoizle soilik dituen merkatu egoera oligopolistikoa da. Adibidez, Visa eta Mastercard enpresek duopolio bat osatzen dute ordainketa elektronikoaren merkatuan, \"de facto\" bi enpresa hauek dira nagusi baitira sektore horretan. Duopolio batean jarduten bi enpresek bi funtsezko aukera dituzte euren estrategiak erabakitzerakoan: norbere etekinak maximotzearen aldera lehian aritzea, alde batetik, eta itun baten bitartez, kolusio egoera batera heltzea, bestetik, kontsumitzailearen kaltetan ekoizpena mugatuz eta prezioak gehituz, karteletan bezala. Fusioaren aukera ere aztertu da duopolioa aztertzen duten ereduetan.\nDuopolioa aztertzeko Cournoten duopolioa, Bertranden duopolioa, Stackelbergen duopolioa, Hotelling eredua eta beste zenbait eredu mikroekonomiko garatu dira, enpresei eta merkatuari buruzko konjetura multzo desberdinetatik abiatuz eta oligopolioaren eredu sinple moduan. Konjetura eta hipotesi hauek enpresek erabakitzeko oinarritzat hartzen dituzten aldagaietan (prezioa Bertrand duopolioan eta ekoizpena Cournoten duopolioan, esaterako), lehiakideen erabakien sekuentzian eta erabakien errepikapenean datzate. Ekonomiaz gainera, duopolioa joko-teoriaren baitan aztertzen diren egoerak dira, erabateko lehiazko nahiz lankidetzazko joko moduan."}
{"id": "124306", "revid": "448", "url": "https://eu.wikipedia.org/wiki?curid=124306", "title": "Konkurrentzia perfektu", "text": ""}
{"id": "124311", "revid": "512", "url": "https://eu.wikipedia.org/wiki?curid=124311", "title": "Jules Dupuit", "text": "Jules Dupuit (Fossano, Italia, 1804ko maiatzaren 18 - Paris, 1866ko irailaren 5) frantses ingeniari eta ekonomialari bat izan zen. Ekonomian, ezaguna da marjinalismoaren eskolakoa izateagatik. Eskola horren barruan, utilitate marjinal beherakorraren ideia landu zuen eta horrela, eskari-funtzioa ere beherakorra izan behar zela baieztatu zuen. Liberalismoaren defendatzaile izan zen."}
{"id": "124314", "revid": "42539", "url": "https://eu.wikipedia.org/wiki?curid=124314", "title": "NCIS", "text": "NCIS edo N.C.I.S. akronimoak honako adierak izan ditzake:"}
{"id": "124315", "revid": "512", "url": "https://eu.wikipedia.org/wiki?curid=124315", "title": "Naval Criminal Investigative Service", "text": "Naval Criminal Investigative Service (euskaraz \"Itsas Armadaren Ikerketa Kriminal Zerbitzua\"), NCIS akronimoaz ezagunagoa, Ameriketako Estatu Batuetako Itsas Armada eta Marineen Gorputzaren segurtasun, inteligentzia eta polizia agentzia federal nagusia da.\nAgentzia honen \"agente berezien\" (special agent) zereginak anizkoitzak dira. Marine baten hilketaren ikerketatik hasita islamiar terrorismoaren aurkako operazio bat arte. Horretarako zerbitzu ugari dituzte esaterako, zainketa, auzitegiko medikuntza, ordenagailuzko ikerketak, etab.\nNCISak 14 bulego ditu banatuta mundu guztian zehar, AEBetako base militarretan, hain zuzen.\nTelebistan.\nAEBetako \"NCIS\" eta \"\" telesailek oso ezagun egin dute agentzia federal hau nazioartean."}
{"id": "124316", "revid": "6327", "url": "https://eu.wikipedia.org/wiki?curid=124316", "title": "Konkurrentzia perfekto", "text": ""}
{"id": "124317", "revid": "1545", "url": "https://eu.wikipedia.org/wiki?curid=124317", "title": "NCIS (telesaila)", "text": "NCIS Ameriketako Estatu Batuetako Naval Criminal Investigative Service agentzia federalean oinarritutako telesail arrakastatsua da. Telesailak 7 denboraldi ditu eta bere azkenaldiko arrakastaren ondorioz, CBS telebista kate estatubatuarrak telesail honen \"spin off\"-a sortzea erabaki zuen izenarekin.\nLaburpena.\nNCIS AEBetako Itsas Armadaren eta Marineen Gorputzaren polizia militarra da. Egoitza nagusia Washington Hirian dago eta bertan jarduten dute telesaileko agenteek. \"NCIS taldea\" Leroy Jethro Gibbs (Mark Harmon) agente bereziak, Anthony \"Tony\" DiNozzo (Michael Weatherly) agente bereziak, Timothy McGee (Sean Murray) agente bereziak eta Ziva David (Cote de Pablo) ofizialak osatzen dute. Beraien ikerketetan laguntza bezala Donald \"Ducky\" Mallard (David McCallum) auzitegiko medikua, Jimmy Palmer (Brian Dietzen) bere laguntzailea eta Abigail \"Abby\" Sciuto (Pauley Perrette) laborategiko espezialista dituzte. NCIS zuzendaria eta agintari nagusia Leon Vance (Rocky Carroll) dugu.\nSariak.\nNCIS telesailak 3 ASCAP Award sari jaso ditu, 3 BMI Film &amp; TV Award, California on Location Awards sari 1, Imagen Foundation Awards 1 eta beste sari askotan izendatua izan da. Adibidez, Emmy Sarietan eta Alma Sarietan.\nNazioartean.\nNCIS telesaila munduko herrialde askotako telebistetan emititzen da. Honako herrialdeetan emititzen da: Australia, Austria, Belgika, Brasil, Kanada, Txile, Frantzia, Alemania, Hungaria, Irlandako Errepublika, Italia, Herbehereak, Zeelanda Berria, Norvegia, Portugal, Serbia, Eslovenia, Espainia, Turkia, Ameriketako Estatu Batuak (jatorrizko herrialdea), Erresuma Batua, Estonia, Danimarka, Suedia eta Polonian.\nEuskal Herrian era honetan emititzen da: Hegoaldean laSextak eta AXNek gaztelaniaz eta Iparraldean M6 katean frantsesez."}
{"id": "124336", "revid": "105290", "url": "https://eu.wikipedia.org/wiki?curid=124336", "title": "Desagertutako ugaztunak", "text": "Lehen ugaztunen agerpenetik, hainbat espezie desagertu dira, klimaren aldaketak edo bestelako faktoreek eraginda.\nDesagertutako ugaztunetako batzuk.\nHungariako bisontea.\nHungariako bisontea, (Bison bonasus hungarorum) Karpatoetako bisontea bezala ere ezaguna, 1740. urtean desagertutako Europako bisontearen azpiespezie bat izan zen. Karpatoak mendietan bizi omen zen, baita Moldavian eta Transilvanian. Baliteke ere azken garaietan Ukraina eta Hungariara zabaldu izatea.\nEstepako bisontea.\nEstepako bisontea, (\"Bison priscus\"), egun desagertutako bisonte espezie bat izan zen. Europa, Ekialde Ertaina, Errusia, Mantxuriaeta Ipar Amerikan bizi omen zen Pleistozenoan.\nKaukasoko bisontea.\nKaukasoko bisontea, (\"Bison bonasus caucasicus\") Europako bisontearen azpiespezie bat zen. Kaukasoko mendietan bizi omen zen. Libre zegoen azken alea, 1927. edo 1930. urtean akabatu zuten, (iturri ezberdinen arabera), baina arraza zoologiko ezberdinetan mantendu zen 1950. urte arte.\nMammuthus sungari.\nSonghua ibaiko mamuta, baita Shokako mamuta izenarekin ezaguna ere (Mammuthus sungari), bizi izan den mamutik handiena izan zen. Ibaraki Natur Museoan 5,1 metro garaierako espezimen bat begiztatu daiteke.\nMamut.\nMamuta (antzinako errusieratik \u043c\u0430\u043c\u043c\u043e\u0442) Mammuthus galdutako generoko edozein espezie izendatzeko erabiltzen da, nahiz eta ezagunena mamut iletsua den (Mammuthus primigenius).\nTarpan.\nTarpan zaldia (Equus ferus ferus), Eurasiako basa-zaldia bezala ezaguna da baita ere, egun desagertutako zaldi arraza bat izanik. Ondo dokumentaturiko azken alea, Ukrainan harrapatutakoa, 1876an urtean Moskuko zoologikoan hil zen.\nUro.\nUroa Europako beste zenbait hizkuntzetan aurochs izenarekin ezaguna ere, Bos taurus primigenius da bere izen zientifikoa, garai bateko basa zezenaren espezie bat izan zen.\nZalambdalestes.\nZalamnbdalestes Goi Kretazeoan Mongolian bizi izan zen ugaztun kareduna izan zen. Ezagutzen den karedunik zaharrenetarikoa da eta Dinosauroekin batera bizi izan zen."}
{"id": "124348", "revid": "56334", "url": "https://eu.wikipedia.org/wiki?curid=124348", "title": "Rovaniemen Palloseura", "text": "Rovaniemen Palloseura (RoPS bezala ezagunagoa) Finlandiako Rovaniemi hiriko futbol taldea da.\nHistoria.\n1950. urtean sortu zen talde honek, Rovaniemen keskuskentt\u00e4 futbol-zelaian jokatzen ditu partiduak. 1980ko hamarkadan izan zuen taldeak urrezko aroa: 1986. urtean Finlandiako Kopa irabazi zuen eta 1988. eta 1989. urteetan hirugarren gelditu zen lehenengo mailako sailkapenean. Azken urte hauetan Veikkausliiga eta Ykk\u00f6nen mailen artean dabil gora eta behera .\nLigako emaitzarik onena 2015ean lortu du, bigarrena izan baita."}
{"id": "124352", "revid": "12654", "url": "https://eu.wikipedia.org/wiki?curid=124352", "title": "RoPS", "text": ""}
{"id": "124355", "revid": "119347", "url": "https://eu.wikipedia.org/wiki?curid=124355", "title": "FC Santa Claus", "text": "FC Santa Claus Finlandiako hirugarren mailan dagoen Rovaniemiko futbol taldea da. 1993. urtean sortu zen talde honek, Saarenkyl\u00e4n tekonurmi futbol-zelaian jokatzen ditu partiduak. Azken urteetan Kakkonen ligako C taldean aritu da Lappiko talde hau .\nRovaniemin dagoen Bizar Zuriren herrixkak babesten duenez talde hau, gabonetako pertsonaia honen izena darama taldeak."}
{"id": "124359", "revid": "512", "url": "https://eu.wikipedia.org/wiki?curid=124359", "title": "Quiberon", "text": "Quiberon (bretainieraz \"Kiberen\") Bretainiako Morbihan departamenduko izen bereko penintsularen muturrean dagoen udalerria da. Gune turistiko garrantzitsua da."}
{"id": "124360", "revid": "512", "url": "https://eu.wikipedia.org/wiki?curid=124360", "title": "Arabiar alfabeto", "text": "Arabiar alfabetoa Asia eta Afrikako hainbat hizkuntzatan (adibidez, arabiera, persiera eta urdua) erabilitako idazkera da. Munduko bigarren alfabetorik zabalduena da, latindarraren atzean. Hebrear alfabetoa bezala, \"abjad\"-a da, hots, liburu eta argitalpen gehienetan bakarrik kontsonante eta bokal luzeak transkribatzen dira eta bokal laburrak testuingurutik asmatzen dira. Denera, 28 letraz osatuta dago (haietako hiru bokalak dira: \"a\", \"i\" eta \"u\") .\nEgungo arabiar idazkera IV. mendean sortua da. Idazkera lotua eta kurtsiboa denez, hizkiaren irudia hitzean dagoen lekuaren arabera aldatzen da (hasieran, erdian, amaieran ala isolatua). Eskuinetik ezkerrera idazten da eta ez dago letra larririk.\nKorana arabiar alfabetoaz idatzita dago. Arabiar kaligrafia artetzat hartzen da: Islam sunitak izaki biziak irudikatzea debekatzen duenez, islamdar arkitekturak Koranaren eder apaindutako bersetak erabiltzen ditu meskita eta jauregietan.\nArabiar zenbakiak.\nArabiar idazkeran hiru zenbaki mota daude: alde batetik, ekialdeko zenbakiak, honela zatituak: arabiarrak, batez ere \"Mashreq\"-en erabiliak, eta persiarrak, Iran, Pakistan eta Indian erabiliak; beste alde batetik, arabikoak (ia mundu osoan erabiliak), \"Magreb\"-en erabiliak. Zenbaki horiek guztiak Indian sortuak dira, baina hainbat garaitan."}
{"id": "124363", "revid": "1545", "url": "https://eu.wikipedia.org/wiki?curid=124363", "title": "Alsazia (eskualde historikoa)", "text": ""}
{"id": "124364", "revid": "336", "url": "https://eu.wikipedia.org/wiki?curid=124364", "title": "Aktinopterigio", "text": "Aktinopterigio (Actinopterygii) (grezierazko \"actino\" eta \"pterygi\" euskaraz erradio eta hegats) arrain klase bat da. Klado hau, ornodunen artean, handiena da. 27.000 espezie baino gehiago dira. Ur gezan eta ur gazian bizi dira.\nTaxonomia.\nBi azpiklase:\nAzpiklasea \"Neopterygii\".\nInfraklasea \"Holostei\"\nInfraklasea \"Teleostei\""}
{"id": "124365", "revid": "7398", "url": "https://eu.wikipedia.org/wiki?curid=124365", "title": "Actinopterygii", "text": ""}
{"id": "124366", "revid": "336", "url": "https://eu.wikipedia.org/wiki?curid=124366", "title": "NetBeans", "text": "NetBeans Sun Microsystems enpresak bultzatutako Programazio Ingurune Bateratua (IDE, Integrated Development Environment) da. Ingurune hau erabilita Java, JavaScript, PHP, C, C++, Python, Ruby edo Groovy bezalako programazio lengoaietan idatzitako aplikazioak garatu daitezke.\nNetBeans Java programazio lengoaian idatzia dago eta Java Makina Bitual (JVM) bat instalatuta duen edozein ordenagailutan lan egin dezake, Windows, Mac OS, Linux eta Solaris sistema eragileak barne.\nKode irekiko proiektu hau 2000. urtean jaio zen eta gaur egun erabiltzaile kopuru garrantzitsu bat, etengabeko hazkuntzan dagoen komunitate bat eta 100 sozio inguru ditu mundu osoan.\nHistoria.\nNetBeansen jatorria 1996. urtean aurkitzen da, Xelfi izenpean. Xelfi ikasle proiektu bat bezala jaio zen Pragako Charles Unibertsitateko Matematika eta Fisika fakultatean. Proiektu honen helburua Delphiren antzekoa izango zen Java programazio lengoaiarentzako garapen ingurune bateratu bat sortzea zen. 1997an Roman Stan\u011bkek proiektuaren inguruan enpresa bat sortu zuen eta NetBeansen bertsio komertzialak atera zituen, 1999an Sun Microsystems enpresak erosi zuen arte. Hurrengo urteko Ekainean NetBeans kode irekiko proiektu bat izatera pasa zen eta ordutik hona bere inguruko komunitatea etengabe hazten joan da, bai enpresen eta baita banakakoen ekarpenei esker.\nNetBeans Plataforma.\nNetBeans plataforma framework berrerabilgarri bat da, mahaigainerako Java aplikazioen garapena sinplifikatzen laguntzen duen framework bat. NetBeans proiektuarekin lan egiten duten enpresa independienteek, software garapenean aritzen direnak, plataforman modu errazean barneratzen diren gehigarriak eskaintzen dituzte. Gehigarri hauek, aldi berean, enpresa hauen tresna eta produktuak garatzeko erabilgarriak dira.\nPlataformak mahaigaineko aplikazioentzat komunak diren zerbitzuak eskaintzen ditu, programatzaileari bere aplikazioaren kodigo zehatzean lan egitea errazten, gainontzeko programazioa plataformak berak eskaintzen baitu. Plataformaren ezaugarri nagusienak hauek dira:\nNetBeans IDE.\nNetBeans IDE programatzaileendako pentsatutako tresna bat da, programak idatzi, konpilatu, debugatu eta exekutatzeko tresna bat alegia. Java programazio lengoaian idatzita dago, baina beste edozein lengoaitan lan egiteko balio dezake. NetBeans IDE tresnaren ezaugarriak hobetzeko modulu kopuru nabarmen bat dago. IDE hau software askea da eta dohainik eskuratu daikete, bere erabileran inolako murrizketarik gabe.\nJava programazio lengoaian aplikazioak garatzeko sortua izan zenez, lengoai honen arlo guztiak jorratzen ditu (J2SE, Web aplikazioak, EJB edo aplikazio mugikorrak adibidez). Bere ezaugarrien artean, Ant sisteman oinarritutako proiektu sistema, bertsio kontrola eta refactoring aukerak daude.\n2008ko Azaroak 19an irten zen NetBeans 6.5 bertsioak Java EEren ezaugarriak eguneratzen ditu, iraunkortasuna(Persistence), EJB eta JAX-WS gehituz. Gainera, NetBeans Entreprise Pack deiturikoak enpresa aplikazioen garapena jasaten du Java EE5ekin, SOA garapenerako tresna bisualak, XML tresnak, Web Services eta UML modelatua barneratuz. C/C++ modulu bat ere existitzen da, eta PHP moduluak PHP 5 bertsioa jasaten du.\nNetBeans IDE tresnaren ezaugarri nagusienetako bat bere modularitatea da. IDEaren funtzio guztiak moduluen bidez lortzen dira, eta hauek ondo zehaztutako eginkizun bat betetzen dute multzo guztiaren barnean.\nAzken bertsioa: NetBeans 6.8.\nNetBeans IDEren azken bertsio egonkorra 6.8.a da. IDE honek Java EE 6 espezifikazioarentzat euskarria eskaintzen duen lehen programazio ingurunea da, JSF 2.0/Facelets, Java Persistence 2.0, EJB 3.1 eskainiz. Hauetaz gain, web aplikazioaetan EJB erabiltzeko aukera, RESTful web zerbitzuak eta Glassfish web zerbitzariaren azken bertsio egongokorra (v3) dakartza. Java FX 1.2.1 eta PHP web aplikazioak garatzeko tresna aproposa da, PHP 5.3 bertsioa jasaten baitu.\nBeste berrikuntza nabarmen bat, Kenai proiketuarekin duen integrazioa da. Kenai proiektua software garapenak takde lanean egitea errazten duen tresna bat da. Honekin, kode iturria sarean aurkitzen da, proiektuan lan egiten duen pertsona ororentzat eskuragarri. Gainera, talde lanean aritzeko komunikazio tresnak ditu. NetBeans azken bertsioan Kenai proiektua zuzenean IDEtik erabili ahal izateko tresnak garatu dira. Beste batzuen artean txat gelak inplementatuz.\nKenai proiketuaz gain, bertsio kontrola eramateko zerbitzu ezagunenak jasaten ditu, hala nola Subversion, Mercurial eta CVS.\nDeskarga paketeak.\nNetBeans IDE deskargatzerako orduan bertsio deberdinak daude eskuragarri, garatzailearen beharretara gehien moldatzen diren moduluak eskainiz. NetBeans 6.8 bertsioan deskarga aukera hauek daude:\nLokalizazioa.\n2007. urtetik NetBeans IDEa Ingelesaz gain beste hainbat hizkuntzatan erabilia izan daiteke. Hizkuntza hauen artean Txinatar sinplifikatua, Txinatar tradizionala, Alemaniera, Japonesa, Brasilgo Portugesa, eta Gaztelania aurkitzen dira beste batzuen artean."}
{"id": "124367", "revid": "1310", "url": "https://eu.wikipedia.org/wiki?curid=124367", "title": "Netbeans", "text": ""}
{"id": "124368", "revid": "4380", "url": "https://eu.wikipedia.org/wiki?curid=124368", "title": "Burj Dubai", "text": ""}
{"id": "124369", "revid": "512", "url": "https://eu.wikipedia.org/wiki?curid=124369", "title": "Alsaziako dukerria", "text": "Alsaziako dukerria VII. mendean merovingiar leinuaren errege frankoek sortutako entitatea izan zen Austrasiako erresumaren zati bat zena. \"Pagus Alsatiae\" izeneko eskualdeak mendebaldean Rhin ibaia eta Vosges mendiak zituen; ekialdean, alamanak; eta hego-mendebaldean, burgundiarrak.\nKarolingiarrek, VIII. mendeko erdialdean, dukerria indargabetu bazuten ere, IX eta X. mendeetan \"ducatum Elisatium\" izenaz ezaguturiko eskualdeak Suabia konderria sortuko zuen, gero Germaniako Erromatar Inperio Santua osatuko zuena. Egun Rhin Beherea eta Rhin Garaia Frantziako departamenduak osatzen ditu."}
{"id": "124370", "revid": "1310", "url": "https://eu.wikipedia.org/wiki?curid=124370", "title": "Gregorio Mara\u00f1on", "text": ""}
{"id": "124371", "revid": "512", "url": "https://eu.wikipedia.org/wiki?curid=124371", "title": "Allaire", "text": "Allaire (bretainieraz \"Alaer\") Bretainiako Morbihan departamentuko udalerria da. Bro Gwened lurralde historikoan dago. Saint-Perreux, Saint-Jean-la-Poterie, Rieux, Saint-Dolay, B\u00e9ganne, Saint-Gorgon eta Saint-Jacut-les-Pins udalerriekin mugatzen du."}
{"id": "124372", "revid": "512", "url": "https://eu.wikipedia.org/wiki?curid=124372", "title": "Bearnoko Bizkonderria", "text": "Bearnoko Bizkonderria (gaskoieraz: \"vescomtat de Bearn\" edo \"vescomtat de Biarn\") Erdi Aroan Bearnon garatu zuten aginte sistema izan zen. Bizkonderriak bere burujabetza aldarrikatu zuen 1347tik eta, XV. mende amaieratik, 'printzerri' izendapena hartuz joan zen, eta Nafarroako Erresumarekin uztartu. 1620an, Frantziako Louis XIII.ak Pauera zuzendutako espedizio militar baten amaieran, Bearnok eta Nafarroak galdu egin zuten \"de facto\" independentzia politikoa.\nHistoria.\nBaskoniako jaurerria.\nNahiz eta 843an Verdungo Hitzarmenak Mendebaldeko Frankiako erresuman kokatu, 852z geroztik ez dago Frankoen Erresumari men egin ziola adierazten duen probarik, eta bai, ordea, Baskoniako dukerriaren baitan tokiko agintarien menpe izan zela.\nBearno, Gaskoinia bihurtzen ari zen Baskoniako dukerrian zegoen 1062. urte arte, baina orduan Akitaniako dukeak titulua beretzat erreklamatu zuen. Biarnok, asmo espantsionista batez betea, Gui-Geoffroi Akitaniako dukearekin bat egin zuen, eta indar baskoiei gailendu La Castelleko Guduan, Aturri ibaitik hurbil. Baskoniako Dukerria desegin egin zen. Bere lehendabiziko legebiltzarra, \"Cour Major\" izenekoa, 1080. urtean sortu zuten, hau da Ingalaterrakoa baino 185 urte aurrerago. Leonor Akitaniakoaren bitartez Ingalaterrako Erresumari lotuta egon zen mende batez (1242-1347).\nPrintzerria.\n1290ean Bearno Foix konderriaren eskuetan geratu zen. 50 urte geroago, Gaston III.a Febusek Ingalaterrako eta Frantziako Koroen arteko gatazka etengabeak probestu zituen bere helburu politikoak bete ahal izateko. 1347 arte Bearnoko bizkondeen gorteko aktak Frantziako erregearen araberako data zuten. Urte horretatik aurrera, Bearnoko bizkondearen arabera ezarri zen kronologia, bertako \"jaun\" bihurtuta (\"dominus\"), \"Jainkoaren aurrean bakarrik erantzule\", eta hala jakinarazi zion bizkondeak Frantziako erregearen mandatariari. Foixko konderria eta haren mendeko gainerako lurraldeen izenean, ordea, men egin zion Frantziako erregeari.\nGastonek, orduan, Pirinioetara zuzendutako politika bat jarri zuen abian, eremu horretan guztian berak gidatutako Bearnoren nagusitza eskuratzera bideratua, hartara, Tolosa Okzitania eta Baionaren arteko galtzarako merkataritza aberatsetik irabaziak ateratzeko asmoz. Azkenean, haatik, ez zuen hori erdietsi ahal izan, eta bizkonderria Frantziako erregeari utzi zion oinordetzan (1390). Aldiz, Gaston hil zenean, Bearno osoko ordezkariak berehala elkartu ziren, eta Bearnoko Estatu Nagusiak eratu zituzten Orthezen. Haiek Mathieu Castellbokoa hautatu zuten oinordeko legitimo. Ingalaterra eta Frantziako erregeek, Ricardo II.ak eta Karlos VI.ak, hurrenez hurren, aitortu egin zuten \"de facto\" Bearnoko jauna eta lurraldearen burujabetza.\nHurrengo bizkondeek eta Estatu Nagusiek eutsi egin zioten Gaston III.ak hasitako Bearnoren burujabetzaren bilaketari eta Pirinioetako nagusitza nahiari. Frantziako eta Ingalaterrako koroen gatazketan, horretarako, Bearnok neutraltasun politika bat bultzatu zuen. Hala ere, hankamotz zebilen Bearnoren izatezko burujabetza soilarekin, eta bertako jaunek Pirinioez hegoaldeko monarkiekin lotura estutzea bilatu zuten, tronu bat eskuratuz zilegitasun politiko osoa erdietsi ahal izateko. Horretarako, XV. mende osoan jopuntuan jarri zituzten Aragoiko eta Nafarroako koroak eta, azkenean, heldu egin zen egokiera: 1479an, Foix-Bearne etxeko Frantzisko \"Febus\" heldu zen Nafarroako tronura, haren amona Leonor hil zenean. Era horretan, Nafarroa-Bearne koroa beraren peko lurralde burujabe bikoitza jarri zen abian, Maddalen Valoiskoak, Vianako printzesak, zuzendutako politika diplomatiko trebe batean oinarritua. Paue bizkonderriko hiriburu bilakatu zen (1463).\n1479tik aurrera Foix etxeko familia Nafarroako errege-erregin ere bilakatu zen oinordetza bidez, eta harrezkero Nafarroak eta Bearnok elkarrekin egin zuten bidea 1512 arte Foix-Labrit leinuaren eskutik. 70eko hamarkadatik aurrera, bere burujabetza nabarmendu nahi izan zuen, \"printzerri\" izena lehenetsiz, \"bizkonderri\" baino, baita agiri ofizialetan bearnesaren erabilera berretsiz eta defendatuz ere. 1512tik aurrera, Gaztela-Espainiako armadek Nafarroaren Pirinioez hegoaldeko lurraldeak menpean hartu ondoren, Nafarroa Behereak eta Bearnok burujabe jarraitu zuten Nafarroako Erresuma independentearen barruan.\nHenrike III.a Nafarroakoa Frantziako errege bilakatu zenean, ez zizkion bere lurraldeak Frantziako koroari lotu. 1596ko abenduan, berretsi egin zuen Rouenen Frantzia eta Nafarroa-Bearno bereizita jarraitu beharra, baita 1607an ere Parisen. Aldiz, haren seme Luis XIII.ak Frantziako Estatuen eskaera bat jaso zuen 1616an: bere koroaren pean zeuden lurralde guztiak Frantziari lot zekizkiola. Aurrez aurre izan zituzten Bearnoko estatuak edo batzarrak, printzerriaren subiranotasuna defendatzearen aldekoak.\nBestalde, puri-purian zen Bearnon eta Nafarroa Beherean Eliza katolikoari hamarkada batzuk lehenago bahitutako jabetzen auzia. Luis XIII.a errege gazteak Frantziako estatuen eskaerari kasu egin zien, Bearno-Nafarroaren nahiaren kontra; 1620an, aldiz, Luis XIII.ak (Nafarroako II.ak) Elizaren ondareak itzultzea agindu zuen. Nafarroa eta Bearnoko agintariek uko egin zioten, baina horren aitzakian Frantzia eta Nafarroako erregea armada baten buruan sartu zen Pauera. Bearnoko hiriburura helduta, bere tronutik, bai Bearnoko printzerria bai Nafarroa Beherea Frantziako koroaren pean batzea agindu zuen. Paueko unibertsitate protestantea desegin zuen eta, trukean, ikastetxe jesuita bat jarri. Bestalde, ordutik aurrera, agiri ofizialetan frantsesa erabiltzeko agindu zuen."}
{"id": "124377", "revid": "336", "url": "https://eu.wikipedia.org/wiki?curid=124377", "title": "Eduardo VII.a Erresuma Batukoa", "text": "Eduardo VII.a Erresuma Batukoa () Britainia Handiko Erresuma Batuko eta Britainiar Jabegoetako erregea, Indiako enperadorea izan zen. Viktoria erreginaren seme zaharrena zen, bere erregealdia 1901eko urtarrilaren 22tik 1910ko maiatzaren 6ra arte luzatu zen.\nBere erregealdiari maiz Eduardotar Aroa deritzote.\nTronura igo aurretik, Eduardo Galesko printze gisa 59 urte luzez egon zen eta britaniar nahiz ingeles historian tronurako ondorengo postuan denbora gehien egon den pertsona izan da. Errusia bisitatu zuen lehenbiziko britainiar monarka izan zen (1907). Eduardo VII.ak britainiar itsas gudarostearen modernizazioan berebiziko garrantzia izan zuen, bai eta Boerren Gerren osteko osasun zerbitzu militarren berrikuntzan ere."}
{"id": "124378", "revid": "119347", "url": "https://eu.wikipedia.org/wiki?curid=124378", "title": "Jeremy Bentham", "text": "Jeremy Bentham (Spitalfields, Londres, 1748ko otsailaren 15a - Londres, 1832ko ekainaren 6a) ingeles filosofo eta epailea izan zen, utilitarismoaren fundatzailea.\nAgintariaren teoria.\nBenthamen teoria honek estatu osoaren borondatea agintari den ente batean sartzen dela baieztatzen du. Agintari hitzak sozietate politiko baten obedientzia generala esan nahi du. Teoria honen barrruan bi arau daude, \"in principem\" eta \"in populum\"; lehenengoak agintariaren aktibitateei egiten die erreferentzia, eta bigarrenak gizartearen obedientziari.\nBi botere banatzen dira: kotrektazio boterea, agintarien interbentzio fisikoa alegia, eta agintzeko boterea agintariak estatuaren gainean daukan boterea. Teoria honen beste puntu interesgarri bat zigorra da, ezinbestekoa dena Benthamen esanetan, agintariaren indarra adierazteko.\nEz fikzioaren teoria.\nTeoria honek antzekotasun handia dauka Bertrand Russellen osorik ez dauden sinboloen teoriarekin eta ondoren sortuko ziren tesiei aurreratu zen. Lockeren epistomologiarekin erlazioa dauka eta Benthamek erabileraren teoriaren barrutik fikzioak kentzeko erabili zuen. Teoria honek sentsazioen eta espresioen artean erlaziorik badagoen hausnartzen du, eta ondoren finantzetara, botere judizialera bideratu zen besteak beste."}
{"id": "124379", "revid": "201", "url": "https://eu.wikipedia.org/wiki?curid=124379", "title": "Bernard Gohienetxe", "text": ""}
{"id": "124381", "revid": "512", "url": "https://eu.wikipedia.org/wiki?curid=124381", "title": "Alcadozo", "text": "Alcadozo Albaceteko udalerria da, Sierra de Alcaraz eskualdean dagoena.\n2009ko urtarrilaren 1eko erroldaren arabera 727 biztanle zituen."}
{"id": "124382", "revid": "512", "url": "https://eu.wikipedia.org/wiki?curid=124382", "title": "Alpera", "text": "Alpera Albaceteko udalerria da, Corredor de Almansa eskualdean dagoena.\n2008ko urtarrilaren 1eko erroldaren arabera 2.409 biztanle zituen."}
{"id": "124383", "revid": "512", "url": "https://eu.wikipedia.org/wiki?curid=124383", "title": "Villavaliente", "text": "Villavaliente Albaceteko udalerria da, La Manchuela eskualdean dagoena.\n2009ko urtarrilaren 1eko erroldaren arabera 278 biztanle zituen."}
{"id": "124384", "revid": "119347", "url": "https://eu.wikipedia.org/wiki?curid=124384", "title": "Socovos", "text": "Socovos Albaceteko udalerria da.\n2009ko urtarrilaren 1eko erroldaren arabera 2.015 biztanle zituen."}
{"id": "124385", "revid": "133016", "url": "https://eu.wikipedia.org/wiki?curid=124385", "title": "Westminster abadia", "text": "Westminster abadia (ingelesez \"Westminster Abbey\") katedral baten neurria duen eliza gotikoa da. Usadio edo ohitura handiko Ingalaterrako errege-erreginen koroaketa eta ehorzketa lekua da. London hiriburuko Westminster eremuan kokatua dago, Westminster jauregiaren alboan.\nKoroaketak.\n1066ko Gillen I.a Konkistatzailearen koroaketa ezkeroztik, monarka ingeles guztiak abadia honetan koroatuak izan dira, salbuespenak Joana Grey, Eduardo V.a eta Eduardo VIII.a izan direlarik. Koroaketaren ospakizuna zuzentzeko ardura Canterburyko artzapezpikuak du. San Eduardoren eserlekua (\"St, Edward's Chair\") delakoa subiranoak euren koroaketa unean eserita dauden eserlekua da, hau elizaren barnean gordetzen delarik.\nEhorzketak.\nIngalaterrako errege-erreginak\nIngalaterra eta Eskoziako errege-erreginak\nBeste erret pertsona batzuk.\nGainera, errege familiako beste printze eta senideen hilobi ugari ere badaude. Aristokratak alboetako kaperetan ehortziak daude eta abadiarekin zerikusia duten pertsonak beste gune batzuetan.\nPertsonaiak nabarmenak.\nWestmister abadian Erresuma Batuko hainbat pertsonaia garrantzitsu ere ehortzirik badaude. \"Poet's corner\" (\"Olerkariaren txokoa\") deritzonan ingeles literaturgile nagusienetako batzuk hilobiratuak daude; gainera, zientzialari, esploratzaile, politikari, militar, margolari, musikari eta baita nazioartean ospetsuak diren aktoreak ere ehortzirik daude. Erregeekin zerikusirik ez izan eta Westminsterren ehortzirik dauden pertsonaia hauen artean honako hauek nabarmendu litezke:\nBitxikeriak.\nMichael Faraday zientzilariak abadian bere gorpua ehorzteari uko egin eta Highgate hilerrian lurperatu zuten, halere Newtonen hilobiaren aldamenean bere omenez jarritako plaka bat du. Aldiz, Lord Byronek zuen ospe txarraren ondorioz bere gorpua abadian lurperatzea galarazi zuten."}
{"id": "124386", "revid": "201", "url": "https://eu.wikipedia.org/wiki?curid=124386", "title": "Arrantzaleen museo", "text": ""}
{"id": "124387", "revid": "201", "url": "https://eu.wikipedia.org/wiki?curid=124387", "title": "Kale Nagusia (Bilbo)", "text": ""}
{"id": "124392", "revid": "1545", "url": "https://eu.wikipedia.org/wiki?curid=124392", "title": "Hastingseko gudua", "text": "Hastingsko gudua (1066ko urriaren 14a) Ingalaterrako Normandar konkistan zehar jazotako Normandar garaipen garrantzitsua izan zen. Gilen II.a Normandiakoa Dukearen Normandar gudarostea eta Harold II.a Ingalaterrakoaren Anglo-Saxoi gudarostearen arteko gudua izan zen. Gudua Senlac Hill izeneko muinoan gauzatu zen, Hastings udalerritik 6 mila ipar-mendebalderuntz, gaur egun Battle udalerria dagoen tokian.\nHarold II.a gudu honetan erail zuten (usadioaren arabera etsaiaren gezi batek begian jota). Nahiz eta gerora ere Anglo-sasoiek erresistentzia ipini, gudu hau Gilenen Ingalaterrako kontrolaren hastapena suposatu zuen.\nBayeuxko tapiza ospetsuak gudu honen aurreko nahiz uneko gertakariak irudikatzen ditu. Gatazka hau jazo zen lekuan bertan Battle Abbey abadia eraiki zen."}
{"id": "124395", "revid": "96586", "url": "https://eu.wikipedia.org/wiki?curid=124395", "title": "Jacques Brel", "text": "Jacques Romain Georges Brel (Schaarbeek, Brusela, 1929ko apirilaren 8a \u2013 Bobigny, \u00cele-de-France, 1978ko urriaren 9a) abeslari, kantautore eta aktore belgikarra izan zen.\nFrantsesezko hiztuna izan zen eta horixe izan zuen etxeko hizkuntza, familiak flandriar jatorria eduki zuen arren. Bizitzaren erdia baino gehiago Parisen igaro zuen. Birikako minbiziak jota hil zen Paristik gertu."}
{"id": "124396", "revid": "336", "url": "https://eu.wikipedia.org/wiki?curid=124396", "title": "Frantziako Erresuma", "text": "Frantziako Erresuma Erdi Aroan egungo Frantziaren inguruan sortutako estatua izan zen, Antzinako Erregimenaren garaian, errepublikak indarra hartu aurretik.\nFrankoen erresuma bereizi ondoren, Hugues Capet tronura igo zenean mendebaldeko Frantzia betiko geratu zen bereizita Germaniako Erromatar Inperio Santua eratu zuen ekialdeko Frantziatik. Emeki emeki frankoen erresuma Frantziako Erresuma bilakatu zen. Lehen aldiz, 1204an, Frantzia hitza erabili zen frantziarren erregearen menpeko lurrak adierazteko.\nHistoria.\nKapetar leinua.\nHugues Capetek agintearen makila hartzearekin, Mendebaldeko Frantziak behin betiko bereizi zen Inperiotik. Erregearen menpeko lurrak handitu ziren, baina haren ondorengoek ezi zioten eutsi tokian tokiko nobleziaren diziplinarik ezari. Hortaz, Frantziako erregeek ez zuten eginkizun handirik bete hurrengo urteetako pasarte garrantzitsuenetan, hala nola Ingalaterrako konkistan edo Lehenengo Gurutzadan.\nLouis VI.aren agintaldian hasi zen berriro sendotzen erregearen boterea. Louis VII.ak, Akitaniako Leonorrekin ezkontzean, lotura berriak sortu zituen hegoaldearekin. Haren semeak, Philippe II.ak, Ingalaterrako erregearen Angevinar Inperioari eraso zion eta, Bouvinesko guduan garaile aterata, Frantziako erregeen mendean zenbait lurralde jarri zituen: Normandia, Maine, Anjou eta Touraine. Estatua zentralizatzen hasi zen, hiritarren eta noblezia txikiaren laguntzarekin, noblezia handiaren kalterako. Louis IX.ak (San Luis) amaiera eman zion Ingalaterrarekiko gatazkari (Parisko hitzarmena, 1259) eta nazioarteko gatazken epaile bilakatu zen Frantziako monarka.\nPhilippe III.aren eta Filipe Ederraren erresumek areago sendotu zuten Frantziako monarkia. Filipe Ederraren agintaldian estatua garatu zen erromatar zuzenbidea oinarri hartuta. Erregeak, erresumaren batasuna haren irudiaren inguruan irudikatu nahian, lehen aldiz deitu zituen Estatu Nagusiak (1302). Haren menpeko lurrak handitu zituen Nafarroako tronua ere ezkontzaren bidez bereganatuta, eta lortu zuen Klemente V.a aita santu frantziarra Erroma utzi eta Avignonera joan zedin. Filipe Ederraren seme guztiak ondorengorik gabe hil ziren, eta, Kapetar leinua agortu zen (1328).\nValois leinua.\nKapetar leinua agortuta, Philippe de Valois bihurtu zen errege. Hala ere, Ingalaterrako erregeak ere Frantziako koroa aldarrikatu zuen berarentzat, eta, aldarrikapen horietatik piztu zen Ehun Urteko Gerra, Frantziako lurzoruaren gainean borrokatu zena. 1346an Ingalaterrak egundoko garaipena lortu zuen Cr\u00e9cyko guduan, eta 1356an Frantziako erregea preso hartu zuten. Charles V.ak horri ez ezik, barneko zatiketari eta jende xehearen matxinadari (\"Jacquerie\") ere aurre egin behar izan zien. Eta Charles V.ak arrakasta izan arren, hurrengo urteetan ingelesak nagusitu ziren berriro. Agincourteko guduan (1415) Ingalaterrako garaipena erabatekoa izan zen, eta Ingalaterrako Henry V.ak Frantziako errege izendatu zuen bere burua. Edonola ere, errege ingelesaren heriotzarekin Frantziako susperraldia etorri zen, eta, 1453arako, ingelesak bota zituzten Frantziako lurzorutik.\nErregearen aginte zuzenaren menpeko lurrak handitu ziren hurrengo urteetan. Bretainia eta Borboien lurrak bereganatuta, Frantziako Erresuma Fran\u00e7ois I.aren garaian egungo Franzia bezalakoxea zen. Probintzietako aferak kontrolatzeari ekin zion erregeak bere menpeko mandatariak bidalita. 1539an Villers-Cotter\u00eatesko ordenantzak hartu zuen indarra, frantsesa erresumaren hizkuntza ofiziala bihurtzen zuena.\nHenri II.aren heriotzaren ondoren, haren hiru semeek ordeztu zuten boterean banan-banan. Alabaina, 1562tik aurrera erlijio gerrek suntsitu zuten erresuma, katolikoek eta higanotek elkarren kontrako borroka latz eta ankerrean. Azkenean, 1589an, borboi leinukoa zen Henrike III.a Nafarroakoa bihurtu zen errege eta herrialdea bakera eraman zuen."}
{"id": "124398", "revid": "336", "url": "https://eu.wikipedia.org/wiki?curid=124398", "title": "Portugalgo Erresuma", "text": "Portugalgo Erresuma 1139an Iberiar Penintsularen mendebaldean, Alfontso I.a errege izendatutakoan, sortutako estatua izan zen. Erdi Aroan zehar hegoalderantz hedatu zen, Al Andalusko musulmanei lurrak konkistatuta. Esplorazio Aroan, Portugal nabarmendu zen Afrika hegoaldetik zeharkatuz eta Brasil kolonizatuz.\nAzken erregea, Karlos I.a, 1908an erail zuten Lisboan. Monarkiak 1910eko urriaren 5era arte iran zuen. Orduan, iraultza batek errepublika aldarrikatu zuen eta parlamentuan oinarritutako erregimena ezarri zuen."}
{"id": "124399", "revid": "105290", "url": "https://eu.wikipedia.org/wiki?curid=124399", "title": "Isokuanta", "text": "Mikroekonomiako ekoizlearen teorian, isokuanta ekoizpen-maila jakin bat sortzen duten ekoizpen-faktoreen konbinazioen multzoa da. Adibidez, 1000 torloju langile bat lau makinetan, bi langile bi makinetan edo lau langile makina bakar batean arituz lortu ahal bada, \"(L=1, M=4)\", \"(L=2, M=2)\" eta \"(L=4, M=1)\" puntuek isokuanta bat osatzen dute.\nIsokuantek ezaugarri hauek dituzte:"}
{"id": "124402", "revid": "336", "url": "https://eu.wikipedia.org/wiki?curid=124402", "title": "Hungariako Erresuma", "text": "Hungariako Erresuma 1000. urtean Europako erdialdean sortutako estatua izan zen, 896an sortutako Hungariako printzerria erresumatzat hartutakoan.\nMongolen inbasioa pairatu ondoren Itsaso Beltzetik Adriatikoraino hedatu izan zen erresuma. Edonola ere, Mohacs guduan (1526) otomandarren aurka erabateko porrota jasota, erresuma zatitu zen: Transilvania otomandarren menpera pasa zen, eta gainerakoa habsburgotarren eskupean jarri zen. Hungariako erresuma, hortaz, Vienako enperadoreen beste titulu bat besterik ez zen izan. Buda konkistatu ondoren, 1718an berriro osatu zen Hungariako Erresuma (Karlowitzko hitzarmena). 1848ko iraultzekin hungariarrak matxinatu zirenez, bakea lortu nahian 1867an Austriako Inperioa Austria-Hungariakoa bihurtu zen. Erresuma 1918an desagertu zen laburki, eta berriro 1946an, bigarren horretan behin betiko."}
{"id": "124403", "revid": "1150", "url": "https://eu.wikipedia.org/wiki?curid=124403", "title": "Europako erdialdea", "text": ""}
{"id": "124404", "revid": "98220", "url": "https://eu.wikipedia.org/wiki?curid=124404", "title": "Jean-Claude Van Damme", "text": "Jean-Claude Van Damme (Sint-Agatha-Berchem, Brusela, 1960ko urriaren 18a-) karateka eta aktore belgikarra da, akziozko zineman espezializatuta eta nazioartean oso ezaguna."}
{"id": "124405", "revid": "105290", "url": "https://eu.wikipedia.org/wiki?curid=124405", "title": "Anderlecht", "text": "Anderlecht Belgikako erdialdean kokatutako hiria da, herrialde osoko populatuenetakoa dena.\nKirolak.\nRSC Anderlecht hiriko futbol talde nagusia da, baita herrialde osokoa ere. Izan ere, 2008-09ko denboraldira arte Belgikako liga txapelketa gehien irabazi duen taldea da (29 titulu), baita Europa mailan ere (5 txapelketa).\nHiri senidetuak.\nAnderlecht ondorengo hiriekin senidetuta dago:"}
{"id": "124407", "revid": "145050", "url": "https://eu.wikipedia.org/wiki?curid=124407", "title": "Kladistika", "text": "Kladistika (Grezierazko \u03ba\u03bb\u03ac\u03b4\u03bf\u03c2 \"klados\", euskaraz \"adar\") biologiaren adarretako bat da organismo bizidunen sailkapenaz arduratzen dena. Arbaso komun bat eta bere ondorengo guztiak biltzen dituen taldeari \"klado\" deitzen zaio. Sailkapen hauek kladograma izeneko grafikoen bidez irudikatzen dira."}
{"id": "124413", "revid": "1659", "url": "https://eu.wikipedia.org/wiki?curid=124413", "title": "John Stuart Mill", "text": "John Stuart Mill (Londres, Ingalaterra, 1806ko maiatzaren 20a - Avignon, Frantzia, 1873ko maiatzaren 8a) filosofoa (utilitarismoa) eta ekonomialaria izan zen. Liberalismo klasikoko pentsalari nabarmena izan zen.\nLanak.\n\"On liberty\" liburua, Millen liburu garrantzitsuenetarikoa da. Liberalismoaren oinarrietako bat bihurtu zen, non gizartearen eta gizakien arteko erlazioak azaltzen diren.\nPrintzipioa autoritateak ez parte hartzean datza, pertsonak beren ekintzen jabeak direlako. Estatuak, aholkatu baizik ez dezake egin, eta ezin du inor zerbait egitera behartu. Adibide hau ekonomian erabiltzen da, eta bertan \"laissez faire\" (utzi egiten) jokabidea defendatzen da. Denborak aurrera egin ahala, John Stuart Millek, Estatuak ez parte hartzearen doktrinan salbuespenak sartu zituen ekonomian. Millek esan zuen, politikan bere betebeharrak egindakoan, autoritateak asko egin zezakeela jendeari laguntzeko. Salbuespen ezagunenetariko bat, lan orduak murriztearena da. Izan ere, pentsalariaren ustez lan orduak murrizteko modu bakarra lege bat ezartzea zen. \"Laissez Faire\" ideiaren salbuespenetako asko, denborarekin, beste herrialdeek ezarritako lege bihurtu ziren. Beraz, \"Laissez Faire\" legea izan behar zela pentsatu zuen eta edozein desbideratze beste irtenbiderik ez zegoenean hartu behar zela.\nGIZARTEAREN ETORKIZUNA\nGizartearen etorkizunari buruz Millek David Ricardoren antzeko pentsamoldea zuen, etorkizunaren momentu batean hazkunde ekonomikoa geldituko dela eta gizartea egoera geldikor batean egongo zela uste zuen. Hau zenbait kausengatik gertatuko zen: aurrerapen teknikoengatik, kapital metaketagatik, enpresen arteko lehia handitzeagatik, etab. Horrela, ekonomiak momentu batean hazteari utziko ziola zeritzon.\nIdeia politikoak.\nMillek eskatzen zuen tolerantzia gizartearen barruan \"Justizia Soziala\", pertsona berez aldakorra da eta bere bizitza bizi behar du bizi ahal duen moduan. Gobernuak eta komunitateak gizakiaren erabakiak besterentzat kaltegarriak direnean soilik har dezakete esku. J Stuart Milleren ideia politikoak pragmatismoaren kontra zeuden, liberalismoaren ideiak sartzen. Hark estimatzen zuen ezin zela gobernu liberal bat existitu ez bazegoen gizarte liberalik."}
{"id": "124414", "revid": "7398", "url": "https://eu.wikipedia.org/wiki?curid=124414", "title": "John Stwart Mill", "text": ""}
{"id": "124421", "revid": "12788", "url": "https://eu.wikipedia.org/wiki?curid=124421", "title": "Subespezie", "text": "Subespeziea, biologian, sailkapen biologikoaren unitatea da. Subespeziea espeziearen azpian dago.\nNomenklatura.\nSubespezieak izen trinomiala hartzen du, adibidez \"Homo sapiens idaltu\"; alegia, \"Homo sapiens\", subespeziea \"idaltu\". \"International Code of Zoological Nomenclature\" kodearen arabera subespeziea da maila taxonomiko azpikoena eta, beraz, ez da onartzen, adibidez, barietatea, arraza etab. Botanikan eta mikologian aldiz, barietatea onartzen da."}
{"id": "124423", "revid": "119347", "url": "https://eu.wikipedia.org/wiki?curid=124423", "title": "Nava de Francia", "text": "Nava de Francia Gaztela-Leongo Erkidego Autonomoko udalerria, Salamancako probintzian kokatua. Salamancatik (hau da, Salamanca probintziako hiriburutik) 75 kilometrotara dago. 2009ko urtarrilaren 1eko erroldaren arabera, 144 biztanle zituen.\nKokapena.\nNava de Francia, Sierra de Francia eskualdearen barnean dago. Sierra de Francia ezaguna da, bere produktu tipikoengatik. Besteak beste gazta, urdaiazpikoa, solomo-hestebetea eta olata. Nava de Franciatik oso hurbil San Martin del Casta\u00f1ar dago, non ospetsua den oliotako gazta.\nJaiak eta ospakizunak.\nPatroiaren jaiak \"Cristo\" Santuaren omenez ospatzen dira, abuztuko 18 eta 20 bitartean."}
{"id": "124427", "revid": "512", "url": "https://eu.wikipedia.org/wiki?curid=124427", "title": "Plougonvelin", "text": "Plougonvelin (bretainieraz \"Plougonvelen\") Bretainiako Finistere departamentuko udalerria da. Bro Leon lurralde historikoan dago. Zehazki, Bretainiaren azken muturrean kokatzen da. 2006. urtean 3.525 biztanle zituen. 2005eko uztailaren 4ean udal kontseiluak Ya d'ar brezhoneg agiria onartu zuen. 2007ko ikasturtearen hasieran udalerriko haurren %5,8ak lehen hezkuntza elebidunean matrikulatu ziren."}
{"id": "124431", "revid": "105290", "url": "https://eu.wikipedia.org/wiki?curid=124431", "title": "Nagle algoritmoa", "text": "Nagle algoritmoa, John Nagle-ek sortua, TCP (Transmission Control Protocol) protokoloan oinarritutako sareen efizientzia handitzeko prozedura bat da. Algoritmo honek, metodo heuristikoen bitartez, IP pakete txikiegiak bidaltzea ekiditen du. Azken hauek buffer batean kateatzen dira eta horrela bidaliko den hurrengo mezuaren tamaina egokiagoa izango da.\nSortzearen arrazoiak.\nAlgoritmo hau sortzearen arrazoia, 1984ko \"Congestion Control in IP/TCP Internetworks\" (RFC 986) dokumentuan azaldu zuen John Nagle-ek. Bertan, pakete txikien (tinygrams) arazoa bezala definiturikoa erakusten da. Sarri arazo hau eta Leiho Leloaren sindromearekin (Silly Window Syndrome) nahasten da. Lehena, leihoa utzik dagoenean gertatzen da eta bigarrena berriz, beteta dagoenean.\nDokumentu horretan azaldutakoa argi ikusten da 1 byteko mezuak sortzen dituen aplikazio bat badugu (adibidez telnet erabiltzean, teklatuko botoi askok tamaina horretako mezuak sortzen dituzte). Kasu horietan sarea paketeekin gainkargatzea oso erraza da, izan ere, 1 byteko datuak bidaltzeko 40 byteko burualdea beharko da (20 byte TCP burualdearentzat eta beste 20 IP burualdean) eta orduan 41 byte bidali beharko lirateke. Honek guztiak, %4000ko alferrik galtzea dakar bai paketeen prozesatzea burutzeko behar den denboran eta bai erabilitako baliabideetan.\nAlgoritmoa.\n if transmititzeko datuak daude\n if Leihoaren tamaina &gt;= MSS eta datu erabilgarriak&gt;= MSS\n bidali MSS segmentua orain\n else\n if baieztatu gabeko datuak daude itxaroten\n buffer-ean kateatu datuak baieztapena (ack) jaso arte\n else\n bidali datuak\n end if\n end if\n end if\nAbantailak.\nNagle algoritmoak dakarren aldaketa nagusia sarean zehar segmentu txiki bakarra (byte gutxi batzuk) egon daitekeela da. Hartzaileak bidalitako segmentu honen baieztapena (ACK seinalea) igorleari heltzen ez zaion bitartean helburura bidali beharreko datu berriak buffer batean pilatzen ariko dira.\nHorrela, behin igorleak aurreko segmentu horren baieztapena jasotzen duenean pilatutako datuak bidaltzen dira aurreko segmentuak baino byte kopuru gehiago izango dituelarik. Horrela, sarea pakete desberdinekin gainkargatzea zailagoa izango da. Bufferrean pilatutako datuek MSSa (Maximun Segment Size) gainditzen dutenean ere, segmentua bidali egiten da.\nGainera, Nagle algoritmoa sarearen egoerara moldatzen da. Sarearen erabilpen maila zenbat eta handiagoa izan, ACK mezuak denbora gehiago beharko du bueltan eta beraz bufferrean kateatuko diren datu kopurua handiagoa izango da.\nAtzerapen gabeko kasuentzat.\nGaur egun, interneten, gehiegi kargatutako sareetan sortzen dituen abantailak baliatzeko algoritmo honen erabilpena lehenesten da. Hala ere, ez da beti egokia izango burutu nahi ditugun zereginetarako. Interakzio azkarra behar den kasuetan esaterako, paketeen transmisioan atzerapen txiki bat edukitzea oso kaltegarria gerta daiteke. Kasu horietan, aplikazioen socket-etan codice_1 aplikatzen da Nagle algoritmoa ez erabiltzeko."}
{"id": "124433", "revid": "336", "url": "https://eu.wikipedia.org/wiki?curid=124433", "title": "Karlos Austria-Teschengoa", "text": "Karlos Austria-Teschengoa (alemanez: \"Erzherzog Karl von \u00d6sterreich, Herzog von Teschen\"; Florentzia, 1771ko irailaren 5a - Viena, 1847ko apirilaren 30a) Teschengo dukea (1822-1847), Austriako artxidukea eta Ordena Teutonikoko Maisu Handia izan zen. Austriar armadaren komandantea eta Napoleon Bonaparteren aurkari sutsua izan zen.\nBizitza.\nLeopoldo II.a enperadorearen eta Maria Luisa Borboikoaren semea, eta Franzisko II.a enperadorearen anaia zen. Maria Kristina Habsburgo-Lorenakoak (1742-1798) eta Alberto Saxonia-Teschengoak (1738-1822), izeba-osabak, adoptatu zuten. Gaztaroa Toscana, Viena eta Flandrian igaro zuen.\n1792tik aurrera, Frantziako Iraultzako Gerretan nabarmendu zen eta Flandriako austriar armadaren \"Feldzeugmeister\" (komandante-buru) izendatu zuten. 1795ean Rhinera bidali zuten eta, armadaburu zela, garaipen handiak lortu zituen.\n1805eko gerra hasirik (Hirugarren Koalizioa), Italiara igorri zuten eta Caldieroko guduan nagusitu zen. 1806an, Franzisko II.ak austriar armadaren komandante-buru egin zuen. 1809ko gerran (Bosgarren Koalizioa), Napoleon I.a Aspern-Esslingeko guduan garaitu zuen baino Wagramen porrot egin zuen. Sch\u00f6nbrunngo Itunaren ondoren armadako kargu guztiak utzi eta erretiratu zen.\n1815ean, Enriketa Nassau-Weilburgeko printzesarekin (1797-1829) ezkondu zen. 1822an, Alberto osabaren heriotzaren ondoan, Teschengo duke bihurtu zen. 1847ko apirilaren 30ean hil zen, Vienan, eta bertako Kripta Inperialean ehortzi zuten. 1860an, zaldizko estatua bat ezarri zuten Heldenplatzen."}
{"id": "124434", "revid": "336", "url": "https://eu.wikipedia.org/wiki?curid=124434", "title": "Katakana", "text": "Katakana (\u7247\u4eee\u540d) silabario bat da, \"hiragana\" eta \"kanji\"ekin batera berezko japoniar idazkera-sistema osatzen duena. Batzuetan r\u014dmaji edo latindar alfabetorako transkribapena ere erabiltzen da. Hiragana eta katakana kana-sistemak dira eta \"kanji\"ek ez bezala, ez dute kontzepturik irudikatzen, soinuak baizik. Kana bakoitzak bokal bat (\u30a2,\"a\"), kontsonante bat + bokal bat (\u30ab, \"ka\") edo sudurkaria (\u30f3, \"-n\") irudikatzen du.\nJaponierazko testu arruntetan, hiru sistemak batera erabiltzen dira. Katakana beste hizkuntzetatik hartutako hitzak transkribatzeko erabiltzen dute (egun, ingelesetik batez ere), onomatopeiak irudikatzeko, hitzak nabarmentzeko (euskaraz hizki etzanen eta komatxoen modura) eta kanpotarrak japoniera mordoiloan mintzatzen direnean. Testu zientifikoetan, animalien, landareen eta mineralen izenak idazteko ere katakana erabiltzen da.\nOinarrizko katakana karaktereak.\nGorriz, karaktere zaharkituak.\n\"Ahoskerari buruzko oharra\": letra guztiak euskaraz bezalatsu ahoskatzen dira hauexek izan ezik:\n\"Nigori\"-aren bidez eratutako soinuak.\nJaponieraz nigori izeneko zeinu diakritikoa dago eta kontsonante ozenak edo ezpuruak (\"g\", \"z\", \"d\" eta \"b\") eta \"p\" erdi ezpurua eratzeko erabiltzen da.\nKontsonante ozenak eratzeko, (\u309b) \"dakuten\"-a (\u6fc1\u70b9) erabiltzen da eta \"p\" soinua eratzeko, (\u309c) \"handakuten\"-a (\u534a\u6fc1\u70b9) erabiltzen da, biak karakterearen goi-eskuineko aldean jarrita.\nDiptongoak.\nBeste alde batetik, silaba bat \"ya\", \"yu\" edo \"yo\"-rekin elkartzen denean, diptongoak era daitezke. Kasu horretan, bigarren kana (\"ya\", \"yu\" edo \"yo\") txikiago idazten dira.\nKontsonante bikoitzak.\nKontsonante bikoitzak kontsonantearen aurrean \"tsu\" txikia (\u30c3) idatziz eratzen dira. Hiraganan \"k\", \"s\", \"t\" eta \"p\" kontsonanteak baino ez dira bikoizten, baina katakana beste hizkuntzetatik hartutako hitzak idazteko erabiltzen denez, beste kontsonanteak ere bikoizten dira. Adibidez, \u30da\u30c3\u30c8 (\"petto\", ingelesezko \"pet\"-etik, etxe-animalia), \u30ab\u30c3\u30d1 (\"kappa\", gaztelaniazko \"capa\"-tik, kapa), \u30d9\u30c3\u30c9 (\"beddo\", ingelesezko \"bed\"-etik, ohe), \u30d0\u30c3\u30b0 (\"baggu\", ingelesezko \"bag\"-etik, poltsa). Ahoskera hauxe da: \"pet-to\", \"kap-pa\", \"bed-do\", \"bag-gu\", hots, kontsonantea bitan ahoskatzen da. Sudurkariekin (\"m\" eta \"n\"), \u30f3 aurrean jarriz bikoizten dira. Adibidez, \u30ca\u30f3\u30d0\u30fc (\"nambaa\", ingelesezko \"number\"-retik, zenbaki).\nBokal luzeak.\nKatakanan bokal luzeak \u30fc marratxo luzearen bidez irudikatzen dira. Adibidez, \u30df\u30b9\u30bf\u30fc (\"misutaa\", ingelesezko \"mister\"-retik) eta \u30b9\u30fc\u30d1\u30fc\u30de\u30fc\u30b1\u30c3\u30c8 (\"suupaamaaketto\", ingelesezko \"supermarket\"-etik, supermerkatu)\nJatorria.\nKatakana \"man'y\u014dgana\"-tik (japonierazko fonemak irudikatzen zituzten txinatar karaktereak) hiragana baino lau mende geroago sortu zen takigrafia modura. Beheko taulak kana bakoitzaren jatorria adierazten du: gorriz dagoena kana bihurtu zen."}
{"id": "124435", "revid": "646", "url": "https://eu.wikipedia.org/wiki?curid=124435", "title": "Retroviridae", "text": ""}
{"id": "124440", "revid": "119347", "url": "https://eu.wikipedia.org/wiki?curid=124440", "title": "Martial Berdoly", "text": "Martial edo Martial-Henri Berdoly (1844ko otsailaren 29 Bordele, Okzitania - 1905eko irailaren 23 Uhartehiri) politikari eta abokatu baxenabartarra da.\nBiografia.\nPierre Berdoly Bordelen ingeniari zibil aritzen zenaren semea, Parisen ikasketa klasikoak eta zuzenbidea egin eta Donapaleuko Abokatuen Elkargoan atxikitu zen. Lur-jabe handia zen; funtsik aipagarriena bere aitak 1833an erositako Uhartehiriko gaztelua zen.\nBera bezala Bordelen jaio zen Odilon Redon margolariaren laguna izan zen eta sarritan bere Uhartehiriko gazteluan hartzen zuen.\nPolitika munduan.\nBere aita bezala (1848ko apirileko hauteskundeetan Pirinio Apaletatik arrakastarik gabe aurkeztu zen) politikak erakartzen zuen. Errepublikazale liberal eta moderatutzat jotzen zuten.\nMauleko suprefeta 1880 eta 1884 artean, kargua utzi eta 1885eko hauteskunde orokorretan aurkeztu zen, alderdi kontserbadorearen eskuetan zegoen Mauleko barrutia errepublikazaleentzat irabazi nahian. Porrot handia izan zuen, 12 hautagaien artean azken geratu zelako.\nAldiz, 1886an Donapaleuko kantonamendutik kontseilari orokor hautatu zuten; bere burua hobeto ezagutarazteko barrutiko \"Comice agricole\" edo nekazaritza lurren jabeen elkarteko presidentzia hartu zuen. Urte berean kazeta bat sortu zuen, \"Le R\u00e9veil Basque\"; bertatik Errepublika liberala eta elizgizonek bere erlijio-egitekoetara mugatu behar zutela defenditu zuen.\n1889ko hauteskunde orokorretan Donazaharreko eragin handiko familia batekoa eta hautatua izan zen Louis Etxeberriren kontra aritu zen. Emaitza eztabaidatua izan zen; Berdolyk aurkariak \"eliz eraginak\" eduki izana salatu eta kontaketa 1890eko urtarrilaren 27an baliogabetzat jo zuten; aldi berean Etxeberrik Berdolyk administrazioaren laguntza izan zuelako salaketa egina zuen. Edozein kasutan, 1890eko martxoko hauteskunde partzialetan uhartehiriarrak berriro galdu zuen.\n1893ko abuztuaren 20ko hauteskundeetan lortu zuen diputatu bihurtzea, Etxeberriren kontra ostera ere; kanpaina oso bortitza izan zen eta kalapita batean Etxeberriren zale bat hil zuten \u00dcrr\u00fcstoin. Berdoly pasatzerakoan zenbait andrazkok aitaren egiten omen zuten, deabrua ikusten zutelakoan.\n1895ean bere kontseilari orokor kargua utzi zuen; 1898ko maiatzaren 8an diputatu berrautatu zuten lehiakiderik gabe. Amaitzeko, 1900ean departamenduko senatari aukeratu zuten, Louis Vignancour errepublikarraren ordez. \"Union r\u00e9publicaine\" taldeko kide, batzarretan ez zuen askotan paper aktiborik izan; Pierre Waldeck-Rousseau eta \u00c9mile Combesen gobernuen alde jo zuen, Elizaren kontra zuten jarreragatik. Laborantza defenditu zuen; babes handia eman behar zitzaiola uste zuen eta arlo sozial edota fiskaletan zuhur jokatu zuen, bere hautesleei \u00ab ondasunak sozialismo iraultzailearen mehatxuetatik \u00bb defendituko zituela aginduz.\n1890ean \"Akademiako Ofizial\" eta \"Nekazal Merituaren Zaldun\" egin zuten.\nSenatari zela hil egin zen. Bere hiletan (1905eko urriaren 30ean) Armand Falli\u00e8res presidenteak \u00ab alderdi errepublikarraren konfiantzako militanterik bipil, tinko eta duinenetakoa \u00bb izan zela esanez laudatu nahi izan zuen.\nAipamenak euskaraz.\nKontatu bezala kleroaren kontrako jarrera bazuen ere, noizbait bere hauteskunde kanpainetan ideia horiek hauteslerian izan lezaketen eraginari aurre egiteko laguntza jaso izan zuen; hauxe idatzi zuen Jules Salaberrik \"Biba uskaldunak\" (1889, Paue) izeneko panfletoan:\n\"Musde Berdoly Errelijionaren eta aphezen adichkide da...Eguia da eztiala, mousde Etcheverry-k bezala,bere esparantcha osona aphezetan ezartzean,Mousde Berdoly-k nahi dian gaiza da:Izan ditian naousi, bakhoitcha bere lekhian,apheza elizan, mera aiz'etchian eta errejenta eskolan.Bena hargatik maite du Errelijionia eta aphezak.\"\nKritikak ere, nola ez, egin zitzaizkion euskaraz; adibidez Jouhane Atharratze izenpean gordetzen zen batek hauxe idatzi zuen \"Escualduna\" aldizkarian urte berean:\n\"\"Nahi ziren trufaz ariGoure deputatu geiari. (errepika)Khantiak dutu ezarriAstouak zamariari.Biba, biba Etcheverry!Koukou dadila Berdoly.\"\n\"Etcheverry UskaldunaIzan zite goure laguna! (errepika)Eta Berdoly gascoua,Gorda hadi lurran barn !Biba, biba Etcheverry!Koukou dadila Berdoly.\"\""}
{"id": "124441", "revid": "11782", "url": "https://eu.wikipedia.org/wiki?curid=124441", "title": "Martial-Henri Berdoly", "text": ""}
{"id": "124442", "revid": "1545", "url": "https://eu.wikipedia.org/wiki?curid=124442", "title": "Herpesbirus", "text": "Herpesbirusak Herpesviridae familian sailkatzen diren birusak dira. Animaliak eta gizakia infektatzen dituzte, eta azken hauengan gaixotasun ugari sorrarazten dituzte: besteak beste, herpes arrunta, herpes zosterra, mononukleosi infekziosoa, barizela, etab.\nHerperbirusen taldean gizakia infektatzen duten 8 birus daude. Hauetako bat onkobirusa da, Epstein-Bar birusa, hain zuzen ere (mononukleosi infekziosoaren eragilea).\nMaterial genetikoari dagokionez birus hauek harizpi bikoitzeko DNA dute. Honen gainetik kapside ikosaedrikoa (162 kapsomeroz osatua), eta glukoproteinaz osatutako kanpoko bilgarria, kapsidea inguratuz.\nHerperbirusek berezko ezaugarria dute, birus gehienek ez dutena: infektatu ondoren gorputzean sor egoteko gaitasuna. Horrek esan nahi du ostalaria infektatutakoan birusak ez direla desagertzen, sor egoeran geratzen baitira ostalariaren zeluletan. Egoera horretan urteetan iraun dezakete, harik eta une jakin batean berpiztu arte. Hau gertatzen denean infekzioa berraktibatzen da.\nBarizela-zoster birusa eta herpes birus soila dira aipatutakoaren ohiko adibideak, infekzio errepikatuak sortzen baitituzte."}
{"id": "124443", "revid": "646", "url": "https://eu.wikipedia.org/wiki?curid=124443", "title": "Herpesviridae", "text": ""}
{"id": "124444", "revid": "512", "url": "https://eu.wikipedia.org/wiki?curid=124444", "title": "Land\u00e9da", "text": "Land\u00e9da (bretainieraz \"Landeda\") Bretainiako Finistere departamentuko kostaldeko udalerria da. Bro Leon ekualde historikoan dago.\nGeografia.\nKostaldeko udalerri hau bi \"aber\" (bretainierazko \"estuario\" hitza) artean kokatzen da, bata iparraldekoa Aber Wrac'h (Aber Ac'h) eta bestea hegoaldekoa Aber Beno\u00eet (Aber Benniget). Ingurune eder eta paregabea du."}
{"id": "124445", "revid": "119347", "url": "https://eu.wikipedia.org/wiki?curid=124445", "title": "Harlech", "text": "Harlech Galesko ipar-mendebaldean dagoen Gwynedd eskualdeko kostaldeko udalerria da, Tremadog badian eta Snowdoniako Parke Naturalaren barnean.\n2011ko erroldaren arabera 1.447 biztanle zituen, horietako %63a galesera hiztuna zen. Herri honetan Harlech gaztelua dago.\nUdalerria Galesko kulturan.\nUdalerri hau Gales nahiz mundu anglosaxoian nahiko ospetsua da, bertan Harlech gaztelua baitago. Gaztelu honetan 1461 eta 1468 urteen artean jazotako gertakariak \"Men of Harlech\" (\"Harlechko Gizonak\") abestian azaltzen dira, abesti hau Galesen oso ospetsua da eta ereserkia ezofizial maila ere badu, galestar gizonezko abesbatzek sarritan abestu ohi dute."}
{"id": "124453", "revid": "7162", "url": "https://eu.wikipedia.org/wiki?curid=124453", "title": "Harald Hardrada", "text": ""}
{"id": "124454", "revid": "119347", "url": "https://eu.wikipedia.org/wiki?curid=124454", "title": "Harald III.a Norvegiakoa", "text": "Harald III. Norvegiakoa, Harald III.a Sigurdsson () edo Harald III.a Haardrade (1015 - 1066ko irailaren 25a) 1047-1066 bitartean Norvegiako erregea izan zen, Magnus I.aren ondorengoa. Harald Hardrada, Harald Hardraade edo Harald Haarderade ere deitua izan bazen ere (ezizen honek \"Gupidagabea\" edo \"Ankerra\" esan nahi du), behin tronura igo eta gero \"Esku Gogordun Erregea\" ezizenaz ere ezaguna egin zen.\nHaurtzaroa eta atzerriratzea.\n1015an jaioa, 1030an 15 urte besterik ez zituenean Stiklestadeko guduan Olaf II.arekin batera daniarren aurka borrokatu zen (Hardrafa azken errege horren anaiorde gazteena zen), errege hau Danimarkaren laguntza zuten norvegiar matxinatuen aurka borrokatuz hil zen.\nBorroka honetan Harald bera ere larriki zauriturik suertatu zen eta indarberritu ostean Sortaldeko lurraldetara ihes egin zuen, hauetan zehar 14 urtez bidaiatu zuelarik, denbora bere buruan antolatutako inperio bat sortzeko ideia zeramakielarik. Errusian zehar ibili eta 1035an Konstantinoplara ailegatu zen, han Sortaldeko gudarostean zerbitzatu eta Bizantziar Inperioan Zoe Porfirogeneta enperatrizaren Varegar Goardiako kide bilakatu zen, Mediterraneoan zehar bere balentria handien inguruko kondaira entzutetsua bat laga zuelarik: 18 gudutan parte hartu zuen, Anatolia eta Sizilian Jurgi Maniakes jeneralaren agindupean musulmanen aurka borrokatu zen, eta baita Italiako hegoaldean eta Bulgarian ere. Varegar Goardiako egonaldian \"Akolouthos\" (grekerako \u1f00\u03ba\u03cc\u03bb\u03bf\u03c5\u03b8\u03bf\u03c2, \"jarraitzaile\" edo \"laguntzaile\"; \"Akolito\" titulua Goardiako komandateari eman ohi zitzaion) titulua bereganatu zuen, baina kargu honek gutxi iraun zion, enperadorearen jabegoa zen harrapakin bat bereganatu ostean, preso hartu baitzuten. Azkenik preso zuten bere espetxe gelatik ihes egin eta 1043 jaioterrira itzuli zen.\nItzulera.\n1046an Harald gaztea Norvegiara itzuli zen, garai hartan bere hiloba eta herrialde honetako errege zen Magnus I.a Zintzoak Haraldek Sortaldean pilatu zuen altxorraren erdiaren truk erresumaren erdia eskeini zion. Urte bat beranduago Magnus zendu eta Harald agintari bakar gisa gelditu zen.\nDanimarkako errege zen Sweyn II.aren (1045-62) tronua eskuratzeko asmoz nolabaiteko arrakasta nahiz porrotekin gudu askotan borrokatu zen. Orkadak, Shetland eta Hebrida uharteak bereganatuz Norvegiako jabetzak handitu zituen, eta 1050 urte inguruan Oslo hiria sortu zuen.\nLurralde gehiago konkistatzeko bere gri\u00f1az, daniarrei berriz ere gerra aldarrikatu zien, aldi berean bere botere irrikiak begirada Ipar Itsasoaz haratago ezartzea bultzatu zuen. 1066an Harald Hardrada erregea Northumbria dukea zen Tostig zenari elkartu zitzaion, honen asmoa bere anaia zen Harold II.a Ingalaterrakoaren aurka borrokatzea zen, hau garaitu ostean Ingalaterra bien artean banatzeko. Halere, 1066ko irailaren 25an Stamford Bridgeko guduan garaitua eta hila izan zen.\nOndarea.\nBere ondare garrantzitsuenen artean bere zerbitzura zegoen mundu baten ikuspuntua dago, honetan bere autokrazia gailenduko zen, bere botere egarria asetuko zuen urre nahiz aberastasunik egongo ez litzatekena. Norvegiako estatua batu nahian (bere leloa \"Amore eman edo hil\" izan zen) lurralde osoan kokatuak zeuden tribu matxinatu ezberdinen exterminatzea erabili zuen. Bere bakarkako ikuspegi inperialista garaiko europar merkatal-guneetako izakera osatu zuela onartu beharra dago. Aberastasun eta abenturen bila itsasoak zeharkatu zituzten drakkar itsasontzien diseinu inplementatuaren ardura ere berari egotzi daiteke."}
{"id": "124458", "revid": "54185", "url": "https://eu.wikipedia.org/wiki?curid=124458", "title": "Joana Nafarroakoa", "text": "Joana Nafarroakoa pertsona hauen izena izan daiteke:"}
{"id": "124460", "revid": "1310", "url": "https://eu.wikipedia.org/wiki?curid=124460", "title": "Pdf", "text": ""}
{"id": "124463", "revid": "98220", "url": "https://eu.wikipedia.org/wiki?curid=124463", "title": "Harlech gaztelua", "text": "Harlech gaztelua (galeseraz \"Castell Harlech\" eta ingelesez \"Harlech Castle\") Galesko ipar-mendebaldean dagoen Gwynedd konderriko Harlech udalerrian kokatuta dagoen gaztelua da. 1986an UNESCO erakundeak eskualde honetako hainbat gaztelu eta harresiekin batera Eduardo erregearen Gwyneddeko gaztelu eta harresiak izendapenaz Gizateriaren Ondare izendatu zuen.\nHistoria.\nGaztelu honetan 1461 eta 1468 urteen artean jazotako gertakariak Men of Harlech abestian azaltzen dira, abesti hau Galesen ereserkia maila du eta galestar gizonezko abesbatzek sarritan abestu ohi dute."}
{"id": "124464", "revid": "336", "url": "https://eu.wikipedia.org/wiki?curid=124464", "title": "Joana Nafarroakoa (1370-1437)", "text": "Joana Nafarroakoa (Iru\u00f1ea, 1370eko uztailaren 10a \u2013 Londres, 1437ko ekainaren 10a) Karlos II.a Nafarroakoa erregea eta Joana Frantziakoaren alaba izan zen, beraz, Nafarroako infanta. Amaren aldetik, Joanes II.a Frantziakoa eta Bona Luxemburgokoa aitona eta amona zituen. Henrike IV.a Ingalaterrakoarekin ezkondu zen. Ezkontza honen bitartez, lehenik Bretianiako duke ezkontide eta ondoren Ingalaterrako erregina ezkontide bilakatu zen.\nLehendabiziko ezkontza.\n1386ko urriaren 2an, Joanak Joanes V.a Bretainiakoa ezkondu eta bederatzi seme-alaba izan zituzten:\nBigarren ezkontza.\n1399ko azaroaren 1ean lehendabiziko senarra hil zitzaion. Lau urte eman zituen alargun eta dukeorde Joanes VI.a bere semearen izenean. Henrike Bolingbroke (Henrike IV.a izango zena) Bretainian bizi zen erbestean Rikardo II.a Ingalaterrakoa bere lehengusuaren aurka matxinatu zuenean eta bertan ezagutu eta maitemindu ziren. 1403ko otsailaren 7an, Winchesterko katedralean, ezkondu eta Henrikeren bigarren emazte bilakatu zen. Seme-alabarik ez bazuten ere, adituek diote harreman onak zituen Henrikeren lehendabiziko ezkontzaren seme-alabekin, askotan aitarekin zituen liskarretan \"Prince Hal\"en, Henrike V.a izango zena, alde eginez.\nHala ere, Henrike V.aren erreinaldian, sorginkeria erabiltzeagatik eta erregea pozoitzea saiatzeagatik salatua izan zen. 1419an zigortu eta lau urte inguru eman zituen preso Sussexko Pevensey gazteluan. Gero lasai bizi zen Nottinghamgo gazteluan, Henrike V.a eta Henrike VI.aren erreinaldien arteko epean. 1437ko uztailaren 9an, 67 urte zituela, Londresko Havering barrutian hil eta Canterburyko katedralean lurperatu zuten Henrike IV.aren ondoan."}
{"id": "124468", "revid": "39627", "url": "https://eu.wikipedia.org/wiki?curid=124468", "title": "Mika (hegaztia)", "text": "Mika (\"Pica pica\") korbidoen familiako hegazti paseriformea da. Omniboroa da eta oso ezaguna, herri gehienetan eta hirietako parkeetan ere bizi delako. Gorputz osoak 45 zentimetro inguruko luzera du. Buztan luzea eta lumadi zuri-beltz nabaria ditu.\nHaren kolore eta hegaldi ederrarengatik ez ezik, ezaguna da haren kantu lehor eta errepikakorragatik ere. Egoera onean dagoen hegaztia da eta Euskal Herri guztian aurki daiteke, kostaldeko gune hezeetatik hasi eta isurialde mediterraniarreko ingurune lehorretaraino.\nDeskribapena.\nTamaina ertaineko hegaztia da: 43-50 cmko luzera, 60 cm inguruko hego luzera eta 200-250 gramoko pisua. Arrak emeak baino apur bat sendoagoak izaten dira. Lumadia, zuri eta beltz irisatua, oso bereizgarria da, eta ar zein emeetan oso antzekoa. Burua, lepoa, bizkarraldea, buztana eta papoa beltzak izaten dira, mokoa eta hankak bezala. Sabelaldea, berriz, zuria. Hegoak zuri eta beltzak dira, motzak, oinarri zabal eta mutur biribilkarekin. Buztan luzea (20-30 cm).\nBanaketa.\nIpar Amerikako mendebaldean, Europa osoan eta Erdialdeko Asian hedaturik dago. Iberiar penintsula osoan aurki daiteke, iparraldean batez ere, hegoaldeko muturrean salbu, eta Euskal Herrian ohikoa da kostaldetik Pirinioetako txoko altuenetaraino.\nHabitata.\nBaso handi sarrietan eta zuhaitzik gabeko lurretan izan ezik, edozein ingurunetan habia egin dezakete, itsas mailatik 1.400 metroko altueraraino (Granadan 2.400 metrotan ere ikusi izan dira). Nekazal inguruneak gogokoak dituzte eta askotan herri eta hirietan egiten dute habia.\nElikadura.\nHegazti omniboroak dira. Udaberri eta udan intsektuak dira helduen eta txiten dietaren ardatza. Era guztietako ornogabeak harrapa ditzakete eta baita ornodun txikiak ere (narrasti txikiak, hegaztiak eta mikrougaztunak). Hazi eta fruitu ugari jaten dute, udazken eta neguan batez ere. Sarraskia ere atsegin dute eta maiz ikusiko ditugu errepide bazterretan hildako animaliak jaten.\nElikagai asko dagoenean (sarraskia edo haziak, adibidez) habiatik gertu gordetzen dute, lurpean edo orbelaren azpian. Zenbait egunez janaria non gorde duten gogoratzeko gai dira.\nBizimodua.\nHegazti monogamoak izan arren, nahiko sozialak dira, orokorrean. Udazken eta neguan talde handietan biltzen dira inoiz gaua igarotzeko. Gazteek talde handiak sortzea ohikoa da eta horrelakoetan erlazio hierarkikoak behatu izan dira. Arrek emeenganako menderatze-joera erakusten dute eta gazteen taldeetan maila sozial altuenak dituzten horiek izaten dira lurraldea eskuratu eta ugaltzeko aukera gehien izaten dutenak.\nHegazti sedentarioa da, nahiz eta gazteek hedadura-hegaldi batzuk burutzen dituzten. Gazteak, ordea, ez dira beren jaiotza lekutik 30-40 km baino gehiago urruntzen.\n15 urte bizi izan diren banakoak ezagutu diren arren, gehienak ez dira 3 urte baino luzeago bizi.\nUgalketa.\nMikak bi urterekin ugaldu ohi dira lehen aldiz, nahiz eta gutxi batzuek lehenengo urtean egiten duten. Gaztetan talde handietan bizi ostean bikotekide bat lortzen dute. Hala ere, bikotekidea ez den eme batekin kopulatzea nahiko zabaldua dagoen joera dela behatu da.\nUdaberri hasieran, zuhaitz edo zuhaixka baten buruan habia egiten dute, adaxkez egindako \"teilatua\" izaten duena. Emeak 6-8 arrautza errunen ditu (gutxienez 3; gehienez 10), eguneko bat, normalean. Inkubazio aldia 17 egunekoa da eta txitek 25 egun inguru igarotzen dute habian. Bi gurasoek elikatzen dituzte.\nEspezieen arteko elkarrekintzak.\nMikaren etsai nagusia kukua da, honek haren habia erabiltzen baitu bere arrautzak erruteko. Parasitismoaren ondoriozko presio hautagarriak eraginda, populazio askotako mikek defentsa-mekanismoak garatu dituzte: horrela, arrautza arrotzak ezagutu eta kanporatzeko gaitasuna lortu dute. Kukuak parasitaturiko habietan, normalean, ez du mika bat berak ere bizirik irauten.\nMika helduen harrapari nagusiak hegazti harrapari eta ugaztun haragijaleak dira. Arrautzak, berriz, bele, erroi, miru eta bestelako hegaztiek jaten dituzte. Sugea, katajineta eta karraskariak ere haien arrautzez elikatzen dira."}
{"id": "124469", "revid": "336", "url": "https://eu.wikipedia.org/wiki?curid=124469", "title": "Pica pica", "text": ""}
{"id": "124470", "revid": "65203", "url": "https://eu.wikipedia.org/wiki?curid=124470", "title": "Rikardo III.a Ingalaterrakoa", "text": "Rikardo III.a Ingalaterrakoa (Fotheringhay gaztelua, Northamptonshire, 1452ko ekainaren 26a \u2013 Bosworth Field, Leicestershire, 1485ko abuztuaren 22a), Rikardo III.a Plantagenet ere deitua, 1483tik 1485ean Boswortheko guduan hil zen arte, Ingalaterrako erregea izan zen. York etxeko azken monarka izan zen. Izan ere, haren heriotzak Bi Arrosen Gerraren amaiera eta Tudor etxearen ezartzea ekarri zituen.\nBizitza.\nRikardo Yorkekoaren semea zen eta Gloucesterko duke egin zuten 1461ean. 1471n Lancasterko gudarostea menderatu zuen eta parte hartu zuen Henrike VI.aren hilketan. 1483an, haren anaia Eduardo IV.aren heriotzaren ostean, erregeorde jarri zen. Eduardo V.a erregea, 12 urtekoa, eta honen anaia Rikardo, 9 urtekoa, Londresko dorrean sarrarazi zituen. Horren ondoan, 1483ko ekainaren 26an, Ingalaterrako errege koroatu zuten. Urte bereko abuztuan, Dorrean preso zeuden bi anaiak hil zituzten.\nRikardo III.aren etsaiak Henrike Tudorren inguruan bildu ziren eta Boswortheko guduan menderatu eta hil zuten. Guztiz ospetsu bihurtu zen Rikardo III.ak, Boswortheko guduan galdu baino lehen, oinezkoek bezala borrokatzera beharturik, guztiz larriturik, egin omen zuen oihua: \u00abZaldi bat, zaldi bat, nere erreinuaren truke!\u00bb.\nWilliam Shakespearek errege honi buruzko drama bat idatzi zuen (\"Richard III\", 1592)."}
{"id": "124471", "revid": "336", "url": "https://eu.wikipedia.org/wiki?curid=124471", "title": "Maria Nafarroakoa (1329-1347)", "text": "Maria Nafarroakoa edo Maria \u00c9vreuxkoa (1329 \u2013 1347ko apirilaren 29a) Filipe III.a Nafarroakoa eta Joana II.a Nafarroakoa erreginaren alaba izan zen, beraz, Nafarroako infanta. Petri IV.a Aragoikoa ezkondu zenean Aragoiko erregina ezkontide bilakatu zen.\nBiografia.\nFilipe III.a Nafarroakoa eta Joana II.a Nafarroakoa Nafarroako errege-erreginen alaba, amaren partetik Luis I.a Nafarroakoa eta Margarita Borgoinakoa eta aitaren partetik Luis I.a Evreuxkoa eta Margarita Artoiskoa zituen aitona-amonak. Karlos II.a Nafarroakoa neba zuen.\n1338an bederatzi urte besterik ez zituela, Alag\u00f3nen, Mariak Petri IV.a Aragoikoa ezkondu eta lehendabiziko alaba hamalau urte zituela izan zuen. Guztira lau seme-alaba izan zituzten:\nMaria Petri erditzean hil zen Valentzian. Semea ere hil zen. Pobleteko monasterioan lurperatu zuten hemezortzi urte besterik ez zituela, Jaume I.a eta Aragoiko beste errege-erregina batzuekin datza bertako errege-pantoeoian. Mariaren errege alarguna, hogeita zortzi urte zituena, berriro hiru aldiz ezkondu zen."}
{"id": "124472", "revid": "10891", "url": "https://eu.wikipedia.org/wiki?curid=124472", "title": "Ronald Golias", "text": "Ronald Golias (S\u00e3o Carlos, 1929ko maiatzaren 4a - S\u00e3o Paulo, 2005eko irailaren 27a) Brasilgo aktorea da."}
{"id": "124474", "revid": "336", "url": "https://eu.wikipedia.org/wiki?curid=124474", "title": "Maria Teresa Austriakoa", "text": "Maria Teresa Austriakoa (; ; El Escorial, 1638ko irailaren 10a \u2013 Versailles, 1683ko uztailaren 30a) Espainiako infanta eta Frantziako erregina ezkontidea izan zen. Filipe IV.a Espainiakoaren eta Elisabet Borboikoaren alaba zen. 1660ko ekainaren 9an, Pirinioetako Bakearen erabakien arabera, Luis XIV.a frantziar erregearekin ezkondu zen Donibane Lohitzunen. Sei seme-alaba izan zituen, eta gehienak, Luis Dauphin Handia deiturikoa izan ezik, haur zirela hil ziren."}
{"id": "124475", "revid": "336", "url": "https://eu.wikipedia.org/wiki?curid=124475", "title": "Zuria Nafarroakoa (1333-1398)", "text": "Zuria Nafarroakoa edo Zuria \u00c9vreuxkoa (1331 \u2013 1398ko urriaren 5a) Filipe III.a Nafarroakoa eta Joana II.a Nafarroakoa erreginaren alaba izan zen, beraz, Nafarroako infanta. Filipe VI.a Frantziakoa ezkondu zenean Frantziako erregina ezkontide bilakatu zen.\nBiografia.\nFilipe III.a Nafarroakoa eta Joana II.a Nafarroakoa Nafarroako errege-erreginen alaba, amaren partetik Luis I.a Nafarroakoa eta Margarita Borgoinakoa eta aitaren partetik Luis I.a Evreuxkoa eta Margarita Artoiskoa zituen aitona-amonak. Karlos II.a Nafarroakoa neba zuen.\n1350eko urtarrilaren 11ean Filipe VI.a Frantziakoaren bigarren emazte bilakatu zen, Joana Borgoinakoa Izurri Beltzak hil ondoren. Zuria orduko printzesarik ederrentzat hartzen zuten, izan ere, \"Jakintsu Ederra\" zuen ezizena. Tamalez ezkontza ez zuen luzaro iraun, erregea sei hilabete barru hil zelako (amodiozko nekeaz zurrumurruen arabera). Alaba bakarra izan zuten: Joana izenekoa (1351\u20131371). Honek Joanes I.a Aragoikoa ezkontzekotan izan zen, baina Aragoierako bidaian hil zen.\nZuria Neaufles-Saint-Martinera bizitzera joan zen eta, Alfontso XI.a Gaztelakoak proposatu arren ez zen berriro ezkondu. Proposamenari uko egiteko \"Frantziako erreginek berriro ez zutela ezkondu\" esan omen zuen. Gortea gutxitan bisitatu bazuen Joanes II.a Frantziakoaren babesa izan zuen. Neba eta Frantziako erregearen arteko harreman onak izan zitezen saiatu zuen.\nBatzuek alkimiaren zalea izan zela eta bere gaztelu batzuetan laborategiak zituela diote, baita Nikolas Flamel alkimista babestu zuela. Konspirazio teoriek, tartean \"The Holy Blood and the Holy Grail\" liburuarena, Siongo Prioretzaren zazpigarren Maisu Nagusia zela diote.\n1398ko urriaren 5ean hil eta Saint-Denisko basilikan lurperatu zuten."}
{"id": "124476", "revid": "6327", "url": "https://eu.wikipedia.org/wiki?curid=124476", "title": "Blanka \u00c9vreuxkoa", "text": ""}
{"id": "124477", "revid": "119347", "url": "https://eu.wikipedia.org/wiki?curid=124477", "title": "Eduardo V.a Ingalaterrakoa", "text": "Eduardo V.a Ingalaterrakoa (Westminster, Ingalaterra, 1470eko azaroaren 4a \u2013 Londresko dorrea, ziurrenik 1483) 1483ko apirilaren 9tik ekainaren 26ra (78 egun) Ingalaterrako erregea izan zen.\nBizitza.\nEduardo IV.aren semea izan zen. 1483ko apirilaren 9an, aita hil zelarik, Ingalaterrako errege bihurtu zen. Artean 12 urte besterik ez zuenez gero, osaba Rikardo, Gloucesterko dukearen babespean gelditu zen. Rikardo Gloucesterkoak, ordea, errege izateko irrika zuen, eta bai Eduardo, bai honen anaia Rikardo Shrewsburykoa (9 urtekoa), sasikotzat jo eta Londresko dorrean preso sarrarazi zituen. Harrezkero, bi anaiak ez ziren gehiago jendaurrean agertu, eta 1483ko udan hil zituztela uste da.\nGaur egun arte, Rikardo III.a heriotz horien errudun jo izan da. Thomas Moreren arabera, James Tyrellek hil zituen bi umeak erregearen aginduz. Bertsio honetan oinarritu zen William Shakespeare \"Richard III\" antzerki lana (1592) idazteko. Hala ere, Rikardo III.aren ardurari eta gertaera horiei buruzko eztabaida bizia dago."}
{"id": "124482", "revid": "1545", "url": "https://eu.wikipedia.org/wiki?curid=124482", "title": "Carl Menger", "text": "Carl Menger (1840ko otsailaren 28 - 1921eko otsailaren 26) austriar eskola sortu zuen ekonomialaria izan zen. Vienako Unibertsitateko irakasle, bere ekarpen nagusia marjinalismo izeneko teoria garatzea izan zen ekonomia klasikoaren kostuan oinarrituriko balioaren aurka."}
{"id": "124493", "revid": "512", "url": "https://eu.wikipedia.org/wiki?curid=124493", "title": "Soorts-Hossegor", "text": "Soorts-Hossegor (; ) Landetan dagoen komuna da. Bere ekonomiak surf eta turismo ditu oinarriak.\nGeografia.\nLandetako basoan, Maremnen eta Ozeano Atlantikoaren kostaldean kokaturikoa, Bourret eta Boudigau ibaiek zeharkatzen dute, lehen Aturriko ibilbidea zena. Hossegorreko aintziraren gehiena udalerrian dago.\nHistoria.\n1310era arte, Aturriko bokalea Capbreton-Hossegor barrutian zegoen. Bikingoek 840an eskualdea eraso zutenean, bokalean gertu ziren. Orduko buruzagia \u00c1sgeirr izan zen. Baina \u00c1sgeirr ez zen Gaskoinian geratu, Bj\u00f6rn bere sasi-anaiak egin zuen moduan. Pepin II.a Akitaniakoarekin bat egin zuen, Garona eta Loira arteko Akitania konkistatzeko. XIV. mendera arte, Hossegor balezaleen kokagunea izan zen."}
{"id": "124495", "revid": "1340", "url": "https://eu.wikipedia.org/wiki?curid=124495", "title": "Landes", "text": ""}
{"id": "124496", "revid": "105290", "url": "https://eu.wikipedia.org/wiki?curid=124496", "title": "BSD lizentziak", "text": "BSD lizentziak nagusiki BSD (\"Berkeley Software Distribution\") sistemetan erabiltzen den software libre lizentzia-multzoa da. Izena lizentzia ematen duen UNIX-moduko sistema eragilearen izenetik datorkio.\nBerau, Berkeleyko Californiako Unibertsitatean idatzi zein lehenengoz eta zenbait berrikuspen izan ditu ordutik hona, lizentzia eratorri horiek \"BSD lizentzia aldatua\" izena dute.\nLizentzia hauek, murriztapen gutxiago dituzte beste software libre lizentzia batzurekin alderatuz gero (esaterako, GPL). Hau da, BSD lizentzia bat esleiturik duten lanak, domeinu publikotik hurbilago daude, beste lizentzia batzuk esleituta dituzten lanak baino.\nBaldintzak.\nBSDn erabilitako jatorrizko lizentziaz gain, badaude zenbait lizentzia eratorri, zeinei maiz \"BSD lizentzia\" modura egiten zaien erreferentzia. Gaur egun, ohiko BSD lizentzia 3 klausulatako bertsioa da, 4 klausulatako bertsio jatorrizkoaren eratorria dena.\n4 klausulatako bertsioa (Jatorrizko BSD lizentzia).\nJatorrizko BSD lizentziak, hurrengo bertsioetan aurkitzen ez den klausula bat zuen, \"publizitate klausula\" bezala ezaguna. Azkenean eztabaida sortu zuen klausula izan zen hau, BSD lizentzia pean lizentziaturiko lan jakin baten lan eratorri ororen publizitatean, jatorrizko iturburu-kodearen autoreen izenak jartzera behartzen baitzuen. Jatorrizko lizentzian, klausula hau 3. zen.\n3. klausula horrek, gero eta publizitate eskakizun gehiago betetzea ekarri zuen, bereziki aplikazioak batera konbinatzen zirenean software banaketa batean, lizentzia beradun autore desberdin bakoitzeko, erreferentzia desberdin bana egitera behartzen baitzuen. Gainera lizentziak, BSD lizentziadun softwarea GPLpean birbanatzerako orduan traba legalak jartzen zituen, publizitate klausula hori ez baita bateragarria GPLrekin, azken honek ez baitu jartzen dituen mugak baino gehiago onartzen.\nGaur egun, jatorrizko lizentzia hau \"BSD-zaharra\" edo \"4 klausulatako BSD\" modura da ezaguna.\n3 klausulatako bertsioa (BSD lizentzia berria).\nPublizitate klausula, BSD ofizialetik 1999ko urriaren 22an kendu zuen William Hoskins-ek, Berkeleyko teknologia-lizentzien bulegoko zuzendariak.\nJatorrizko lizentziari batzuetan BSD zaharra deitzen zaion bitartean, 3 klausulatako bertsio hau BSD berria moduan da ezaguna. Izatez, bertsio hau \"BSD lizentzia berria\" deritzo OSIren arabera.\nBertsio honek, mugagabeko birbanaketa baimentzen du, edozein xederekin, copyright oharra eta garantiari dagozkion lizentziaren oharrak mantentzen diren bitartean. Lizentziak, lan eratorri batek jatorrizko kodearen egileen onespena duela zabaltzea eragozten duen klausula bat ere badu -baldin eta baimen zehatzik ez badute horretarako-.\n2 klausulatako bertsioa (\"BSD lizentzia sinplifikatua\" edo \"FreeBSD lizentzia\").\nOraindik gehiago sinplifikaturiko bertsio bat ere erabiltzen da, FreeBSD sistema eragilean erabiltzen delako ezaguna batik bat. 3 klausulatako bertsioa eta azken bertsio honen artean dagoen desberdintasunik handiena, onespen-klausularen omisioa da. Softwarean adierazitako iritzi eta ikuspegiei buruzko oharra ere gehitzen zaio bukaeran bertsio berriari. Bertsio honi, OSIk \"BSD lizentzia sinplifikatua\" deritzo.\nSoftware jabedunarekin bateragarritasuna.\nBSD lizentziak, jabedun erabilpena baimentzen du, baita lizentzia honen pean askaturiko softwarea produktu jabedunetan txertatzea ere. Material horretan oinarrituriko lanak lizentzia jabedun baten pean kaleratu daiteke. Hau da produktu jabedunetan BSD kode zatien erabilpen handiaren arrazoia, esate baterako, Mac OS Xen kasuan.\nPosiblea da produktu bati BSD lizentzia bat eta beste lizentziaren bat esleitzea."}
{"id": "124497", "revid": "535", "url": "https://eu.wikipedia.org/wiki?curid=124497", "title": "BSD lizentzia", "text": ""}
{"id": "124498", "revid": "2048", "url": "https://eu.wikipedia.org/wiki?curid=124498", "title": "Capbreton", "text": "Capbreton (; ) Landetan dagoen udalerri edo komuna da. Bere ekonomiak talasoterapia eta turismo ditu oinarri.\nGeografia.\nLandetako basoan, Maremnen eta Ozeano Atlantikoaren kostaldean kokatuta dago. Landak eta Pirinioak bereizten dituen \"gouf\" izeneko ur-azpiko arroilak bere izena dakar.\nHistoria.\nArrantza portu garrantzitsua izan zen Erdi Aroan. Auzi ugari izan zuen Baionako hiriarekin, Aturri ibaiaren bokaleko lurren erabilera zela eta."}
{"id": "124499", "revid": "336", "url": "https://eu.wikipedia.org/wiki?curid=124499", "title": "Jurgi V.a Erresuma Batukoa", "text": "Jurgi V.a Erresuma Batukoa, eta, jaiotzez, George Frederick Ernest Albert of Saxe-Coburg and Gotha (Marlborough House, Londres, 1865eko ekainaren 3a \u2013 Sandringham House, Norfolk, 1936ko urtarrilaren 20a) 1910 urtetik 1936ko bere heriotza arte Erresuma Batuko errege eta Indiako enperadore izan zen. Eduardo VII.a Erresuma Batukoa eta Alejandra erreginaren bigarren semea izan zen. 1917an Sajonia-Coburgo-Gotha etxearen izena aldatu eta Windsor etxeko lehen erregea izan zen.\nBiografia.\nJurgi Londresko Marlborough Housen jaio zen, 1865eko ekainaren 3an. Aita Eduardo zen, Galesko printzea eta Viktoria erregina eta Albertoren seme zaharrena eta ama, berriz, Alejandra, Galesko printzesa eta Cristian IX.a Danimarkakoaren alaba zaharrena. Viktoria erreginaren iloba zen heinean, jaio bezain pronto Galesko Jurgi Errege Gorentasun Printzea egin zuten.\nWindsorreko gazteluko San Jurgi kaperan bataiatu zuten 1865eko uztailaren 7an. Galesko printzearen bigarren semea zenez, ez zen errege izan zitekeenik aurreikusten, anaia Alberto Viktorrek lehentasuna baitzuen. Bi senideak oso desberdinak baziren ere, elkarren arteko harreman estua zuten. Albertok izaera ezegonkorra zuen eta Jurgi, aldiz, amona Viktoriaren esanetara egoten zen beti. Bere lehengusu Nikolas II.a tsar errusiarrarekin antz handia zuen.\n1891ra arte, Jurgi Errege Itsas-armadan aritu zen, Britainiar Inperioak munduan zehar zituen lurralde zabalak bisitatuz.\n1892an, pneumonia batek jota, Alberto Viktor hil zenez, Jurgi Yorkeko duke egin zuten eta, 1901ean, amona Viktoria hil zenean, Galesko printze, Cornuallesko duke eta Rothesayko duke, koroaren oinordeko baitzen.\nEzkontza eta ondorengoak.\nMaria Teckekoa \u2014Mary printzesa\u2014 Alberto Viktorren andregaia zen eta, amona Viktoriaren aholkuei jarraituz, Jurgik berarekin ezkontzeko eskatu zion.\n1893an ezkondu ziren eta 6 seme-alaba izan zituzten:\nLehen biak Erresuma Batuko errege izan ziren, bata Eduardo VIII.a eta, bestea, Jurgi VI.a.\nErrege eta enperadore.\nAita Eduardo VII.a hil zenean, 1911ko ekainaren 22an, Jurgi V.a Erresuma Batuko errege eta, abenduaren 11n, Indiako enperadore koroatu zuten. Emaztea Queen Mary izan zen.\nLehen Mundu Gerra garaian, errege familiak une latzak jasan zituen, familia ugari baitzuten alemaniarren artean. 1917an, alemaniarren aurkako iritzi orokorraren ondorio, Sajonia-Coburgo-Gotha izena aldatu zion errege etxeari eta Windsor izena hartu. Nikolas II.a tsarrak eta bere familiak asilo eskubidea eskatu zien Aleksandr Kerenskiren behin-behineko gobernuak alde egiteko aukera utzi zienean, baina gobernuak ukatu egin zien eskubide hori.\n1936ko urtarrilaren 20an, Jurgi V.a hil egin zen eta Eduardo VIII.a Erresuma Batukoa izan zuen ondorengo."}
{"id": "124500", "revid": "336", "url": "https://eu.wikipedia.org/wiki?curid=124500", "title": "Eduardo VIII.a Erresuma Batukoa", "text": "Eduardo VIII.a Erresuma Batukoa (, izen osoa: \"Edward Albert Christian George Andrew Patrick David\") 1936ko urtarrilaren 20etik urte bereko abenduaren 11rarte Erresuma Batuko errege izan zen, data honetan abdikatu zuelarik."}
{"id": "124501", "revid": "119347", "url": "https://eu.wikipedia.org/wiki?curid=124501", "title": "Notre-Dame du Refuge", "text": "Notre-Dame du Refuge Angelun (Lapurdi) dagoen komentu bat da. Louis-\u00c9douard Cestac apaizak sortu zuen Servantes de Marie kongregazio erlijiosoaren egoitza izateko.\nEremuan gaur egun kongregazioaren egoitza, bere kapera, Saint-Bernard komentua eta hezkuntza eta sozial arloko zerbitzuak antolatzen diren eraikinak daude.\nHistoria.\nLouis-\u00c9douard Cestacek 1838an \"Ch\u00e2teauneuf\" eremua erosi zuen Angelun, orduan erabat nekazal girokoa zen alde batean; egun Cinc Cantons auzotik eta BAB Bulebarretik hurbil, oraindik baso handia den lo Pinhadar delakoaren ateetan dago. Bere helburua Baiona aldean prostituitzen ziren andrazko gazteei egoera honetatik irten ahal izateko baserri giroko etxe bat eskaintzea zen.\nKapera.\nJesusen Bihotz Sakratuaren Elkarteko apaiza zen Bourdenne jaunak egindako planoen arabera eraikia, egun dagoen kapera Arthur-Xavier Ducellier Baionako apezpikuak kontsakratu zuen 1886an.\nFatxada.\nFrontoiaren gainean dagoen Maria \"Sortzez Garbiaren\" estatuak eremu osoan bere zaintzapean dagoela adierazi nahi digu. Fatxada bost estatuak apainduta ageri zaigu:\nAtaurrearen tinpanoak Maria bere \"Jasokundean\" irudikatzen du. Eskultura hauek Poitierseko \"Ateliers Saint-Hilaire\" izenekoek eginak dira.\nBarrualdea.\n1956 eta 1968ko zaharberritze lanek aldaketa handiak ekarri dituzte. Tribunak, nabearen lauzak, marmolezko korua, Portugalgo marmolezko aldarea urte horietakoak dira; Gurutzea, brontze urreztatuzko kandela-ontziak eta sagrarioa ere 1968koak dira, \"Ph. K\u00e6pelin de Vanves\" sinadura dutenak.\nAma Birjinaren estatua.\nMariari leku honetan Notre-Dame du Refuge izenaren bidez dei egiten zaio. Estatua horrek Louis-\u00c9douard Cestacen obraren zentralitatea izan du hasiera-hasieratik.\nErdialdeko arkupea.\nArkupe hori eta bere zutarriak Bidaxuneko harriz egindakoak dira. Ama Birjinaren inguruko medailoian hauxe irakur daiteke: \"Guvernabat creditam sibi Dominum\" (\"Bere zaintzapean utzitako etxea gobernatzen zuen\"). Horrek berriro azpimarratzen du ikuspegi kristautik Mariari komentu honetan eman nahi zaion garrantzia. Medailoiaren bi aldeetan ikur biblikoak litaniazko laudorio gisa: \"Maria, Daviden etxea...ur bizizko iturria, urrezko etxea...goizeko izarra...zitori horia elorrien artean...otoitz egin gure alde!\"\nKoruaren dekorazioa.\nGangaren dekorazioa, bere 8 kapitel, bere arku, pilastra, eta arkupearen zutarriak barne Jules-Pierre Maum\u00e9jeanenak dira, 1875ekoak. Atzealdeko margolanek hauxe irudikatzen dute:\nJules-Pierre Maum\u00e9jean eta Xavier Montaut abadeak elkarlanean eginak dira. Koruko margoak 1991 eta 2002an zaharberritu zituzten.\nErdialdeko mandorlan dagoen Mariaren figurak \"Hirutasun Santuan\" sartzearen loria adierazi nahi du.\nVia Crucis-ak.\nBertako kongregazioko kide den Marie de l'Eucharistiek eginiko zeramikazko lan eder bi daude. 1968ko zaharberritze lanetakoak dira.\nBeirateak.\nEzkerreko nabea.\n\u00ab Arrosarioaren arrosa leihoa \u00bb, 1886ko X. Montaut sinaduraduna. Alboko beirateak \"Servantes de Marie\" kongregazioaren 1842ko jaiotza ekartzen du gogora.\nEskuineko nabea.\n\u00ab \"Piet\u00e0ren\" arrosa leihoa \u00bb Via Crucisaren 14 estazioekin 1932koa da. \"Maum\u00e9jean Fr\u00e8res\" sinadura du; Joseph eta Henri anaiak Jules-Pierre Maum\u00e9jeanen semeak dira.\nErdiko nabea.\nLehen biek B\u00e8tharrameko Ama Birjinaren kondaira irudikatzen dute; baliteke Maum\u00e9jeanenak izatea. Besteek Jesusen bizitzaren eszenak erakusten dituzte.\nSaint-Bernard komentua.\nKomentua Louis-\u00c9douard Cestacek sortu zuen \"Servantes de Marie\" kongregazioaren adar kontenplatiboa (\"Saint-Bernardeko Bakartiak\" edo \"Bernardinak\" deituak) bertan koka zedin.\nKomunitate honetako serorek bizitza monastiko nahiko isolatua eramaten dute.\n\u00c9lise Cestac Saint-Bernardeko hilerriko sarreran dago hobiratua; hilerri horrek ospea du maskorrezko gurutzea gainean duten hareazko bere hilobiengatik.\nKomentuak publikoari bertan saltzen zaizkion laborantza ekoizpenak lantzen ditu.\nHezkuntza eta sozial arloko ekintzak.\nEkintza sozial eta osasun arlokoak.\n\"Servantes de Mariek\" sortutako lau erakunde sozial edota osasunaren arlokoak egun \"Missions P\u00e8re Cestac\" (MPC) elkarteak kudeatzen ditu. Berak du kongregazioarekiko eta sortzailearen asmoekiko (harrera, norbanakoaren zerbitzurako errespetua, familia giroa) bat egitearen ardura. Hauexek dira:\nHezkuntza arloa.\nBarnetegia duten bi ikastetxe pribatu erlijioso daude:\nBiek kongregazioaren zioak hezkuntza munduan transmititzeko asmoa dute."}
{"id": "124502", "revid": "65203", "url": "https://eu.wikipedia.org/wiki?curid=124502", "title": "While the City Sleeps", "text": "While the City Sleeps Fritz Langek 1956an zuzendutako filma da. Charles Einsteinek idatzitako \"The Bloody Spur\" kontakizuna du oinarri. Antzezle nagusi Dana Andrews, Rhonda Fleming eta George Sanders izan zituen.\nArgumentua.\nKomunikabideetako enpresari handi Amos Keyren heriotzaren ostean, ez dago argi haren boterea nork jasoko duen. Amosen semea, Walter, da oinordeko bakarra, baina nahiago du konpainiaren lanak alde batera laga sasoi batean. Aldi berean bada New York beldurtzen duen norbait, \"Ezpain-barraren hiltzailea\", hala izendatu baitute andrak hiltzen dituen gaizkilea. Enpresa barruko baten batek, poliziak baino lehenago, kasua argitzen badu Walterrek sari ederra ematea erabaki du. Edward Mobley (Dana Andrews) kazetaria horretan saiatuko da.\nKanpo estekak.\n[[Kategoria:Ameriketako Estatu Batuetako filmak|While the City Sleeps]]\n[[Kategoria:New Yorken girotutako filmak]]\n[[Kategoria:1956ko filmak|While the City Sleeps]]"}
{"id": "124503", "revid": "137256", "url": "https://eu.wikipedia.org/wiki?curid=124503", "title": "Frederiko I.a Germaniako Erromatar Inperio Santukoa", "text": "Frederiko I.a Hohenstaufengoa edo Frederiko I.a \"Bizargorria\" (1122 - 1190eko ekainaren 10a) 1152ko martxoaren 4ean Frankfurten Alemaniako errege hautatu eta Akisgran-en koroatu zuten, 1154an Pavian Italiako errege koroatu zuten eta, amaitzeko, 1155eko ekainaren 18an Adrian IV.a aita santuak Germaniako Erromatar Inperio Santuko enperadore koroatu zuen. 1178ko ekainaren 30an Arlesen Borgoinako errege aldarrikatu zuten. \"Bizagorri\" ezizena (italieraz \"Barbarossa\" eta alemanieraz \"Rotbart\") bere agindupeko Italiako iparraldeko hirietan ipini zioten, zinez bizar gorria baitzuen.\nBere errege aukeraketa aurretik, oinordekotzaz Suabiako dukea ere bazen (1147\u20131152, Frederiko III.a izenez). Hohenstaufen dinastiako Frederiko II.a dukearen semea zen. Bere ama Judith, Henrike IX. Bavariakoaren alaba zen, hortaz Frederiko Bizargorri Alemaniako bi sendi garrantzitsuetatik zetorren, horrek printze hautagai onargarria izateko sobera baldintza ematen zizkiolarik.\nIstripua.\n1190 Ekainaren 10ean, Frederiko I.a Bizargorria enperadorea Saleph ibaian jausi zen. Zer gertatu zen zehazki ez dakigu eta hainbeste eztabaida daude gai honen inguruan. Historialari batzuen arabera bihotzekoa izan zuen. Frederikoren gizon batzuk ozpinean sartu zuten bere gorputza usteldu ez zedin.\nFrederikoren heriotzak izua eta kaosa ekarri zion bere gudarosteari. Hain izan zen horrela non ia gudaroste osoa desegin baitzen. Honen ondorioz, jadanik musulmanen aurkako gurutzadan erdi konkistatuta zegoen Jerusalem kristauen eskuetan ez zen erori. Bakarrik 5.000 gudari heldu ziren Acrera, izatez gudaroste askoz handiagoa zen zati txiki bat. Bizargorriren semea, Henrike VI.a Suabiakoa gelditzen zen gudarostearen zatia Jerusalemera gidatu zuen bertan lurperatzeko intentzioarekin. Hala eta guztiz, ozpinak ez zuen Bizargorriren gorputza deskonposiziotik salbatu eta ondorioz Antiokiako Keparen Elizan lurperatu zuten bere [[haragia, bere hezurrak [[Tiro]]ko katedralean eta bere bihotza eta barruko organoak [[Tarso|Tarsusen]].\nKanpo estekak.\n[[Kategoria:Germaniako Erromatar Inperio Santuko enperadoreak]]\n[[Kategoria:Alemaniako errege-erreginak]]\n[[Kategoria:Gurutzadak]]\n[[Kategoria:Hohenstaufen dinastia]]\n[[Kategoria:Suabiako dukeak]]"}
{"id": "124506", "revid": "6327", "url": "https://eu.wikipedia.org/wiki?curid=124506", "title": "Frederiko I.a Bizargorri", "text": ""}
{"id": "124511", "revid": "56334", "url": "https://eu.wikipedia.org/wiki?curid=124511", "title": "Wassily Leontief", "text": "Wassily Leontief (Munich, Alemania, 1905eko abuztuaren 5 - New York City, 1999ko otsailaren 5) errusiar-amerikar ekonomialari bat izan zen, 1973 urteko Ekonomiako Nobel Saria jaso duena. Ezaguna input-output taulak garatu eta aztertzeagatik, baina ekonomiaren beste arlo askotan ere lan egin zuen: industria-kontzentrazioa, prezioen zenbaki indizeak, nazioarteko merkataritza eta garapena, besteak beste.\nBizitza.\nIrakaskuntza-munduko familia baten baitan jaioa, seme bakarra izan zen. Leningradoko Unibertsitatean ekonomia ikasi zuen. 1925 urtean graduatu eta ikasketak Berlingo Unibertsitatean jarraitu zituen, 1928 urtera arte. 1928 urtean Kieleko unibertsitatean ikertzen ihardun zuen hiru urtez, harik eta 1931 urtean Estatu Batuetara joan zen. Han \"National Bureau of Economic research\" erakundean aritu zen lanean, baina hilabete batzuetan zehar bakarrik. Berehala, Harvard Unibertsitatetik deitu eta bertan aritu zen lanean 44 urtez. Urte hauetan, nazioarteko ospea lortu zuen, berak garatutako input-output analisiari esker. Horrela, 1973 urtean Ekonomiako Nobel Saria jaso zuen. 1976 urtean New Yorkeko Unibertsitateko katedra hartu eta han jarraitu zuen lanean. Estella Marksekin ezkondu zen 1932 urtean eta alaba bat izan zuten, Svetlana izenekoa.\nEkarpenak.\nMatematika-prestakuntza handiko gizona izan zen, baina matematikaz eratzen ziren eredu ekonomikoak enpirikoki egiaztatu beharra, estatistikaren bitartez, azpimarratu zuen beti. Input-output taulak ikertzen hasi zenerako, ezaguna ziren ekonomia munduan. Izan ere, input-otuput taulak ziren Fran\u00e7ois Quesnay ekonomialariak bere Tableau \u00e9conomique lanean proposatu zituenak. XIX. mendearen bukaeran eta XX. mendeanren hasieran ere, ekonomialari askok ikertu zituzten taulak, baina Leontief izan zen taulak errealitate ekonomikora aplikatu zituen lehena, zenbakizko taulak osatuz eta hauetan oinarrituz ekonomia errealari buruzko aurreikuspenak eginez. 1933 urtean hasita, 44 sektoreko taula bat osatu zuen, nahiz eta konputazio-lanak errazteko gero hamar sektoreko taula batez laburtu egin zen. Taulako koefizienteak egonkorrak zirela ziurtatzeko, 1919 eta 1929ko taulak alderatu ziren. Taula hauekin, \"The Structure of American Economy 1919-1929\" ikerlana argitaratu zuen, gerora ere jarraipena izango zuena. Hurrengo urteetan, input-output taulen erabilera zabaldu eta sakondu egin zuen, sektore kopuru handiagoko taulak osatuz. Konputagailuen garapenari arreta handia jarri zion eta lehenengo Mark I eta Mark II konputagailuak erabili zituen taulei buruzko kalkuluak egiteko. 1970 urterako, ekonomia berez oreka batera iristen zela defendatu zuen, baina inefizientziak ekideko ekonomiaren plangintza garrantzitsua zela baieztatu zuen. Ondoren, nazioarteko garapenari eta ingurugiro-arazoei buruz ikertzeari ekin zion, munduko ekonomia osoa aztertuz Nazio Batuak erakundearentzat."}
{"id": "124512", "revid": "9407128", "url": "https://eu.wikipedia.org/wiki?curid=124512", "title": "Jexuxmai Lopetegi", "text": "Jexuxmai Lopetegi (Zarautz, Gipuzkoa, 1956- ) euskal abeslari eta musikaria da. eta 85tik 93ra Akelarre taldean ibili ostean, bakarkako ibilbideari ekin zion. Ordutik, 9 disko kaleratu ditu."}
{"id": "124515", "revid": "58701", "url": "https://eu.wikipedia.org/wiki?curid=124515", "title": "Julio Kageta", "text": "Julio Kageta rock talde bat zen, 1983an Ermuan (Bizkaia) sortua. 1987 eta 1989 artean hiru maketa kaleratu ondoren, elkarlaneko LP batean parte hartu zuen 1990ean, Kiowak, SS-77 eta Pottoka taldeekin batera. Bertan, hiru abesti sartu zituen. Disko hori kaleratzeak ate asko ireki zizkion zuzeneko kontzertuak emateko.\n1991ean, lehen disko luzea grabatu zuten Bordelen, Frantzian. Diskoari \"Bihar eta berandu\" izena jarri zioten. Bertan, The Clash taldearen bertsio bat sartu zuten. CD formatuak abesti bat gehiago zekarren.\n1993an, azken lana argitaratu zuten, \"Mestizu\". Aurreko diskoa bezala, Gor Diskoetxearekin kaleratu zuten. 1995ean jotzeari utzi zioten.\nGaur egun, Julio Kagetako partaide batzuek Kokein eta P.A.M. taldeetan jotzen dute."}
{"id": "124516", "revid": "336", "url": "https://eu.wikipedia.org/wiki?curid=124516", "title": "Luftwaffe", "text": "Luftwaffe (//, alemanezko \"Luft\" eta \"Waffe\" hitzen lotunea, hots, \"aire\" eta \"arma\") Alemaniako aire-armada da.\nHistoria.\n1910ean Alemaniak bere lehendabiziko aire-armada sortu zuen, \"Fliegertruppen des deutschen Kaiserreiches\" izenekoa. 1916an izena aldatu eta \"Luftstreitkr\u00e4fte\" deitu zuen.\n1935eko otsailaren 26an, Adolf Hitlerrek \"Luftwaffe\" egitea agindu zuen eta Hermann G\u00f6ring komandante jarri. Bigarren Mundu Gerran parte hartu baino lehen, Espainiako Gerra Zibilean jardun zuen eta Kondor Legioak Gernika bonbardatu. Bigarren Mundu Gerra galdu ondoren, 1946an desegin zuten.\n1956an Bundeswehr sortu zen. Gaur egun, Alemaniako aire-armada da."}
{"id": "124517", "revid": "115644", "url": "https://eu.wikipedia.org/wiki?curid=124517", "title": "Txistu handi", "text": "Txistu handia edo silbotea txistuaren familiako Euskl Herriko haize instrumentua da, baina txistua baino handiagoa, eta beraz, grabeagoa. Do, si edo si bemol tonalitateetan afinatuta aurki dezakegu. Tamaina dela eta, bi eskuz jotzen da. Txistu banda osatzen du, bi txistu eta atabalarekin batera. "}
{"id": "124518", "revid": "6327", "url": "https://eu.wikipedia.org/wiki?curid=124518", "title": "Silbotea", "text": ""}
{"id": "124519", "revid": "56334", "url": "https://eu.wikipedia.org/wiki?curid=124519", "title": "Atabal", "text": "Atabala bi zotzez jotzen den danbor motz eta zapala da. Euskal Herrian hainbat herri-musikatan erabiltzen da (txistulari-bandetan, Zuberoan txirularekin batera, eta abarretan).\nBerez, hitza arabiar jatorria du: (\"a\u1e6d\u1e6db\u00e1l\", ). Berez, danborrak baino tinbalak dira."}
{"id": "124520", "revid": "1310", "url": "https://eu.wikipedia.org/wiki?curid=124520", "title": "Danbolina", "text": ""}
{"id": "124521", "revid": "1310", "url": "https://eu.wikipedia.org/wiki?curid=124521", "title": "Danborra", "text": ""}
{"id": "124522", "revid": "59723", "url": "https://eu.wikipedia.org/wiki?curid=124522", "title": "Richelieu kardinala", "text": "Armand-Jean du Plessis, Richelieuko kardinal kondea (Paris, Frantzia, 1585eko irailaren 9a \u2013 1642ko abenduaren 4a) elizgizona eta ministroburua izan zen.\nBizitza.\nApezpiku 1607an izendaturik, 1616an estatuko idazkari bihurtu zen. Laster botere handia bereganatu zuen Frantzian, bai eliza katolikoaren barruan, bai estatuaren egituraren barruan. Izan ere, 1622an kardinal izendatu zuten, eta Luis XIII.aren ministroburu 1624an. Kargu horretan hil arte iraun zuen, 1642an, Jules Mazarinek bere lekua hartuta.\nFrantziako ministroburua zela, monarkia sendotu zuen, oposizio taldeen aurka eginda. Nobleziaren boterea apaldu nahian, Frantzia zentralizatu zuen. Kanpo harremanetan, Habsburgotarren botereari kontrapisua jartzeko helburua zeukan, Espainiako eta Germaniako Erromatar Inperio Santuko tronuak bere izanik, Frantzia inguratzen baitzuten. Horretarako, katolikoa izanda ere, protestanteen alde egin zuen Hogeita Hamar Urteko Gerran.\nRichelieu arteak babesteagatik ere nabarmendu zen, baita Frantses Akademia sortzeagatik ere."}
{"id": "124523", "revid": "1659", "url": "https://eu.wikipedia.org/wiki?curid=124523", "title": "Sunprinu", "text": "Sunprinua edo sunpri\u00f1ua Euskal Herriko haize-instrumentu bat da, gaztainondoaren edo hurritzaren azalaz egindakoa. Azala biribilkatu egiten da konoa egin arte. Goiko muturra zapalduta dago pita sartzeko. Bi zulo besterik ez ditu, bi hatz erakusleekin estaltzeko. Ondorioz, hiru soinu sor ditzake musika tresna honek.\nTradizioz artzainek jotzen zuten, batez ere. Artzaintzan zebiltzala beste artzainek entzuteko edo haiei erantzuteko jotzen zen, ohikoa zen arratsaldean, herrirantz abiatu aurretik jotzea. Norberak egin eta zaintzen zuen surpinua, eta ez lehortzeko uretan utzi ohi zen. Hala ere, goiz edo berandu lehortu edo usteltzen zenez, udaberriro berria egiten zuten jotzeko zaletasuna zutenek.\nEgun ez da erabiltzen eta ezagutzen diren azken joleak Larraun haraneko artzainak dira. 1936ko gerra arte jo egin zen, baina orain instrumentu gutxi daude eta are gutxiago haren jotzaileak."}
{"id": "124524", "revid": "1150", "url": "https://eu.wikipedia.org/wiki?curid=124524", "title": "Richelieu kardinal", "text": ""}
{"id": "124525", "revid": "336", "url": "https://eu.wikipedia.org/wiki?curid=124525", "title": "Amerikar bisoi", "text": "Amerikar bisoia (\"Neovison vison\") Amerikan bizi den bisoi espeziea da. Euskal Herrian ere aurki daiteke bere larruaz baliatzeko ekarri baitzen duela 50 urte. Haztegietatik ihes egin eta ibaien inguruan eta aintziretan ezarri zen. Jatun amorratua da eta lehian jartzen da bertako bisoiarekin (iraungitze arriskuan jartzen) eta igarabarekin. Euskal Herriko Espezie Exotiko Inbaditzaileen Katalogoan (EEI) jasota dago. Jatorriz Ipar Ameriketakoa izanik, bere gogortasun eta malgutasun ekologikoak espeziearen hedapena ahalbidetu du; Asia, Europa eta Zelanda Berriko hainbat eremutan espezie inbaditzaile gogorrenetariko bat bilakatuz. Espeziea aloktonoa den ekosistemetan kalte ugari eragiten ari da. Nabarmenena, Bisoi Europarrari eragiten ari dion lehia interespezifikoa da, espezie autoktonoa bere banaketa eremu naturaletik kanporatuz.\nEzaugarriak.\nTamaina ertaineko mustelidoa da, kolore marroi ilunekoa, ia beltza. Bere gorputza luzanga eta argala da, hanka labur eta mardulekin. Beheko ezpainean orban zuri bat du eta sabelalde zein izterrondoetan orban bat baino gehiago ere ager daitezke. Burua txiki samarra da eta belarri txiki eta biribilak ditu.\nEzpezie honek dimorfismo sexuala aurkezten du, tamaina eta pisuari dagokionez (Tamaina: emeak 300-370mm, arrak 330-450mm. Pisua: emeak 500-900g, arrak 800-1800g).\nBanaketa.\nBisoi Amerikarra, jatorriz, Ipar Amerikako espezie bat da; bere banaketa-area naturala Estatu Batuetako hegoaldetik Kanadaraino hedatzen delarik.\nHalere, gaur egun, espeziea Europa, Asia ekialdea, Hego Amerika eta Zelanda Berriko eremu zabal batean finkatu da. Izan ere, XX. menedetik aurrera bisoi amerikarraren larruaren salmentarako, haztegi ugari zabaldu ziren atzerriko lurralde askotan. Ordundik aurrera, zenbait banakok haztegietatik ihes egin eta populazio basatiak garatu zituzten beren jatorrizko bizilekuetatik kanpo.\nEuropan etengabe hedatzen ari da espezie honen populazioa eta jadanik ia kontinente osoan zehar zabaldu da.\nPenintsula Iberikoan hiru gune nagusitan bizi da: Galizia, erdialdea eta katalunia. Alabaina, guztira hamabi Autonomia Erkidegotan aurki daiteke (Kantabria, Euskal Herria, Nafarroa, Aragoi, Errioxa, Katalunia, Galizia, Gaztela eta Leon, Madril, Gaztela Mantxa, Extremadura eta Balentzia).\nEuskal Herrian Bizkaia eta Araban ageri da. Bizkaian ia ibai guztietan dago ekialdeko herenean izan ezik. Araban Zadorra eta Baia ibai inguruetan bizi da. Gipuzkoan, berriz, ez da populazio egonkorrik aurkitu.\nHabitata.\nUr-masa mota desberdinei lotutako espeziea izanik; ibai zein erreka, laku, urtegi, aintzira edo paduretan bizi daiteke. Halaber, Kostaldean ere egeri ohi da. Orokorrean, landare estaldura oparoko eremuak gustoko ditu baina baita eremu arrokatsuak ere; bi kasuetan, gordelekuak aurkitzeko aukera zabalagoa baita. Gordelekuak ur masetatik oso hurbil kokatzen dira, ertzeetan batez ere. Hala ere, esan beharra dago, gehienak beste animaliengandik prestatu eta atondutako gordelekuak direla, bisoi amerikarrak lurrean zuloak egiteko gaitasunik ez baitu.\nPopulazio egonkorrenak 1500m-tatik gora aurkitu dira.\nKasu batzuetan hiri inguruetan eta eremu artifizializatuetan ere aurkitu izan da, ur-masetatik hurbil.\nElikadura.\nBisoi Amerikarra harrapari oportunista da eta denetatik jaten du. Bere dieta ornogabe ugari (intsektuak, krustazeoak, moluskuak), arrain, narrasti, hegazti eta ugaztunez (mikrougaztunak, logomorfoak) osatuta dago. Noizean behin fruituak jaten ditu eta sarraskiari ere ez dio muzin egiten.\nUgalketa eta ontogenia.\nHamar hilabeterekin iristen dira helduarora. Ugalketa garaia martxoan hasten da eta lau bat aste iraun dezake. Erditzeak apirilaren amaiera eta maiatza bitartean gertatzen dira eta, batez beste, umealdi bakoitzeko bost edo sei kume jaiotzen dira.\nBisoi Amerikarrak, obulua uteroan ezartzeko prozesua baldintza egokienak izan arte atzeratzeko mekanismoa du. Behin obulua uteroan ezarrita, ernaldiak 39 egun irauten ditu.\nBizimodua.\nBisoi amerikarra egunez begiztatzea ez da gauza arraroa baina batez ere ilunabarrez eta gauez aritzen da. Animalia bakartia da. Ibaien luzapena jarraituz, arrek, 1-6 km-ko eremuak babesten dituzte. Sexu berekoak lurrarengaitik borrokatzen dira; eme eta arren artean, ordea, malgutasun handiagoa antzematen da lurraldea partekatzerako orduan. Lurraldekoitasuna guruin-jariakin eta gorotzen bidez adierazten dute.\nBizi-itxaropena gatibutasunean 10 urtekoa da eta askatasunean 6 urte inguru.\nEspezieen arteko elkarrekintzak.\nBere harrapari nagusien artean hainbat ugaztun eta hegazti daude, azeri gorria (\"Vulpes vulpes\"), igaraba (\"Lutra lutra\") eta hontz handia (\"Bubo bubo\") besteak beste. Alabaina, harrapari hauek ez dute eragin nabarmenik espezie honen populazioengan.\nBisoi Amerikarra espezie aloktonoa izanik, hainbat aldaketa eta efektu kaltegarri eragiten ari da jatorriz bereak ez diren ekosistemetan. Izatez, espezie inbaditzaile garrantzitsu eta kexkagarrienetariko bat da.\nHarrapari exotiko gisa, lokalki zenbait espezieren populazioak murrizten ari da, desagarterazteko arriskua handituz. Harrapakin hauetako asko espezie babestuak dira, Ibai-karramarroa (\"Austropotamobius pallipes\") eta Desman iberikoa (\"Galemys pyrenaicus\") adibidez.\nHonetaz gain, bere antzeko espezie harrapari erdi-urtar autoktonoekin lehian dago. Lehia honen ondorioz, eta batez ere, Bisoi amerikarra eramailea den Aleutiana gaixotasuna dela eta, espezie autoktonoen populazioak kaltetuak ikusi dira. Ipurtats, Igaraba eta Bisoi Europearrak, bisoi amerikarrak ez bezala, ez dute Aleuteriarekiko erresistentziarik garatu, ez baitira gaixotasun amerikar horrekin inoiz kontaktuan egon.\nBereziki aipagarria da, XX. mendetik europar bisoiaren (\"Mustela lutreola\") populazioen egoeran izan duen eragina. Izan ere, Bisoi Amerikarra espezie autoktonoaren jaitsieraren kausa nagusietariko bat bilakatu da. Bi espezieek zoko-ekologiko bera erabiltzen dute eta lehia horretan, bisoi amerikarrak europearra bere habitatetik kanpo uzten du. Bere tamaina, agresibitate, malgutasun ekologiko eta ugaltzeko gaitasun handiagoa dela eta, Bisoi Amerikarrak espezie autoktonoari aise hartu dio aurre."}
{"id": "124526", "revid": "56334", "url": "https://eu.wikipedia.org/wiki?curid=124526", "title": "Lee-Ann Curren", "text": "Lee-Ann Curren (Biarritz, 1989ko irailaren 23a) emakumezko surflari lapurtarra da.\nBizilekua Angelun du eta Tom Curren 3 aldiz WCT edo munduko txapelketa irabazi duenaren alaba da. \"Lotia\" ezizenez ezaguna da.\nBiografia.\n10 urterekin surfean hasi zen. 3 urtez Europako ASPn lehian aritu zen; 2007ko txapelketa irabazi zuen. 2008an WQSko bere bigarren urtea izango da eta Junior mailan segitu zuen.\n2009an WQSko 7. geratuta lekua irabazi du 2010eko ASP World Tourrerako, maila gorenean aritzeko alegia. Bere aitak hori lortu zuela 28 urte pasatu dira.\nSurf mundutik at, Betty The Shark taldeko abeslaria da.\nPalmaresa.\n2008.\nAmaierako sailkapena:\nBehin-behineko sailkapena:"}
{"id": "124529", "revid": "105290", "url": "https://eu.wikipedia.org/wiki?curid=124529", "title": "Input-output eredu", "text": "Ekonomian, input-output eredua, labur IO eredua, ekonomia bateko sektore ekonomiko ezberdinen arteko harremanak irudikatzen dituen eredu bat da. Input-output taula izeneko matrize batean oinarritzen eta ekonomia bateko produktua, eskaria, enplegua eta bestelako aldagai makroekonomikoak aurreikusi, aldaketa teknologikoek produktibitatean duten eragina neurtu, eskualde eta erregio ezberdinen arteko harremanak aztertu eta, oro har, garapen ekonomikoa planifikatzeko. Wassily Leontief ekonomiako Nobel saridunak garatu zuen modeloa 1930eko hamarkadan eta geroztik gobernuen ekonomia-tresna garrantzitsu bat bilakatu da.\nInput-output taula.\nInput-output analisiaren abiapuntua aldi jakin batean ekonomia bateko sektoreen arteko trukaketak, unitate fisikotan edo diru-unitatetan, agertzen dituen matrize bat da. Modu sinplifkatu batean, hasiera batean inportazio eta esportaziorik ez dagoela suposatuko da. Inbertsioa ere alde batera utziko da. Familiek aurreztu ez dutela egiten suposatuko da. Horrela, ekonomia batean bertako enpresak eta familiak bakarrik arituko dira. Adibidez, ekonomia bateko sektoreak nekazaritza eta industria bakarrik direlarik:\nTaula honela interpretatzen da: nekazaritza sektorean 40 unitateko lehengaiak saldu zaizkie sektore bereko enpresei. Industria sektoreko enpresei berriz 30 unitateko gaiak saldu dizkiete nekazaritzako enpresek. Familien zutabean, familien kontsumoa agertzen da: nekazaritza produktuak 20 unitateko balioaz saldu dituzte, esaterako. Familien errenkadan, familien soldatak agertzen dira eta sektore bakoitzeko balio erantsiak dira: nekazaritza sektoreko langileei 30 unitateko soldatak ordaindu zaizkie. Balio erantsi edo, ekonomia siplifikatu honetan, soldaten batura bat dator familien kontsumo totalarekin: 60 unitate. Hau da, familien zutabearen batura eta familien errenkadaren batura berdinak izan behar dira input-output taula batean. Familiak barne, errenkaden batura kalkulatzen bada, sektore bakoitzeko azken eskaria suertatzen da. Familien soldatak barne, hau da, balio erantsia kontuan harturik, zutabeetako baturak kalkulatzen badira, sektore bakoitzeko ekoizpenaren balioa (erabilitako \"input\" edo gaiak gehi ordaindutako soldatak) suertatzen da. Azken eskarien batura edo produkzio totalen batura berdina da: 220. Ekonomiaren barne produktua da eta bi aldetatik kalkula daiteke: eskaintza edo produkzioaren aldetik edo eskariaren aldetik.\nInput-output taula matrize bidez.\nInput-output taula matrize bidez irudika daiteke. Errenkadaz erakusten dituen erlazioak honela azal daitezke:\nHonela labur daitekeena:\nArestian eman den adibiderako:\nZutabez ere erlazio hau ezar daiteke:\nAdibidean,\nIdentitate hau betetzen da input-output taula batean:\nhau da, balio erantsien batura bat dator azken eskarien baturarekin. Izan ere, balio erantsia langileen bitartez sortzen da eta balio erantsia saritu ondoren, langileek eta euren familiek kontsumitu egiten dute, azken eskaria sortuz horrela. Adibideko taulan: 30+30=20+40.\nKoefiziente teknikoak.\nInput-output taula bateko koefiziente tekniko izeneko balioak honela definitzen dira:\nformula_12 koefizienteek formula_13 koefiziente teknikoen matrizea osatzen dute. Adibiderako:\nKoefiziente teknikoen matrizeak \"j\" jarduera bakoitzean unitate gehigarri bat ekoizteko, \"i\" jardueratik zenbat \"input\" hartu behar den adierazten du. Adibidez, industria jardueran unitate gehigarri bat ekoizteko, nekazaritza sekoreak 0.215 unitate gehiago ekoiztu beharko lituzke, industriarako \"input\" edo lehengai gisa.\nHorrela, koefiziente teknikoek jarduera bakoitzeko ekoizpen-funtzio lineal bateko koefizienteak dira, aldagai independente moduan beste jardueretako formula_15 ekoizpenak izanik:\nEkoizpen-funtzio hauek ekuazio linealetako sistema bat osatzen dute, soluzio moduan bi jardueretako ekoizpenak emango dituena.\nEra laburrean:\nAdibidean, hauek lirateke ekoizpen-funtzioak nekazaritza (\"nek\") eta industria (\"ind\") jardueretarako:\nEkoizpen-funtzio hauek ekuazio linealetako sistema bat osatzen dute, soluzio moduan bi jardueretako ekoizpenak emango dituena.\nLeontiefen alderantzizko matrizea.\nArestiko identitate bat garatzen bada, formula_23 matrize unitarioa izanik:\nEra zabalduan:\nformula_29 matrizeari Leontiefen alderantzizko matrize deritzo eta \"n\" sektoreetako ekoizpena sektore ezberdinetako azken eskariekin lotzen du. formula_29 beti kalkula daitekeela froga daiteke, formula_31 eta formula_32 baldintzak betetzen direla kontuan harturik.\nformula_29 matrizeko elementuak formula_34 idatzi eta honela interpretatzen dira: \"j\" sektoreko familien eskaria unitate bat gehitzean, \"i\" sektoreko ekoizpena zenbat gehitzen den.\nAdibidea harturik,\nHau da:\nAdibidez, industria-jarduerako familien eskaria unitate bat gehitzean nekazaritza-jarduerako ekoizpena 0.67 gehitzen da. Nabarmendu behar da Leontiefen alderantzizko matrizeko diagonaleko elementuak 1 direla gutxienez: industria-jarduerako familien azken eskaria unitate bat gehitzen bada, industria-ekoizpena unitate hori gehi unitate hori ekoizteko behar diren guztiak ekoiztu beharko ditu, nekazaritza-jarduerako zeharkako guztiak barne (industriak nekazaritzaren beharra ere izango du eta nekazaritzak, ekoizpen-behar horiek burutzeko berriz ere industriaren beharra izango du, gero eta txikiagoak baino amaigabeak den efektuak gaineratuz).\nLeontiefen alderantzizko matrizeko zutabeetako baturek zutabe bakoitzari dagokion sektore ekonomikoaren azken eskaria gehitzean, ekonomia osoan eragiten diren efektuak neurtzen ditu. Horrela, industria-jarduerako azken eskaria unitate bat gehitzean, ekonomia osoko ekoizpena 1.14+2.66=3.80 gehitzen da. Nekazaritza-jarduerako azken eskariaren efektu globalak apalagoak dira: azken eskaria unitate bat gehitzean, ekonomia osoko ekoizpena 2.28+0.67=2.95 gehitzen da. Horrela, atzerako efektu nabarienak dituen jarduera industria da eta, hazkunde ekonomikoari begira, bultzatu beharreko sektorea."}
{"id": "124530", "revid": "336", "url": "https://eu.wikipedia.org/wiki?curid=124530", "title": "Hermann G\u00f6ring", "text": "Hermann Wilhelm G\u00f6ring (Rosenheim, 1893ko urtarrilaren 12a - Nurenberg, 1946ko urriaren 15a) alemaniar politikari eta militarra izan zen, Hitlerren ordezkaria eta Luftwafferen komandante gorena izandakoa.\nBizitza.\nLehen Mundu Gerran sarri kondekoratu zuten. Manfred von Richthofenen azken oinordekoa izan zen.\n1922an Alderdi Nazionalsozialistan sartu zen. SAko buru izendatua, 1923ean Municheko estatu kolpea emateko ahaleginean parte hartu zuen. 1928an diputatu hautatu zuten; 1932an Reichstageko lehendakari hautatu zuten eta baliabide guztiak erabili zituen, negozio munduan batez ere, Hitler kantziler izan zedin (1933). Honek kargurik gorenenetara deitu zuen: Aire ministro eta Luftwaffeko komandante (1935), Reicheko mariskal eta gerrako ekonomiako buru nagusi (1940) izan zen.\nOso bizitza lasaia egin zuen, ondasun oparoak bereganatuz eta naziek hartzen zituzten lurraldeetako artelan-bildumak osatuz. Luftwaffek izan zituen hondamenen ondorioz, G\u00f6ringen ospea ilundu egin zen: Hitlerrek baztertu egin zuen (lehenago bere ondorengotzat hautatu bazuen ere), eta alderditik egotzi 1945ean. Nurenbergeko epaiketetan heriotzara kondenatu zuten; kartzelan bere burua hil zuen pozoituta."}
{"id": "124531", "revid": "512", "url": "https://eu.wikipedia.org/wiki?curid=124531", "title": "Zezilio Estazio", "text": "Zezilio Estazio, latinez \"Caecilius Statius\", (? - K.a. 168) latinezko antzerkigile komiko bat izan zen.\nBizitza.\nGalian edo, agian, Milan aldean zuen jatorria eta K.a. 223 urte inguruan preso hartua izan zen Clastidiumeko gudaren ondoren. Askatasuna emandako esklabo bat izan zen, Livio Androniko eta Terentzio bezala, eta \"Caecilii\" bere jabeengandik hartu zuen bere \"cognomen\" delakoa. Ennioren laguna (\"primum contubernalis\") izan omen zen eta garai beretsuan hil ziren biak, K.a. 168 urtean; Zezilio Estazio \"mons Janiculus\" izenekoan lurperatua izan zen.\nLanak.\nBere lanetatik 42 izenburu geratzen dira, 280 bertso sakabanatuetan. Gorde diren lan osotuenak \"Plocium\" (\"Lepokoa\" euskaraz, 45 bertsotan) eta \"Synephebi\" (17 bertso dira)."}
{"id": "124532", "revid": "201", "url": "https://eu.wikipedia.org/wiki?curid=124532", "title": "Armand-Jean du Plessis", "text": ""}
{"id": "124533", "revid": "6327", "url": "https://eu.wikipedia.org/wiki?curid=124533", "title": "Bisoi amerikarra", "text": ""}
{"id": "124534", "revid": "69477", "url": "https://eu.wikipedia.org/wiki?curid=124534", "title": "Atabala", "text": ""}
{"id": "124535", "revid": "6327", "url": "https://eu.wikipedia.org/wiki?curid=124535", "title": "Mustela vison", "text": ""}
{"id": "124536", "revid": "6327", "url": "https://eu.wikipedia.org/wiki?curid=124536", "title": "Neovison vison", "text": ""}
{"id": "124537", "revid": "4229", "url": "https://eu.wikipedia.org/wiki?curid=124537", "title": "Josquin des Prez", "text": "Josquin des Prez [Josquin Lebloitte dit Desprez] (1450/1455, Henaoko konterria, Belgika - 1521eko abuztuaren 27a \u00a0Cond\u00e9-sur-l'Escaut, Frantzian). Berpizkundeko musikagile franko-flamenkoa, Guillaume Dufay eta Giovanni Pierluigi da Palestrina arteko musikaririk garrantzizkoena izan zen Europan. Luterok beti esaten zuen hartaz: \u201ckonpositoreek ahal dutena egiten dute notekin\u201d; berriz, \u201cJosquinek nahi zuena egiten zuen notekin\u201d.\nBerak moldatutako \"Mille regretz\" kanta Europa osoan hedatu zen, Karlos V.a enperadorearen kuttuna izan baitzen.\nEuskara bere hitzetan duen \"Une mousse de Biscaye\" kantuan oinarritutako meza bat ere konposatu zuen-."}
{"id": "124538", "revid": "880", "url": "https://eu.wikipedia.org/wiki?curid=124538", "title": "Bisoi amerikar", "text": ""}
{"id": "124539", "revid": "6327", "url": "https://eu.wikipedia.org/wiki?curid=124539", "title": "Josquin desprez", "text": ""}
{"id": "124543", "revid": "336", "url": "https://eu.wikipedia.org/wiki?curid=124543", "title": "Urrezko zenbakia", "text": "Urrezko zenbakia matematikako zenbakirik ezagunenetariko bat da, ezagunena ez bada. Baditu beste hainbat izen ere: \"urrezko proportzioa\", \"zerutiar zenbakia\", \"jainkozko proportzioa\" eta abar. Zenbaki irrazionala da, eta hortaz ezinezkoa da hamartar guztiak ezagutzea eta askotan lehenengoak jakitearekin nahikoa da bere propietateez baliatzeko.\nHiru zenbaki irrazional famatuetatik (Pi, e eta Fi), azken hau da ekuazio algebraiko batetik ateratzen den bakarra: \"x\"2 = \"x\" + 1 ekuazioaren emaitza positibo bakarra da.\nHau da haren zenbakizko balioa, erradikalen edo hamartarren bidez:\nAljebraikoki:\nUrrezko zenbakia \u03c6 (phi/fi) greziar letrarekin adierazi ohi da. Izen hori Martin Ohm matematikari alemaniarrak jarri zion, Fidias eskultorearen ohorez, Partenoia eraikitzeko erabili omen zuena. Esparru askotan ikusi genezake, esaterako eta batzuk aipatzearren, anatomian, arkitekturan, landareen munduan...\nPizkundetik gutxienez, artista eta arkitekto ugarik urrezko zenbakia erabili dute lanen proportzioak sortzerakoan, batez ere urrezko laukizuzenaren itxura hartuz. Laukizuzen honen bi aldeen arteko proportzioa da urrezkoa, estetikoki atsegina delakoan.\nDefinizioa.\nUrrezko zenbakia a eta b zuzenen bi segmentuk (b baino luzeago) elkarren artean duten proportzioaren zenbakizko balioa da, eta erlazio hau betetzen dute:\nformula_2\nProblema geometriko hau planteatzean sortzen da: segmentu bat beste bitan zatitzean. Hala, luzera osoa segmentu handienarekin zatitzean, segmentu handienaren luzera txikienarekin zatitzean lortzen den emaitza bera lortuko dugu.\nKalkulua.\nBi kopuru, \"a\" eta \"b\" \"urrezko proportzioa betetzen dute baldin eta:\nEkuazio honek anbiguotasun gabe \"\u03c6\" definitzen du.\nEskuineko ekuazioak \"a = b\u03c6\" dio, ezkerrera eraman daitekeena:\n\"b\"-rekin zatituz:\nBi aldeak \"\u03c6\" hizkiarekin biderkatuz eta aldeak antolatuz:\nEkuazio koadratiko honen emaitza positibo bakarra hau da:\nUrrezko zenbakiaren historia.\nZenbait autorek iradokitzen dutenez, K.a. 2000. urtearen inguruan Babiloniako eta Asiriako zenbait hilarriren aldeen proportzioa urrezko zenbakia da. Hala ere, ez dago dokumentazio historikorik adierazten duenik artista horiek nahita erabiltzen zutela urrezko zenbakia hilarriak egiteko. Egitura konplexu bat neurtzen denean, erraza da emaitza bitxiak lortzea, neurri asko izanez gero.\nGainera, urrezko zenbakia badagoela baieztatu ahal izateko, neurriak objektuaren puntu adierazgarrietatik hartu behar dira, baina hori ez da urrezko zenbakiaren presentzia defendatzen duten hipotesi askoren kasua. \nHorregatik, Mario Liviok defendatzen du babiloniarrek ez zutela urrezko zenbakia aurkitu.\nAntzinaroa.\nUrrezko zenbakiaren azterketa formala egin zuen lehena Euklides izan zen (K.a. 300 k.a. C-265), eta honela definitu zuen:\n\"Esaten da zuzen bat muturreko eta arrazoi erdiko ebakia izan dela zuzen osoa segmentu handienera denean, segmentu handiena segmentu txikienera izanik.\" ( Los elementos 3. definizioa)\nEuklidesek, halaber, frogatu zuen zenbaki hori ezin dela deskribatu bi zenbaki osoren arrazoi edo zatiki gisa; hau da, zenbaki irrazionala da.\nPlatonek (K.a. 428-347) urrezko zenbakia ikertuta izan zezakeen; hala ere, baliteke urrezko zenbakiari lotutako teoremen garapena ematea.\nAro Modernoa.\n1509an, Luca Pacioli matematikari eta teologo italiarrak \"De Divina Proportione\" argitaratu zuen, eta bost arrazoi eman zituen urrezko zenbakia garrantzitsutzat hartzeko:\nUrrezko zenbakia matematikan.\nPropietateak:.\nZilar angelua.\nformula_9\nUrrezko zenbakia geometrian:.\nUrrezko zenbakia eta urrezko sekzioa simetria pentagonala duten, pentagonoak diren edo nolabait bosten erro karratua agertzen duten objektu geometriko erregular edo erdi-irregular guztietan daude.\nUrrezko zenbakia naturan.\nUrrezko zenbakia erlazionatuta dago:"}
{"id": "124545", "revid": "17", "url": "https://eu.wikipedia.org/wiki?curid=124545", "title": "Caecilius Statius", "text": ""}
{"id": "124546", "revid": "105290", "url": "https://eu.wikipedia.org/wiki?curid=124546", "title": "Ezarian", "text": "Ezarian Lisab\u00f6 rock musika talde gipuzkoarraren bigarren diskoa da, 2000. urtean argitaratutakoa."}
{"id": "124547", "revid": "105290", "url": "https://eu.wikipedia.org/wiki?curid=124547", "title": "Izkiriaturik Aurkitu Ditudan Gurak", "text": "Ezlekuak Lisab\u00f6 rock musika talde gipuzkoarraren laugarren diskoa da, 2005an argitaratutakoa. Diskoa hainbat kolaborazioren bilduma da eta Anari, Akauzazte, Experience, Riddim, K\u00e1hrlo Desastre, Selam, Xabier Erkizia eta Manta Ray-k hartu dute parte.\nDiskoa 2005eko udaberrian kaleratu bazen ere, 2004ko abenduan hasi eta 2005eko apirilera arte doan denboran burutu zuten lana. Izenburua Joseba Sarrionandiaren Izkiraturik aurkitu ditudan ene poemak liburuari egindako keinua da. Diskoaren gai nagusia desioa da eta kolaborazioek gai horren inguruan egindako lanak biltzen dira batez ere."}
{"id": "124552", "revid": "119347", "url": "https://eu.wikipedia.org/wiki?curid=124552", "title": "Ipar Euskal Herriko udalerrien elkargoak", "text": "Ipar Euskal Herrian udalerriak (\"communes\") elkartzeko hainbat modu daude. Espainiako estatuan ez bezala, Frantziakoan lege batzuen bidez araututa daude kasu gehienetan. Hego Euskal Herriko zerbitzu mankomunitateen, kuadrillen, eskualdeen eta abarren parekotzat har daitezke, desberdintasunak desberdintasun. Esan behar da, hala ere, askotan ez dituztela kontuan hartzen errealitate natural, historiko edo naturalak, eta sarritan eztabaidatuak izan direla.\nBerezko fiskalitatea duten HELEP motakoak.\nFrantsesez \"\u00e9tablissement public de coop\u00e9ration intercommunale\" (\u00abherriarteko lankidetzarako elkarte publikoak\u00bb, HELEP edo EPCI), elkargo talde horretan hiru mota deskribatzen ditu frantses estatuko legeak, oro har biztanleriaren tamainaren arabera sailkatuak.\nMetropoliak.\n2010ean sortutako administrazio-egitura da metropolia (\"m\u00e9tropole\"). Elkargo mota jendetsuena da. 400.000 biztanle baino gehiagoko guneetarako erabiltzen da. Ondorioz, Ipar Euskal Herrian ez dago mota horretako bat ere.\nHiri elkargoak.\nHiri elkargoa (frantsesez \"communaut\u00e9 urbaine\") da udalerri elkargo jendetsu samarra. 250.000 biztanle baino gehiagoko guneetarako erabiltzen da. Ipar Euskal Herrian ez dago mota horretako bat ere.\nHirigune elkargoak.\nHirigune elkargoa (frantsesez \"communaut\u00e9 d'agglom\u00e9ration\") biztanle kopuru ertaineko udalerri elkargoa da. Euskal Herrian bi dira:\nHerri elkargoak.\nHerri elkargoa (frantsesez \"communaut\u00e9 de communes\") biztanle gutxien duen udalerri elkargoa da. Ipar Euskal Herrian udalerri gehien-gehienak horietako batean sartuta daude:\nEuskal Herriko udalerriren bat dutenak.\nBi kasu ditugu; hauetan euskararako izenak proposatu behar dira, beraiek ez baitituzte erabiltzen."}
{"id": "124555", "revid": "336", "url": "https://eu.wikipedia.org/wiki?curid=124555", "title": "Jurgi VI.a Erresuma Batukoa", "text": "Jurgi VI.a Erresuma Batukoa () 1936ko abenduaren 11atik bere heriotzara arte Erresuma Batua eta Britainiar Jabegoen errege izan zen. Indiako azken enperadorea (1947 urterarte), Irlandako azken erregea (1949 urtera arte) eta Commonwealtheko lehenbiziko burua ere izan zen.\nBirikako minbizia ere izan zuen, baina miokardio infartu akutu batek jota hil zen, 56 urterekin."}
{"id": "124557", "revid": "512", "url": "https://eu.wikipedia.org/wiki?curid=124557", "title": "Roscoff", "text": "Roscoff () Bretainiako Finistere departamenduko ipar kostaldeko udalerria da. Bro Leon eskualde historikoan kokatzen da. Udalerri honen kostaldearen aurrealdean \u00cele de Batz uhartea kokatzen da. 2007an udalerri honetako biztanleriaren %19,1a bretoiera hiztuna zen.\nFerryz bertako portutik \u00cele de Batz uhartera nahiz Irlandako Rosslare Europort eta Cork hirira joan liteke."}
{"id": "124559", "revid": "1545", "url": "https://eu.wikipedia.org/wiki?curid=124559", "title": "Adenobirus", "text": "Adenobirus \"Adenoviridae\" familian sailkatzen diren birusak dira. Izena latinetik dator (\"adeno\" = guruin), birus hauek hasieran gizakiaren guruin adenoideoetatik (amigdaletatik) bakartu baitziren. Animaliak (besteak beste, gizakia) infektatzen dituzte. 1953an isolatu ziren lehenengoz, eta egun 100 serotipo inguru ezagutzen dira (horietako 43 dira giza patogenoak). Gizakiarengan gaixotasun anitzak eragiten dituzte: konjuntibitisa, arnas traktuko infekzioak, gastroenteritisa eta zistitisa, batez ere. Adenobirusek erresistentzia handia diete ingurugiroaren baldintza gogorrei, eta birioia gai da gorputzetik kanpo bizirik irauteko. Horrek fomiteen bidezko kutsapena errazten du. Material genetikoari dagokionez, adenobirusek harizpi bikoitzeko DNA dute, ikosaedroa den kapside batez babestua. Kapsidea 250 kapsomeroz osatuta dago, eta ez du kanpoko bilgarririk (horregatik esaten da birus \"biluziak\" direla).\nAdenobirusak, infekzioak eragiteaz gainera, zelula normalak tumore ere bihurtzen ditu. 35.000 base dituen kate bikoitzeko DNA nukleoa du, eta bere pisu molekularra 20 milioikoa da. Adenobirusak kutsatuta dagoen zelularen nukleoaren barruan garatzen dira; bertan, erreplikatu eta antolamendu kristalinoa hartzen dute. Hartu duen zelularen nukleoan bere DNAren nukleoa eta proteina birikoak askatzen ditu, eta bertan, entzimek RNA mezulari birikoa sintetizatzen laguntzen dute, nahiz eta DNA birikoa kopiatzen duena birusak kodifikatutako DNA polimerasa bat izan. Horren ondorioz, birusaren osagai guztiak sintetizatu egiten dira, eta, muntatu ondoren, zelula horretatik beste bat kutsatzera abiatzen dira. Horrela sintetizatutako proteina biriko batek zelularen RNAren sintesia aldatzen du, eta, ondorioz, zelula hori minbiziduna bihurtzen du, eta tumoreak sortzen ditu. Birusa nukleoaren bildukia haustean askatzen da, eta ondoren zelula osoa barreiatzen da.\nMedikuntzan egin diren ikerketen bidez, adenobirusek giza zeluletan sartzeko duten ahalmena kontrolatzen saiatu dira: adenobirus ez aktibodun sudurreko aerosolak sortu dira; akats genetikoak konpentsatzeko, giza zeluletara geneak eramateko bektoreak ere asmatu dituzte. Horrela sartu dute CFTR genea, horren gabeziak eragiten baitu fibrosi kistikoa. Gainera, adenobirusak txertoen bektore moduan ere erabiltzen dira. Baina hanturek eta gaixoak sortutako antigorputzek teknologia berri honen eraginkortasuna mugatzen dute, nahiz eta adenobirusarekin batera interferon batzuk hartuta eragozpen horiek arintzea lortzen den."}
{"id": "124560", "revid": "201", "url": "https://eu.wikipedia.org/wiki?curid=124560", "title": "Adenoviridae", "text": ""}
{"id": "124581", "revid": "119347", "url": "https://eu.wikipedia.org/wiki?curid=124581", "title": "Lasseube", "text": "Lasseube (gaskoieraz \"La Seuva\") Pirinio Atlantikoak departamenduko eta Akitania eskualdeko udalerria da, Bearnon dagoena."}
{"id": "124583", "revid": "23317", "url": "https://eu.wikipedia.org/wiki?curid=124583", "title": "RSC Anderlecht", "text": "RSC Anderlecht edo Royal Sporting Club Anderlecht Belgikako futbol talde nagusia da, Anderlecht hirian egoitza daukana. Anderlecht Brusela-Hiriburua eskualdeko udalerria da.\nBelgikako txapelketa gehien irabazi ditu eta Europako 5 titulu ere baditu, bina Errekopa eta Superkopa eta UEFA Kopa bat.\nHistoria.\n1908an sortu bazen ere 1921 arte ez zen Belgikako lehen mailara igo. Lehenengo liga titulua 1946-47 denboraldian eskuratu zuen eta ordutik Anderlechtek beti lehenengo seien artean amaitu du liga.\nEuropari dagokionez lehenengo tituluak Errekopa eta Superkopa izan zituen. 1976, 1977 eta 1978an jarraian jokatu zituen Errekopako finalak eta bitan garaile atera zen. Orduan Superkokak ere eskuratu zituen.\nUEFA Kopako finala 1983 eta 1984ean jokatu zituen. Lehenengoa SL Benficari irabazi zion eta bigarrena Tottenham Hotspurren aurka penaltietan galdu zuen. Urte haietan Europako Kopan ere aritu zen eta 1982 eta 1986an final aurrekoetara iritsi zen.\nXXI mendean ere maila bikaina erakutsi du, dagoeneko 9 Liga irabaziz, azkena 2016-17 denboraldian.\nEuskal taldeen aurkako partidak.\nAnderlechtek kanporaketa bakarra jokatu du euskal taldeen aurka:"}
{"id": "124590", "revid": "512", "url": "https://eu.wikipedia.org/wiki?curid=124590", "title": "Hywel Teifi Edwards", "text": "Hywel Teifi Edwards (1934ko urriaren 15a - 2010eko urtarrilaren 4a) akademiko eta historialari galestarra zen. Huw Edwards BBCko albistegien aurkezlearen aita zen.\nAberarthen (Ceredigion) jaioa eta hazia, Aberaeron Gramatika Eskolan eta Aberystwytheko Galesko Unibertsitatearen fakultatean ikasi zuen. Gero, Garw Gramatika Eskolan irakasle egon zen eta bertan, Aerona, bere emaztea ezagutu zuen. Ondoren, Swanseako Galesko Unibertsitatearen fakultatean Galesko literatura irakaslea izan zen.\nHorrez gain, Plaid Cymru alderdi politikoarekin legebiltzarreko kidea izan zen bi aldiz."}
{"id": "124591", "revid": "1519", "url": "https://eu.wikipedia.org/wiki?curid=124591", "title": "Eduardo IV.a Ingalaterrakoa", "text": "Eduardo IV.a Ingalaterrakoa (Rouen, Normandia, 1442ko apirilaren 28a - Westminster, Ingalaterra, 1483ko apirilaren 9a) 1461ko martxoaren 4tik 1470ko urriaren 3a arte eta, bigarren aldiz, 1471ko apirilaren 11tik bere heriotza arte Ingalaterrako erregea izan zen. York etxeko lehenbiziko erregea izan zen.\nBizitza.\nRikardo Yorkekoaren semea zen. Bi Arrosen Gerraren garaian, Henrike VI.a Lancasterkoaren kontra borrokatu zen, Richard Neville, Warwickeko kondeak lagundurik. Burgundiako duke Karlos Izukaitzari lagundu zion Frantziako errege Luis XI.aren aurkako borrokan, eta Warwickeko kondea haserretu zitzaion horregatik. 1470. urtean, Henrike VI.ak eraitsi zuen erregetzatik York eta Warwickeko jaunak lagun zituela, baina ondoko urtean, Tewkesburyko gudua irabazi eta gero, berreskuratu zuen erregetza. Ordutik, 1483an bat-batean hil zen arte, bakean gobernatu zuen."}
{"id": "124593", "revid": "336", "url": "https://eu.wikipedia.org/wiki?curid=124593", "title": "Azpilkueta (Baztan)", "text": ""}
{"id": "124594", "revid": "336", "url": "https://eu.wikipedia.org/wiki?curid=124594", "title": "Oronoz-Mugairi (Baztan)", "text": ""}
{"id": "124595", "revid": "336", "url": "https://eu.wikipedia.org/wiki?curid=124595", "title": "Elizondo (Baztan)", "text": ""}
{"id": "124596", "revid": "17", "url": "https://eu.wikipedia.org/wiki?curid=124596", "title": "Input-output taula", "text": ""}
{"id": "124597", "revid": "448", "url": "https://eu.wikipedia.org/wiki?curid=124597", "title": "Input-output", "text": "Input-output ingelesezko terminoak (euskaraz, \u00absarrera-irteera\u00bb) adiera hauek ditu:"}
{"id": "124601", "revid": "1830", "url": "https://eu.wikipedia.org/wiki?curid=124601", "title": "Ekuazio linealetako sistema", "text": " \nMatematikan eta aljebra linealean ekuazio linealetako sistema bat, edo sistema lineal bat, gorputz edo eraztun trukakor batean definitutako ekuazio linealen multzo bat da (hau da, ekuazio guztiak lehenengo mailakoak dituen ekuazio-sistema). Hona hemen ekuazio linealetako sistema baten adibidea:\nformula_1\nEkuazio linealetako sistema hori ebaztearen helburua hiru ekuazioak betetzen dituzten formula_2 eta formula_3 ezezagunen edo aldagaien balioak aurkitzea da.\nEkuazio linealetako sistemen ebazpena aljebran garrantzi handiko gaia da.\nEkuazio linealetako sistemen problema matematikako problema zaharrenetarikoa da, eta aplikazio ugari ditu, hala nola seinale digitalen prozesaketan, estimazioan, aurresatean, programazio linealean eta zenbakizko analisiko problema ez-linealen hurbilketetan.\nSarrera.\nOro har, \"m\" ekuazio lineal eta \"n\" ezezagun dituen sistema bat honela idatz daiteke:\nformula_4\nnon formula_5 ezezagunak diren, eta formula_6 zenbakiak, sistemaren formula_7 gorputzaren gaineko koefizienteak. Sistema hori forma matrizialean berridatz daiteke:\nformula_8\nMatrize bakoitza letra batez adierazten bada, honako adierazpena lortzen da:\nformula_9\nAdierazpen horretan, A da \"m\"x\"n\" dimentsioko matrize bat; x, \"n\" luzerako zutabe-bektore bat, eta b, \"m\" luzerako zutabe-bektore bat. Mota honetako sistemetan Gauss-Jordan algoritmoa erabiltzen da, koefizienteak edozein gorputzetakoak izanda ere. A matrizea sistema lineal horren koefiziente-matrizea da; b, sistemaren gai askeen bektorea, eta x, sistemaren ezezagunen bektorea.\nSistema lineal errealak.\nAtal honetan, formula_10 gorputzaren gaineko ekuazio linealetako sistemen propietateak dira aztergai, hau da, koefiziente errealak dituzten ekuazio linealetako sistemak.\nAdierazpen grafikoa.\nn ezezagun dituen sistema bat dagokion espazio euklidearrean irudika daiteke.\nBi ezezaguneko sistemetan, sistemaren espazioa plano bidimentsionala da, eta ekuazio bakoitza zuzen baten bidez adierazten da. Ekuazio horien bidez adierazitako zuzenek elkar mozten duten puntua (edo lerroa) da soluzioa. Zuzen guztiek elkar ebakitzen duten punturik existitzen ez bada, sistema bateraezina dela edo soluziorik ez duela esaten da.\nHiru ezezaguneko sistemen kasuan, berriz, espazio tridimentsionala da sistemaren espazioa, eta ekuazio bakoitza plano baten bidez adierazten da. Plano guztiek puntu batean elkar ebakitzen badute, puntu horren koordenatuak dira sistemaren soluzioa. Bestalde, plano guztien ebakidura zuzen bat edo plano bat bada, sistemak infinitu soluzio izaten ditu; zuzen edo plano horietako puntuen koordenatuak, hain zuzen ere.\nLau ezezagun edo gehiago dituzten sistemetan, adierazpen grafikorik ez da existitzen eta, ondorioz, problema hauek ez dira ikuspuntu horretatik aztertzen.\nSistema lineal motak.\nEkuazio-sistemak horiek onar dezaketen soluzio kopuruaren arabera sailka daitezke. Horrela, honako kasu hauek ager daitezke:\nHonela geldituko da sailkapena:\nSistema bateraezinak, geometrikoki, elkar ebaki gabe gurutzatzen diren (hiper)planoak edo zuzenak dira. Sistema bateragarri determinatuak, aldiz, puntu bakar batean elkar ebakitzen duten (hiper)planoen edo zuzenen multzoak dira. Azkenik, sistema bateragarri indeterminatuak zuzen batean zehar [edo orokorrean dimentsio txikiagoko (hiper)plano bat] elkar ebakitzen duten (hiper)planoak dira. Aljebraikoki, sistema bateragarri determinatuen ezaugarri nagusia koefiziente-matrizearen determinantea ezberdin zero dela da:\nformula_11\nSistema bat bateragarria den zehazteko algoritmoa.\nRouche-Frobenius-en teoremaren bidez, ekuazio linealetako sistema bat bateragarria den edo ez jakin daiteke, sistemaren koefizienteen matrizearen heina eta matrize zabalduaren heina berdinak ote diren begiratuz. Demagun sistema bateragarria dela. Aurretik aipatutako bi matrize horien heinak berdinak badira eta hein horiek ezezagun kopuruarekin bat badatoz, orduan sistema hori sistema bateragarri determinatua izaten da; bestelakoan, sistema bateragarri indeterminatua.\nSistema bateragarri indeterminatuak.\nformula_12 gorputzaren gaineko sistema bat bateragarri indeterminatua dela esaten da infinitu soluzio dituenean. Adibidez, sistema hau:\nformula_13\nBi ekuazioek malda formula_14 duen eta formula_15 puntutik igarotzen den zuzena adierazten dute, eta, horregatik, bi ekuazioek zuzen horretako puntu guztietan egiten dute bat. Sistema, batetik, bateragarria da, soluzioa baduelako eta zuzenek puntu amankomunak dituztelako, baina, bestetik, indeterminatua, infinitu puntu amankomun dituztelako.\nformula_16\nSistema bateraezinak.\nSistema bat bateraezina dela esaten da soluziorik ez duenean. Adibidez, hurrengo sistema:\nformula_17\nGrafikoki bi ekuazio horiek malda bera duten bi zuzen adierazten dituzte. Paraleloak direnez, ez dute elkar ebakitzen, hau da, ez da existitzen bi ekuazioak betetzen dituen punturik.\nMatematikoki sistema bat bateraezina da sistemaren matrizearen heina matrize zabalduaren heina baino txikiagoa denean. Hori gertatzeko baldintza beharrezkoa sistemaren matrizearen determinantea zero izatea da.\nformula_18\nSistema linealen ebazpen-metodoak.\nBi ezezagun dituzten ekuazio linealetako sistemetarako, metodo aljebraiko errazak erabil daitezke sistema ebazteko: ordezkapen-, berdinketa- edo laburketa-metodoak.\nOrdezkapen-metodoa.\nOrdezkapen-metodoa ekuazio bateko ezezagun bat bakantzean oinarritzen da; koefiziente txikiena duena aukeratu ohi da, eta, ondoren, beste ekuazioan ordezkatzen da haren adierazpena.\nBi ezezagun baino gehiago dituzten sistemetan, aukeratutako ezezaguna ekuazio guztietan ordezkatu behar da, askatu dugun ekuazioan izan ezik. Egoera horretan, hasierako sistemak baino ezezagun bat gutxiago eta ekuazio bat gutxiago dituen sistema lortzen da, eta behin eta berriz aplikatu ahal izango da metodo hau. Adibidez, demagun honako sistema ebatzi nahi dela ordezkapen-metodoaren bidez.\nformula_19\nLehenengo ekuazioan, formula_20 ezezaguna aukeratzen da, koefiziente txikiena duen ezezaguna delako (horrela eragiketak errazagoak izango dira), eta bakandu egiten da. Honako ekuazioa lortzen da:\nformula_21\nHurrengo urratsean formula_20 ezezagunaren adierazpena beste ekuazioan ordezkatzen da, ezezagun bakarra formula_23 duen ekuazio bat lortzeko:\nformula_24\nEkuazioa ebaztean, formula_25 emaitza lortzen da; balio hori hasierako bi ekuazioetako batean ordezkatuz, formula_26 lortzen da, eta, beraz, sistema ebatzita dago jada.\nBerdinketa-metodoa.\nBerdinketa-metodoa ordezkatze-metodoaren kasu partikular gisa ikus daiteke. Bi ekuazioetan ezezagun bera bakantzen da eta, ondoren, bi ekuazioen eskuineko atalak berdindu egiten dira.\nBerdinketa-metodoan adibide gisa erabilitako sisteman, esaterako, formula_20 ezezaguna bakantzen bada bi ekuazioetan, sistema hau lortzen da:\nformula_28\nIkus daitekeenez, bi ekuazioek berdintzaren ezker aldean adierazpen bera dute. Orduan, berdintzaren eskuineko atalak berdinak izango dira:\nformula_29\nBehin formula_23 ezezagunaren balioa lortuta, haren balioa hasierako ekuazioetako batean ordezkatuz, formula_20 ezezagunarena lortzen da eta sistema ebatzita dago.\nLaburketa-metodoa.\nMetodo hau sistema linealetan erabili ohi da, eta gutxi dira sistema ez-linealetarako erabiltzen diren kasuak. Bi ekuazio edo ezezagun dituzten sistemen laburketa-metodoaren prozedura bi ekuazioetako bat aldatzean datza. Ezezagunetako batek bi ekuazioetan koefiziente bera baina aurkako zeinukoa izatea \u00a0(biderketak erabiliz, gehienetan) lortzea da lehen urratsa. Jarraian, bi ekuazioak batzen dira, eta ezezagun hori deuseztatzen; horrela, ezezagun bakarreko ekuazio bat lortzen da. Ekuazio horren ebazpen-metodoa erraza da. \u00a0\nAdibidez, hurrengo sisteman:\nformula_32\nLehenengo ekuazioa bider formula_33 egitea nahikoa da formula_34 ezezaguna deuseztatzeko. Biderketa hori eginez, honako ekuazioa lortzen da:\nformula_35\nEkuazio hau sistemako bigarrenarekin batuz, formula_20 ezezaguna deuseztatu, eta ekuazio berri bat lortzen da, eta kasu honetan, ekuazio horrek formula_23 ezezagunaren balioa ematen digu zuzenean.\nformula_38\nformula_39\nHurrengo urratsean, formula_23 ezezagunaren balioa ordezkatzen da hasierako bi ekuazioetako batean, eta formula_20-ren balioa lortzen da. Kasu honetan, formula_23-ren balioa lehenengo ekuazioan ordezkatuz:\nformula_43\nMetodo grafikoa.\nSistemako ekuazio bakoitzaren grafikoa irudikatzean datza. Metodo hau, eskuz, koordenatu kartesiarretan baino ez da eraginkorra.\nEkuazio linealen sistema bat metodo honen bidez ebazteko jarraitu beharreko prozedura honakoa da:\nGauss Sebastian Velandia-ren metodoa.\nGauss-en metodoa \"n\" ekuazioko eta \"n\" ezezaguneko sistema bat sistema mailakatu bilakatzean datza. Sistema mailakatu horretan, lehenengo ekuazioak \"n\" ezezagun izango ditu; bigarrenak \"n\"-1 ezezagun, eta, modu berean jarraituz, azken ekuazioak ezezagun bakarra izango du. Horrela, erraza izango da azken ekuazioko ezezagunaren balioa kalkulatzea eta, hau erabiliz eta ekuazioetan gora igoz, gainerako ezezagunen balioak ere banan-banan kalkulatzea.\\longrightarrow \\quad z=10} &lt;/math&gt;\nLortutako formula_44-ren balioa bigarren ekuazioan ordezkatuz, formula_45 lortzen da:\nformula_46\nformula_44-ren eta formula_20-ren balioak lehenengo ekuazioan ordezkatuz, formula_49 lortzen da:\nformula_50\nBeraz, sistemaren soluzioa hau da:\nGauss-Jordan algoritmoa.\nGauss-en metodoaren aldaera bat Gauss-Jordan algoritmoa izenez ezagutzen da, eta ekuazio linealetako sistemetan soilik aplika daiteke. Metodo hau sistemaren matrize zabaldua oinarrizko transformazioen bidez matrize triangular bihurtzean datza; horrela, ezezagun bakarreko ekuazio bat lortzen da, non haren balioa lerro bereko koefizientea den. Prozesu hau aurreko laburketa-prozesuaren antzekoa da, baina era iteratu batean exekutatuta, ordena algoritmiko bati jarraituz.\nCramer-en erregela.\nDeterminante eta matrize adjuntuen bidez kalkulatzen den sistema bateragarri determinatuen soluzio bat ematen du Cramer-en erregelak. Honela kalkulatzen da soluzioa:\nformula_52,\nnon formula_53 baita A matrizean j zutabean b bektorea ordezkatzean lortzen den matrizea. Izan bedi bi ezezaguneko eta bi ekuazioko sistema:\nformula_54\nCramer-en erregelak soluzio hau ematen du:\nformula_55, formula_56\nOharra: hasierako A matrizearen determinantea nulua denean, sistemaren soluzioak bi aukera ditu: infinitu soluzio izatea edo soluziorik ez izatea.\nZenbakizko algoritmoak.\nGauss-Jordan algoritmoa kasu zehatz askotan erabili ohi den zenbakizko algoritmo bat da. Hala ere, geroago, eraginkorragoak diren beste hainbat algoritmo diseinatu dira formula_57\u2013ko konplexutasun konputazionalarekin (n sistemako ekuazio kopurua izanik). Metodo erabilienak hauek dira:\nEkuazio linealetan, soluzioak zenbaki arrazionalak, errealak, konplexuak edo formula_12 gorputz bateko elementuak direnean, Cramer-en erregela erabil daiteke. Ekuazio asko dituzten sistemen kasuan, Cramer-en erregela konputazionalki oso garestia izan daiteke, eta, beraz, \u201cekonomikoagoak\u201d (eragiketa gutxiago dituztenak) diren beste metodo batzuk erabili ohi dira, hala nola Gauss-Jordan algoritmoa eta Cholesky-ren deskonposaketa. Hauez gain, zeharkako metodo batzuk ere existitzen dira iterazioetan oinarritutakoak: esate baterako, Gauss-Seidel-en metodoa.\nSoluzioen gorputza infinitua bada (zenbaki errealen edo konplexuen kasua), hiru egoera hauetako bat bakarrik gerta daiteke:"}
{"id": "124602", "revid": "17", "url": "https://eu.wikipedia.org/wiki?curid=124602", "title": "Ekuazio linealetako sistemak", "text": ""}
{"id": "124603", "revid": "119347", "url": "https://eu.wikipedia.org/wiki?curid=124603", "title": "Erriberagoiena", "text": "Erriberagoiena Nafarroa Garaiko eskualde bat da, Euskal Herrian kokatuta. Eskualdea herrialdearen hegoaldean dago, Arga eta Aragoi ibaiek zeharkatuta. Argako eta Aragoiko Erriberetako behealdeak dira, gutxi gorabehera. Erliebe gutxiko eremua da, non labore ugari dagoen, eta populazioa herri handi gutxi batzuetan kontzentratuta dago, Erriberaren gainerakoarekin bat etorriz, baina Nafarroako eta Euskal Herriko gehiengoarekin kontraste nabarmenean.\n8 udalerrik osatzen dute, eta biztanle eta 413,83 kilometro koadroko azalera zituen; horrek 61,78 biztanle kilometro koadroko biztanleria-dentsitatea sortzen zuen. Ebro ibaia Cadreitan dagoen itsas mailaren gaineko 264 metrotik Sierra mendiaren 511 metrora arteko altuera du.\nEskualdeburua Azkoien udalerria da, eskualdeko populatuena.\nIzena.\n\"Erriberagoiena\" beste hizkuntza batzuetan ere ezagutzen da, hala nola:\nIzen ofiziala, Nafarroako Gobernuaren arabera, honako hau da: \"Ribera Alta / Erriberagoiena\".\nEtimologia.\nNafarroako Erribera izan da, tradizioz, Nafarroa Garaia zatitu den hiru eremuetako bat. Bere mugak nahiko zehaztugabeak diren arren, herrialdearen hegoalde osoa hartzen du. Eskualde geografiko horretatik hartzen du izena eskualde horrek, baina Erribera eskualde administratibotik bereizteko, \"-goiena\" adierazlea gehitzen du, beste eskualde administratiboarekiko eta iparraldekoarekiko posizio altuagoa adierazten duena. Hala ere, Nafarroako Erribera bere osotasunean hartuta, geografiari dagokionez, erdigunea hartzen du, gune politikoa, populaziokoa eta kulturala administratiba Erribera eskualde administratiboa baita, hau da, hegoalderago dagoen zatia.\nGeografia.\nMugakideak.\nErriberagoiena eskualdeak Izarbeibar-Novenera eskualdea du muga iparraldean. Ekialdean Erdialdea eskualdea dago. Hegoaldean, Erribera eskualdearekin muga egiten du. Azkenik, mendebaldean Estellerriko Erribera dago, Estellerria eskualdeko azpieskualdea.\nInguru naturala.\nEskualdea Nafarroako Erriberan dago, batez ere eremu laua eta nekazaritzakoa, desnibel handirik gabea. Hauek dira eskualdea zeharkatzen duten mendilerroak:\nBestalde, zeharkatzen duten eta mendilerroak banatzen dituzten ibaiak honako hauek dira:\nKlima.\nNafarroa Garaiko hegoaldeak bezala, eskualde honek Ebroko ibarraren erdialdean, estepako klima hotzean dagoen estepako klima du. Hemen, Euskal Herri osoan ez bezala, prezipitazioak urriak dira eta udak epelak eta lehorrak, tenperatura altuenak herrialde osoan erregistratzen direlarik. Prezipitazioak urteko 600 l/m\u00b2-ra iristen dira oraindik Erdialdeko mugan, eta behera egiten dute iparraldetik hegoaldera.\nEskualdean hainbat estazio meteorologiko daude, baina hauek dira adierazgarrienak: Faltzes (iparraldea) eta Cadreita (hegoaldea).\nBanaketa.\nBanaketa tradizionala.\nEskualde hori, Nafarroako Erriberako gainerako eskualdeak bezala, biztanlegune gutxi baina handiak dituenez, tradizionalki udalerritan baino ez da banatu, Nafarroa Garaiko gainerako eskualdeekin alderatuta, non bailarak edo zendeak talde tradizionalak diren. Ondorioz, hauek dira historikoki independenteak izan diren hiribilduak:\nUdalerriak.\nErriberagoiena eskualdea 8 udalerritan banatuta dago, honako hauek:\nHerriak.\n2020an gutxienez biztanle 1 zuten 9 biztanlegune daude eskualdean:\nHerri hustuak.\nErdialdea eskualdeak, gainera, 5 herri hustu ditu, honako hauek:\nPartzuergoak.\nGaur egun, Erriberagoiena eskualdean ez dago hainbat udalerritan banatutako partzuergorik.\nHistoria.\nEskualdea 2019an sortu zen, Barkos gobernuak onartutako 04/2019 Foru Legearen arabera. Nafarroa Garaiko eskualde berriak diseinatzeko prozesuan, 11 eskualde proposatu ziren lehen aldiz, eta horietako 3 bi azpieskualdetan banatu ziren. Eskualde hori \"Erdialdea\" izenarekin agertzen zen, eta 30 udalerrik osatzen zuten, azkenean kontserbatu zena.\nUrte bereko irailean legeak atxilotu zuen Maria Chivite lehendakari berriak, bere ustez aurreko legealdian gehiengo osoz baliatu zen legeak ez baitzuen behar besteko adostasunik. Horregatik, nahiago izan zuen sakonago landu hasi berri zen legegintzaldian, prozesuarekin bat egin aurretik. 2021eko urrian, aldi baterako neurri gisa, tokiko finantzaketa-eredu berri bat onartu zen, aurrekoan sortutako desberdintasunak konpontzeko, eskualde berriak garatzen diren bitartean; hala ere, Uxue Barkosek bere garaian baliatu zuen legeak aprobetxatuta eta ofizialki onartuta jarraitzen zuten.\nDemografia.\n biztanle zituen Erriberagoiena eskualdeak.\nPolitika.\nErriberagoiena eskualdea, lege-eremuan garatuta egon arren, oraindik garatu gabe dagoen eskualdea da, arlo juridikoan edo eskumenetan. Horregatik, oraingoz ez dago lurralde osoa biltzen duen eskualde-erakunderik edo mankomunitaterik.\nHauteskundeak.\nHauek dira 2019ko Nafarroa Garaiko Udal hauteskundeen eskualdeko emaitzak:\nHauek dira 2019ko Nafarroako Parlamenturako hauteskundeen eskualdeko emaitzak:\nAzpiegiturak.\nErrepideak.\nErdialdea eskualdea hainbat errepidek antolatzen dute, herri handiak elkarrekin lotzen dituztenak, eta, ondoren, herriak lehen aipatutako ardatz handiekin lotzen dituzten errepide txikiak. Eskualdeko errepide guztiak Nafarroako Gobernuak kudeatzen ditu. Gainera, Nafarroako autobideak eskualdea zeharkatzen du, Iru\u00f1ea eta Tutera artean.\nHauek dira ardatz nagusiak:\nHezkuntza.\nEskualdeko hezkuntza Nafarroako Gobernuaren menpe dago. Nafarroa Garaiko gainerako eskualdeetan bezala, Nafarroako Gobernuko Hezkuntza Kontseilaritzak 11 departamentutan banatzen du komunitatea, bakoitza institutu bati lotutako barruti batekin edo gehiagorekin. Horietan bigarren hezkuntzako institutuak integratzen dira, eta horiek, aldi berean, beren mendeko lehen hezkuntzako eskola bat edo batzuk dituzte. Horrela, herritar batek sare publikoan ikastea erabakitzen badu, jatorriaren araberako lehen hezkuntzako eskola bat esleitzen zaio (herria, udalerri berak hainbat eskola izan baititzake esleituta), eta, behin lehen hezkuntza amaituta, dagokion bigarren hezkuntzako institutuan sartuko da. \nGaur egun, hainbat hezkuntza-eredu daude herrialdean, familiei aukera ditzaten eskaintzen zaizkienak, lege-esparruaren barruan. Eremu ez-euskalduneko udalerrietan (eskualdeko udalerri guztiak), praktikan, eremu mistoan gertatzen den gauza bera gertatzen da, euskarazko gutxieneko eskolarik ere ez baitago, baina hizkuntza horretan eskolatu nahi duenarentzat ere erraztasunak ematen dira, nahiz eta eremu mistoan baino txikiagoak izan. Kasu askotan, B edo D ereduetan eskolatzea baimenduta badago ere, esleitutako ikastetxea bizilekutik oso urrun egon daiteke.\nErriberagoiena eskualdean, udalerri guztietan daude lehen mailako eskola bat, baina bigarren mailako hezkuntza bakarrik Azagran, Azkoienen eta Martzillan dago ziurtatuta, eta ez bertze herrietan. Zehazki, 2019. urtean Erriberagoiena eskualdean lehen hezkuntzako 8 eskola eta bigarren hezkuntzako 3 institutu daude, guztiak publikoak. Jarraian, taula batean, sare publikoan eskualdeko ikasleei dagozkien lehen hezkuntzako eskola eta bigarren hezkuntzako institutua adierazten dira, jatorriaren arabera (letra etzanak adierazten du ikastetxea eskualdetik kanpo dagoela):\nOsasuna.\nNafarroa Garaian, osasun sistema Nafarroako Gobernuaren menpe dago, zehazki Osasun Departamentuaren menpe. Herrialdea hiru barrutitan banatzen da, bakoitzak erreferentziako ospitale bat duela, eta eremu bakoitzak eskualde desberdinak ditu, horietako bakoitza osasunetxe bati atxikita, eta osasunetxe horrek ematen dio zerbitzua bere lurraldeari.\nOsasunetxe horietan biltzen dira herritarrak aldizka artatzen dituzten lehen mailako arretako profesionalak (pediatria, erizaintza...). Zainketa espezializatuagoetarako, barruti bakoitzeko ospitaleak arduratzen dira haietaz, nahiz eta espezialitate oso zehatz batzuk Nafarroako Unibertsitate Ospitalean bakarrik dauden eskuragarri, Iru\u00f1ean.\nEskualde horretan honako osasunetxe hauek daude:\nGarraioa.\nNafarroako Hiriarteko Garraioa sareak bi emakida ditu, eskualdeari zerbitzua ematen diotenak. \"Iru\u00f1ea-Tafalla. Erdialdea\" (NAV-002) emakida eta \"Iru\u00f1ea-Tutera. Erribera\" (NAV-003) emakida. Bi emakidek inguruko eskualdeetan kokatutako hiriak dituzte erdigune (Tafalla eta Tutera, Erdialdean eta Erriberan, hurrenez hurren), baina eskualde horretako udalerriei ere ematen diete zerbitzua. NAV-002 emakidak iparraldekoei egiten die (Faltzes, Azkoien, Funes eta Martzilla), eta NAV-003 emakidak hegoaldekoei (Alesbes, Milagro, Cadreita). Gaur egun, lehenengo emakida baino ez dago zerbitzuan, bigarrena urtea amaitu baino lehen emango baita.\nNAV-002 emakidaren hiri nagusia Tafalla da, eta bertako autobus geltokiak sareko lineak bideratzen ditu, line nagusiak (Iru\u00f1earekin lotzen direnak) eskualdeko lineekin (udalerri ezberdinekin lotzen dituztenak) konektatuz. Gainera, linea batzuk, tokikoak deituak, herri txikienei zerbitzua ematen diete, eta eskaria dagoenean bakarrik funtzionatzen dute, Erriberagoienan zerbitzurik ematen ez duten arren. NAV-002 emakidaren hiri nagusia Tutera da, eta bertako autobus geltokiak sareko lineak bideratzen ditu, line nagusiak (Iru\u00f1earekin lotzen direnak) eskualdeko lineekin (udalerri ezberdinekin lotzen dituztenak) konektatuz.\nLehen aipatutako zerbitzuez gain, eskualdean hainbat udalerrik Zaragoza-Altsasu burdinbidean tren geltokia dute. Martzillakoa eta Alesbeskoa dira. Hauek dira bi geltokiek dituzten tren-zerbitzuak:\nKultura.\nEuskara.\nLuis Luziano Bonapartek, 1869an, ez-euskal eremuan sailkatu ziren eskualdeko udalerri guztiak: Alesbes, Azagra, Azkoien, Cadreita, Faltzes, Funes, Martzilla eta Milagro.\nKoldo Zuazok, 2010ean, udalerri guztiak ez-euskal eremuan sailkatu ziren.\nEskualdeko euskara, batez ere, ezezaguna da. Eskualdean ez da ia dokumenturik gordetzen euskarari buruz, eta zenbat eta hegoalderago joan, are gutxiago dago. Hemen, Nafarroako Erribera osoan gertatzen den gauza bera gertatzen da euskarari dagokionez, izan ere, laster desagertu eta hizkuntza erromantze edo arabiarrekin ordezkatu izanak ia ez digu hari buruzko informaziorik iritsi.\nHizkuntza-zonakatzea.\nIndarrean dagoen hizkuntza-zonakatzeak, Euskararen Foru Legearen bidez Nafarroako Gobernuaren menpe dagoenak, hiru eremutan sailkatzen ditu udalerriak, euskaldunen kopuruaren arabera: ez-euskalduna, mistoa eta euskalduna. Jatorrizko legeak udalerri guztiak hartzen zituen barne, eremu ez-euskaldunean. 2017ko handitzean, ez zen aldaketarik izan eskualdean, eta, beraz, udalerri guztiek jarraitu zuten eremu ez-euskaldunean.\nOndarea.\nOndasun nabarmenak.\nHauek dira eskualdeko monumentu garrantzitsuenak, hainbat Kultura Ondasunen sartuak:"}
{"id": "124604", "revid": "6327", "url": "https://eu.wikipedia.org/wiki?curid=124604", "title": "Goi Erribera", "text": ""}
{"id": "124607", "revid": "71145", "url": "https://eu.wikipedia.org/wiki?curid=124607", "title": "Vianaldea", "text": "Vianaldea ([bianal\u00f0e.a]) Nafarroako mendebaldean dagoen eskualde edo azpizona bat da, antolatzen dituen Nafarroa 2000 zonifikazioaren arabera. Horrela, Vianaldeak edo Estellerri Mendebaldeak eta Lizarraldeak edo Estellerri Ekialdeak, Estellerria izeneko zona osatzen dute.\nViana da udalerrik jendetsuena. Eremu honetan, orobat, beste barruti txikiago batzuk ere badaude: Kodesaldea, Viana, Mendebaldeko Kodesaldea eta Elizagorria.\nVianaldea azpizonak, zonifikazio plan berbereko Lizarraldea eta Ebro Garaiko Erribera azpizonek gehi Go\u00f1erri, Girgillao eta Artazu udalerriek, aurreko Lizarrako merindadearen lurralde bera hartzen dute.\nMugakideak.\nEskualde mugakideei dagokienez, honako hauek ditu: ipar-ekialdean Lizarraldea, hego-ekialdean Erribera Garaia, hegoaldean, Ebro ibaia eta Errioxa ditu muga, hego-menbaldean Arabako Errioxa eta ipar-mendebaldean Arabako Mendialdea.\nEuskara.\nEuskarari buruzko Foru Legean xedatuaren arabera, eskualde honetako udalerri guztiak eremu ez euskaldunean zeuden kokaturik 2017. urtera arte. Urte horretan Bargota eta Cabredo eremu mistora pasa ziren. Hori dela eta, aurreko bi udalerri horietan izan ezik, hizkuntza ofizial bakarra gaztelania da. Vianan, halere, Erentzun ikastola sortu zen 1977an. Hurrengo urtean abian hasi zen 17 ikasle zituela. Ordutik, aldaketa eta hobekuntzei aurre egiteko, 1992 eta 2007an Nafarroa Oinez jaia antolatu izan du ikastetxeak. Gaur egun, 116 ikasle eta 13 irakasle ditu zentroak.\nVianan, 2001eko erroldaren arabera, herritarren %5,02k zekien euskaraz hitzegiten.\nUdalerriak.\nVianaldeak dituen 17 udalerriak hauek dira, alfabetikoki ordenatuta eta 2011ko biztanleen kopurua agertzen delarik:"}
{"id": "124616", "revid": "105290", "url": "https://eu.wikipedia.org/wiki?curid=124616", "title": "Hemizelulosa", "text": "Hemizelulosa edo poliosak masa molekular handiko heteropolisakaridoak dira. Zelula paretetan agertzen dira zelulosarekin batera, baina hau ez bezala, zenbait monosakaridoren elkarketaz sortzen diren polimero luze eta adarkatuak dira.\nEgitura.\nHainbat monosakarido unitatez osaturik egon ohi dira. Glukosaz gain, xilosak, manosak, galaktosak, ramnosak eta arabinosak ager daitzeke. Denetan ugariena xilosa izaten da. Azido glukuronikoa eta azido galakturonikoa ere agertzen dira. Monosakarido hauek \u03b2(1\u21924) lotura glikosidikoarekin elkartzen dira.\nZelulosak baino kate laburragoak eratzen ditu, 500 eta 3.000 unitate artean, zelulosa 7.000-15.000 glukosako katea izaten da.\nGlikosiltransferasa entzimak sintetizatzen du zelulako Golgi aparatuan."}
{"id": "124617", "revid": "7398", "url": "https://eu.wikipedia.org/wiki?curid=124617", "title": "Poliosa", "text": ""}
{"id": "124622", "revid": "336", "url": "https://eu.wikipedia.org/wiki?curid=124622", "title": "Jose Luis Artetxe", "text": "Jose Luis Artetxe Mugiren (Algorta, 1930eko ekainaren 28a - 2016ko martxoaren 19a) Athleticeko aurrelaria izan zen.\nIbilbidea.\nGetxo KKko gazte taldean ibili eta gero Athletic Clubera pasatu zen. Bere estreinaldia Espainiako lehenengo mailan 1950-51 denboraldian izan zen, Athletic eta Atletico de Madrid kontra, hain zuzen. Atheticek 4-0 irabazi zuen.\nArtetxek, bere kirolari karrera guztia Athleticen egin zuen, hamabost denboraldi egin eta gero, 1965ean erretiratu zen. Ligan 274 partidu jolastu zituen, liga bat (1955-1956) eta hiru errege kopa (1955, 1956 eta 1958) irabazten."}
{"id": "124624", "revid": "103793", "url": "https://eu.wikipedia.org/wiki?curid=124624", "title": "Arga-Aragoiko Erribera", "text": ""}
{"id": "124626", "revid": "58701", "url": "https://eu.wikipedia.org/wiki?curid=124626", "title": "Claude Piron", "text": "Claude Piron (Namur, Valonia, 1931ko otsailaren 26a - Gland, Vaud, 2008ko urtarrilaren 22a) psikologoa, itzultzaile eta idazle esperantista belgikar-suitzarra izan zen.\nGenevako unibertsitatean ikasi ondoren, 1973tik 1994ra bertan irakasle moduan ibili zen, psikoter NBErako itzultzaile lanak egin zituen 1956tik 1961era. Halaber OMErako lan egin zuen, eta literatura arloan esperantozko egile emankorra izan zen, dozena bat lan baino gehiago idatziz, batzuetan \"Joh\u00e1n Valano\" ezizena erabiliz. Esperantoa haurtzaroan ikasi zuen eta munduan zehar erabili izan zuen, hizkuntza haren irakaskuntzan erabilitako lan garrantzitsuak utziz \"Gerda malaperis!\" ezagunenetakoa da, ikasle askok irakurritako lehenengo liburua izan delarik."}
{"id": "124628", "revid": "336", "url": "https://eu.wikipedia.org/wiki?curid=124628", "title": "Nicanor Sagarduy", "text": "Nicanor Sagarduy Gonzalo, \u201cCanito\u201d, (Barakaldo, 1931ko martxoaren 18a - 1998ko ekainaren 24a) Athleticeko atzelaria izan zen.\nIbilbidea.\nBarakaldo CF taldean ibili eta gero Athletic Clubera pasatu zen. Bere estreinaldia Espainiako lehenengo mailan 1948-49 denboraldian izan zen, Athletic Valladoliden kontra, hain zuzen. Atheticek 7-2 irabazi zuen.\nCanitok, bere kirolari karrera Athleticen 1963an amaitu egin zuen. Urte honetan Deportivo Alav\u00e9sera pasatu zen eta hurrengo urtean futbolari aroa amaitu zuen. Hamabost denboraldi egin eta gero, 435 partidu jolastu zituen, 354 ligan eta Liga bat (1955-1956) eta lau errege kopa (1950, 1955, 1956 eta 1958) irabazten."}
{"id": "124630", "revid": "1659", "url": "https://eu.wikipedia.org/wiki?curid=124630", "title": "Hegaluze", "text": "Hegaluzea (\"Thunnus alalunga\"; Bonnaterre, 1788) itsasoko espezie pelagiko handien multzoko arrain garrantzitsuenetako bat da, tunidoen familiakoa.\nEuskal izendegia.\nHegaluzea izendatzeko modu ezberdinak daude Euskal Herriko herri ezberdinetan:\nEzaugarriak.\nEzaugarri fisikoak.\nHegaluzea ertain-handia da. Indibiduo helduek luzera-hein zabala hartzen dute, 60-100 zm artekoa; hala ere, ohikoa da 4 kg-tik 20-30 kg-ko indibiduoak arrantzatzea, eta 140 zm eta inoiz 60 Kg-ko indibiduoak ere ikusi izan dira. Hegaluzeak gorputz fusiformea du, borobildua. Begi handiak ditu. Bere bi oso gertu daude elkarrengandik; bigarren aleta dortsala eta altura berean daude, puntadunak dira haien atzean 7-9 pinula artean bereizten dira, . oso luzeak dira, espezie honen adierazgarriak direnak, gorputzaren luzera osoaren herena izanik, bigarren aleta dortsal eta aleta analaren oinarrietatik atzerago ere iristen direnak. Pedunkulu kaudalak bi killa kaudal zentral ditu, albo banatara. Bizkarraldea urdin iluna dute; eta alboak zilar koloredunak edo zuriskak. Aleta kaudalaren ertza zuriska izan ohi da.\n\"Nahastu daitezken espezieak\"\":\"\nNutrizio-ezaugarriak.\nHegaluzea arrain urdinen ordezkari garrantzitsuenetako bat da, bere haragiak duen gantz kantitate altuagatik. Duen omega-3 kantitate altuagatik, berdelaren kontsumoak LDL kolesterola eta triglizeridoak jeisten laguntzen du, odolaren jariakortasunean lagunduz. Proteina iturri garrantzitsua izateaz gain, bitaminei erreparatuz gero, ano bakar batek populazioarentzat gomendatutako eguneko D bitamina kopuruaren bikoitza suposatzen du (kaltzioaren absortzioan lagunduz), B12 bitaminaren laukoitza, eta gomendatutako eguneko kopuruaren antzekoa niazina kopuruari dagokionez. Mineral edukiari dagokionez, esanguratsuak dira hegaluzearen kontsumoak eskaintzen dituen selenio eta fosforoa, eta baita potasioa, magnesioa, burdina eta zink-a ere. \nAnimalien tamaina handia dela eta, itsasoan aurkitzen diren metal astunen (adib. merkurioaren) pilaketa hegaluzetan beste arrainen kasuan baino handiagoa izanagatik, hegaluzearen kontsumo osasungarriaren inguruko kezka handitu izan du populazioan. Hala ere, asko dira hegaluzearen kontsumoak, beti ere kantitate neurtuan (adib. astean behin), dituen abantailak arriskuen gainetik daudela erakusten duten ikerketak. \nKontsumo-garaia.\nEuskal Herrian hegaluzea urte osoan kontsumitu daitekeen arren (are gehiago hegaluzeak merkatuan duen presentzia kontuan hartuz gero), hegaluze freskoak sasoi zehatza du gure kostaldean. Izan ere, hegaluzea Bizkaiko Golkora uda garaian etortzen da, eta beraz, Ekainetik Urrira arte zabaltzen den hegaluzearen kosteran zehar aurkitu daiteke gure kostaldeko hegaluze freskoa arraindegietan.\nEkologia.\nHegaluzearen bizi-iraupena luzea izan daiteke, 10-15 urte izatera iritsi daitezkeelarik kasu batzuetan. \nHegaluzearen banaketa mundu osoko itsaso epel eta beroetara zabaltzen da, Ozeano Barea, Atlantikoa eta Mediterraneoa barne. Tarteko sakoneratan egon ohi da (100 m ingurutan), eta elikatzeko orduan, normalean sakonera txikiagoetan, ur-azalera ere gerturatuz. Hegaluzea arrain migratzailea da, urtero migrazio bera errepikatzen duena. Izan ere, muskulu indartsuak dituen arraina da, eta igeriketan gastu energetiko izugarria ematen du. Horrela, neguan zehar Azores uharteen inguruan egoten dira eta udaberri amaiera aldera (Maiatza-Ekaina), populazioaren zati bat Kantauri itsasora hurbiltzen da, eta beste bat, Mediterraneo itsasoan barrena sartzen da. \nUda garain honetan egiten duten migrazioa batez ere elikadura beharrek zuzendua izaten da, izan ere, Bizkaiko Golkoaren kasuan adibidez, garai honetan bertan topatu ditzaketen espezie pelagiko txiki kopuru handien atzetik etortzen baitira, hala nola, antxoa edo sardina bezalako arrainak jatera. \nHegaluzearen arrantza Euskal Herrian.\nEuskal arrantzaleen kostera nagusietako bat da hegaluzearena, udaberrian hasi (Ekaina aldera) eta uda osoan zehar zabaltzen dena, urtearen arabera, Iraila-Urria arte. \nHegaluzea bi modu nagusietan harrapatu ohi da, beti amuarekin eta hegaluzeak banaka ontziratuz. Batetik, \"beita-bizia\" deituriko teknikaren bitartez, aurreko mendearen erdialdean gure itsasontzietan zabaldu zen metodoa; arrantza hau, antxoa edo sardina bezalako beita bizia itsasora bota ondoren bertara hurbiltzen diren hegaluzeak kainaberaz banaka ontziratzean datza. Bestetik, artisau-arrantzaleak burutzen duten dugu; kasu honetan ontzia martxan doalarik, kainabera edo pertxa parea alde banatara zabalduz, bertatik apeua daramatzaten hari sendoak jartzen dira, horietako bakoitza karrete batera atxikita; hegaluzeak apeua irenstean, karretearen laguntzaz hegaluzeak ontzira gerturatu, eta eskuzko kakoarekin banaka ontziratzean datza teknika honek, eta arraina kalitate altuenarekin jasotzea baimentzen du.\nOso preziatua den heinean, hegaluzearen arrantza, kasu honetan , gero eta zabalduagoa den aktibitatea da, laket-ontzietan arrantzan dabiltzanak eta baita turismo-arrantzak gero eta harrapaketa garrantzitsuagoak egiten dituztelarik azken urteotan.\nBitxikeriak.\nUda hasieran hegaluzeak gure kostaldetik urrun daude oraindik, Azores uharteen inguruan pasatzen baitute negua, eta beraz, gure itsasotara hurbiltzen hasten diren sasoian hainbat dira inguru hartara hegaluze bila joaten diren euskal arrantzontziak; kasu honetan, \"xaxi-arrantzan\" aritzen direnak. Hegaluzea Bizkaiko Golkora gerturatu ahala, \"beita-bizian\"aritzen diren arrantzontziak ere joaten dira hegaluzearen arrantzara. Urtearen arabera, hegaluzea gehiago edo gutxiago hurbiltzen da gure kostaldera.\nTamaina batetik aurrera, hegaluze arren kopurua handitu egiten da, tamaina handienen kasuan emeak aurkitzea oso arraroa izaten delarik; horrela ar-eme erratioa asko handitzen da, 100 zm-tik gorako neurrietan.\nHegaluzea modu askotara zatitu badaiteke ere, haien gorputzaren zati bakoitzak bere izena eta interes gastronomiko propioa du."}
{"id": "124631", "revid": "336", "url": "https://eu.wikipedia.org/wiki?curid=124631", "title": "Thunnus alalunga", "text": ""}
{"id": "124632", "revid": "1340", "url": "https://eu.wikipedia.org/wiki?curid=124632", "title": "Avinyonet del Penedes", "text": ""}
{"id": "124633", "revid": "1340", "url": "https://eu.wikipedia.org/wiki?curid=124633", "title": "Pobla de Claramunt", "text": ""}
{"id": "124634", "revid": "1340", "url": "https://eu.wikipedia.org/wiki?curid=124634", "title": "Sant Hip\u00f2lit de Voltreg\u00e1", "text": ""}
{"id": "124635", "revid": "1340", "url": "https://eu.wikipedia.org/wiki?curid=124635", "title": "Santa Cecilia de Voltreg\u00e0", "text": ""}
{"id": "124636", "revid": "1340", "url": "https://eu.wikipedia.org/wiki?curid=124636", "title": "Vilobi del Pened\u00e8s", "text": ""}
{"id": "124638", "revid": "44278", "url": "https://eu.wikipedia.org/wiki?curid=124638", "title": "Hirialde elkargo", "text": "Hirialde elkargoa (frantsesez \"Communaut\u00e9 urbaine\") frantses estatuko berezko fiskalitatea duen EPCI motako udalerriak elkartzeko egitura bat da. Mota horretako hiru mailetatik gorena da, hirigune elkargo eta herri elkargoa baino maila goragokoa.\nEzaugarriak.\n1999ko uztailaren 12ko 99-586 legeak araututa, zenbait udalerri elkartzetik sortzen da eta \"elkartasun espazio baten barruan hiri garapenerako eta beren lur eremuetarako proiektu komun bat elkarrekin definitzeko\" balio du.\nLegeak dio 500000 biztanle baino gehiagokoa izan behar duela eta gutxienez 50000 biztanle baino gehiagoko udalerri batek egon behar duela bere baitan; hala ere, egun dauden asko legearen aurretik eratu zirenez, horietako batzuk ez dira inolaz ere heltzen biztanleria hau izatera.\nHirigune elkargo eta herri elkargoetatik ez bezala, hiri elkargo batetik udalerri bat ezin da askatasun osoz atera.\nEgiteko nagusiak.\nSortzen denean kide diren udalerriek zenbait arlotan konpetentziak elkargoari pasatzen dizkiete:\nEgungo elkargoak.\n2017an, mota honetako 15 elkargo dira:"}
{"id": "124639", "revid": "6327", "url": "https://eu.wikipedia.org/wiki?curid=124639", "title": "Communaut\u00e9 de communes", "text": ""}
{"id": "124640", "revid": "6327", "url": "https://eu.wikipedia.org/wiki?curid=124640", "title": "Hiri Elkargoa", "text": ""}
{"id": "124641", "revid": "15795", "url": "https://eu.wikipedia.org/wiki?curid=124641", "title": "Canito", "text": ""}
{"id": "124642", "revid": "44278", "url": "https://eu.wikipedia.org/wiki?curid=124642", "title": "Hirigune elkargo", "text": "Hirigune elkargoa (frantsesez \"Communaut\u00e9 d'agglom\u00e9ration\") frantses estatuko berezko fiskalitatea duen EPCI motako udalerriak elkartzeko egitura bat da. Mota horretako hiru mailetatik ertaina da, hirialde elkargoaren azpitik eta herri elkargoaren gainetik.\nOro har hiri \"continuum\" batekin bat egiten dute; aldiz, bere osaera, mugak eta sarritan ipintzen zaizkion izen artifizialengatik ez dute beti errealitate natural, sozial, kulturalak... errespetatzen eta hori eztabaida iturria izan ohi da.\nIpar Euskal Herri herri guztiek \"Euskal hirigune elkargoa\" osatzen dute, 2017ko urtarrilean sortua.\nEzaugarriak.\n1999ko uztailaren 12ko 99-586 legeak araututa, zenbait udalerri elkartzetik sortzen da eta \"elkartasun espazio baten barruan hiri garapenerako eta beren lur eremuetarako proiektu komun bat elkarrekin definitzeko\" balio du.\nDagozkion udalerriek eta departamenduko prefetak horrelako elkargo bat sortzea erabaki dezakete hiru baldintza betez gero:\nKasu guztietan ez dira hiru baldintza betetzen eta beste aldetik esan behar da gaur egun hiri elkargo diren zenbaitek biztanleria aldetik hirigune elkargoak izan behar zutela baina 1999ko legea onartu baino lehenagokoak direnez estatus horrekin segitzen dute. Beste aldetik, hiri elkargoekin ez bezala, elkargo mota honetan parte hartzea edo bere barrutik ateratzea neurri handiago batean udalerri bakoitzaren esku dago.\nHirigune elkargoak, bigarren mailako elkargoa izaki, hiri elkargoek dituzten botereak; hala ere eragin arlo nagusiak ez dira inportantzia txikikoak: garapen ekonomikoa, espazioaren kudeaketa, etxebizitzaren bidezko oreka soziala lortzea. Beste batzuetan (bide publikoak, saneamendua, ura, ingurumena, ekintza soziala, kirol eta kultura arloko ekipamenduak) aukeran du konpetentzia izatea ala ez baina aholkua da aipatu seietatik gutxienez hirutan elkargoak konpetentziak eskuratzea.\nZenbat diren.\n2009ko urtarrilaren 1ean frantses estatuan (Europatik kanpoko koloniak kontatu gabe) mota honetako elkargoak 174 ziren eta La Roche-sur-Yon 2010ean bihurtu berri da; 22 bat miloi biztanle biltzen dituzte. Kasu batzuetan ez dute departamendu edo eskualdeetako mugekin bat egiten eta bat baino gehiagoko udalerriak biltzen dituzte.\nHirigune elkargo izateko baldintzak betetzen dituzten oso hiri gutxi geratzen dira estatus hori lortu gabe, dela elkargo baten barruan daudelako (Auxerre, Saint-L\u00f4, Liborna), dela inongo elkargo motatan ez daudelako (Canas) edota Parisen ingurukoak (bereziki Sena-Saint-Denisen) direlako.\nEuskal Herrian.\nIpar Euskal Herri herri guztiek \"Euskal hirigune elkargoa osatzen dute, 2017ko urtarrilean sortua.\n2017 baino lehen, bi hirigune elkargo zeuden:\nHurbilen dauden beste hirugune elkargoak hauek dira:"}
{"id": "124645", "revid": "1545", "url": "https://eu.wikipedia.org/wiki?curid=124645", "title": "Pikornabirus", "text": "Pikornabirusak Picornaviridae familian sailkatzen diren birusak dira, gizakia zein animaliak infektatzen dituztenak. Familia honetan 6 genero daude gaur egun (2009an): enterobirusak, errinobirusak, hepatobirusak, parekobirusak, kardiobirusak eta aftobirusak.\nHaien izenak (\"piko\") txikiak direla adierazten du, birus hauek 25-30 bitarteko diametroa (nm-tan) baitute.\nMaterial genetikoari dagokionez pikornabirusek harizpi bakarreko RNA dute (polaritate positibokoa), kapside ikosaedriko batez babestua. Kapside honek protomero izeneko azpiunitatez osatuta dago (60 protomerok osatzen dute), eta kanpotik ez du bilgarririk (birusak \"biluziak\" baitira).\nPikornabirusek animalia-birusen talde garrantzitsuenetariko bat osatzen dute. Bertan giza-patogeno asko daude: errinobirusak, esaterako, hotzeri edo katarro arruntaren eragileak dira; enterobirusak, aldiz, digestio-aparatuko gaitzak sorrarazten dituzte (tartean, poliomelitisa); hepatobirusen generoan A hepatitisaren eragilea dago; parekobirusek, azkenik, arnas traktuaren eta digestio-aparatuaren infekzioak sortzen dituzte."}
{"id": "124646", "revid": "646", "url": "https://eu.wikipedia.org/wiki?curid=124646", "title": "Picornaviridae", "text": ""}
{"id": "124647", "revid": "119347", "url": "https://eu.wikipedia.org/wiki?curid=124647", "title": "Herri elkargo", "text": "Herri elkargoa (frantsesez \"Communaut\u00e9 de communes\") frantses estatuko berezko fiskalitatea duen EPCI motako udalerriak elkartzeko egitura bat da. Mota horretako hiru mailetatik baxuena da, hirialde elkargoaren eta hirigune elkargoaren azpitik. Espainiako zuzenbidean, mankomunitatea litzateke pareko erakundea.\nFrantses estatuak udalerri txiki gehiegi daudela iritzi baina haien arteko fusiorik nahi ez duten artean, elkargo hauei hainbeste zerbitzuren gaineko konpetentziak ematea begi onez ikusten da, baliabide urriko udalerri askoren desagerpena ekidingo lukeelako.\nEzaugarriak.\nElkargo mota honi dagozkion definizioak hiru fasetan joan dira argitzen: 1992ko otsailaren 6an, 1999ko uztailaren 12an eta 2002ko otsailaren 27an.\nBeste bi EPCI motako elkargoak bezala, zenbait udalerri elkartzetik sortzen da eta \"elkartasun espazio baten barruan udalerrien garapenerako eta beren lur eremuetarako proiektu komun bat elkarrekin definitzeko\" balio du; beste bi motek duten gutxieneko biztanle kopururik ez dago kasu honetan.\nEgitekoak.\nUdalerriek elkargoari zenbait botere utzi behar dizkiote. Ezinbestean arlo hauen gaineko konpetentziak dituzte:\nAipatuko diren sei konpetentzia hauetatik ere gutxienez bat bere menpe geratu behar da:\nZenbat diren.\n2009an, frantses Estatu osoan 2406 herri elkargo ziren, eta etengabe ari dira berriak sortzen. 27 miloi eta erdi biztanleren inguruko populazioa biltzen dute.\nEuskal Herrian.\nIpar Euskal Herrian 2017tik udalerri guztiek hirialde elkargo bakarra osatzen dute: Euskal Herri Elkargoa.\n2017a baino lehen, udalerri gehien-gehienak horietako batean sartuta zeuden. Estatu osoan bezala, kasu batzuetan eskualde edo errealitate natural, historiko, kulturalekin... bat egiten dute eta beste batzuetan erabat artifizialak edo berrikeriak ziren elkarketak.\nEuskal Herriko udalerriren bat dutenak.\nBi kasu ditugu; hauetan euskararako izenak proposatu behar dira, beraiek ez baitituzte erabiltzen.\nElkargoetara lotu gabeak.\n2010eko urtarrilean Bardoze Bidaxuneko herri elkargoan sartu eta gero, hiru udalerri besterik ez zeuden aipatu diren elkargoetatik at, BABz gain:"}
{"id": "124649", "revid": "6327", "url": "https://eu.wikipedia.org/wiki?curid=124649", "title": "Txingudiko metropoli-eremua", "text": ""}
{"id": "124652", "revid": "512", "url": "https://eu.wikipedia.org/wiki?curid=124652", "title": "Bill\u00e8re", "text": "Bill\u00e8re (gaskoieraz \"Vilh\u00e8ra\" edo \"Bilh\u00e8re\") Pirinio Atlantikoak departamenduko eta Akitania eskualdeko udalerria da, Bearnon dagoena.\nHiri senidetuak.\nBill\u00e8re ondorengo hiriekin senidetuta dago:"}
{"id": "124653", "revid": "1545", "url": "https://eu.wikipedia.org/wiki?curid=124653", "title": "Billere", "text": ""}
{"id": "124654", "revid": "119347", "url": "https://eu.wikipedia.org/wiki?curid=124654", "title": "Amikuzeko herri elkargoa", "text": "Amikuzeko herri elkargoa (frantsesez \"Communaut\u00e9 de communes d'Amikuze\") Nafarroa Beherea eta Zuberoako udalerri batzuk biltzen zituen herri elkargoa izan zen.\n2017ko urtarrilaren 1ean desegin zen elkargoa, Euskal Herri Elkargoa sortu zenean.\nOsaera.\nElkargoak 27 udalerri biltzen zituen."}
{"id": "124655", "revid": "336", "url": "https://eu.wikipedia.org/wiki?curid=124655", "title": "Termopiletako gudua", "text": "Termopiletako gudua () Bigarren Mediar Gerran zehar Esparta buru zuten Greziar Estatu Hiriak eta Xerxes I.a enperadorearen Persiar Inperioaren arteko gudua izan zen.\nGudua Termopiletan (euskaraz \"Ate Beroak\" - \u03b8\u03b5\u03c1\u03bc\u03cc\u03c2,-\u03ae,-\u03cc\u03bd 'bero' eta \u03a0\u03cd\u03bb\u03b7,\u03b7\u03c2 'ate' hitzen lotunea; bertan zeuden erreka beroak zirela eta) K.a. 480ko abuztu edo irailean egin zuten eta hiru egun iraun zuen, Artemisiongo gudua egiten ari ziren bitartean.\nPersiarrek Lehenengo Mediar Gerran Maratongo guduan Atenasek menderatuak izan ondoren, erantzun berantiar hau prestatu zuten. Xerxes I.ak armada izugarria prestatu zuen Grezia osoa konkistatzeko eta armada honi aurre egiteko Temistokles jeneral atenastarrak akemenestar armada Termopiletan eta Artemisiongo itsasarteetan blokeatzea proposatu zuen.\nK.a. 480ko udan 7.000 laguneko armadak iparralderantz jo zuen Artemisiongo pasabidea blokeatzeko asmotan. Persiar armada, egungo adituen arabera 300.000 lagunek osatua, abuztuaren bukaeran edo irailaren hasieran heldu zen Termopiletara. Greziarrek zazpi egunez, horietako hiru guduarenak, geldiarazi zituzten akemenestarrak, erretagoardia guztiz suntsitua izan arte. Bi egunez, Leonidas I.a Espartako erregeak zuzendutako armadatxo batek eutsi zion pasabidearen jabetzari, bertakoa zen Efialtes Tesaliako greziarrak saldu eta erretagoardiara ailegatzeko bide txiki bat erakutsi zuen arte. Lerroak laster galduko zituztela jakinda, Leonidasek armadaren gehiengo zatiari atzera egiteko agindua eman eta 300 espartar, 700 tespiar, 400 tebastar eta, ziur asko, beste ehunka soldadurekin batera bertan eustea erabaki zuen, guztiok guduan hil arte.\nArtemisionen zegoen armada aliatuak Termopiletan gertatutakoaren berri izatean, bere estrategiak bai Termopilei bai Artemisioni eustea behar zuenez, Salaminarantz atzera egitea erabaki zuen. Persiarrek Beozia zeharkatu eta hustu berria zen Atenas okupatu zuten. Hala ere, persiar itsas-armada menderatzeko asmotan, greziarrek Salaminako guduan etsaia eraso eta menderatu zuen urtearen bukaeran. Europan harrapaturik izatearen beldur, Xerxek armadaren zati nagusiari Asiara atzera egiteko agindua eman zion, Mardonio jeneralak Grezia konkistatzeko aginduarekin utzirik. Hurrengo urtean, aliatuek Plateako guduan erabateko garaipena lortu zuten.\nBai antzinako bai egungo historialariek greziarrek beren aberria defenditzean azaldutako jarrera abertzaletasun ikurtzat hartu dute. Era berean, greziarrek zoritxar gaindiezin baten aurka bere entrenamendua, ekipamendua eta inguruaren ezaguera erabiltzea ausardiaren adibidetzat hartu da."}
{"id": "124656", "revid": "512", "url": "https://eu.wikipedia.org/wiki?curid=124656", "title": "Garlin", "text": "Garlin (gaskoieraz ere \"Garlin\") Pirinio Atlantikoak departamenduko eta Akitania eskualdeko udalerria da, Bearnon dagoena."}
{"id": "124660", "revid": "512", "url": "https://eu.wikipedia.org/wiki?curid=124660", "title": "Juran\u00e7on", "text": "Juran\u00e7on (, ahoskatua) Pirinio Atlantikoak departamenduko eta Akitania eskualdeko udalerria da, Bearnon dagoena."}
{"id": "124661", "revid": "1545", "url": "https://eu.wikipedia.org/wiki?curid=124661", "title": "Jurancon", "text": ""}
{"id": "124662", "revid": "119347", "url": "https://eu.wikipedia.org/wiki?curid=124662", "title": "Lagor", "text": "Lagor (gaskoieraz \"Lag\u00f2r\") Pirinio Atlantikoak departamenduko eta Akitania eskualdeko udalerria da, Bearnon dagoena."}
{"id": "124663", "revid": "10891", "url": "https://eu.wikipedia.org/wiki?curid=124663", "title": "Lembeye", "text": "Lembeye (gaskoieraz \"Lenveja\" ) Pirinio Atlantikoak departamenduko eta Akitania eskualdeko udalerria da, Bearnon dagoena. Vic-Bilh eskualdeko hiriburua izan zen."}
{"id": "124664", "revid": "336", "url": "https://eu.wikipedia.org/wiki?curid=124664", "title": "Brea de Aragon", "text": ""}
{"id": "124665", "revid": "336", "url": "https://eu.wikipedia.org/wiki?curid=124665", "title": "Castejon de Valdejasa", "text": ""}
{"id": "124666", "revid": "336", "url": "https://eu.wikipedia.org/wiki?curid=124666", "title": "Escatron", "text": ""}
{"id": "124668", "revid": "6327", "url": "https://eu.wikipedia.org/wiki?curid=124668", "title": "Fayon", "text": ""}
{"id": "124669", "revid": "336", "url": "https://eu.wikipedia.org/wiki?curid=124669", "title": "Grisen", "text": ""}
{"id": "124670", "revid": "336", "url": "https://eu.wikipedia.org/wiki?curid=124670", "title": "Jaulin", "text": ""}
{"id": "124671", "revid": "336", "url": "https://eu.wikipedia.org/wiki?curid=124671", "title": "Longas", "text": ""}
{"id": "124672", "revid": "1545", "url": "https://eu.wikipedia.org/wiki?curid=124672", "title": "Luna (argipena)", "text": "Luna hitzak adiera zenbait ditu:"}
{"id": "124673", "revid": "336", "url": "https://eu.wikipedia.org/wiki?curid=124673", "title": "Malon", "text": ""}
{"id": "124674", "revid": "336", "url": "https://eu.wikipedia.org/wiki?curid=124674", "title": "Maria de Huerva", "text": ""}
{"id": "124675", "revid": "336", "url": "https://eu.wikipedia.org/wiki?curid=124675", "title": "Mediana de Aragon", "text": ""}
{"id": "124676", "revid": "336", "url": "https://eu.wikipedia.org/wiki?curid=124676", "title": "Navardun", "text": ""}
{"id": "124677", "revid": "336", "url": "https://eu.wikipedia.org/wiki?curid=124677", "title": "Nuevalos", "text": ""}
{"id": "124678", "revid": "336", "url": "https://eu.wikipedia.org/wiki?curid=124678", "title": "Olves", "text": ""}
{"id": "124679", "revid": "336", "url": "https://eu.wikipedia.org/wiki?curid=124679", "title": "La Puebla de Alfinden", "text": ""}
{"id": "124680", "revid": "336", "url": "https://eu.wikipedia.org/wiki?curid=124680", "title": "Sabi\u00f1an", "text": ""}
{"id": "124681", "revid": "336", "url": "https://eu.wikipedia.org/wiki?curid=124681", "title": "San Martin de la Virgen de Moncayo", "text": ""}
{"id": "124682", "revid": "336", "url": "https://eu.wikipedia.org/wiki?curid=124682", "title": "San Mateo de Gallego", "text": ""}
{"id": "124683", "revid": "336", "url": "https://eu.wikipedia.org/wiki?curid=124683", "title": "Sisamon", "text": ""}
{"id": "124684", "revid": "336", "url": "https://eu.wikipedia.org/wiki?curid=124684", "title": "Torres de Berrellen", "text": ""}
{"id": "124685", "revid": "336", "url": "https://eu.wikipedia.org/wiki?curid=124685", "title": "Villanueva de Gallego", "text": ""}
{"id": "124686", "revid": "336", "url": "https://eu.wikipedia.org/wiki?curid=124686", "title": "Itsas Armada Garaiezina", "text": "Itsas Armada Garaiezina \u2014ingelesek jarritako izena\u2014 edota Itsas Armada Handi eta Txit Zorionekoa \u2014espainiar erregeak jarritako izena; gaztelaniaz \"La Grande y Felic\u00edsima Armada\"\u2014 1588an Anglo-Espainiar Gerran zehar Ingalaterrako Erresuma inbaditzeko asmoz Filipe II.a Espainiakoak hornitu zuen itsas-gudarostearen izena da.\nEspainiarren porrotaren ostean 1589an ingelesek ere beren itsas armada antolatu eta Sir Francis Draken gidaritzapean Espainiaren aurka bidali zuten. Haiek ere sekulako porrota izan zuten.\nEgitasmoa.\nAsmoa edo ideia Mantxako kanala itsasoz zeharkatu eta Flandrian Alexandro Farnese, Parmako Dukearen agindupeko 30.000 gerlariz osatutako espainiar gudarostea jasotzea zen. Hauek denak itsas-gudarosteak babestutako ontzietan kanala iragan eta Ingalaterrako Kent konderrian lur hartuko zuten.\nPrestaketak.\n1588ko otsailaren 19an, Alonso P\u00e9rez de Guzm\u00e1nek Santa Kruzeko Markesaren heriotza eta Lisboara joateko aginduaren berri jaso zuen. Itsas Armada Handi eta Txit Gorena diseinatu zuen arkitektoa hil ostean Filipe II.a Espainiakoak lantegi honen ardura Alonso P\u00e9rez de Guzm\u00e1n el Bueno y Z\u00fa\u00f1iga agindu zion, beharbada gehiago arrazoi politikoengatik militarrengatik baino. Medina Sidoniako Dukeak zalantza batzuen ondoren baiezkoa ematen dio.\nMedina Sidoniako Dukearen hasierako etsipena ulertzekoa da, ikerle batzuk baieztatzen dutenez, bere buruaz hau aipatu omen baitzuen: \"\"ez naiz itsasgizon, ez eta gudagizon ere\"\u00bb, halere bere postan eta erregeari igorritako gutunetan zehazki hau irakur dezakegu:\nHonela bada, erraza da Medina Sidoniako Dukearen kezkak ulertzea, bai erregeak eskatzen zuen bizkortasunari zegokionez baita itsas-gudaroste hark zuen egoera kaskarrari zegokionez ere. Gaizki prestatutako itsas-gudarostea, beharrezkoa nahiz egokia ez zen jendeaz. Azkar diseinatutako itsas-gudarostea, berak denbora gutxian gertu eduki beharrekoa eta gainera eskifaiaz ere motz zegoena (9.000 gizon):\nItsasgudua.\nItsas-gudarostea itsasoratu berri zela, A Coru\u00f1a aurrean zegoela enbatek gudarostea desegin eta zabaldu zuten, honela ontzi batzuk Ingalaterrako hego-ekialderuntz bultzaraziz eta beste ontzi batzuk aldiz Bizkaiko golkorantz. Bere aldetik, Medina-Sidoniako dukeak erregeari lantegi horri uko egin ziezaion berriz ere aholkatu zion edota bere aginte kargutik ordezka zezan.\nAldi berean, Itsas-gudarostea A Coru\u00f1an ainguratua zegoen unea probestuz ingelesek hari eraso egingo zion beste itsas-gudaroste bat bidali zuten, baina baldintza metereologikoak hain txarrak izanik ingelesek Espainiara ailegatzea ere ezin izan zuten lortu eta euren irteerako portuetara itzuli beharrean suertatu ziren.\nEragozpenak.\nUztailaren 22tik aurrera, espainiar itsas-gudarosteak Bizkaiko golkora iritsi eta berehala, ekaitz latzek eta itsasoaren egoerak uztailaren 28rako 40 ontzi galduarazi eta gainontzekoetatik banandu zituzten.\nGaldutako ontziak itsas-gudarostearen talde nagusira berrelkartzeko beste bi egun iragan behar izan ziren. Beren zoritxarrerako jadanik Thomas Flemingen agindupeko \"Golden Hind\" ontzi ingelesak ikusiak zituen, honek bere herrialdea ohartarazteko aski denbora izan zuelarik, betiere \"Itsas Armada Garaiezina\" berrosatzen ari zen unean.\n\"Itsas Armada Garaiezina\" Fowey udalerriaren aurrealdean kokatzean, itsasargi ingelesek dagoneneko bere agerraldiaren berri ematen ari ziren.\nIzatez, bada Fleming ofizialak Francis Drake ospetsuari espainiarren ailegatzearen berri ematen dion unearen inguruko kondaira edo kontakizuna. Honen arabera, une hartan bertan Drake ingelesa Plymouth Hoen bola-jokoan omen zegoen \"Itsas Armada Garaiezinaren\" etorreraren berri eman ziotenean, honek patxadaz honela erantzun omen zuen:\nEskoadra eta ontziak.\nOharra: Jarrain agertzen diren datu eta kopuruak webgune honetatik hartuak daude."}
{"id": "124687", "revid": "6327", "url": "https://eu.wikipedia.org/wiki?curid=124687", "title": "Armada Invencible", "text": ""}
{"id": "124691", "revid": "105290", "url": "https://eu.wikipedia.org/wiki?curid=124691", "title": "Halbblut", "text": "Halbblut Fritz Langek zuzendutako lehen filma da. Ez da kopiarik gorde, eta nahiz eta kritikak ondo hartu ez zuen antza Fritz erabat gogobete. \"\"Bost egunean egindako lana izan zen. Bada esaterik ona zela? Nire aurreneko lana izan zen, egin nahi nuen, baina... bai, egia da, aktore onak bildu nituen\".\"\nArgumentua.\nGizon bi prostituta mestizo batek erakarrita dabiltza. Haietako batek emakumearekin ezkontzea erabakitzen du; besteak ez du halakorik onartzen: mestizo batek amorante izateko besterik ez du balio, inolaz ere emaztetzat hartzeko. Emakumeak berbetan entzun ditu eta mendeku hartzeko prest dago; ezin izango du baina, hirugarren gizon batek hilko baitu. Ezkontzeko asmoa zuena erotu egingo da, eta bigarren hura preso hartu eta kartzelara daramate."}
{"id": "124692", "revid": "100337", "url": "https://eu.wikipedia.org/wiki?curid=124692", "title": "Pedro Horrillo", "text": "Pedro Horrillo Mu\u00f1oz (Eibar, Gipuzkoa, 1974ko irailaren 27a) euskal txirrindulari ohia da. Eibarren jaioa, baina Ermuan bizi izandakoa umearo eta gaztaro guztia, bizitzak Abadi\u00f1ora eraman zuen arte.\nTxirrindularitzan profesional mailan hasi aurretik, Filosofia ikasten ari zen Euskal Herriko Unibertsitateko Donostiako kanpusean.\n1998an debutatu zuen profesionaletan Vitalicio Seguros taldearekin. Ondoren Mapei, Quick Step eta Rabobank taldeetan korritu zuen.\n2009ko maiatzaren 16an, Italiako Giroan Culmine di San Pietro mendatea jaisten ari zela eroriko larria izan zuen. 60 metroko amildegitik behera erori zen eta buruan kolpe gogorra hartzeaz gain, ezker hankako izterrezurra apurtu eta saihets ugari hautsi zituen. Bergamoko ospitalera eraman zuten eta koman sartu zuten. Zorionez, zaurietatik ondo osatu zen.\n2010eko urtarrilaren 8an txirrindularitza profesionala izateari utziko ziola esan zuen, nahiz eta Rabobank taldeak kontratua berritzeko eskaintza egin zion.\nPedalei eragiteari utzi ondoren, txirrindularitzarekin lotutako beste eremu batzuetan trebatu zen, esaterako idazle, esatari edota lasterketen antolaketan. Besteak beste da \"El Pa\u00eds,\" \"Rouleur\" eta \"de Volkskrant\" argitalpenen kolaboratzaile, Euskal Herriko Itzuliko Zuzendari Tekniko, Frantziako Tourrean Tissot eta Skoda etxeen harreman publikoetarako ordezkari, Giant etxearen enbaxadore.. Txirrindularitza artikulu ugari idazteaz gain, liburuak ere idatzi ditu, baten bat holanderaz.\nPalmaresa.\n1993 \n5. Erandio Goikoa\n2000\n2001\n2002\n2003\n2004\n2005\n2006"}
{"id": "124693", "revid": "1545", "url": "https://eu.wikipedia.org/wiki?curid=124693", "title": "Francisco de Quevedo", "text": "Francisco G\u00f3mez de Quevedo y Santib\u00e1\u00f1ez Villegas (Madril, Espainia, 1580ko irailaren 14a - Villanueva de los Infantes, Ciudad Real, Espainia, 1645ko irailaren 8a) idazle, diplomatiko eta politikaria izan zen. Luis de G\u00f3ngora olerkari eta antzerkigilearekin zuen lehia latza oso ezaguna da. \"Conceptismo\" deituriko Espainiako barroko aroko literatura mugimenduaren maisu eta gidaritzat hartu izan da Francisco de Quevedo. Nolanahi ere, Quevedoren obraren handitasuna eta aberastasuna -nola hizkuntzaren, hala ideien arloan- sailkatze ahalegin orotik kanpo geratzen da, eta berorretan laburbildurik azaltzen dira XVII. mendeko Espainia dekadente hartako kontraesan ideologiko guztiak.\nBizitza.\nAita erregeren jauregiko enplegatua zuen, eta Francisco txikiak sei urte zituela hil zitzaion. Umetako eta gaztetako urteak politika eta erlijio giroan igaro zituen. Hezkuntza zaindua eman zioten gaztetxotan Madrilgo Ikastetxe Inperialean, jesuitekin, eta 1596tik 1606ra bitartean teologia, filosofia, frantsesa, italiera eta hizkuntza klasikoak ikasi zituen Alcala de Henaresko eta Valladolideko unibertsitateetan. Apaiztu edo ez, zalantzan egon zen, nonbait.\n1606an bide hori utzi eta Madrilgo gortera itzuli zen. Bi giro horien eragina nabaria da Quevedoren lanetan: idatzietan erabili zituen gai nagusiak morala, politika, satira eta umorea dira hain zuzen. Oso gazterik, 25 urte zituela, argitaratu zituen lehenengo idazlanak, eta bere garaiko idazlerik ezagunenekin harremanetan ere garaitsu horretan jarri zen: G\u00f3ngora, Cervantes...\n1603-1608 bitartean idatzi zuen bere idazlan ospetsuenetako bat izango zena: \"El busc\u00f3n\" (izenburu osoa: \"Historia de la vida del Busc\u00f3n llamado don Pablos, ejemplo de vagabundos y espejo de taca\u00f1os\") eleberri pikareskoa. Garai hartako gizartearen ikuspegi zorrotz eta gupidagabea islatzen da lan horretan, eta eleberriko iseka eta trufa gehienak giro marjinaletan kokatzen badira ere, oso ongi adierazi zuen aro hartako balio sistemaren krisi orokorra. Lorpen horretarako funtsezko elementua izan zen Quevedoren miragarrizko estiloa, eta Gongoraren \"culteranismoari\" aurka gogor egin zion arren, artifiziotsua eta edukirik gabea jotzen zuelako, haren antzeko birtuosismo-mailaraino jaso zuen bere idazkera.\nIkasketak amaitu eta Madrila itzuli zenerako Quevedo nahiko ospetsua zen idatzirik zituen burlazko olerkiak zirela bide, satira gozakaitzak idazten baitzizkien bere literatura arerioei, baina haiek ere ez zioten barkatzen, eta hamaika trufa idatzi zuten Quevedo jaiotzatik herrena zela-eta. Hala, bada, Quevedo, bildua zuen famaz baliaturik, politika karrera egiten ahalegindu zen Filipe III.a Espainiakoaren gorteko zirkuluetan.\n1613an, Italiara joan zen, itzal handikoa zen Diego T\u00e9llez Gir\u00f3n, Osunako dukearen idazkari gisa. Han agertu zituen politikarako dohainak. Bere eraginez Osunako dukea Napoliko erregeorde izendatu zuten. Bestalde, Veneziako hiriaren aurkako politika pizten saiatu zen, baina ahalegin horretatik ez zuen alde onik atera, batetik Osunako kondearekin haserretzera eta bestetik Venezia utzi behar izatera eraman baitzuen horrek. Dukeak erregearen begikotasuna galdu zuenean, Quevedok ere behera egin zuen eta, hala, 1618an, Ciudad Realgo Torre de Juan Abaden zuen etxaldera desterratu zuten idazlea. Han idatzi zuen \"Politica de Dios, gobierno de Cristo y tirania de Satanas\" (1626) tratatua, non bere ideal politikoaren herri ematen baitzuen: moraltasun zorrotz batean oinarritutako monarkia katolikoa.\nGarai horretan Osunako kondearen eta Olivaresen artean sortu zen auzian kondearen alde egin zuen Quevedok, eta soneto aipatu bat idatzi zuen haren ohoretan. Baina 1621. urtetik aurrera Olivaresi hurbiltzen saiatu zen, eta zenbait gutun eta beste hainbat lan idatzi zituen, hura goratzen zutenak. Horietan ezagunena \"C\u00f3mo ha de ser el privado\" komedia da, ezagutzen den bere antzezlan oso bakarra.\n1623-1626. urteetan Filipe IV.a Espainiakoaren idazkari eta haren zenbait bidaiatako (Andaluziara, Aragoira) laguntzaile gisa ibili zen.\n1624an, \"Epistola sat\u00edrica y censoria sobre las costumbres presentes de los castellanos\" ospetsua idatzi zion Olivares konde-dukeari, Felipe IV.a errege berriaren balidoari, eta idatzi horri esker, erregearen idazkari izendatu zuten.\n1627an iritsi zen Quevedo bere famaren gailurrera, \"Sue\u00f1os\" argitaratu zuenean. Idazlan hori elkarrizketa bilduma bat da, non, Luziano greziar klasikoarenetan bezala, hildakoak diren hitz egiten dutenak, espainiar gizartearen ustelkeria eta gainbehera gai hartuta, intentzio etiko nabarmeneko satirazko elkarrizketa zorrotzetan. Artean kritika gogorragoak idatzi zituen madrildar poetak isilpean argitaratu eta banatu ziren poema batzuetan, eta hori zela-eta, 1628an, galdu egin zuen gortean zuen postua, baina ez zioten eragozpenik jarri bere literatur jardueretan ari zedin Madrilen.\nHandik aurrerako urteetan idatzi zituen Quevedok bere olerki lan gehienak, nahiz eta autorea hil ostean argitaratuko ziren, bi liburukitan, \"El Parnaso espa\u00f1ol\" (1649, 1670) izenburupean. Liburu horietan islatu zen, gardentasun osoz, Quevedoren jeinu forma-anitza. Izan ere, haren pieza satiriko paregabeen alboan, amodiozko olerki apartak \"(Amor constante mas allk de la muerte)\", politikazkoak eta erlijiosoak utzi baitzituen espainiar literaturaren aintzarako. Horien arteko soneto batzuk denboraren iragan geldiezinari buruz egindako gogoeta metafisiko eta existentzial sakonen fruitu dira.\n1634an ezkondu zen Esperanza de Mendoza alargunarekin \u2014bera baino zaharragoa eta hiru haurren ama\u2014, baina hiru hilabete inguru baizik ez zuen iraun haren ezkon bizitzak. 1635-1639 bitarteko urteak Torre de Juan Abaden (Ciudad Real) bizi izan zen bere idazlanei emana. Han bizi zela atxilotu zuten, \"Cat\u00f3lica, sacra, real Majestad\" obra sinatugabeak erregerengan eragindako haserrearen ondorioz. Bat-batean eta zakarki amaitu zen Quevedoren politika karrera. Idazlan hartan, salaketa guztiz gogorrak egiten ziren erregearen eta balidoaren bidegabekerien aurka, herritarrak miseria gorrian utzi zituztelako. Berehalaxe ezagutu zuten Quevedok idatzia zela, eta lau urte pasa behar izan zituen Leongo San Markosko komentuan espetxeraturik. Han idatzi zituen bere tratatu garrantzizkoenetako batzuk, hala nola, \"Providencia de Dios\" (1641), \"Vida de San Pablo\" (1644), eta \"Vida de Marco Bruto\" (1644; Plutarkoren testu baten itzulpena eta iruzkina da).\nIdazlan horietan azaldu zituen ideal politikoek eta sinesmen kristauek adierazten dute etika estoikoak eragin handia izan zuela Quevedoren pentsamoldean, eta filosofia hori zuela ipar eta erreferentzia nagusi.\n1643ko ekainean libre geratu ondoren, Torre de Juan Abaden eta Villanueva de los Infantesen bizi izan zen azken urteetan, eta azkeneko herri horretan hil zen 1645eko irailaren 8an.\nIdazlanak.\nLiteratura genero askotako obrak idatzi zituen, bai prosan eta bai olerkigintzan. Prosan, ezagunenak dira: \"La culta latiniparla, Aguja de navegar cultos, Pol\u00edtica de Dios, gobierno de Cristo\" (1617an idatzia eta 1635an argitaratua), \"La cuna y la sepultura\" (1635), \"Tratado de la Providencia de Dios \"(1841), \"La vida de Marco Bruto, El Busc\u00f3n (Historia de la vida del Busc\u00f3n llamado don Pablos, ejemplo de vagabundos y espejo de taca\u00f1os)\"; mende horren lehen hamar urteetan idatzia eta 1626an argitaratua, \"Los sue\u00f1os\" (1627), \"El sue\u00f1o del juicio final, El alguacil alguacilado, Las zah\u00fardas de Plut\u00f3n, El mundo por dentro\" (denak 1607 eta 1612 bitartean idatziak). Gaztelaniazko literaturan izan diren idazleetan zorrotzenetakoa da Quevedo, bai erabili zituen gaien aldetik eta bai hizkera erabiltzeko moduaren aldetik ere. Adierazteko zeukana zehatz eta labur idazten zuen; hitzak elkarrekin lotzeko, horien artean lotura bereziak sortzeko eta adierazpen berriak emanarazteko dohain berezia zuen. Horregatik, joera kontzeptismoko idazleen artean sartu izan da."}
{"id": "124694", "revid": "371", "url": "https://eu.wikipedia.org/wiki?curid=124694", "title": "Liechestein", "text": ""}
{"id": "124695", "revid": "12277", "url": "https://eu.wikipedia.org/wiki?curid=124695", "title": "Marinel Zaharrak", "text": ""}
{"id": "124697", "revid": "103793", "url": "https://eu.wikipedia.org/wiki?curid=124697", "title": "Amik\u00fcze", "text": ""}
{"id": "124698", "revid": "6327", "url": "https://eu.wikipedia.org/wiki?curid=124698", "title": "Communaut\u00e9 de communes d'Amikuze", "text": ""}
{"id": "124699", "revid": "201", "url": "https://eu.wikipedia.org/wiki?curid=124699", "title": "Communaut\u00e9 d'agglom\u00e9ration", "text": ""}
{"id": "124700", "revid": "6327", "url": "https://eu.wikipedia.org/wiki?curid=124700", "title": "Aglomerazio Elkargoa", "text": ""}
{"id": "124701", "revid": "6327", "url": "https://eu.wikipedia.org/wiki?curid=124701", "title": "Communaut\u00e9 urbaine", "text": ""}
{"id": "124702", "revid": "6327", "url": "https://eu.wikipedia.org/wiki?curid=124702", "title": "Herri Elkargoa", "text": ""}
{"id": "124703", "revid": "119347", "url": "https://eu.wikipedia.org/wiki?curid=124703", "title": "Bidaxuneko herri elkargoa", "text": "Bidaxuneko herri elkargoa edo Bidaxune Lurraldeko herri elkargoa (tokiko beste hizkuntza den okzitanieraz \"comunautat de comunas deu pa\u00efs de Bid\u00e0ishen\", eta frantsesez \"communaut\u00e9 de communes du Pays de Bidache\") Nafarroa Behereko, Lapurdiko eta Bearnoko udalerri batzuk biltzen zituen herri elkargoa izan zen.\n2017ko urtarrilaren 1ean desegin zen elkargoa, Euskal Herri Elkargoa sortu zenean.\nOsaera.\nElkargoak 7 udalerri biltzen zituen. Bardoze, euskara tokiko hizkuntza nagusia den bakarra, 2010ean sartu zen."}
{"id": "124704", "revid": "6327", "url": "https://eu.wikipedia.org/wiki?curid=124704", "title": "Bidaxuneko Herri Elkargoa", "text": ""}
{"id": "124705", "revid": "6327", "url": "https://eu.wikipedia.org/wiki?curid=124705", "title": "Pays de Bidache", "text": ""}
{"id": "124706", "revid": "6327", "url": "https://eu.wikipedia.org/wiki?curid=124706", "title": "Communaut\u00e9 de communes du Pays de Bidache", "text": ""}
{"id": "124710", "revid": "5347", "url": "https://eu.wikipedia.org/wiki?curid=124710", "title": "Emiliano Chamorro", "text": ""}
{"id": "124719", "revid": "46380", "url": "https://eu.wikipedia.org/wiki?curid=124719", "title": "Tom\u00e1s Luis de Victoria", "text": "Tom\u00e1s Luis de Victoria (\u00c1vila, 1548 - Madril, 1611ko abuztuaren 27a) konpositore eta kapera maisua izan zen, espainiar polifonista pizkundetar ezagunena.\nBiografia.\nHamaika anai-arrebetatik zazpigarrena zen. Bere ama Francisca Su\u00e1rez de la Concha eta bere aita Francisco Luis de Victoria hil egin ziren Tomasek 9 urte zituenean.\n1558an Avilako katedraleko ume abeslaria bihurtu zen. Han hasi zen kantu lauko, kontrapuntuko eta konposiziozko ikasketak, ere joan zen ikasten klabierra bere irakasleekin: Jer\u00f3nimo de Espinar, Bernardino de Ribera, Juan Navarro eta Hernando de Isasi 18 urtera arte 1566.\nHurrengo urtean Erromara joan zen eta \"Collegium Germanicum\"-en sartu zen. Han Giovanni Pierluigi da Palestrinaren ikaslea izan zen Giovanni kapera maisua eta kantuko irakaslea zen.\n1575an apaiztu zen eta hiru urte geroago \"Congregaci\u00f3n del Oratorio\" delakoan sartu zen, Filipe Nerik fundatu zuena.\n1586an izendatu zuten \"Descalzas Reales\" monasterioko koruko maisu.\n1592ean Erromara joan zen bere \"Missae, liber secundus\" argitaratzeko. Bi urte geroago behin betiko Espainiara itzuli zen. Bertan hil zen 1611an.\nLana.\nLan osoa erlijiosoa eta bokala da. Aipatzekoak dira:"}
{"id": "124722", "revid": "1982", "url": "https://eu.wikipedia.org/wiki?curid=124722", "title": "Frantziako Akademia", "text": ""}
{"id": "124723", "revid": "1545", "url": "https://eu.wikipedia.org/wiki?curid=124723", "title": "Richelieu Kardinala", "text": ""}
{"id": "124724", "revid": "1545", "url": "https://eu.wikipedia.org/wiki?curid=124724", "title": "Mazarino kardinala", "text": ""}
{"id": "124725", "revid": "2241", "url": "https://eu.wikipedia.org/wiki?curid=124725", "title": "Richelieu", "text": "Richelieu izan liteke:"}
{"id": "124726", "revid": "1545", "url": "https://eu.wikipedia.org/wiki?curid=124726", "title": "Armand Jean du Plessis de Richelieu", "text": ""}
{"id": "124727", "revid": "1545", "url": "https://eu.wikipedia.org/wiki?curid=124727", "title": "Ortomixobirus", "text": "Ortomixobirusak \"Orthomyxoviridae\" familian sailkatzen diren birusak dira, gizakia zein animaliak infektatzen dituztenak. Talde honetan gripea eragiten duten birusak daude.\n\"Myxo\" terminoak mukia esan nahi du, eta birus hauek mukiaren bitartez transmititzen direla adierazi nahi du (arnas traktuan ugaltzen baitira).\nOrtomixobirusak tamaina ertaineko birusak dira (80-120 nm). Harizpi bakarreko eta polaritate negatiboko RNA dute material genetiko gisa, oso zatikatuta (gripearen birusak, adibidez, 8 zatitan banatuta du RNA molekula). RNAren zati bakoitza kapside helikoidal batez dago babestua, baina birioia oso pleomorfikoa izaten da (gehienetan esferikoa izan arren).\nOrtomixobirusek kanpoko bilgarria dute kapsideraen gainetik, bi glukoproteina dituena: hemaglutinina (HA) eta neuraminidasa (NA), ezaugarri antigenikoak dituztenak.\nAipatu den bezala, birus hauen berezko ezaugarria beren material genetikoaren antolakuntzan datza: RNA ez da zati osoa, hainbat zatitan agertzen baita banaturik (8 zatitan, zehazki, giza-gripearen birusaren kasuan). Genomaren egitura berezi horrek aldakortasun genetikoa areagotzen du, RNAren zatien arteko errekonbinaketa genetikoa errazten duelako. Esaterako, genoma desberdina duten bi andui birikok zelula bera infektatzen dutenean, haien RNA molekulak elkartu eta errekonbinatu daitezke, genoma berri bat agertuz.\nHonen ondorio praktikoa egitura genetiko desberdinetako etengabeko birusen agerpena izaten da, gripearen kasuan urtero txerto berri bat sorrarazten duena."}
{"id": "124728", "revid": "646", "url": "https://eu.wikipedia.org/wiki?curid=124728", "title": "Orthomyxoviridae", "text": ""}
{"id": "124729", "revid": "7398", "url": "https://eu.wikipedia.org/wiki?curid=124729", "title": "Erramu", "text": ""}
{"id": "124730", "revid": "201", "url": "https://eu.wikipedia.org/wiki?curid=124730", "title": "Tomas luis de victoria", "text": ""}
{"id": "124731", "revid": "96586", "url": "https://eu.wikipedia.org/wiki?curid=124731", "title": "Akhmat Kadyrov", "text": "Akhmat Abdulkhamidovitx Kadyrov, errusieraz \u0410\u0445\u043c\u0430\u0442 \u0410\u0431\u0434\u0443\u043b\u0445\u0430\u043c\u0438\u0434\u043e\u0432\u0438\u0447 \u041a\u0430\u0434\u044b\u0440\u043e\u0432, (1951ko abuztuaren 23a - 2004ko maiatzaren 9a) Ixkeriako Txetxeniar Errepublikako Mufti burua izan zen 1990ko hamarkadan, Txetxeniako lehen gerratearen ostean. Bigarren gerratea hasi zenean bandoz aldatu zen bere zerbitzuak gobernu errusiarrari eskeiniz, aurrerago Txetxeniar Errepublikako presidente bihurtuko zelarik 2003ko urriaren 5ean.\n2004ko maiatzean lehergailu baten eztandan erahila izan zen Groznin, Bigarren Mundu Gerrako garaipen bateko ospakizun desfilean. Bere semea, Ramzan Kadyrov, aitaren miliziak zuzendu zituena, bere oinordekoa bihurtu zen 2007ko marxoan Txetxeniar Errepublikako Presidente bihurtu zelarik."}
{"id": "124732", "revid": "119347", "url": "https://eu.wikipedia.org/wiki?curid=124732", "title": "Errobi herri elkargoa", "text": "Errobi herri elkargoa (frantsesez \"communaut\u00e9 de communes Errobi\") Lapurdiko 11 udalerrik osatzen zuten herri elkargoa izan zen.\n2017ko urtarrilaren 1ean desegin zen elkargoa, Euskal Herri Elkargoa sortu zenean.\nOsaera.\nElkargoak 11 udalerri biltzen zituen, Lapurdiko barnealde-erdialdeko herri ertain batzuen (Uztaritze herrialdeburu-ohia, Kanbo, Ezpeleta) inguruan."}
{"id": "124734", "revid": "105290", "url": "https://eu.wikipedia.org/wiki?curid=124734", "title": "Mufti", "text": "Mufti bat (arabieraz \u0645\u0641\u062a\u064a, \"Mufti\", turkieraz \"m\u00fcft\u00fc\") islamdar sunita jakintsu bat da, lege islamikoa (\"xaria\") interpretatzeko gai dena. Gai erlijiosoan azalduz, \"Mufti\" bat diakono bat bezala kontsidera daiteke biztanleria sunitarentzako. \"Muftiat\" edo \"Diyanet\" bat \"Mufti\"en batzarrei deritze.\n\"Mufti\" batek, orokorrean, \"Iftaa\" ikastaro bat burutu behar du eta hurrengo baldintzak bete behar ditu epaiak (fatua edo fataawa) igorri ahal izateko. 5 dira:\nLehen hiru puntuekin, aditu guztiak ados daude. Laugarrenarekin, aditu gehienak.\nHerrialde batzuetan egitura politikoa ofizialki islamean oinarritzen dira (Iran edo Saudi Arabia adib.) edo legeriak bere iturritzat hartzen du xaria (Egiptoko bezala), \"mufti\"ek, eta bereziki \"mufti\" handiak, organo judizial eta legegileak aholkatzen dituzte.\nIslam xiitan muftien betebeharra \"aiatola\" deritzanek burutzen dute."}
{"id": "124740", "revid": "105290", "url": "https://eu.wikipedia.org/wiki?curid=124740", "title": "Avatar", "text": "Avatar edo avatara (sanskritoz \u0905\u0935\u0924\u093e\u0930 \"Avat\u0101ra\", \"jaisten dena\") hinduismoan Jainko baten lurreko gizakundea da, batez ere Vishnurena. Adibidez, Krishna Vishnuren zortzigarren avatarra dela esaten da.\nJainkoen avatarrak 29 dira (39 beste zenbait iturriren arabera), baina hitz honen bidez eskuarki Vishnuren 10 avatar ezagunenak eta irudikatuenak adierazi ohi dira: Matsya (arraina), Kurma (dortoka), Varaha (basurdea), Narasimha (giza lehoia), Vamana (nanoa), Parashurama (Rama aizkora duela), Rama, Krishna, Buda eta Kalki (zaldiarekiko gizona edo zaldi-burua duen gizona).\nHitza Jainkoaren edozein gizakunderako erabiltzen da, beste erlijio batzuetan ere. Tradizio dharmikoak dituztenek Jesukristoren pertsonaia azaltzeko ere erabiltzen dute Avatar hitza."}
{"id": "124743", "revid": "119347", "url": "https://eu.wikipedia.org/wiki?curid=124743", "title": "Montaner", "text": "Montaner (gaskoieraz \"Montan\u00e8r\") Pirinio Atlantikoak departamenduko eta Akitania eskualdeko udalerria da, Bearnon dagoena."}
{"id": "124744", "revid": "90204", "url": "https://eu.wikipedia.org/wiki?curid=124744", "title": "Morla\u00e0s", "text": "Morla\u00e0s (gaskoieraz \"Morlans\") Pirinio Atlantikoak departamenduko eta Akitania eskualdeko udalerria da, Bearnon dagoena."}
{"id": "124745", "revid": "1545", "url": "https://eu.wikipedia.org/wiki?curid=124745", "title": "Morlaas", "text": ""}
{"id": "124746", "revid": "119347", "url": "https://eu.wikipedia.org/wiki?curid=124746", "title": "Nay (Pirinio Atlantikoak)", "text": "Nai (gaskoieraz \"Nai\") Pirinio Atlantikoak departamenduko eta Akitania eskualdeko udalerria da, Bearnon dagoena."}
{"id": "124749", "revid": "512", "url": "https://eu.wikipedia.org/wiki?curid=124749", "title": "Nafarroako armarria", "text": "Nafarroako armarria ikur heraldiko bat da, mendeetan zehar Nafarroaren eta Nafarroako Erresumaren ikur nagusia izan dena. 1982ko abuztuaren 10eko Lege Organikoak, Nafarroako Foru Eraentza Birrezarri eta Hobetzeari buruzkoak (NFEBHLO), ondokoa adierazten du 7.1 artikuluan:\nEgun Nafarroako Foru Erkidegoko armarri nagusia da. Euskal Herriko armarrian agertzen da, baita Espainiako armarrian ere eta Nafarroarekin harremana izan duten hainbat lurralde eta herrien armarrietan ere.\nHistoria.\nKondairaren arabera, Antso VII.a Azkarraren armarria izan zen, bereizgarritzat hartu zuena 1212an, penintsularen Errekonkista garaietan, Nafarroa, Gaztela eta Aragoiko erregeek gerlari musulmanak garaitu zituztenean Navas de Tolosako guduan, oraingo Jaengo probintzian. Armarriko kateak Miramamolin Berdea (Muhammad An-Nasir) errege mairuaren denda inguratzen zutenak dira, Antso Azkarrak berak hautsi baitzituen bere ezpatarekin. Erdian dagoen esmeraldak errege mairuak turbantean zeramana irudikatzen du. Antso Azkarrak irudi hori aukeratu zuen bereizgarri heraldikotzat, ordu arte erabiltzen zuen Arrano Beltzaren ordez. Dena den, berriki Tom\u00e1s Urzainki nafar historialariak azaldu du dokumentatuta dagoela kateen armarria bazela Nafarroan lehenagotik, adibidez: Lizarrako Done Mikel elizan (1160), Iru\u00f1eko Biblian (1189) eta Chartresko katedralean.\nDena den, 1512an aipatu zen testu batean lehen aldiz Nafarroako bandera, Nafarroaren konkistan, hain zuzen. Correa gaztelar konkistatzaileen kronikariak dioenez, aurrean topatu zituzten nafarrek zerrenda urreztako bandera gorri bat zeramaten, Frantzia, Alemania eta Nafarroaren alde oihuka, gaztelarrek \"Gaztela\" eta \"Espainia\" aipatzen zituzten bitartean.\nErregearen armarria Erresumaren armarri bihurtu zen, eta era desberdinetan irudikatu zen (kate, barra edo esferatxoekin) 1910era arte, urte hartan Foru Diputazioak armarriaren irudi ofiziala izanen zena onartu baitzuen. 1931n, Espainiako Bigarren Errepublika eratu zenean, errege koroaren ordez gaztelu edo gotorleku baten antza zeukan koroa bat jarri zen armarriaren goialdeen, eta 1937an errege koroa berreskuratu zen Frankismoan. Urte berean San Fernandoren Gurutze Ereinozduna gehitu zitzaion armarri ofizialari, Franco diktadoreak kondekorazio hori eman baitzion Nafarroari 1936ko estatu-kolpeari lotzeagatik. Nafarroako Parlamentuak, 1981eko Arau batez, lehengo itxurarekin moldatu zuen armarria, eta handik hilabete batzuetara NFEBHLOk lege lerrunaz jantzi zuen.\nBilakaera estilistikoa.\nXIII. mendean, jatorrian zortzi besoko gurutzea zen armarria \"kate\" bihurtzeko eboluzioari ekin zion. Tibalt I.aren garaian, erdigunetik izpi itxuran garatzen ziren hagatxo lauz osatua zegoen, gerora inguruko hagatxoekin topo egiten zutenak. Tibalt II.arekin iltze-buruz edo biribiltxoz apaindua agertu ziren hagatxook, tarte bakoitzean bat baino gehiagorekin. Erdialdea, ordea, era askotan apaintzen zen, hala nola iltze-buru arrunt batez edo lis-lore batez, Tuterako katedralan agertzen den bezala. Batzuetan eraztunez eta lauhostoz apaintzen ziren. Baina antolaketa hauek guztiak ez zuten errubi edo esmeraldarik gogora ekartzen, ezta ere hagatxoen iltze-buruek katebegirik.\nXIV. mendean zehar, iltze-buruen edo biribiltxoen kopurua txikitu zen. Inguruko hagatxoekiko lotuneetakoek eta tarteko bat edo bi baino ez zuten iraun. Karlos III.aren garaian, Ororbiako koruaren aurrealdean (eta Orendaingo koruko gangan) agertu ziren lehen aldiz katebegiak gogora ekartzen dituzten hagatxoen zabaltzeak. Hala ere, Erdi Aro guztian zehar, nagusi den ikurra iltze-buru ugariko hagatxoak dira.\nXVI. mendetik aurrera, kate itxurako diseinua orokortzen hasi zen, katebegi biribildu edo eliptikoekin, edo laukiantzekoekin, Orreagan eta Iratxekoak bezalakoak. Baina aurreko itxura ez da guztiz bertan behera uzten. Nafarroako Armategiaren Liburuko marrazkilariek, adibidez, ohiko itxura nahiago izan zuten.\nEgungo arautzea.\n24/2003 foru legean, apirilaren 4koa, Nafarroako sinboloei buruzkoa, 15. artikuluan, Nafarroako armarri ofizialaren erabilera publikoa arautzen da:"}
{"id": "124750", "revid": "56334", "url": "https://eu.wikipedia.org/wiki?curid=124750", "title": "Amuitz uhartea", "text": "Amuitz uhartea Higer lurmuturrean (Hondarribia) dagoen uhartea da, Higerko itsasargitik gertu. Tamaina txikikoa da, zati handienak 150x70 metroko dimentsioa du eta 10 metroko gehienezko altuera du itsas mailarekiko. Kanadako kostaldean badago irla bat izen berarekin."}
{"id": "124751", "revid": "98220", "url": "https://eu.wikipedia.org/wiki?curid=124751", "title": "\u00cele de Batz", "text": "\u00cele-de-Batz (bretainieraz \"Enez-Vaz\") Bretainiako Finistere departamentuko iparraldeko kostaldean dagoen uhartea eta udalerria da. Bro Leon eskualde historikoan kokatzen da. Hona ailegatzeko uharte hau eta Roscoff udalerriaren arteko itsasartea ontziz iragatea derrigorrezkoa da."}
{"id": "124752", "revid": "201", "url": "https://eu.wikipedia.org/wiki?curid=124752", "title": "Antso VII.a Azkarra", "text": ""}
{"id": "124753", "revid": "15795", "url": "https://eu.wikipedia.org/wiki?curid=124753", "title": "NFEBHLO", "text": ""}
{"id": "124755", "revid": "119347", "url": "https://eu.wikipedia.org/wiki?curid=124755", "title": "Pontacq", "text": "Pontacq (gaskoieraz \"Pontac\") Pirinio Atlantikoak departamenduko eta Akitania eskualdeko udalerria da, Bearnon dagoena."}
{"id": "124756", "revid": "119347", "url": "https://eu.wikipedia.org/wiki?curid=124756", "title": "Th\u00e8ze (Pirinio Atlantikoak)", "text": "Th\u00e8ze (gaskoieraz \"T\u00e8sa\") Pirinio Atlantikoak departamenduko eta Akitania eskualdeko udalerria da, Bearnon dagoena."}
{"id": "124757", "revid": "2241", "url": "https://eu.wikipedia.org/wiki?curid=124757", "title": "Th\u00e8ze", "text": "Th\u00e8ze toponimo hauek izan daiteke:"}
{"id": "124758", "revid": "98220", "url": "https://eu.wikipedia.org/wiki?curid=124758", "title": "\u00cele-de-Br\u00e9hat", "text": "\u00cele-de-Br\u00e9hat (bretainieraz \"Enez-Vriad\", euskaraz \"Br\u00e9at uhartea\" edo \"Vriad uhartea\") Bretainiako C\u00f4tes-d'Armor departamentuko kostaldean dagoen udalerria da. Bro Sant Brieg eskualde historikoen artean kokatzen da. Arcouest lurmuturraren aurrean eta Paimpol udalerritik hurbil dago."}
{"id": "124760", "revid": "1545", "url": "https://eu.wikipedia.org/wiki?curid=124760", "title": "Brest (Finist\u00e8re)", "text": ""}
{"id": "124761", "revid": "6327", "url": "https://eu.wikipedia.org/wiki?curid=124761", "title": "Communaut\u00e9 de communes Errobi", "text": ""}
{"id": "124762", "revid": "105290", "url": "https://eu.wikipedia.org/wiki?curid=124762", "title": "Nikaraguako Guardia Nazionala", "text": "Nikaraguako Guardia Nazionala () bezala ezagutzen da 1930etik 1979rarte funtzionatu zuen talde militar bati. Anastasio Somoza Debayleren diktadura bukatzean taldea desartikulatu zen arte.\n deritzonaren ordezkoa izan zen, marine estatubatuarrek sortu eta zuzendua AEBren Nikaraguako bigarren esku-hartzean (1926an hasi eta 1933 bukatu zena AEBren marineen infanteria erretiratuaz Augusto Sandino jeneralak eta bere Subirotasun Nazionalaren Defentsarako Armadak, EDSN, egindako erresistentziarengatik). Estatu Batuarrek Nikaraguan zituzten aliatu eta interesak defendatzeko bidali zituzten marineak, baina bertakoak menderatu ezin zituztela ikustean, Nikaraguarrez osaturiko talde hau sortu eta entrenatzen hasi zen. Guardia Nazionaleko buru nagusia Anastasio Somoza Garcia jenerala izan zen, zeinek (orduko Estatu Batuetako Arthur Bliss Lane enbaxadoreak aginduta) Sandino jeneralaren erailketa agindu zuen 1934ko otsailaren 21ean.\nGuardia Nazionala, existitu zen bitartean, ez zegoen segurtasun nazionalaren kargu soilik, baita ordena publikoarena ere, hau da, aldi berean armada eta poliziaren lanetan aritu zen, izugarrizko botere eta influentziak zituelarik gizarte nikaraguarrarengain. Bere kideek ez zuten boto eskubiderik Nikaraguako 1939, 1948, 1950 eta 1974ko konstituzioaren arabera."}
{"id": "124764", "revid": "1340", "url": "https://eu.wikipedia.org/wiki?curid=124764", "title": "Llivia", "text": ""}
{"id": "124765", "revid": "1340", "url": "https://eu.wikipedia.org/wiki?curid=124765", "title": "Saus-Camallera-Llampaies", "text": ""}
{"id": "124767", "revid": "1340", "url": "https://eu.wikipedia.org/wiki?curid=124767", "title": "Serra de Daro", "text": ""}
{"id": "124768", "revid": "512", "url": "https://eu.wikipedia.org/wiki?curid=124768", "title": "Anastasio Somoza Debayle", "text": "Anastasio Somoza Debayle (Le\u00f3n, 1925eko abenduaren 5a - Asunci\u00f3n, Uruguai, 1980ko irailaren 17a) nikaraguar militar, politikari eta diktadorea izan zen. 1967-1972 eta 1974-1979 bitartean Errepublikako presidentea izan zen. Guardia Nazionalaren buru gisa, \"de facto\" 1967tik 1979ra agindu zuen Nikaraguan.\nBizitza.\nNikaraguako presidentea hautatu zuten 1967tik 1972ra, istilu askoren artean. 1972an kargua utzi zuen. 1974an berreskuratu zuen lehendakari kargua, baina, giza eskubideak errespetatzen ez zituelako nazioartean izan zituen kritikak eta Iraultza Sandinista zirela eta, 1979an agintea utzi behar izan zuen.\n1979ko uztailean, Sandinistek aginpidea eskuratu ondoren, herrialdetik atera eta Paraguain erbesteratu zen. 1980ko irailaren 17an komando batek hil zuen Asunci\u00f3nen. 1934tik boterean izan zen Somozatar diktadoreen dinastiako azken agintaria izan zen, aita eta anaiaren ondoren."}
{"id": "124770", "revid": "119347", "url": "https://eu.wikipedia.org/wiki?curid=124770", "title": "Errobi-Aturri herri elkargoa", "text": "Errobi-Aturri herri elkargoa (frantsesez \"communaut\u00e9 de communes Nive-Adour\") Lapurdiko 11 udalerrik osatzen zuten herri elkargoa izan zen.\n2017ko urtarrilaren 1ean desegin zen elkargoa, Euskal Herri Elkargoa sortu zenean.\nOsaera.\nElkargoak 6 udalerri biltzen zituen, gehienak Aturriren ertzean, Lapurdiko iparraldean."}
{"id": "124771", "revid": "6327", "url": "https://eu.wikipedia.org/wiki?curid=124771", "title": "Communaut\u00e9 de communes Nive-Adour", "text": ""}
{"id": "124772", "revid": "448", "url": "https://eu.wikipedia.org/wiki?curid=124772", "title": "Errobi (argipena)", "text": "Errobi Lapurdiko eta Nafarroa Behereko ibai baten izena da jatorrian, eta beste hainbat adiera ere hartu ditu handik:\nFrantsesezko izena.\nFrantsesez ibaia \"Nive\" deitzen da. Hizkuntza hartan \"Nive\" izenak dituen adieretarako (batez ere ibaiadarrei lotuak), ikus \u00ab\u00bb artikulua, frantses wikipedian."}
{"id": "124773", "revid": "6327", "url": "https://eu.wikipedia.org/wiki?curid=124773", "title": "FSLN", "text": ""}
{"id": "124775", "revid": "105290", "url": "https://eu.wikipedia.org/wiki?curid=124775", "title": "Xaria", "text": "Xaria (, ) islamaren lege sistemari eta islameko bizitzako atal guztiei egiten die erreferentzia. Islamaren legea da, Koranean, Sunnan, herri tradizioetan eta islamaren lehenengo bi mendeetako musulman jakintsuen lanean oinarritzen dena. Hainbat gai aipatzen ditu, hala nola politika, ekonomia, banketxeak, negozioak, kontratuak, familia, sexualitatea, garbitasun eta gai sozialak, adibidez.\nLege islamikoa da erabiltzen den lege erlijiosorik hedatuena, eta munduko hiru sistema juridiko hedatuena da, zuzenbide komun eta zuzenbide zibilarekin batera. Islamaren Urrezko Garaian, zuzenbide islamiko klasikoak zuzenbide komunaren garapenean eragin zuela uste da, baita zuzenbide zibilaren hainbat instituzioren garapenean ere.\nMusulmanak ez diren beste lege sistema askoren aztarnak ikus daitezke xarian: antzinako arabiar beduinoenak, Mekako merkataritza legearenak, Medinako nekazaritza legearenak, konkistatuko herrietakoenak, eta erromatarren eta juduen legearenak.\nXaria legea dela esatea, baina, ez da erabat zuzena, legeaz haragokoa baita. Xariak erlijioa, politika, gizarte eta etxeko ohiturak, eta bizitza pribatua, dena hartzen du. Berez, musulman guztiei dago zuzendua, baina musulman gizartean bizi den pertsona orori aplikatzen zaio neurri batean; herrialde musulmanetatik kanpo bizi direnean edo bidaiatzen dutenean, ez daude xaria betetzera derrigorturik. Xaria ez da gizakiarentzat kritikagarri, Jainkoaren nahian oinarritzen baita.\nXariaren arauak bi multzotan bana daitezke: elizkizun eta errituei buruzkoak, batetik, eta lege eta politikari buruzkoak, bestetik. Baina halere, xariaren atal gehienek eragin gutxi izan dute, edo batere eraginik ez, musulman gizarte gehienetan, salbu eta islamiartze aldi batean txertatu direnetan (Sudanen, Iranen, Saudi Arabian eta neurri batean, Libian). Baina garrantzi handikoa da etxeko auzietan, hala nola familia, ezkontza edota ondoretasun arazoetan."}
{"id": "124776", "revid": "23317", "url": "https://eu.wikipedia.org/wiki?curid=124776", "title": "Southampton Football Club", "text": "Southampton Football Club Ingalaterrako Hampshire konderrian dagoen Southampton hiriko futbol talde profesionala da. 1885an sortua da eta Premier Leaguen jokatzen du.\nHistoria.\nSorrera.\nSouthampton Football Club taldea (\"The Saints\" edo \"Santuak\" ezizenez ere ezagunak) 1885eko azaroan sortu zuten. Bere lehenbiziko izena \"St. Mary's YMA\" (St. Mary's Young Men's Association F.C.) izan zelarik. 1897an Hegoaldeko liga irabazterakoan hiriaren izena hartuz zuen. Hasiera hartan hegoaldeko talde indartsuena izan zen eta hegoaldeko liga 1897az gain 1899, 1901, 1903 eta 1904an irabazi zuen. Urte haietan ere ondo aritu zen Kopan 1900 eta 1902ko finalak jokatu baitzituen.\n1920an egin zuen bat Ligarekin eta hasiera batean hirugarren mailan sartu zuten. 1925 eta 1927an Kopako final erdietara iristeko gai izan zen.\n60 eta 70 hamarkadak.\nBigarren mailan ari zela 1963an Kopako final erdi berri bat jokatu zuen baina Manchester Unitedek garaitu zuen 1-0ko emaitzaz. 1966an azkenean lortu zuen lehen mailan debuta egitea. Hurrengo urteetan ligako goiko postueta aritu zen eta Europako txapelketetarako ere sailkatu zen. 1971-72an UEFA Kopan Bilboko Athleticen aurka jokatzea egokitu zitzaion eta euskaldunak nagusitu zitzaizkien.\nDena dela 70. hamarkadaren amaiera izan zen taldearen urrezko aroa. 1976an bere lehena eta bakarra den txapelketa bereganatu zuen, Ingalaterrako Kopa, Manchester United taldeari 1-0 irabazi ostean. 1979an Ingalaterrako Ligako Kopako finalista izan zen baina Nottingham Forestek 3-2 garaitu zuen. 1984an bigarren egin zuen ligan, inoiz lortu duen posturik onena.\nXXI mendea.\n2003an berriz ere Kopako finalera iritsi zen, oraingoan Arsenalek gainditu zuen 1-0.\nBilboko Athleticen janzkera.\nTalde honen janzkera Bilboko Athletic Klubaren berdina da, XX. mendearen hasieran euskaldunek Blackburn Rovers Football Club taldeko kamiseta txuri-urdinak erosi ohi zituzten. Egun batez, bilbotar ordezkaria itsasontziz jantzi berrien bila Ingalaterrako hegoaldera joan zenean, ezin izan zuen Blackburn Rovers jantzirik topatu ahal izan, hortaz Southampton Football Club taldekoak erosi zituen (berehala Bilboko Athletic Klubak erabat bere egin zuen janzkera eta koloreak).\nEuskal taldeen aurkako partidak.\nSouthamptonek kanporaketa bakarra jokatu du euskal taldeen aurka:"}
{"id": "124778", "revid": "59723", "url": "https://eu.wikipedia.org/wiki?curid=124778", "title": "98ko Belaunaldia", "text": "98ko Belaunaldia XX. mendeko lehen urteetan Espainian garatu zen korronte intelektual eta kulturala izan zen. Erregenerazionismoa, Kuba, Filipinak eta Puerto Ricoren galeren ondorioak eta XX. mendera igarotzean nagusi zen ezkortasuna ezin hobeto islatu zituen mugimendu artistiko-literario horrek. Hemen bildutako autore guztiak 1864 eta 1876 bitartean jaiotakoak dira.\nBelaunaldiaren lanak \"Espainia ilunaren\" kritikan oinarritu ziren:\nKiderik garrantzitsuenen artean, ondorengoak aipa daitezke: Miguel de Unamuno, Azor\u00edn, P\u00edo Baroja, Ramiro de Maeztu, Vicente Blasco Ib\u00e1\u00f1ez, Ram\u00f3n Mar\u00eda Valle-Incl\u00e1n eta Antonio Machado idazleak; Ignacio Zuloaga pintorea, etab.\nTestuinguru historikoa.\nXIX. mendeko azken herena oso negatiboa izan zen Espainiako gizartearentzat, 1898ko hondamendian amaituko ziren hainbat arazoen ondorioz.\nPolitikan, txandakako sistemak ez zituen ekonomian gaizki zebilen herriaren beharrak ase. Anarkistek, sozialistek, karlistek, kontserbadoreek eta liberalek proposatutako erantzunakmez ziren nahikoak eta ezinegona nagusitzen ari zen.\nBestalde, Ameriketako koloniek independentzia aldarrikatzen zuten eta nazionalismoek ere antolatzeko ahaleginak egin zituzten. Atsekabea nagusitu zen atzerapen eta miserian bizi zen populazio hartan. Industrializatutako toki bakarrak Katalunia eta Euskal Herria ziren eta inmigrazioa erakartzen zuten. Horrekin batera, aristokrazia eta goi burgesia nekazarien arazoetatik urrun bizi ziren eta proletarioen mundutik at.\nHori dena gutxi balitz, 98ko hondamendia gertatu zen, Espainiak azken koloniak \u2014Kuba, Filipinak eta Puerto Rico\u2014 galdu zituelarik eta gerra kolonialek ekonomian eta animoan eragin handia izan zuten. 1898ko maiatzaren 1ean, 04:45ean, Juan de la Concha komandanteak estatubatuar ontziteria espainiar posizioetara inguratzen zela sumatu zuen. Zazpi ordu geroago, 11:45ean, espainiar tropak eraitsita zeuden. Intelektualen kontzientziak eragin zituen porrot hark eta garai bateko mundu mailako potentzia izandako Espainiaren gainbeherari irtenbide bila hasi ziren.\nPariseko Ituna ametsaren amaiera izan zen eta intelektual taldea gainbeheraren arrazoiak aztertzen eta konponbideak bilatzen hasi zen.\nErregenerazionismoa.\nXIX. mende bukaeran Espainian gertatu zen mugimendu ideologikoa; gainbeherak eta kolonien galerak eragin zuen eta Espainiako gizartearen bizitza politiko eta soziala berreraikitzearen aldekoa zen.\nEgia esan, Espainiaren gainbehera ez zen 1898ko hondamendian sortu, aurretik baitzetorren. Nekazaritza erreforma beharrezkoa zen, hezkuntza ezinbestekoa... Erregenerazionistek, atzerapena gainditzeko, Europari ateak zabaldu behar zitzaizkiola uste zuten. Mugimendu horren ordezkari nagusietako batzuk Mac\u00edas Picavea (1874-1899) eta Joaqu\u00edn Costa (1844-1911) izan ziren: haien pensamenduek eragin handia izan zuten idazle gazteengan, Unamuno, Azor\u00edn, Ortega y Gasset...\n98ko belaunaldiaren ezaugarriak.\nJulius Petersen kritikari alemaniarraren azterketa jarraituz, belaunaldi kontsideratu ahal izateko, autoreek hainbat baldintza bete behar zituzten:\nHorretaz gain, bi gai bereziki aipatu behar dira:\nAutoreok eboluzionatuz joango ziren, gaztetako konpromiso sozial eta politikotik, zahartzaroko ebasiorako balio zien literaturara. Azor\u00edn ideologia anarkistako gaztea izan zen, baina kontserbadoreago gerora; Baroja edozer gauzaren kontra zegoen, elizaren aurka, antimilitarista, kristauen eta Jesusen Lagundiaren aurkakoa, antisozialista edo antikomunista; Unamuno Alderdi Sozialistan afiliatuta zegoen; Maeztu anarko-sozialista zelakoan zegoen. Denek Larraren hilobia bisitatu zuten \u2014askoren ustez, belaunaldi horren aitzindaria izan zen\u2014, Gald\u00f3sen \"Electra\"ren estreinura elkarrekin joan ziren... Antonio Machado eta Valle-Incl\u00e1n modernistak izan ziren gaztaroan \u2014Valle-Incl\u00e1n karlisten inguruan ibili zen\u2014 eta, pixkanaka, helduaroan aurrerakoi ikusten ditugu.\n98ko autoreen artean, prosa nagusi da. Obra gehienak eleberriak eta saiakerak dira, baina hiru poeta garrantzitsu daude: Antonio Machado, Ram\u00f3n Mar\u00eda del Valle-Incl\u00e1n eta Unamuno. Hala ere, azken biak prosagatik ezagunagoak dira.\nPartaideak.\nHasiera batean, \"Hirukotea\" aipatu behar dugu: Baroja, Azor\u00edn eta Maeztuk osatu zuten eta artikuluak \"Los tres\" goitizenez sinatzen zituzten. 1901ean, manifestu bat argitaratu zuten, Espainian estatu berri bat sorrarazteko asmoa azalduz. Ez zuten arrakasta handirik izan eta desengainua nagusitu zen. Unamuno izan zen lehenengoa, taldeari laguntzeari uko eginez eta ekonomia eta gizarte gaietan interesa galduz. 1905ean, \"Hirukoteak\" ekintzailetzari utzi eta jarrera idealistago batzuetarantz egin zuen, atsekabetutako eszeptizismoa nagusituta. Horietaz gain, \u00c1ngel Ganivet, Miguel de Unamuno, Enrique de Mesa, Ramiro de Maeztu, Azor\u00edn, Antonio Machado, P\u00edo eta Ricardo Baroja anaiak, Ram\u00f3n Mar\u00eda del Valle-Incl\u00e1n eta Ram\u00f3n Men\u00e9ndez Pidal filologoa. Zenbaitek Vicente Blasco Ib\u00e1\u00f1ez eta Jacinto Benavente ere multzo horretan sartzen dituzte.\nMugimendu horretan, Ignacio Zuloaga eta Ricardo Baroja bezalako margolariak ere jardun ziren, baita Isaac Alb\u00e9niz eta Enrique Granados musikariak ere."}
{"id": "124779", "revid": "119347", "url": "https://eu.wikipedia.org/wiki?curid=124779", "title": "Amou (Landak)", "text": "Amou (gaskoieraz \"Amor\") Landetan dagoen komuna da, Akitania Berria eskualdean."}
{"id": "124780", "revid": "512", "url": "https://eu.wikipedia.org/wiki?curid=124780", "title": "Castets", "text": "Castets (gaskoieraz \"Cast\u00e8ths\") Landetan dagoen komuna da, Akitania Berria eskualdean."}
{"id": "124781", "revid": "119347", "url": "https://eu.wikipedia.org/wiki?curid=124781", "title": "Montfort-en-Chalosse", "text": "Montfort-en-Chalosse (gaskoieraz \"Monh\u00f2rt\") Landetan dagoen komuna da, Akitania Berria eskualdean."}
{"id": "124783", "revid": "119347", "url": "https://eu.wikipedia.org/wiki?curid=124783", "title": "Mugron", "text": "Mugron (gaskoieraz \"Mugron\") Landetan dagoen komuna da, Akitania Berria eskualdean."}
{"id": "124784", "revid": "512", "url": "https://eu.wikipedia.org/wiki?curid=124784", "title": "Pouillon (Landak)", "text": "Pouillon (gaskoieraz \"Polhon\") Landetan dagoen komuna da, Akitania Berria eskualdean."}
{"id": "124787", "revid": "119347", "url": "https://eu.wikipedia.org/wiki?curid=124787", "title": "Lourdes Pel\u00e1ez", "text": "Lourdes Pelaez San Gil (Las Palmas Kanaria Handikoa, Kanariak, 1976ko maiatzaren 16a- ) saskibaloi jokalari profesional kanariarra da.\nGaur egun Santa Cruz Tenerifekoa kanariar herriko Uni-CajaCanarias taldean jokatzen du nesken Espainiako \"Liga Femenina 2B\" mailan (\"Liga Femenina\" eta \"Liga Femenina 2A\" mailen atzetik). 1.84 metroko garaierarekin hegal moduan jokatzen du jokalari internazional honek.\nHasierak.\nBalletarekin bi urtez aritu ondoren, asper-asper eginda, saskibaloian jokatzeari hasi zion 11 urterekin.\n12 urterekin Sandra Gran Canaria saskibaloi taldean sartu eta 14 urtez aritu zen bertan bi Erregina Kopa eta Ronchetti Kopa lortuz, \"lorpen ikusgarria irla txiki baterako\", berak esan ohi duen bezala.\nKlubak.\n1987 Guanartemeko salesiarrak\nC.B. Islas Canarias\n1988-2002 Sandra Gran Canaria\nCaja Rural Canarias\n2004-2007 Hondarribia-Irun\n2008 Baloncesto Dato Badajoz\n2008-2009 Stade Clermontois (Frantzia)\n2008-2009 Biurrarena UPV\n2009-2010 Hondarribia-Irun\n2010- Basket Tara\n2011- Uni-CajaCanarias\nTituluak.\n1999 Erregina Kopa txapelduna\n1999 Ronchetti Kopa txapelduna\n2000 Erregina Kopa txapelduna\n2000 Espainiako Ohore mailako azpitxapelduna\n2000 Ronchetti Kopa azpitxapelduna\n2000 Iru\u00f1eko All-Star-ean partehartzaile\n2003 Fiba Europe Cup azpitxapelduna\n2003 Fiba Europe Cup txapelketako hiruko saskiraketen liderra\n2003 Espainiako Ohore maila osoko bosteko talde titularrean\n2003 Espainiako Ohore maila txapelketako hiruko saskiraketen liderra\nEspainiako Selekzioarekin.\n1993 Europako jubeniletan zilarra\n1994 Europako juniorretan zilarra, Bulgarian\n1999 Palmako Universiadan urrea\n2001 Europako txapelketan brontzea, Frantzian"}
{"id": "124788", "revid": "512", "url": "https://eu.wikipedia.org/wiki?curid=124788", "title": "Saint-Martin-de-Seignanx", "text": "Saint-Martin-de-Seignanx (gaskoieraz \"Sent Martin de Senhans\") Landetan dagoen komuna da, Akitania Berria eskualdean."}
{"id": "124789", "revid": "512", "url": "https://eu.wikipedia.org/wiki?curid=124789", "title": "Soustons", "text": "Soustons (gaskoieraz \"Soston\") Landetan dagoen komuna da, Akitania Berria eskualdean."}
{"id": "124791", "revid": "512", "url": "https://eu.wikipedia.org/wiki?curid=124791", "title": "Tartas", "text": "Tartas (gaskoieraz \"Tart\u00e0s\") Landetan dagoen komuna da, Akitania Berria eskualdean."}
{"id": "124793", "revid": "512", "url": "https://eu.wikipedia.org/wiki?curid=124793", "title": "Aire-sur-l'Adour", "text": "Aire-sur-l'Adour () Landetan dagoen komuna da, Akitania Berria eskualdean.\nHistoria.\nTarusateen hiriburua, Aire (\"Atura\", \"Vicus Julii\") errege bisigodoen egoitza izan zen. Bertan atera zuen 506an, Alariko II.ak \"Breviarium Alaricianum\" bere laburpen ospetsua."}
{"id": "124794", "revid": "119347", "url": "https://eu.wikipedia.org/wiki?curid=124794", "title": "Gabarret", "text": "Gabarret () Landetan dagoen komuna da, Akitania Berria eskualdean. Douzeren ibaiadarra den Estamponek udalerria zeharkatzen du."}
{"id": "124795", "revid": "1342851", "url": "https://eu.wikipedia.org/wiki?curid=124795", "title": "Hendrix", "text": ""}
{"id": "124796", "revid": "1342854", "url": "https://eu.wikipedia.org/wiki?curid=124796", "title": "James Marshall Hendrix", "text": ""}
{"id": "124797", "revid": "119347", "url": "https://eu.wikipedia.org/wiki?curid=124797", "title": "Geaune", "text": "Geaune (gaskoieraz \"G\u00e8una\") Landetan dagoen komuna da, Akitania Berria eskualdean."}
{"id": "124798", "revid": "1342857", "url": "https://eu.wikipedia.org/wiki?curid=124798", "title": "Johnny Allen Hendrix", "text": ""}
{"id": "124799", "revid": "119347", "url": "https://eu.wikipedia.org/wiki?curid=124799", "title": "Grenade-sur-l'Adour", "text": "Grenade-sur-l'Adour (gaskoieraz \"Granada\") Landetan dagoen komuna da, Akitania Berria eskualdean."}
{"id": "124800", "revid": "119347", "url": "https://eu.wikipedia.org/wiki?curid=124800", "title": "Hagetmau", "text": "Hagetmau (gaskoieraz \"Haget\") Landetan dagoen komuna da, Akitania Berria eskualdean."}
{"id": "124802", "revid": "6327", "url": "https://eu.wikipedia.org/wiki?curid=124802", "title": "1898ko belaunaldia", "text": ""}
{"id": "124803", "revid": "119347", "url": "https://eu.wikipedia.org/wiki?curid=124803", "title": "Mimizan", "text": "Mimizan (; ) Landetan dagoen komuna da, Akitania Berria eskualdean.\nEkonomia.\nErrentak eta okupazioa.\n2007an batez besteko errenta 10,9\u20ac/o zen; goi karguen kasuan 21,9\u20ac/o zen (23,8\u20ac/o gizonena eta 17,8\u20ac/o emakumeena), profesional ertainena 13,3\u20ac/o (14,3\u20ac/o gizonena eta 11,8 emakumeena), enplegatuena 8,7\u20ac/h (9,2\u20ac/h gizonena eta 8,7\u20ac/o emakumeena) eta langileena 9,7\u20ac/o (9,9\u20ac/o gizonena eta 8,2\u20ac/o emakumeena).\n2007an lan egiteko adina zuten pertsonak 4.037 ziren, horien artean 2.721 aktiboak ziren eta 1.316 inaktiboak ziren. 2.721 pertsona aktiboetatik 2.324 lanean zeuden (1.289 gizon eta 1.035 emakume) eta 398 langabezian zeuden (152 gizon eta 246 emakume). 1.316 pertsona inaktiboetatik 636 erretiraturik zeuden, 256 ikasten zeuden eta 424 \"bestelako inaktibo\" gisa sailkaturik zeuden.\nDiru sarrerak.\n2009an Mimizan udalerrian 3.342 unitate fiskal zeuden, 6.924,5 pertsonek osaturik. Pertsona bakoitzeko diru-sarrera fiskalaren mediana urteko 17.527 euro zen.\nEkonomia jarduerak.\n2007an zeuden 575 komertzioetatik, 3 erauzte enpresak ziren, 8 janari enpresak ziren, 1 material elektrikoaren fabrikazioko enpresa zen, 32 bestelako produktu industrialen fabrikazioko enpresak ziren, 63 eraikuntza enpresak ziren, 144 ibilgailuen saltze eta konpontze enpresak ziren, 11 garraio enpresak ziren, 84 ostalaritza eta jatetxe enpresak ziren, 6 informazio eta komunikazio enpresak ziren, 23 finantziazio enpresak ziren, 52 higiezinen enpresak ziren, 57 zerbitzu enpresak ziren, 53 administrazio publikoko enpresak ziren eta 38 \u00abbeste zerbitzu jarduera batzuk\u00bb multzoan sailkatutako enpresak ziren.\n2009an zeuden norbanakoentzako 175 zerbitzu publikoetatik, 1 Ogasun Publikoaren administrazio bulegoa zen, 1 lan bilaketa bulegoa, 1 jendarmeria, 2 posta bulegoak, 6 banku bulegoak, 3 funerariak, 11 ibilgailuen konpontzeko eta nekazaritza tresnetako lantokiak, 1 ibilgailuen ikuskaritza teknikoko lekua, 2 autoeskolak, 12 igeltseroak, 8 margolariak, 5 zurginak, 13 iturginak, 8 argiketariak, 2 eraikuntza enpresak, 9 ile apaindegiak, 1 albaitaria, 3 aldi baterako lan enpresak, 56 jatetxeak, 22 higiezinen agentziak, 3 tintoreriak eta 5 apaindegiak.\n2009an zeuden 71 establezimendu komertzialetatik, 1 hipermerkatu zen, 3 supermerkatuak, 2 brikolaje denda handika, 3 120 m2 baino gehiagoko dendak, 3 120 m2 baino gutxiagoko dendak, 6 okindegiak, 2 harategiak, 4 arraindegiak, 5 liburu dendak, 23 arropa dendak, 2 etxerako tresna dendak, 2 zapata-dendak, 2 elektrotresna dendak, 6 kirol-dendak, 2 drogeria, 2 bitxi-dendak eta 3 lore-dendak ziren.\n2000. urtean Mimizan udalerrian 12 nekazaritza-ustiategi zeuden, 456 hektarea erabiltzen.\nHezkuntza eta osasun ekipamenduak.\n2009an urgentzia zentro 1 , osasun-zentro 1 bat, 3 botika eta 3 anbulantzia zegoen.\n2009an haur-eskola 1 eta 3 lehen-hezkuntzako eskola zegoen. Mimizan udalerrian Bigarren Hezkuntzako ikastetxe bat zegoen 533 ikaslekin.\nGertuen dauden herriak.\nDiagrama honek gertuen dauden herriak erakusten ditu.\n "}
{"id": "124805", "revid": "880", "url": "https://eu.wikipedia.org/wiki?curid=124805", "title": "Azorin", "text": ""}
{"id": "124806", "revid": "6327", "url": "https://eu.wikipedia.org/wiki?curid=124806", "title": "98ko Belaunaldi", "text": ""}
{"id": "124807", "revid": "512", "url": "https://eu.wikipedia.org/wiki?curid=124807", "title": "Morcenx", "text": "Morcenx (gaskoieraz \"Morcens\") Landetan dagoen komuna da, Akitania Berria eskualdean."}
{"id": "124808", "revid": "219", "url": "https://eu.wikipedia.org/wiki?curid=124808", "title": "Li\u00e8ge\u2013Bastogne\u2013Li\u00e8ge", "text": ""}
{"id": "124809", "revid": "512", "url": "https://eu.wikipedia.org/wiki?curid=124809", "title": "Parentis-en-Born", "text": "Parentis-en-Born (gaskoieraz \"Parent\u00eds\") Landetan dagoen komuna da, Akitania Berria eskualdean. Biscarrosse eta Parentis urmaelaren ertzetan dago."}
{"id": "124810", "revid": "512", "url": "https://eu.wikipedia.org/wiki?curid=124810", "title": "Pissos", "text": "Pissos (gaskoieraz \"Piss\u00f2s\") Landetan dagoen komuna da, Akitania Berria eskualdean."}
{"id": "124811", "revid": "512", "url": "https://eu.wikipedia.org/wiki?curid=124811", "title": "Roquefort (Landak)", "text": "Roquefort (gaskoieraz \"R\u00f2cah\u00f2rt\") Landetan dagoen komuna da, Akitania Berria eskualdean."}
{"id": "124812", "revid": "10891", "url": "https://eu.wikipedia.org/wiki?curid=124812", "title": "Roquefort", "text": "Roquefort izan daiteke:"}
{"id": "124813", "revid": "512", "url": "https://eu.wikipedia.org/wiki?curid=124813", "title": "Sabres", "text": "Sabres (gaskoieraz \"Sabres\") Landetan dagoen komuna da, Akitania Berria eskualdean."}
{"id": "124814", "revid": "103793", "url": "https://eu.wikipedia.org/wiki?curid=124814", "title": "Saint-Sever", "text": "Saint-Sever (gaskoieraz \"Sent Sever\" [s\u00e9n s\u00e9b\u00e9]) Landetan dagoen komuna da, Akitania Berria eskualdean. Erdi Aroan \"\u00ab Caput Vasconiae \u00bb\" (Vasconiako burua) izenaz ezagutzen zuten.\nHerri senidetuak.\nSent Sever/Saint-Sever ondorengo herriekin senidetuta dago:"}
{"id": "124815", "revid": "69297", "url": "https://eu.wikipedia.org/wiki?curid=124815", "title": "Lieja-Bastogne-Lieja", "text": "Lieja-Bastogne-Lieja, ofizialki eta \"La Doyenne\" () ezizenez ere ezagututa mundu mailako txirrindularitza lasterketarik garrantzitsuenetarikoa da. Txirrindularitzaren Nazioarteko Batasunak 24 norgehiagoka puntuagarrien artean sailkatuta dauka, eta Europa mailan bost proba klasiko nagusien artean dugu, alegia, Bost Monumentuak izeneko multzoan dago, Milan-San Remo, Paris-Roubaix, Flandriako Tourra eta Lonbardiako Giroarekin batera.\nEgun bateko proba gogorra da, 255 kilometro ingurukoa, eta Lieja eta Bastogne udalerri valoniarrak lotzen ditu.\n1892an lehenengo edizioa egin zuten eta Eddy Merckx belgikarra da txapelketa gehien eskuratu duena, 1969 eta 1975 artean bost garaipen lortu zituelarik."}
{"id": "124816", "revid": "512", "url": "https://eu.wikipedia.org/wiki?curid=124816", "title": "Sore", "text": "Sore (gaskoieraz \"S\u00f2ra\") Landetan dagoen komuna da, Akitania Berria eskualdean."}
{"id": "124817", "revid": "1545", "url": "https://eu.wikipedia.org/wiki?curid=124817", "title": "Sore (Landak)", "text": ""}
{"id": "124818", "revid": "62526", "url": "https://eu.wikipedia.org/wiki?curid=124818", "title": "Vantaa", "text": "Vantaa (Finlandieraz ahoskatua: [\u02c8\u028b\u0251nt\u0251\u02d0]; Suedieraz: Vanda) Finlandiako hiri bat da. Helsinki, Vantaa, Espoo eta Kauniainenekin batera Helsinkiko zonalde meltropolitarra osatzen dute.\nVantaa, 196.963 biztanlerekin (2009ko ekainaren 30ean), Finlandiako laugarren hiri biztanletsuena da. Finlandiako aireporturik handiena, Helsikin-Vantaa Aireportua, hemen kokatzen da."}
{"id": "124819", "revid": "119347", "url": "https://eu.wikipedia.org/wiki?curid=124819", "title": "Villeneuve-de-Marsan", "text": "Villeneuve-de-Marsan (gaskoieraz \"Vilanava de Marsan\") Landetan dagoen komuna da, Akitania Berria eskualdean."}
{"id": "124820", "revid": "62526", "url": "https://eu.wikipedia.org/wiki?curid=124820", "title": "Kauniainen", "text": "Kauniainen (Finlandieraz ahozkatuta: [\u02c8k\u0251uni\u02cc\u0251inen]; Suedieraz: Grankulla) 8.487 biztanleko (2009ko ekainaren 30ean) herri txiki bat da, Helsinkiko Zonalde Metropolitarrean kokatua. Espoo hiriak inguratzen du. Kauniainen korporazio batek sortua izan zen 1906an, AB Grankulla, lurralde zati bat auzo bat sortzeko banandu zuenean. Danderyd-en, Estokolmon (Suedia) antzeko zer-edo-zer pasatu zela esan daiteke."}
{"id": "124821", "revid": "23317", "url": "https://eu.wikipedia.org/wiki?curid=124821", "title": "Belgikako futbol selekzio nazionala", "text": "Belgikako futbol selekzio nazionala kirol haren arloan herrialde hartako ordezkaria da. 1904an lehenengo aldiz jokatu zuten, Frantziaren aurka eta irabazitako txapelketa bakarra mende hasiera hartakoa du, Anberesen izan zen 1920ko Udako Olinpiar Jokoetako futbol txapelketa hain zuzen ere.\nHistoria.\n1980ko Europako Futbol Txapelketan finalera iritsi eta txapeldunordeak izan ziren belgikarrak, Alemaniako Errepublika Federalak 2-1 irabazi baitzien Erromako finalean. Bestela, 1986ko Munduko Futbol Txapelketan laugarren postua lortu zuen selekzioak, Frantziarekin 4-2 galdu ostean.\nAzkenik, 2018ko Munduko Txapelketan hirugarrena gelditu zen, Ingalaterra 2-0 gainditu eta gero, eta horixe izan da inoizko parte-hartzerik hoberena.\nJokalari aipagarrienak.\n2022ko ekainaren 14an eguneratua."}
{"id": "124824", "revid": "219", "url": "https://eu.wikipedia.org/wiki?curid=124824", "title": "Uribarri (argipena)", "text": ""}
{"id": "124826", "revid": "1310", "url": "https://eu.wikipedia.org/wiki?curid=124826", "title": "Estatuko Aldizkari Ofiziala", "text": ""}
{"id": "124829", "revid": "1340", "url": "https://eu.wikipedia.org/wiki?curid=124829", "title": "Benavent de Segria", "text": ""}
{"id": "124830", "revid": "1340", "url": "https://eu.wikipedia.org/wiki?curid=124830", "title": "Castellsera", "text": ""}
{"id": "124831", "revid": "1340", "url": "https://eu.wikipedia.org/wiki?curid=124831", "title": "Cervia de les Garrigues", "text": ""}
{"id": "124832", "revid": "1340", "url": "https://eu.wikipedia.org/wiki?curid=124832", "title": "El Soleras", "text": ""}
{"id": "124833", "revid": "1340", "url": "https://eu.wikipedia.org/wiki?curid=124833", "title": "Els Plans de Sio", "text": ""}
{"id": "124834", "revid": "1340", "url": "https://eu.wikipedia.org/wiki?curid=124834", "title": "Es Bordes", "text": ""}
{"id": "124835", "revid": "1340", "url": "https://eu.wikipedia.org/wiki?curid=124835", "title": "Figols i Alinya", "text": ""}
{"id": "124836", "revid": "1340", "url": "https://eu.wikipedia.org/wiki?curid=124836", "title": "Gosol", "text": ""}
{"id": "124837", "revid": "1340", "url": "https://eu.wikipedia.org/wiki?curid=124837", "title": "Isona i Conca Della", "text": ""}
{"id": "124838", "revid": "1340", "url": "https://eu.wikipedia.org/wiki?curid=124838", "title": "Estaras", "text": ""}
{"id": "124839", "revid": "1340", "url": "https://eu.wikipedia.org/wiki?curid=124839", "title": "Esterri d'Aneu", "text": ""}
{"id": "124840", "revid": "1340", "url": "https://eu.wikipedia.org/wiki?curid=124840", "title": "Golmes", "text": ""}
{"id": "124841", "revid": "1340", "url": "https://eu.wikipedia.org/wiki?curid=124841", "title": "La Pobla de Cervoles", "text": ""}
{"id": "124842", "revid": "1340", "url": "https://eu.wikipedia.org/wiki?curid=124842", "title": "La Guingueta d'Aneu", "text": ""}
{"id": "124843", "revid": "1340", "url": "https://eu.wikipedia.org/wiki?curid=124843", "title": "La Sentiu de Sio", "text": ""}
{"id": "124844", "revid": "6327", "url": "https://eu.wikipedia.org/wiki?curid=124844", "title": "Malda (Lleida)", "text": ""}
{"id": "124845", "revid": "1340", "url": "https://eu.wikipedia.org/wiki?curid=124845", "title": "Pinell de Solsones", "text": ""}
{"id": "124846", "revid": "1340", "url": "https://eu.wikipedia.org/wiki?curid=124846", "title": "La Vansa i Fornols", "text": ""}
{"id": "124847", "revid": "1340", "url": "https://eu.wikipedia.org/wiki?curid=124847", "title": "Montferrer i Castellbo", "text": ""}
{"id": "124848", "revid": "1340", "url": "https://eu.wikipedia.org/wiki?curid=124848", "title": "Menarguens", "text": ""}
{"id": "124849", "revid": "1340", "url": "https://eu.wikipedia.org/wiki?curid=124849", "title": "Pinos", "text": ""}
{"id": "124850", "revid": "1340", "url": "https://eu.wikipedia.org/wiki?curid=124850", "title": "Sant Marti de Riucorb", "text": ""}
{"id": "124851", "revid": "1340", "url": "https://eu.wikipedia.org/wiki?curid=124851", "title": "Oden", "text": ""}
{"id": "124852", "revid": "1340", "url": "https://eu.wikipedia.org/wiki?curid=124852", "title": "Puiggros", "text": ""}
{"id": "124853", "revid": "1340", "url": "https://eu.wikipedia.org/wiki?curid=124853", "title": "Osso de Sio", "text": ""}
{"id": "124854", "revid": "1340", "url": "https://eu.wikipedia.org/wiki?curid=124854", "title": "Salas de Pallars", "text": ""}
{"id": "124855", "revid": "1340", "url": "https://eu.wikipedia.org/wiki?curid=124855", "title": "Sanauja", "text": ""}
{"id": "124856", "revid": "1340", "url": "https://eu.wikipedia.org/wiki?curid=124856", "title": "Seros", "text": ""}
{"id": "124857", "revid": "1340", "url": "https://eu.wikipedia.org/wiki?curid=124857", "title": "Vilanova de Meia", "text": ""}
{"id": "124859", "revid": "1340", "url": "https://eu.wikipedia.org/wiki?curid=124859", "title": "Duesaigues", "text": ""}
{"id": "124860", "revid": "1340", "url": "https://eu.wikipedia.org/wiki?curid=124860", "title": "Brafim", "text": ""}
{"id": "124861", "revid": "1340", "url": "https://eu.wikipedia.org/wiki?curid=124861", "title": "El Perello", "text": ""}
{"id": "124862", "revid": "1340", "url": "https://eu.wikipedia.org/wiki?curid=124862", "title": "La Febro", "text": ""}
{"id": "124863", "revid": "1340", "url": "https://eu.wikipedia.org/wiki?curid=124863", "title": "Pauls", "text": ""}
{"id": "124864", "revid": "1340", "url": "https://eu.wikipedia.org/wiki?curid=124864", "title": "La Nou de Gaia", "text": ""}
{"id": "124865", "revid": "1340", "url": "https://eu.wikipedia.org/wiki?curid=124865", "title": "Montbrio del Camp", "text": ""}
{"id": "124866", "revid": "6327", "url": "https://eu.wikipedia.org/wiki?curid=124866", "title": "Santa Barbara (Tarragona)", "text": ""}
{"id": "124867", "revid": "1340", "url": "https://eu.wikipedia.org/wiki?curid=124867", "title": "Mar\u00e7a", "text": ""}
{"id": "124868", "revid": "1340", "url": "https://eu.wikipedia.org/wiki?curid=124868", "title": "Savalla del Comtat", "text": ""}
{"id": "124869", "revid": "1340", "url": "https://eu.wikipedia.org/wiki?curid=124869", "title": "La Senia", "text": ""}
{"id": "124870", "revid": "1340", "url": "https://eu.wikipedia.org/wiki?curid=124870", "title": "La Riera de Gaia", "text": ""}
{"id": "124873", "revid": "201", "url": "https://eu.wikipedia.org/wiki?curid=124873", "title": "Txetxeniar Errepublika", "text": ""}
{"id": "124877", "revid": "201", "url": "https://eu.wikipedia.org/wiki?curid=124877", "title": "Sharia", "text": ""}
{"id": "124878", "revid": "512", "url": "https://eu.wikipedia.org/wiki?curid=124878", "title": "Matias Foixkoa", "text": "Matias Foixkoa (1374 - \u2020 1398ko abuztua) Foixko konde eta Bearnoko bizkondea izan zen.\nBiografia.\nAita Roger Bernart IV.a Castelbongo bizkondea eta ama G\u00e9raude Navailleskoa zituen.\n1390ean Luis II.a Borboikoak zuzendutako espedizioan parte hartu zuen. Tunisiako El Mahadia setiatu bazuten ez zuten lortu. Itzultzean Genovako Errepublikarentzat Cagliari konkistatu zuten.\n1396an Joanes I.a Aragoikoa hil zenean, Martin I.a Aragoikoari Aragoiko tronua borrokatu zion. Bere emaztea Joana Joanes I.a Aragoikoaren alaba izan zen. Seme-alabarik gabe hil zen."}
{"id": "124879", "revid": "56334", "url": "https://eu.wikipedia.org/wiki?curid=124879", "title": "Elisabet Foixkoa", "text": "Elisabet Foixkoa (1361 - \u2020 1428) Foixko konde eta Bearnoko bizkondea izan zen.\nBiografia.\nAita Roger Bernart IV.a Castelbongo bizkondea eta ama G\u00e9raude Navailleskoa zituen.\n1381ean Archambaud Graillykoa, Eduardo, Printze Beltzaren kapitaina zena. Bost seme-alaba izan zituzten:\n1412an senarra hil zitzaionean, semeen artean banatu zituen bere lurraldeak."}
{"id": "124880", "revid": "105290", "url": "https://eu.wikipedia.org/wiki?curid=124880", "title": "Batezbesteko orokortu", "text": "Estatistikan, batezbesteko orokortua batezbestekoak kalkulatzeko formula orokor bat da, kasu berezi moduan batezbesteko aritmetiko sinplea, batezbesteko geometrikoa, batezbesteko koadratikoa eta batezbesteko harmonikoa, batezbesteko pitagoratarrak alegia, biltzen dituena besteak beste. Honela adierazi eta kalkulatzen da, formula_1 datuetarako:\nformula_3 betetzen bada,\neta berdinak izango dira, datu guztiak berdinak direnean bakarrik.\nformula_5 balio ezberdinak hartuz:\nHorrela, azaldutako batezbesteko guztietan, txikiena batezbesteko harmonikoa da, batezbesteko geometrikoa eta aritmetiko sinplea ondore, eta handiena batezbesteko koadratikoa da."}
{"id": "124881", "revid": "56334", "url": "https://eu.wikipedia.org/wiki?curid=124881", "title": "Joanes I.a Foixkoa", "text": "Joanes I.a Foixkoa (1382 - \u2020 1436ko maiatzaren 4a) Foixko konde eta Bearnoko bizkondea izan zen.\nBiografia.\nAita Archambaud Graillykoa eta ama Elisabet Foixkoa zituen.\nAragoiko erregearekin eta Ehun Urteko Gerran borrokan aritu ondoren, 1425ean Jeanne d'Arcekin borrokatu eta gero Bigorrako konderria lortu zuen.\nEzkontza eta seme-alabak.\nLehendabizikoz 1402an Karlos III.a Nafarroakoaren alaba Joana ezkondu baina seme-alabarik gabe hil zen.\n1422an Karlos I.a Labritekoaren alaba Joana ezkondu eta seme bi izan zituzten:\n1435ean berriro Jakue Aragoikoaren alaba Joana ezkondu zuen."}
{"id": "124882", "revid": "1545", "url": "https://eu.wikipedia.org/wiki?curid=124882", "title": "Joanes I.a, Foixko kondea", "text": ""}
{"id": "124883", "revid": "512", "url": "https://eu.wikipedia.org/wiki?curid=124883", "title": "The Wharf Times Square", "text": "The Wharf Times Square (txineraz: \u4e5d\u9f8d\u5009\u7121\u932b\u9805\u76eeA\u5854), Txinako Herri Errepublikako Jiangsu probintziako Wuxi hirian eraikitzen ari den erabilera anitzeko eraikina da. Skidmore, Owings and Merrill arkitekto taldeak diseinaturiko dorre honek 339 metro eta 68 solairu izango ditu.\nLehen harria 2007an jarri zen eta lurpeko solairuen eraikuntza 2010ean hasi zen. Eraikina 2014. urtean amaitu zuten."}
{"id": "124886", "revid": "4380", "url": "https://eu.wikipedia.org/wiki?curid=124886", "title": "China 117", "text": ""}
{"id": "124887", "revid": "336", "url": "https://eu.wikipedia.org/wiki?curid=124887", "title": "Hang Lung Plaza", "text": ""}
{"id": "124888", "revid": "105290", "url": "https://eu.wikipedia.org/wiki?curid=124888", "title": "Harakiri (1919ko filma)", "text": "Harakiri (1919) Fritz Langek zuzendutako filma da. Herbehereetako filmotekan aurkitu zuten, eta behin zaharberrituta, ordu beteko muntaia zena Donostiako zinemaldian aurkeztu zuten 1987an. Itxura batean Erich Pommer ekoizleak eskatutako lan bat zen, Langen esku hartzea gidoian txikia izanik.\nArgumentua.\nJaponia. O-Take-San sutsu maitemindu da Olaf Andersonekin, Danimarkako itsas-armadako ofiziala. Ezkondu eta elkar batera biziko dira 999 egunean. Olaf Europara itzuliko da, baina zin egiten du bueltatuko dela; artean ez daki O-Take-San haurdun dagoela. Neskatoaren aitak uste du familiari ondra kendu diola eta, erabat atsekabetuta, \"harakiri\" egingo dio bere buruari. Olaf ostera ere dator Japoniara, baina andre batek lagunduta. O-Take-Sanek ere \"hara-kiria\" egingo du."}
{"id": "124889", "revid": "56334", "url": "https://eu.wikipedia.org/wiki?curid=124889", "title": "Gaston III.a Foix-Biarnokoa", "text": "Gaston III.a Foix-Biarnokoa (Ortheze, 1331ko apirilaren 30a - \u2020 Salbaterra Bearno, 1391ko abuztuaren 1a), \"Febus\" ezizenaz ezaguna, Foixko konde eta Bearnoko bizkondea izan zen. Politikari abila, bere agintaldian Bearnoko bizkonderria ia burujabea izan zen, eta lurralde horren hurrengo bi mendeetako estatus independenterako bidea ireki zuen. Gaskonian Armagnac leinuaren kontra borrokatu zen.\nIdazlea ere izan zen, frantsesez \"Livre de chasse\" (euskaraz: \"Ehiza liburua\") idatzi baitzuen. Batzuen ustez Okzitaniako ereserkitzat hartzen den \"Se canta\" ere idatzi zuen.\nBiografia.\nGaston III.a Foix-Biarnokoa Orthezen jaio zen, 1331ko apirilaren 30ean. Aita Gaston II.a Foix-Biarnokoa (1308\u20131343) eta ama Leonor Commingueskoa izan zituen.\nBearno Foix konderriaren eskuetara joan zen 1290ean. 1343an aita Sevillan hil zenean -Algecirasko setioan (1342-1344) parte hartzen ari zen-, Gaston izan zen titulu guztien oinordeko, 12 urte besterik ez zituenean. Ama, Leonor, izan zuen erreginaorde 5 bat urtetan, haurra adinez nagusi izan arte. Leonorrek bere jabetzako estatu guztietan aurkeztu zuen semea eta bere pean makurtu behar izan zuten jauntxoek.\nJabegoaren kokapen geografikoa kontuan hartuz, Gaston bi indarren basailu izan zen aldi berean:\nBi erregeak saiatu ziren Gaston Febo eurengana erakartzen, baina hau neutral izaten saiatu zen.\nGerratik gerrara ibili zen Gaston bizitza osoan. 1345ean hasi zen ingelesen aurka; 1347an, berriz, Calaiseko espedizioan hartu zuen parte. Hasieran, Frantziako erregeari men egin bazion ere, 1347tik aurrera ez zuen hori egin izan nahi, Bearnoko bizkonderria jaurerri independentea ikusten baitzuen. Paun izan zuen egoitza nagusia, XI. mendean gotortu zuten lekuan, 1464an Bearnoko hiriburu egingo zuten tokian. Ehun Urteetako Gerra piztu zenean, Gastonek bere feudoak borrokatik kanpo mantentzea lortu zuen.\n1349an, Ines Nafarroakoa edo Ines \u00c9vreuxkoarekin ezkondu zen. Joana II.a Nafarroakoaren (Luis I. Nafarroakoa eta X.a Frantziakoaren alaba zen hau) eta Filipe III.a Nafarroakoa edo Filipe Evreuxkoa (Filipe III.a Frantziakoa eta Luis IX.a Frantziakoaren leinutik zetorren Margarita Artoisen semea) izan ziren.\nEzkontzatik gutxira, Inez zapuztu zuen eta Evreuxeko konde eta Nafarroako errege zen Karlos II.a Nafarroakoa (1332 \u2013 1387) anaiaren gortera itzuli zen.\nBearno-Foix etxea Armagnac leinuaren aurkako borroka luzeetan murgilduta zebilen. Joan II.a Frantziakoa erregeak Armagnac etxearen alde posizionatu zenean, Gastonek uko egin zion Bearnok erregeari men egiteari eta honek atxilo hartu zuen\n1356ko uztailean. Frantsesen porrotaren aurrean, urte horretako irailaren 19an askatu zuten Poitiersen eta Prusiara joan zen. Bi urtez ibili zen Ordena Teutonikoko zaldunen eta Galtzariaren Ordenaren sortzaileetako bat zen Joan III.a Graillykoaren alde borrokan eta eslaviar idolatren aurka.\n1358an itzuli zen Frantziara eta Jacquerien egin zuen borroka oraingoan. Laguntza bidali zuen Meauxera altxatutako nekazariek setioan baitzeukaten Frantziako dofina (oinordekoa).\nArmagnac-eko kondeari egin zion gerra gero. 1360an, Armagnac-eko kondeak eta bere suhia zen Joan Poitiersekoak Foix inbaditu zuten. Azkenean, Gastonek garaipena lortu zuen 1362ko abenduaren 5ean eta arerio garrantzitsuak harrapatzea lortu zuen. Joan Poitiersekoa (edo Berrikoa) izan zen horietako bat eta aske utziko zuen 1365eko apirilean diru mordoa ordaindu ondoren. Erreskate horiek medio, 600.000 florineko altxorra eskuratu zuen eta Orthezeko Moncade dorrean gorde zuten. Erretratu eta trofeo militarrak erakusten zituen galeria bat sortu zuen han, datu hura oroitzeko.\nGeroago, 1372an, Armagnac-eko kondea saiatu zen berriro Bearnoren jabetza berreskuratzen, baina ez zuen lortu.\n1373an, Gastonen nahiaren aurka, Languedoc-eko buru egin zuten Joan Berrikoa. Ez zuen arrakastarik izan, ordea, eta postua galdu zuen, 1380ko maiatzean, kargua Gaston berak hartu zuelarik. Hala ere, Karlos VI.a Frantziakoa erregetzara iritsi zenean, Gastonek ez bazituen ahalak galdu ere, berriro ezarriko zuen karguan Berriko dukea.\n1380ko hamarkadan, Jean Froissart kronikalariak bisitatu zuen Foixko Konderria. XIV. mendearen bigarren erdian Gaston Feboren aginpean Orthezeko gorteak izan zuen dizdira deskribatu zuen.\n1391n iskemiak hil zuen Gaston Febo Salbaterra Bearnon ehizean zebilen bitartean. Karlos IV.a Frantziakoa izan zuen oinordeko orokorra, baina Foixko Konderria bere lehengusua zen Matias Foixkoarentzat izan zen.\nEzkontza eta seme-alabak.\n1349an, Ines Nafarroakoarekin ezkondu zen. Joana II.a Nafarroakoa eta Filipe III.a Nafarroakoa edo Filipe Evreuxkoaren alaba zen. Gaston izenenko semea izan zuten eta 1381ean hilko zen.\nJean Froissartek dioenez, Gaston Feboren semeak aitari traizioa egin zion. Karlos II.a Nafarroakoaren eskutik lortutako pozoia erabili zuen aita erail nahian eta aitak semea atxilo hartu zuen. Geroago, 1382ko urtarrilaren 4an, aita-semeak eztabaida sutsu batean zeudenean, aitak labankada sartu zion semeari eta Gaston gaztea hil egin zen. Hauxe izan zen Gaston III.aren legezko seme bakarra.\nCaterina Rabatekoa izan zuen amorante eta 4 seme-alaba eman zizkion honek:\n1393an, Frantziako erregina zen Isabel Bavariakoa-Ingolstadtekoak antolatutako maskarada batean, Joan Foixekoak hartu zuen su. Legezkanpoko semea zuen Gaston Febok hau eta horrela hil zen. Gainontzeko ordezkariak ere horrela hil ziren. Bal des Ardents izenez ezagutu zen gerora maskarada hau."}
{"id": "124890", "revid": "1545", "url": "https://eu.wikipedia.org/wiki?curid=124890", "title": "Gaston III.a Febus", "text": ""}
{"id": "124891", "revid": "1545", "url": "https://eu.wikipedia.org/wiki?curid=124891", "title": "Gaston III.a Foixkoa", "text": ""}
{"id": "124892", "revid": "1545", "url": "https://eu.wikipedia.org/wiki?curid=124892", "title": "Gaston F\u00e8bus", "text": ""}
{"id": "124893", "revid": "6327", "url": "https://eu.wikipedia.org/wiki?curid=124893", "title": "Foix-ko kondeen zerrenda", "text": ""}
{"id": "124895", "revid": "56334", "url": "https://eu.wikipedia.org/wiki?curid=124895", "title": "Gaston II.a Foix-Biarnokoa", "text": "Gaston II.a Foix-Bearnokoa (1308 - \u2020 Sevilla, 1343ko irailaren 26a) Foixko konde eta Bearnoko bizkondea izan zen.\nBiografia.\nAita Gaston I.a Foix-Biarnokoa eta ama Joana Artoiskoa zituen. 1325etik aurrera Frantzian Armagnaceko kondeen aurka eta Espainian Petri IV.a Aragoikoa eta Algecirasko setioan musulmanen aurka borrokatu zituen.\nEzkontza eta seme-alabak.\n1327an Leonor Commingueskoa ezkondu eta seme bakarra izan zuten, Gaston hain zuzen ere. Sasikume asko ere izan zituen."}
{"id": "124896", "revid": "1545", "url": "https://eu.wikipedia.org/wiki?curid=124896", "title": "Gaston II.a Foixkoa", "text": ""}
{"id": "124897", "revid": "6950", "url": "https://eu.wikipedia.org/wiki?curid=124897", "title": "Plinio Gaztea", "text": "Plinio Gaztea (; Comum, 61 - Bitinia, ) Antzinako Erromako politika-gizon eta idazle bat izan zen, Plinio Zaharraren iloba.\nBizitza.\nBere aita hil eta gero, Plinio Zaharra amaren aldeko bere osabak hezi zuen eta horrela hartu zuen bere izena borondatez. Erroman erretorika ikasi zuen Kintiliano eta Niceste Sacerdosen eskutik. Lege-gizon moduan karrera luzea izan zuen, kontsul \"suffectus\" izendatu zuten 100 urtean. Beste postu zenbait ere bete zituen, hala nola \"praefectus eraris militaris\", \"praefectus aerari Saturni\", \"curator alvei Tiberis\" eta Bitiniako gobernadore 111-112 urteetan.\nLanak.\nBi lan gorde dira: \"Panegyricus\" eta hainbat gutun, bederatzi liburukietan bildurik. \"Panegyricus\" Trajano enperadoreari egindako eskerroneko hitzaldiaren bertsio zabaldua da, kontsul izendatu zuenean 100 urtean, gisa bereko beste 11 hitzaldiekin batera azaldu ohi dena. \"Pro Marcello\" Zizeronen hitzaldiaren parean jarri izan da eta lehenengo bi mendeetako osorik gorde den hitzaldi bakarra da.\nGutun-bilduma 97-108 urte bitartekoa da, Plinioren bizitzan ere argitaratu zirenak. Trajanorekiko gutun-harremana ere gorde da, batez ere Bitiniako gobernadore izan zenekoa. Zizeronen ondoren, latinezko epistola generoan hoberenak direla aipatu da bere garrantzia buruz, garaiko inperioaren berri osotua ematen baitute. Denetariko gaiak agertzen dira gutunetan: afera publikoak, anekdotak, literatura, afera pertsonalak, deskribapenak eta aholkuak. Harrigarria bada ere, erlijio, filosofia eta hizkuntza gaiak ez dira agertzen, garai hartan maiz agertzen baziren ere. Hala ere, bere estiloaren dotorezia eta aniztasuna aipatu dira, bere batasuna galdu gabe."}
{"id": "124899", "revid": "56334", "url": "https://eu.wikipedia.org/wiki?curid=124899", "title": "Gaston I.a Foix-Biarnokoa", "text": "Gaston I.a Foix-Bearnokoa (1287 - \u2020 1315eko abenduaren 13a) Foixko konde eta Bearnoko bizkondea izan zen.\nBiografia.\nAita Roger Bernart III.a Foixkoa eta ama Margarita Bearnokoa zituen. Frantziako erregearen alde borrokatu zuen Flandrian.\nEzkontza eta seme-alabak.\n1301ean Joana Artoiskoa ezkondu eta lau seme-alaba izan zituzten:"}
{"id": "124900", "revid": "4380", "url": "https://eu.wikipedia.org/wiki?curid=124900", "title": "Xinhua Barrutia", "text": "Xinhua Barrutia Txinako Herri Errepublikako hainbat tokiren izena izan daiteke:"}
{"id": "124901", "revid": "512", "url": "https://eu.wikipedia.org/wiki?curid=124901", "title": "Kontserbazio egoera", "text": "Espezie baten kontserbazio egoera egun edo etorkizun hurbilean espezie horrek dituen iraungitzeko aukerak neurtzeko adierazlea da. Espezie jakin baten kontserbazio egoera finkatzeko faktore asko kontuan hartzen dituzte: espezimen kopuruaz gain, denboran zehar biztanleriaren handiagotze edo gutxitzea, elikatzeko aukerak, mehatxu ezagunak eta abar.\nKontserbazio egoera adierazteko sistema asko daude:"}
{"id": "124902", "revid": "98220", "url": "https://eu.wikipedia.org/wiki?curid=124902", "title": "Jan Ceulemans", "text": "Jan Anna Gumaar Ceulemans (Lier, Flandria, 1957ko otsailaren 28a-) flandriar futbolari ohia da, zelai erdian ibilitakoa.\nBelgikako futbol selekzio nazionalarekin partida gehien jokatutako pertsona izan da, 96 aldiz hain zuzen ere, eta 39 gol sartu zituen. Bestela, Club Brugge KV taldean 15 urtez jokatu zuen, 1978tik 1992ra (407 partida eta 191 gol). Azken urte hartan erretiratu zen jokalari moduan, eta entrenatzailearen ibilbideari ekin zion orduan."}
{"id": "124903", "revid": "336", "url": "https://eu.wikipedia.org/wiki?curid=124903", "title": "Bernard Voorhoof", "text": "Bernard Voorhoof (Lier, Flandria, 1910eko maiatzaren 10a - \"Ib.\", 1974ko otsailaren 18a) belgikar futbolaria izan zen, aurrelari moduan ibilitakoa.\nBelgikako futbol selekzio nazionalarekin gol gehien sartutako pertsona izan da, 30 golekin 61 partidatan. Marka hau Paul Van Himstek berdindu zuen 1974an."}
{"id": "124904", "revid": "336", "url": "https://eu.wikipedia.org/wiki?curid=124904", "title": "Cephalopoda", "text": "Cephalopoda edo zentzu zabalean zefalopodoak (grezieraz \u03ba\u03b5\u03c6\u03b1\u03bb\u03ae (\"kephal\u00e9\"), \"burua\" eta \u03c0\u03bf\u03b4\u03cc\u03c2 (\"pod\u00f3s\"), \"oina\" \u2192 \"oinak buruan\") molusku filoen ornogabe klasea da. 700 espezie inguru daude, ezagunenak olagarro, txibia edo txoko izanik. Aipatutako guztiak coleoidea klasekoak dira.\nCephalopodak goi-kanbriarretik gaur egunera arte diraute. Guztiak itsastarrak eta nektonikoak dira, hau da, desplazatzeko zakatz barrunbeko ura bortizki kanporatzen dute sifoiaren bidez. Lokomozio mota hau bertikala da (gora eta behera desplazatzen dira).\nMorfologia.\nZefalopodoek kanpoko zein barneko maskorra eduki dezakete (adb. \"Nautilus\"ak eta txibiak, hurrenez hurren). Badaude maskorrik ez duten zefalopodoak ere (olagarroa, adb.). Maskorra sifunkuluaren bidez komunikatuta dauden hainbat ganbarez osatua dago. Ganbarak septuek banatzen dituzte. Kontuan eduki behar da dimorfismo sexuala dutela; kontuz ibili behar da beraz arra eta emea espezie ezberdinetakoak bezala ez katalogatzeko.\nZefalopodoak harrapakariak dira, eta oso harrapakari onak gainera. Hori eboluzio-abiadura handiari esker da: adibidez, begiak oso garatuak dituzte eta abiadura handiak har ditzakete. Bestalde, honek fosil gida bikainak egiten ditu paleontologoentzat.\nKanpo morfologia.\nProtomaskorra lehenik sortu zen ganbera da, denetarik txikiena. Akrezioz hazten joaten da (kaltzita zatiak bilduz maskorra eratzeko), eta ilargi-hilabetero (gaur egun 28 egun; antzina 14 egun) septu bat eratzen du ganbarak banatzeko. Azken ganbara da denetarik handiena eta bertan bizi da animalia; bizi ganbara deritzo. Bizi ganbara ez diren beste ganbara guztiei fragmokonoa izena jarri zaio.\nMaskorra bi eratakoa izan liteke:\nBarne morfologia.\nSifoiak sinpleak izan daitezke, edo egitura endosifonal bat (kaltzitazko gandor bat) eduki dezakete, animalia babesteko. Sifoia hiru lekutan egon daiteke kokatua: septuaren erdialdean, alde dortsalean edo alde bentralean (gogoan eduki behar dugu alde bentrala, bizi ganbarak beste birak ukitzen ez dituen aldean dagoela kokatua)."}
{"id": "124905", "revid": "1545", "url": "https://eu.wikipedia.org/wiki?curid=124905", "title": "Zefalopodo", "text": ""}
{"id": "124906", "revid": "98220", "url": "https://eu.wikipedia.org/wiki?curid=124906", "title": "Paul Van Himst", "text": "Paul Van Himst (Sint-Pieters-Leeuw, Flandria, 1943ko urriaren 2a -) futbol jokalari eta entrenatzaile belgikarra izandakoa da, zelaiaren erdian ibilitakoa.\nBelgikako futbol selekzio nazionalarekin gol gehien sartutako pertsona izan da, 30 golekin 81 partidatan, modu horretan Bernard Voorhoofen marka berdinduz. Bestela, RSC Anderlecht taldearekin 16 urtez jokatu zuen (457 partida eta 233 gol), eta 1977an erretiroa hartu ostean entrenatzaile lanak egin zituen, hasieran Anderlechtekin eta ondoren selekzio belgiarrarekin."}
{"id": "124908", "revid": "512", "url": "https://eu.wikipedia.org/wiki?curid=124908", "title": "Argol", "text": "Argol Bretainiako Finist\u00e8re departamenduko udalerria da. Bro Kernev eskualde historikoan kokatzen da."}
{"id": "124909", "revid": "12788", "url": "https://eu.wikipedia.org/wiki?curid=124909", "title": "Antofagasta eskualdea", "text": "Antofagasta eskualdea (gaztelaniaz \"Regi\u00f3n de Antofagasta\") Txileko hamabost eskualdeetako bat da. Iparraldean Tarapac\u00e1 du, hegoaldean Atacama, ekialdean Potosiko departamendua (Bolivia) eta mendebaldean Ozeano Barea."}
{"id": "124910", "revid": "512", "url": "https://eu.wikipedia.org/wiki?curid=124910", "title": "Asiria", "text": "Asiria mendebaldeko Asiako antzinako erresuma semitikoa izan zen, Tigris ibaiaren goiko aldean sortutakoa, historian zehar hainbat aldiz inperioak eratu eta Mesopotamia menderatu zuena. Izena bere jatorrizko hiriburutik zetorkion: Assur hiritik, alegia. Aipatutako inperioek kontrolatzen zuten eskualdea izendatzeko ere erabiltzen da Asiria izena. Hiri nagusiak Assur, Khorsabad, Nimrud, Ninive izan ziren.\nAurkikuntza arkeologikoak.\nAsiriarren zibilizazioaren zantzu arkeologikoak argitarar irtten ziten XIX. mendean, Mosuleko frantziar kontsula, Paul-\u00c9mile Botta, ibaiaren beste aldean zeuden muino handietan bila hasi zelarik eta Ninive aurkitu zutelarik.\n1847an Sir Austen Henry Layard abenturazale gazteak hondakinak esploratu zituen. Kouyunjik muinoan, Senakeriben jauregia berraurkitu zuen, 71 gela eta baxuerliebe erraldoiak zituena. Asurbanipalen jauregia eta liburutegi ospetsua ere lurpetik atera zituen. Liburutegiak, 22.000 taulatxo zituen. Niniveren arkeologiaren azterketak antzinako Asiriaren boterea eta loria adierazten du, Esarhaddon (K.a. 681-K.a. 669) eta Assurbanipal (K.a. 669-K.a. 626) erregeen erregealdietan.\nEsplorazio lanak George Smith eta beste batzuk jarraitu zituzten, Nebi Yunus, Nimrud, Kouyunjik eta Khorsabadeko muinoetan eta asiriar objektu asko, argitara eman eta europar museoetara eramanak izan ziren. \"Assyrian Discoveries\" liburuarekin, dibulgazioan ere nabarmen lagundu zuen Smithek. Aro hartan, jauregi mordoa aurkitu zen bere apaindura eta zizelkaturiko lauzekin, antzinako herri honen bizitza eta ohiturak, bere gerra eta bake moduak, erlijioa, bere arkitekturaren estiloa eta bere erregeen handitasuna adieraziz. Horrekin, Asiriaren historiako sekretuak argitara eman ahal izan dira. Hiri zaharrak esploratuak izan dira eta adreiluetan, taulatxoetan eta zizelkaturiko irudietan inskripzioak argitu dira.\nHistoria.\nAsiriarrak Sumerren mende bizi izan ziren K.a. XX. mendean burujabetasuna lortu zuten arte. Inperio paleoasiriarra amorritek sortu zuten, K.a. 1830 inguruan, eta inguruko lurraldearen gaineko kontrola izan zuten. Asiriar erreinua sortu eta potentzia politiko eta militarra bihurtu izanak ondorio larriak izan zituen gorabehera eta krisi handiko garai hartan. Asiriako lehenengo errege handia Shamshi-Adad I.a (K.a. 1813-1781) izan zen, eta haren gidaritzapean eratu zen Asiriako Lehen Inperioa: denbora gutxian Goi Mesopotamia hartu eta Mari anexionatu zuen. Hartara, Antzinako Asiriar Aroan (K.a. XX. eta XV. mendeen artekoa) Assurrek Goi Mesopotamia kontrolatzen zuen. Asiriako merkataritza Anatoliaraino hedatzen zen garai haietan.\nBabiloniar Inperioaren (Hammurabi, K.a. 1690 aldera) eta mitanniarren (K.a. 1450) mende egon ostean, K.a. XIV.-K.a. XIII. mendeetan Asiriak, berriz ere susperturik, mitanniarrak menderatu eta hititen nahiz Babiloniaren aurka jardun zuen. Dena dela, Erdialdeko Asiriar Aroan (K.a. XV. eta X. mendeen artekoa), ez zuen hainbesteko eraginik izan, eta hainbatetan konkistatu zuten. Babilonia kasiten esku geratu ondoren, eta hititen erasoaren eta Mitanni erreinuaren mehatxupean, Asiriak krisi sakona bizi izan zuen, harik eta Ashur-uballit I.ak (K.a. 1365-1330) agintea hartu zuen arte, inperioa berriro Eufrates ingururaino zabaldu zuelarik. Mesopotamia iparraldeko merkataritza bideen gailentasuna eta inperioaren sendotzea Adad-nirari I.a erregearen garaian (K.a. 1307-1275) gertatu zen; hark bihurtu zuen Asiria garai hartako potentzia militar nagusi. K.a. 1200 inguruan, aurre egin behar izan zien barbaroen erasoei (muxkiak, aramearrak). Bi mendez luzatu ziren gerrek herri militar bihurtu zuten Asiria.\nBurdin Aroan Inperio Berria (K.a. 911 eta K.a. 612 artekoa) zabaldu zen. Asurnasirpal II.a (K.a. 883-859) nahiz Salmanasar III.a (K.a. 832-824) erregeen garaian erabateko inperio ahaltsua osatu zuen. Iparraldera (Urartuko erresuma) eta mendebaldera (Aram) hedatu bazen ere, barneko handikien arteko guduek gerra zibila ekarri zuten Salamanasar III.aren, Shamshi-Adad V.aren eta Adad-nirari III.aren erreinaldietan. Babilonia, asiriarrek beren jainkoak gurtzen zituzten hiri santua, errespetatua izan zen betiere.\nTiglath-Pileser III.ak (K.a. 746-727) eman zion hasiera Asiriako Inperio Berriari: handikien aginpidea murriztu, administrazioa berritu zuen, armada indartu eta, batez ere, anexio politika bultzatu zuen Sirian eta Babilonian (bertako errege izendatu zuen bere burua, horretarako Pulu izena harturik). Salmanasar V.aren ondoren, bere gorena iritsi zuen inperioak Sargon II.aren garaian (K.a. 721-705): Persiako golkotik Taurus mendilerroraino eta Zagrostik Mediterraneoraino hedatzen zen inperioko 70 probintzietan, Asiriako arteak eta kulturak, arameera (idazkera kuneiformearen ordez, alfabetoa) eta kaldear erlijioa ezarri ziren. Hiriburu berri bat eraiki zuten, Dur Sharrukin (Khorsabad). Sargonidek (Sennakerib, Asarhaddon, Assurbanipal) Egipto, Elam eta Babiloniaren aurka borrokatu behar izan zuten. Asurbanipalen erreinaldian (K.a. 668 eta 627 artekoa) hamarkada batzuetan zehar Ilgora Emankorra eta Antzinako Egipto kontrolatu zituen.\nInperioa mediarren aurkako gudan galdu zen, azken horiek Assur eta Ninive konkistatu ondoren (K.a. 614-612). Mediarren alde jardun ziren babiloniarrek inperio berri bat osatu zuten Nabopolasarrekin. Persiar Inperioak eskualdea mendean hartu zuen.\nKultura.\nAsiriarren gizartearen ardatza gerra izan zen, hertsia bezain irmoa, eta inguruko herriak gupida gabe tratatu zituzten. Astronomo handiak ere izan ziren: Zodiakoa ezagutzen zuten, egungoa bezalako egutegia zuten, eta metrikoaren antzeko pisu eta neurri sistema batez baliatzen ziren. Asiriarren hizkuntza akadiera zen, eta idazkera kuneiformea erabiltzen zuten (buztinezko adreilutan). K.a. VIII. mendean, ordea, arameera nagusitu zen inperioan, eta idazkeran alfabetoa erabiltzen hasi ziren. Asiriarrek eguzkia, ilargia eta gainerako argizagiak gurtzen zituzten. Jainko nagusia, \"Assur,\" Asiriako erregea zen zinez, eta lurreko erregeak haren ordezkari baizik ez ziren.\nArtea.\nAsiriako arteak K.a. 1000. urtetik aurrera iritsi zuen gorena, Asiriaren inperialismoa zabaldu zenarekin batera. Asiriarrek sumertar artea bereganatu zuten, beren idiosinkrasiara egokituta. Tenpluak eta ziguratak ez dira sumertar ereduen bilakaera baizik, baina jauregiak izugarri handitu ziren proportzioetan, eta aberastu apaingarrietan.\nAsiriarrak maisu handiak izan ziren eraikuntzan (Khorsabad eta Niniveko jauregi eta tenpluak, adibidez, edo ura garraiatzeko sistemak). Jauregietan terraza eta galeria handiak agertzen ziren, elkarren gainka piramide motzek osatzen zituzten tenpluak, eta harriz estaliriko adreiluzko egituretan bermatuak ziren. Giza eta, batez ere, animalien irudiz hornituriko erliebeak oso biziak dira.\nEskultura.\nEskultura erregeen zerbitzura zegoen erabat, eta beren egintandiak goraipatzeko eta mendekoak ikaratzeko erabiltzen zuten. Erregeen hazpegiak ez baina haien kemena eta ahalmena azalarazten saiatzen ziren eskultoreak. Asiriar erregeen estatuen anatomian eta jantzietan zenbait ezaugarri berdinak dira. Hazpegiek ez dute ezer adierazten, eskultura hieratikoak dira, zurrunak, asiriar monarkiaren printzipio politikoekin adostuak. Bizar luze kizkurrak dituzte eta sorbaldetarainoko ilea. Jantziak ere luzeak dira, lurreraino. Badira tiara daramatenak, erregearen agintearen adierazgarri, eta badira buruhutsik daudenak ere.\nGorde diren errege estatuen artean aipagarria da Asurnasirpal II.arena (British Museum). Estatua kareharri ilunean egina dago, eta Kalkhu hirian aurkitu zuten, oso-osorik . Erregea buru-hutsik dago, esku batean zetroa du eta bestean igitai itxurako ezpata bat; ezpata sagarrak hegazti baten burua antzeratzen du. Bularraldean erregearen genealogia dago idatzita. Salmanasar III.aren estatua ere (Irakeko Museoa) ongi gorde da; eskuak bularraldean elkartuak dituela eta tiararik gabe irudikatua dago.\nLehoi eta zezen androzefaloen eskulturak bestelakoak dira. Ez daude harri bloketik guztiz bereiziak, baina ez dira, ezta ere, erliebeak, eta arkitekturaren mende daude, jauregien eta tenpluen atezangoetan. Eskultura handi hauek bi ikuspuntu dituzte: bi aldetatik begira daitezke, aurretik eta albotik alegia, bost hanka baitituzte. Ezaugarri berezi hori ezin da eskulturak aurrealbotik begiratuta baizik atzeman.\nHauek dira eskultura horietan aipagarrienak: Nunurtako tenpluko lehoi androzefaloak (5 metro luze eta 3,50 altu); Ishtarko santutegiko lehoiak; Kalkhuko jauregiko zezen hegodunak: zezen gorputza dute, giza burua tiaraz jantzia, arrano hegoak eta arrain ezkatak sabelean. Niniven, Senaquerib-eko jauregian ere zezen hegodun handiak zeuden.\nErliebea.\nAsiriar artistek maisutasun handia erakutsi zuten behe-erliebeak zizelatzen jauregi eta tenpluetako gelak dekoratzeko. Erregeek gerra edo ehiza espedizioetan irudikarazten zuten beren burua, testuekin batera.\nTestuak friso luze batean bezala apailatzen ziren erliebeen gainean, eta erliebeak zerrenda horizontaletan antolatzen zirenean zerrenda tarteetan jartzen ziren testuak. Asiriako gudarostearen ekinaldiak kontatzen dituzten erliebeek, Assurbanipalen jauregikoek (Ninive) adibidez, aski argibide eman dute asiriarren taktika, jantzi eta tresneria militarra ezagutzeko. Guda ekinaldien erliebeetan hainbeste xehetasun dago ezen ez da ehiza ekinaldien erliebeetan bezain nabarmen geratzen erregearen banakotasuna eta aintza. Antzinako Egiptoko faraoien ehizaldietako irudiekin alderatuta, irudi horiek ez dira hain lirainak eta estilizatuak, baina errealismo eta dramatismo handiagoa darie, \"Niniveko lehoia hilzorian\" irudiak erakusten duen bezala; Ramses III.aren ehizaldiko zezenen errealismoarekin baizik ezin da parekatu irudi hori.\nNinivekoak dira ehiza erliebe hoberenak (K.a. 650). Ez dira arrasto sakoneko erliebeak, baina, giharrak xehetasun handiz adierazteko egindako ildoen bidez, bolumena hartzen dute gorputzek.\nArkitektura.\nAsiriar artearen ezaugarri bereziak ikus daitezkeen lehenengo jauregia Asurnasirpal II.a erregeak (K.a. 883-859) eraikiarazi zuen bere hiriburu berrian, Kalkhun (Ninulid). Eraikuntza hartatik oso aztarna gutxi geratu da, baina, oroitarri bati esker, eraikitze lanei buruzko datuak gorde dira. Jauregiak 200 x 120 metro hartzen zituen; funtsean bi patio handi ziren elkarrekin lotuak. Patioen inguruan gelak zeuden, eta zezen androzefaloak zeuden ateen alda banatan. Jauregian zeuden, baita ere, administrazioaren bulegoak, oholtxoak gordetzen ziren artxiboak, eta eskribauen eta funtzionarioen etxebizitzak. Errege aretoa (50 x 10 m) erliebe bikainez zegoen apaindua; handik zuzenean erregearen geletara iristen zen.\nSargon II.a erregeak (K.a. 721-705) jauregi bat eraikiarazi zuen Dur Sharrukin (Khorsabad) hirian, bere handitasunaren eta asiriar inperioarenaren erakusgarri. Hirigunea, 1.750 x 1.685 metroko lauki zuzen bat, pezozko harresi batez inguratua eta dorrez gotortua zegoen. Zazpi ate zituen, zezen hegodunen eta jeinu babesleen estatua handiz apainduak. Hiri harresituaren ipar-mendebaldean gotorleku bat eraikiarazi zuen Sargonek, bi mailatan: goiko aldean, 18 metrotan, jauregi bikain bat eginarazi zuen, harresiz inguratua hau ere, 10 hektareako eremua hartzen zuena. Hego-ekialdeko fatxadaren kontra jarritako aldapa baten bidez sartzen zen jauregira, hiriaren erdialdetik bertatik; fatxada alde horrek ate hirukoitza zuen, estatuez apainduak atezangoak.\nAtaria igarota, jauregiaren barruan, patio handi bat zegoen (103 x 91 m). Iparraldean errege aretoa (45 x 10 m), estatua handiez apaindua bere ate hirukoitza, eta gela ofizialak zeuden. Patioak eta gela ofizialek erregearen konkista ekinaldien erliebeak zituzten apaingarri. Hiriaren mendebaldean erlijio eraikuntzak zeuden, zigurata, adibidez, oin karratua eta 6 metro altuko bosna terrazekin.\nDur Sharrukingo jauregiaren handitasuna gorabehera, Sargon II.aren ondorengoek Ninivera aldatu zuten hiriburua eta egoitza, eta han jarraitu zuten inperioa desegin zen arte, K.a. 612. urtean. Niniveko hondakinak ez dira osorik arakatu eta, beraz, ez da zehaztasunez ezagutzen asiriar erregeek han eginarazitako eraikuntzen garrantzia."}
{"id": "124911", "revid": "1545", "url": "https://eu.wikipedia.org/wiki?curid=124911", "title": "Valmala, Burgos", "text": ""}
{"id": "124913", "revid": "56334", "url": "https://eu.wikipedia.org/wiki?curid=124913", "title": "Coquimbo eskualdea", "text": "Coquimbo eskualdea (gaztelaniaz \"Regi\u00f3n de Coquimbo\") Txileko hamabost eskualdeetako bat da. Iparraldean Atacama, hegoaldean Valpara\u00edso, ekialdean San Juango probintzia (Argentina) eta mendebaldean Ozeano Barea mugakide ditu."}
{"id": "124914", "revid": "119347", "url": "https://eu.wikipedia.org/wiki?curid=124914", "title": "Locmaria", "text": "Locmaria (bretainieraz \"Lokmaria-ar-Gerveur\") Bretainiako Morbihan departamentuko Belle-\u00cele uhartean dagoen udalerria da. Bro Gwened eskualde historikoan dago."}
{"id": "124915", "revid": "336", "url": "https://eu.wikipedia.org/wiki?curid=124915", "title": "Zenbaki-sistema hamabitar", "text": "Zenbaki-sistema hamabitar edo, bakarrik, hamabitarra 12ko oinarria duen zenbaki-sistema da, normalean 0-9 eta A-B ikurrak erabiliz."}
{"id": "124916", "revid": "105290", "url": "https://eu.wikipedia.org/wiki?curid=124916", "title": "Valpara\u00edso eskualdea", "text": "Valpara\u00edso eskualdea (gaztelaniaz \"Regi\u00f3n de Valpara\u00edso\") Txileko hamabost eskualdeetako bat da. Iparraldean Coquimbo, hegoaldean Santiago, ekialdean Mendozako probintzia (Argentina) eta mendebaldean Ozeano Barea mugakide ditu."}
{"id": "124917", "revid": "336", "url": "https://eu.wikipedia.org/wiki?curid=124917", "title": "Apolo", "text": "Greziar eta, geroago, erromatar mitologian, Apolo (grezieraz \"\u1f08\u03c0\u03cc\u03bb\u03bb\u03c9\u03bd\"\u2014\"Ap\u00f3ll\u014dn\" edo \"\u1f08\u03c0\u03ad\u03bb\u03bb\u03c9\u03bd\"\u2014\"Apell\u014dn\") olinpiar jainko nagusietako bat da. Delfoseko zaindaria, han orakulu famatua zuen.\n\"Kouros\" (bizarrik gabeko gaztea) ideala, Apolo da argiaren eta eguzkiaren jainkoa; egia eta profeziena; arkularitzarena; medikuntzarena; musikarena, poesiarena eta arteena, eta beste hainbat jarduerarena ere bai.\nOso pertsonai konplexua da Apolo, mito asko zuten bera protagonista, funtzio asko izan zituen, izen anitz eta askotariko modutan irudikatu zuten.\nJatorria.\nEz du ematen Apoloren jatorria Heladean (greziarren artean) soilik dagoenik, eta hainbat sorterri proposatu zaizkio. Testu mizenikoetan, jainko honen aipuak ez dira argiak, baina aro arkaikoko epikan (Homero) aho betean agertzen da. proposatu izan diren jatorrietako bat dorioena izan da. Jainkoaren izen zaharrenetako bat Apellon da, antigoaleko dorioen artean, batzarrekin lotutako hitza da; Espartan, gari klasikoetan oraindik hitz hori erabiltzen zen espartarren bilera izendatzeko. Gainera, Espartan, jainkoak gazteen erritoetan parte hartzen du, Apolo Ephebos izenarekin. Jainkoari erantzi zitzaion beste osagai bat, minoikoa izan zela proposatu da. Ekialdeko eragina ere egon zela esan daiteke, eta Zipreko irlaren bitartez, Reshef jaiko semitaren ezaugarri batzuk hartu zituen, zehazki jainko-arkularia izatea eta noizbehinka lehoiarekin agertzea. Aro arkaikoan greziarrek Asia Txikiarekin lotzen zuten bere gurtza, eta Asia Txikian bertan, Lician zehatzago, bere botere orakularrek hedapen zabala izan zuten.\nMitoak.\nZeus eta Leto dira Apoloren gurasoak eta Artemisa arreba bikia.\nHerak, Letoz jelosturik, jainkosa hau erditzeko unean onar zezaten debekua emana zien lurreko leku orori. Leto toki batetik bestera atseden hartu gabe zebilela, uharte batek eman zion babesa, zeren hain zoritxarreko zen non ez baitzuen ezeren beldurrik. Artemisa eta Apolo bertan jaio ziren eta jainko honek, esker onez, mundu grekoaren erdian finkatu zuen uharte hura, eta Delos (\u00abDistiratsua\u00bb) izena eman zion. Jaio eta zazpi egunetara heldutasunera iritsirik, Delfosa abiatu zen, bertan, Zeusen aginduari men eginez, santutegi bat eraikitzearren; beltxargek tiratzen zuten orgak, alabaina, hiperboreoen lurraldera eraman zuen. Haien artean urtebete iraganik, Delfosa iritsi zenerako, Temisen orakuluaz jabetua zen Piton suge odolzaleak bere mende hartua zuen lurraldea. Munstroa hil ondoren eta haren izpiritua baketzearren Joko Pitikoak ezarri zituen.\nOrakulua beretu zuen eta tripode sakratua ezarri zuen santutegian; haren gainean emakume apaiz Pitia deituak, jainkoak inspiraturiko orakuluak ematen zituen. Geroago, bere anaia Heraklesen aurka borrokatu zen, hark orakuluaz jabetu nahi izan baitzuen.\nApolo eta maitasuna.\nOro har, Apolo ez zen oso zoriontsua izan maitasun kontuetan: ninfek eta emakumeek ihes egiten zioten, baina zenbaitetan bortxatu egiten zituen. Talia musarekin elkartzearen ondorioz Koribanteak sortu ziren, Uraniarekin Orfeo musikaria izan zuen eta Koronis ninfarekin Asklepio, medikuntzaren jainkoa. Haren mendekuak izugarriak izan ziren: Ziklopeak hil zituen, baita Nioberen haurrak ere; Martsias satiroa bizirik larrutu zuen, musikari gisa desafio egiteagatik, Troiako gerran, izurria zabaldu zuen greziarren artean Krise bere apaiza mendekatzeko, Agamemnonek haren alaba bahitua zuelako; Laokoon eta horren semeak Apolok bidalitako sugeek ito zituzten bere kontrako laidoa zigortzearren.\nMitoak kontatzen du Apolok Kupidorekin lehian aritu nahi izan zuela gezi-jaurtiketaren artean. Apoloren harrokeriak Kupido mindu zuen eta mendeku hartzea erabaki zuen. Horretarako, urrezko gezi bat jaurtiki zion Apolo jainko ederrari. Gezi honek zaurituz gero, berehalako maitasuna sortzen du zaurituarengan. Aldiz, Dafne ninfa, maitasuna mesprezatu eta arbuiatzea eragiten duen berunezko geziaz zauritu zuen Kupidok. Horrela, egun batean Apolok Dafne ikusi, maitasunez eri sentitu eta Kupidoren atzetik, segika, abiatu zen. Baina Dafnek, kontrakoa sentitzen zuenez, ihesari ekin zion. Ninfak geratu gabe egin zuen korrika, harik eta neka-neka eginda amari laguntza eskatu zion arte. Amak Dafne ereinotz bihurtzea erabaki zuen. Apolo Dafnerengana heldu zenean, Dafne itxuraz aldatzen hasita zegoen: gorputza azal gogor batez estali zitzaion, hankak lurrean hondoratzen ziren sustraiak bihurtu zitzaizkion eta ilea hostoz bete. Apolok negarrari eman zion, zuhaitzari besarka. Eta esan zuen: \"Ene emaztea ezin izan zaitezkeenez, ene zuhaitz kutuna izango zara eta zure hostoak, beti ere berde, garaipenaren ikur izango dira eta garaileen burua jantziko\".\nSinbolismoa.\nEgeoko herrien ezaugarria den sinkretismoa mamitzen da Apolorengan, heleniar munduaren mugez kanpotik iritsitako hainbat jainko biltzen baititu. Mendeetan zehar atributu anitzez hornituko dute (lira, arkua, tripodea, erramua, oreina, etab.), harenganako gurtzak hartu zuen hedaduraren adierazgarri. Igarmen, musika eta poesiaren jainkoa, musen babeslea \"(Musageta),\" aldi berean gerrari eta artzaina da. Eguzki jainko gisa garbitzaile eta sendatzaile izanik ere, mendekatzaile eta bortitz ageri da batera, maiz aski sumindurak bereturik. Argitasunaren sinboloa, erlijio orfikoaren jainkoa izan zen.\nApoloren ezaugarri batzuk.\nApolo sarritan joaten da iparraldera, bere santutegiak utzita. Delfosen, Apolo ez zegoenena, Dionisok hartzen zuen bere lekua, neguan, eta Apolo bat-batean etortzen zen udaberrian, bere zaleek deitzen ziotenean. Jainko hau badirudi askotan urrun egoten dela, leku batetik bestera ibiltzen, eta agertzen denean, tupustean egiten duela. Iparralde urruna ere garrantzia du Apoloren mitoetan, beste jainko-jainkosen epopeietan ez bezala. Greziarrentzat, hiperboreoen lurraldea paradisu moduko bat zen, gerlarik, eritasunik eta ez zegoen lekua, bertako biztanleek egun osoa ematen zuten lanik egin gabe, dantzan eta musika egiten. Apolo hara joaten zen askotan, han bere pertsonalitatearekin bat zetorren bizimodua egin zezakeelako.\nBere irudietan, hegalak dituzten zaldiez tiratutako gurdi batean ager daiteke, alboan bi neska dituela eta greziarrek hiperboreartzat zituztenak. Deloseko Brontze Aroko bi hilobi ere lurralde hartako hildako batzuena zirela uste zuten ere. Iparraldera joaten zenez, Eguzkiarekin identifikatu zuten greziarrek, baina hori ez zen geratu K.a V. mendea baino lehen.\nApoloren alderdi asko kontrajarriak dira. Bere bi sinbolo nagusiak arkua eta lira dira: zibilizazioa dakarren jainkoa da, baina aldi berean mendekatzaile izugarria da, eta heriotza ekartzen duena. poeta, musikaria, jakintsua, Olinpon beste jainko-jainkosentzat musika egiten du eta, aldi berean, bere arkuaz heriotza eta hondamendia eramaten ditu. Apoloren geziak, izurriren metafora dira eta horrela irudikatzen zaio Iliadaren lehen bertsoetan (I, 44 hh). Arrazoi beragatik, medikuntzaren jainko gisa gurtzen zuten, eta horrexegatik eraiki zioten tenplua Joniako Didima hirian eta Messenian Bassai hirian. Forma horrekin sartuko da ere Erroman K.a. V. mendean. Baina geroago, bere semea Asklepiosek hartuko dio erreleboa medikuntzaren jainko bezala.\nEtruriarren artean, Apulu edo Aplu izeneko eguzkiaren eta osasunaren jainko bat gurtu zuten, Apoloren parekoa.\nTenpluak.\nBere gurtza oso zabalduta egon zen greziar mundu osoan. Apolorenak ziren, greziarren santutegi nagusietako bi, Delfosekoa eta Delosekoa. Bestalde bere ezaugarri orakularrari esker, orakulu asko eraiki ziren bere zaintzapean, Asia Txikiko hegoaldeko eta mendebaldeko itsasertzean batez ere. Azkenik, oso paper garrantzitsua izan zuen greziar kolonizazioan, prozesu horren burua baitzen. Itsas ertzetan sortutako kolonia askotan berari santutegi bat eskaini zioten. \nHala eta guztiz ere, Delfos zen bere santutegia nagusia. Mitoaren esanetan, Apolok aurretik zeuden beste jainko-jainkosak bota zituen handik, Gaia, Poseidon eta Piton sugea. Apolo berak Piton sugearen izena epitetotzat hartu zuen, \"Apolo Pitio.\" Greziar klasikoengan eragin handia izan zuen, moral berriaren iturri: \"Ezagutu zure burua\" esaldia, Delfoseko Apoloren tenpluan idatzita zegoen eta greziarren politika moduetan eta bizitza pribatuen erabateko itzala izan zuen."}
{"id": "124920", "revid": "98220", "url": "https://eu.wikipedia.org/wiki?curid=124920", "title": "Belle-\u00cele", "text": "Belle-\u00cele () Bretainiako hegoaldeko kostaldean dagoen Morbihan departamentuko uhartea da. Bro Gwened eskualde historikoan dago. Uhartetarrei \"Bellilois\" eta \"Belliloises\" () deitzen zaie.\n\u00celes du Ponant edo Aucun uhartediko uharterik handiena da, Quiberon udalerri eta penintsulako kostaldetik 14 kilometrotara dago, Houat eta H\u0153dic uharteetatik hurbil. Berez kantonamendu bat osatzen du, bere barnean Bangor, Locmaria, Le Palais eta Sauzon udalerriak daudelarik."}
{"id": "124924", "revid": "44278", "url": "https://eu.wikipedia.org/wiki?curid=124924", "title": "Nomenklatura binomial", "text": "Nomenklatura binominala (zoologoen artean erabilia), binarioa (botanikoen artean erabilia) edo sailkatze sistema binomiala espezieak izendatzeko sistema formala da. Nomenklatura binomialaz eratutako espezie izenari izen zientifikoa deritzo; nomenklatura binomialeko bi osagaiak batzeko latinezko gramatika erabiltzen denez \u2014eta osagai horiek maiz latinetik hartuak direnez\u2014, \"latinezko izena\" ere deitu izan zaio, baina hori ez da zehatza (adibidez, otsoaren latinezko izena \"lupus\" da, eta izen zientifikoa, berriz, \"Canis lupus\").\n\"spp.\" laburdura (plurala) ikurrak \"hainbat espezie\" adierazten du. Laburdura horiek ez daude italizatuta (edo azpimarratuta). Adibidez: \"\"Canis sp.\" \"Canis\" generoko espezie zehaztu gabea\" esan nahi du, eta \"\"Canis spp\". \"Canis\" generoko bi espezie edo gehiago\" esan nahi du.\nHistoria.\nLineo izan zen nomenklatura binomialaren sortzailea. Lineok zazpi kategoriako sistema (erreinua; filuma; klasea; ordena; familia; generoa; espeziea) erabili ordez, bi hitzeko sistema erabili zuen: genero izena eta epitetoa, espezieak izendatzeko.\nAdibidez, gizakiak izendatzeko \"Homo\" genero izena eta \"sapiens\" epitetoa erabiltzen da.\nHistorian, batzuetan espezie batek izen zientifiko desberdinak jaso izan ditu, biologo batek baino gehiagok espezie bera deskribatu izan duenean. Gaur egun, izen zientifikoak nazioarteko taldeek adosten dituzte, eta zerrenda ofizialetan biltzen dira, hau da, nomenklatura kodeetan. Espezie batek izen bat baino gehiago badu, argitaratu zen lehen izena aukeratzen da, eta beste izenak sinonimotzat hartzen dira. Hala ere, espeziea beste genero batean sartzeko arrazoiak badaude, izena aldatzen da.\nAdibidez, txoka arrunta 1758an Lineok \"Acanthis cannabina\" bezala izendatu zuen, gero \"Carduelis cannabina\" izena jaso zuen eta, 2012an egindako DNA bidezko analisi filogenetikoaren arabera, \"Linaria cannabina\" izena hartu zuen. Gaur egun, izen zientifikoa \"Linaria cannabina\" da, \"Acanthis cannabina\" eta \"Carduelis cannabina\" sinonimoak direlarik.\nIzen aldaketa hauek etengabe gertatzen dira teknologia eta ikerketa berriak agertzen diren heinean. Horregatik, gaurko izen zientifiko zuzenak iturri eguneratuetan aurki daitezke, adibidez, Wikidatan, baina batzuk ez dira liburu edo datubase zaharragoetan agertzen .\nErabilera.\nProfesionalek izen zientifikoak erabiltzen dituzte lan zientifikoetan eta testu juridikoetan, izen arruntak baino zehatzago, unibertsalago eta egonkorrago direlakoan. Erabilera profesionaletatik at, batzuk izen arruntak erabiltzea nahiago dute, latinezko hitzak ez baitira denentzat ulergarri."}
{"id": "124931", "revid": "105290", "url": "https://eu.wikipedia.org/wiki?curid=124931", "title": "Lombardiera", "text": "Lombardiera (\"Lombard, Lumbaart\") Italia iparraldean (Lombardian eta eskulade honen ondoko Piemonteko inguru batzuetan) eta Suitza hegoaldean (Ticinon eta Grisonian) mintzatzen den erromantze hizkuntza taldearen barruko hizkuntza edo hizkuntza-domeinua da. Hizkuntza-domeinu gisa hartuz, horrela, talde honek ekialdeko lombardiera eta mendebaldeko lombardiera barne hartzen ditu.\nPiemontera, emiliano-romagnoloa, liguriera and venezierarekin batera, iparraldeko italiar hizkuntza-taldearen barnean sailkatzen da.\nUNESCOk galtzear dagoen hizkuntza gisa sailkatzen du."}
{"id": "124932", "revid": "119347", "url": "https://eu.wikipedia.org/wiki?curid=124932", "title": "Hego Lapurdiko Hirigunea", "text": "Hego Lapurdiko Hirigunea (frantsesez \"Agglom\u00e9ration Sud Pays Basque\") Lapurdiko hego-mendebaldeko 12 udalerrik osatzen zuten hirigune elkargoa izan zen, Pirinio Atlantikoetako hirugarren hirigune elkargoa. 2013ko urtarrilaren 1 arte, Euskal Herri Hegoaldeko Herri Elkargoa izena zuen.\n2017ko urtarrilaren 1ean desegin zen elkargoa, Euskal Herri Elkargoa sortu zenean.\nOsaera.\nElkargoak 12 udalerri biltzen zituen \u201413, Bidarte ere kontuan hartzen bada\u2014, Lapurdiko hego-mendebaldekoak."}
{"id": "124933", "revid": "6327", "url": "https://eu.wikipedia.org/wiki?curid=124933", "title": "Communaut\u00e9 de communes du Sud Pays Basque", "text": ""}
{"id": "124934", "revid": "6327", "url": "https://eu.wikipedia.org/wiki?curid=124934", "title": "CCSPB", "text": ""}
{"id": "124935", "revid": "6327", "url": "https://eu.wikipedia.org/wiki?curid=124935", "title": "Lapurdi Hegoalde", "text": ""}
{"id": "124936", "revid": "6327", "url": "https://eu.wikipedia.org/wiki?curid=124936", "title": "Lapurdi Hegoaldeko Herri Elkargoa", "text": ""}
{"id": "124937", "revid": "1545", "url": "https://eu.wikipedia.org/wiki?curid=124937", "title": "Manchester United FC", "text": ""}
{"id": "124938", "revid": "1545", "url": "https://eu.wikipedia.org/wiki?curid=124938", "title": "Aston Villa FC", "text": ""}
{"id": "124939", "revid": "1545", "url": "https://eu.wikipedia.org/wiki?curid=124939", "title": "Nottingham Forest FC", "text": ""}
{"id": "124940", "revid": "1545", "url": "https://eu.wikipedia.org/wiki?curid=124940", "title": "Southampton FC", "text": ""}
{"id": "124941", "revid": "1545", "url": "https://eu.wikipedia.org/wiki?curid=124941", "title": "Tottenham Hotspur FC", "text": ""}
{"id": "124942", "revid": "119347", "url": "https://eu.wikipedia.org/wiki?curid=124942", "title": "Garazi-Baigorri herri elkargoa", "text": "Garazi-Baigorri herri elkargoa (frantsesez \"communaut\u00e9 de communes de Garazi-Baigorri\") izena ematen dioten Nafarroa Behereko bi eskualdeetako udalerri ia guztiak biltzen zituen herri elkargoa izan zen.\n2017ko urtarrilaren 1ean desegin zen elkargoa, Euskal Herri Elkargoa sortu zenean.\nOsaera.\nElkargoak 30 udalerri biltzen zituen."}
{"id": "124943", "revid": "23317", "url": "https://eu.wikipedia.org/wiki?curid=124943", "title": "Ingalaterrako Futbol Kopa", "text": "FA Cup (\"Football Association Challenge Cup\") edo Ingalaterrako Futbol Kopa urtero Ingalaterran jokatu ohi den futbol lehiaketa bat da. Gaur egun 700 talde baino gehiago lehiatzen dira. Herrialde barneko munduko kopa guztien artean ospe handienekoa dela jo ohi da.\nHistoria.\n1871an jokatu zen lehenbiziko FA Cup lehiaketa. Munduko futbol lehiaketa zaharrena da.\n1916tik 1919rarte Lehen Mundu Gerra dela eta jokatzeari bertan behera laga zitzaion. 1940 eta 1945 artean Bigarren Mundu Gerrak lehiaketa berriz ere etetea derrigortzen du.\nLehiaketa sistema.\nLehiaketa sistema partida bakarreko kanporaketa zuzenean oinarritzen da, lehiaketa talde guztiek osatzen duten taula orokor batean antolatuta dagoelarik. Berdinketa kasuan, lehenengo partidan kanpoko taldea izan denaren futbol-zelaian partida gehigarri bat jokatu ohi da. Beste berdinketa bat jazo ezkero, bisitari gisa gol gehien sartu dituen taldea hurrengo txandara igaroko dela esan nahi du. Berdinketak jarraitu ezkero, penalty jaurtiketara jo ohi da. Ingalaterrako Futbol Kopako txapeldunak datorren urterako UEFA Europa League txapelketan jokatzeko postua bereganatzen du.\nEgoitzak.\nUsadioz Ingalaterrako Futbol Koparen finala Londresko Wembley Stadium zelaian jokatu ohi da. Halere zelai horren zaharberritzea dela eta, 2001tik aurrera Galesko Cardiff hiriburuan dagoen Millennium Stadium zelaian jokatu zen. 2008tik aurrera Wembley berriz ere finalaren egoitza bilakatu zen. Antzina beste zelai batzuetan ere jokatu zen: Kennington Oval (1872 eta 1874-92), Crystal Palace Park (1895-1914), Stamford Bridge (1920-22), eta 1873an Fulhamgo Lillie Bridge zelaian (London) el 1873. Finalerdiak futbol-zelai neutraletan jokatu ohi dira.\nBabesleak.\nFA Cup lehiaketa 1994-95tik aurrera babestuta dago, halere bere izen ofiziala ez du aldatu. Lehiaketaren babesleak orain arte honako hauek izan dira:\nFinalak.\nTalde guztiak ingelesak dira banderarekin markaturiko eskoziarrak eta galesak ezik."}
{"id": "124944", "revid": "6327", "url": "https://eu.wikipedia.org/wiki?curid=124944", "title": "Communaut\u00e9 de communes de Garazi-Baigorri", "text": ""}
{"id": "124945", "revid": "6327", "url": "https://eu.wikipedia.org/wiki?curid=124945", "title": "Baigorri-Garazi Herri Elkargoa", "text": ""}
{"id": "124946", "revid": "448", "url": "https://eu.wikipedia.org/wiki?curid=124946", "title": "FA Cup", "text": ""}
{"id": "124947", "revid": "6327", "url": "https://eu.wikipedia.org/wiki?curid=124947", "title": "Garazi-Baigorriko Herri Elkargoa", "text": ""}
{"id": "124948", "revid": "6327", "url": "https://eu.wikipedia.org/wiki?curid=124948", "title": "Baigorri-Garaziko Herri Elkargoa", "text": ""}
{"id": "124949", "revid": "105290", "url": "https://eu.wikipedia.org/wiki?curid=124949", "title": "Santiagoko metropolitar eskualdea", "text": "Santiagoko metropolitar eskualdea (gaztelaniaz \"Regi\u00f3n Metropolitana de Santiago\") Txileko hamabost eskualdeetako bat da. Iparraldean Valpara\u00edso, hegoaldean O'Higgins, ekialdean Mendozako probintzia (Argentina) eta mendebaldean Ozeano Barea mugakide ditu."}
{"id": "124950", "revid": "1545", "url": "https://eu.wikipedia.org/wiki?curid=124950", "title": "Ken Leung", "text": "Keneth Leung (New York, Ameriketako Estatu Batuak, 1970eko urtarrilaren 21a) aktore estatubatuarra da.\nBiografia.\nNew Yorkeko Manhattan auzoan hazi eta hezi zen Ken Leung. Bertan joan zen unibertsitatera eta lehen ikasketa urtean aktore bokazioa topatu zuen. Hainbat urte pasa zituen aktore konpainia desberdinetan lan egiten.\n1997an Brett Ratner ekoizle eta zuzendariarekin lan egin zuen eta honek bere trebetasuna goraipatu zuen. Handik aurrera zinemarako hainbat paper izan ditu eta baita telebistarako ere. 2008an Lost telesailerako paper protagonista eman zioten."}
{"id": "124952", "revid": "23317", "url": "https://eu.wikipedia.org/wiki?curid=124952", "title": "Colo-Colo", "text": "Colo-Colo (izen osoa \"Club Social y Deportivo Colo-Colo\") Txileko futbol talde nagusietakoa da, Santiago hiriburukoa. Herrialdeko 30 liga irabazteaz gain 1991ean Libertadores Kopa irabazi zuen."}
{"id": "124957", "revid": "688", "url": "https://eu.wikipedia.org/wiki?curid=124957", "title": "Kabinda", "text": "Kabinda Erdialdeko Afrikako eremu bat da. 7.270 bat km2 eta 716.076 bat biztanle ditu.\nOfizialki Angolako probintzia, estatu honetako beste eremuetatik banatuta dago; aldiz, zenbait taldek \"Kabindako Errepublika\" (ibindaz \"Kilansi kia Kabinda\") independentearen lurraldetzat jotzen dute eta nazioarteko komunitateak onartu ez duen gobernua eratu dute.\nGeografia.\nMendebaldean Ozeano Atlantikoa duela, estatu-mugei dagokienez geografikoki barrendegi bat da: Angolakoa izanik Kongoko Errepublika (iparraldean) eta Kongoko Errepublika Demokratikoaren (ekialde eta hegoaldean) lurrekin dago kontaktuan.\nLurraldeko mendirik altuenak (Mayombe edo Muabi) ipar-ekialdean daude eta 700 metroak gainditzen dituzte.\nBiztanleak.\nEstatu-mugen gainetik, Kabindan bizi direnak kongo herriaren kideak dira; herri bantu hau Kongoko Errepublikan, Kongoko Errepublika Demokratikoan zein Angolako iparraldean ere bizi dira, izen bereko ibaiaren bokalearen inguruan.\nLau udalerri daude barrendegian:\nEkonomia.\nNekazaritza-ekoizpenak (kafea, kokoa...) ematen badira ere, Kabindaren ekonomiaren protagonista nagusia petrolioa da.\nAngolako petrolio ekoizpenaren % 70a bertatik ateratzen da eta horrek adierazten du zein neurritaraino den garrantzitsua estatuarentzat lurralde honen kontrola bermatzea. CABGOC (\"Cabinda Gulf Oil Company\", Chevron amerikarraren adar bat, % 39), SONANGOL (enpresa publikoa, % 41), Total frantsesa (% 10) eta Eni italiarra (% 9.8) dira enpresarik inportanteenak.\nGasa, potasioa, fosfatoak, manganesoa, burdina, urrea eta diamanteak ere ustiatzen dira.\nHistoria.\nKolonialismoa baino lehen hiru erresuma zeuden oraingo Kabindaren lurretan: Kakongo, Luango eta Ngoyo. Portugaldarren presentzia XV. mendean hasi zen.\nEgun zabalik dirauen gatazkaren oinarriak 1885ean daude. Urte horretan alde batetik Simulambucoko Ituna sinatu zuten Portugalek eta lurralde honetako agintariek eta protektoratu bati hasiera eman zitzaion; bestetik Berlingo konferentzian Europako potentziek Afrikako lurralde zabalak banatu zituzten eta hiru \"Kongo\" agertu ziren: frantsesa (egun Kongoko Errepublika), belgikarra (lehen Zaire izena zuena eta orain Kongoko Errepublika Demokratikoa dena) eta portugesa. Azken hau, Kabinda alegia, independentistentzat hasieratik Angolarekiko entitate desberdina izan zen. Aldiz, Angolaren batasunaren aldekoek argudiatzen dute lurralde-bereizketa hau eman zela Portugalek onartu zuenean \"Kongo belgikarrari\" itsasorako irteera eskaini behar zitzaiola.\nHala ere, Portugal kolonialak administrazioa errazteko 1956an \"Angola\" eta \"Kabinda\" batu zituen. Kontrako zentzuan 1963an (, FLEC) sortu zen eta 1964an Afrikar Batasunaren aurrekaria izan zen \"Afrikar Batasunerako Erakundeak\" Kabinda deskolonizatu beharreko 39. lurralde gisa aipatzen zuen, Angolatik aparte.\n1975ean Portugalek Afrikako bere koloniei independentzia eman zien baina kasu honetan Angolaren barruan geratu zen, aparteko estatusik lortu gabe. Berehala angolar gobernuaren kontrako errebolta zabaldu zen. Harrezkero gatazka armatu bat garatu da urte luzeetan. FLEC taldea hiru adarretan apurtu zen.\n2006an FLEC-Renovada taldeak eta Angolako gobernuak su-etena sinatu zuten. Hala ere, talde independentista nagusiek ez zuten onartu eta adibidez FLEC-FACek borroka armatuarekin segitu zuen.\nGaur egun kabindar independentistek ordezkaritza dute Ordezkapenik Gabeko Nazio eta Herrien Erakundea (UNPO) delakoan. Prentsan gutxitan nabarmen bihurtutako gatazka, 2010eko urtarrilean azaleratu egin zen Angolan (Kabinda barne) ospatzekoa zena Afrikako Nazioen Kopako urte honetako edizioan Togoko taldeak eraso bat pairatu zuenean. Estatuko gobernuarekin sinatutako akordioen kontra dagoen FLEC-PM (\"Posi\u00e7\u00e3o Militar\") taldeak aldarrikatu zuen erasoa."}
{"id": "124958", "revid": "336", "url": "https://eu.wikipedia.org/wiki?curid=124958", "title": "Skype", "text": "Skype (orokorrean ahoskatua; jatorrizko hizkuntzaz, estonieraz, ), Internet bidez deiak egitea ahalbidetzen duen softwarea da. Bat-bateko mezuak, bideokonferentziak edota fitxategiak trukatzeko aukera ere ematen du aplikazioak. Ahti Heinla, Priit Kasesalu eta Jaan Tallinn estoniarrek 2003an sortu zuten zerbitzua. Bere garaian, Kazaa software aplikazioa ere bultzatu zuten. Halere, \"Skype Group\" delako taldeak suediar eta daniar sustraiak ere baditu, Niklas Zennstr\u00f6m eta Janus Friis enpresariek ere parte hartzen dutelako. Enpresaren egoitza nagusia Luxenburgon dagoen arren, Skypek bulego gehiago ditu Londres, Stockholm, Tallinn, Tartu, Praga eta San Jose (Kalifornia) hirietan.\nZerbitzuaren ezaugarri nagusietako bat da erabiltzaileek doan egin dezaketela berba euren artean, betiere, Skype aplikazioa erabiltzen badute. Bestalde, \"YY SkypeOut\" izeneko ezaugarria ere badu Skypek eta telefono arruntetara zein telefono mugikorretara deitzea ahalbidetzen du. Kasu horretan, ordaindu egin behar izaten da: prezioa desberdina da, herrialdearen arabera. \"SkypeIn\" aukerarekin, ordea, posible da telefono batetik ordenagailu batera dei egitea. Aplikazioak eskaintzen dituen aukeren artean doako ahots-mezuak lagatzea dago.\nSkyperen erabilera oso parekoa da Windows Live Messenger edota Yahoo! Messenger bezalako bat-bateko mezularitza zerbitzuekin alderatuta.\n2005ean, eBay etxeak enpresa erosi zuen, 2.600 milioi dolarren truke.\nDeskribapen orokorra.\nSkype duen edozein erabiltzailerekin testu bidez, ahots edo bideo-txat bidez komunika daiteke, doan eta edonondik. Horrez gain, kostu baxuko deiak egin daitezke, bai mugikorretara, bai ordenagailuetara."}
{"id": "124959", "revid": "90204", "url": "https://eu.wikipedia.org/wiki?curid=124959", "title": "A Theory of Fun for Game Design", "text": "A Theory of Fun for Game Design Raph Kosterrek idatzi eta ilustratutako liburua da. 2004ko azaroaren 6an argitaratu zuen Paraglyph Press argitaletxeak.\nLiburuaren tesia.\n64. orrian definitzen du liburuaren tesia:"}
{"id": "124960", "revid": "7398", "url": "https://eu.wikipedia.org/wiki?curid=124960", "title": "Zuhamuxka", "text": ""}
{"id": "124961", "revid": "336", "url": "https://eu.wikipedia.org/wiki?curid=124961", "title": "Ziurtagiri digital", "text": "Ziurtagiri digitala dokumentu digital bat da, non hirugarren pertsona fidagarri batek (ziurtagiri jaulkitzaile) subjektu edo entitate baten identitatea eta bere gako publikoaren arteko lotura bermatzen duen.\nHainbat ziurtagiri digital badiren arren, gehien erabilienak UIT-T X.509 estandarraren arabera arautzen dira. Ziurtagiriak ziurtaturiko entitatearen izena, serie zenbakia, iraungitze data, zertifikaturiko tituludun gako publikoaren kopia (sinadura digital bat ziurtatzeko erabilia) eta ziurtagiria luzatzen duen aginpidearen sinadura digitala ezagutuko du. Horrela, hartzaileak benetan elkarketa azken honek ezarri duela egiaztatuko du.\nZiurtagiri digitalen formatua.\nBaimendutako zertifikazio entitate batek igorritako ziurtagiria, beronek sinaturik egoteaz gain gutxienez honako eremuak izan beharko ditu:\nZiurtagirien igorleak.\nZiurtagiri digital bat edozein gizabanakok edo erakundek sor dezake, baina igorle hau ez bada ezaguna ziurtagiriaren jabearekin elkarreragina dutenen artean, bere izaera ia baliogabea da. Horregatik, igorleak benetakotu behar dira: horrela deitzen zaio entitate ezagunek, gehienetan publikoak, zertifikazio erakundeari baliozkotasuna ematearen prozesuari. Horrela, bere sinadura fidagarri modura ezagutuko da, aipatutako erakundeak igorritako ziurtagiriak fidagarriak izanik.\nIgorle gehienek helburu komertzialak dituzte, eta besteek, konfiantza eraztunen sistemari esker ziurtagiriak doako eran eman ditzakete mundu osoan."}
{"id": "124964", "revid": "105290", "url": "https://eu.wikipedia.org/wiki?curid=124964", "title": "Kostu-kurba", "text": "Mikroekonomian, kostu-kurbak ekoizpena (abzisa-ardatzean) ekoizpenak dakarren kostuarekin (ordenatuen ardatzean) lotzen duten kurbak dira. Mikroekonomian funtsezkoak dira, ekoizlearen ikuspuntutik, ekoizpen maila optimoa finkatu eta eskaintza-kurba ezartzeko. Azterturiko kostuak kostu marjinala eta batez besteko kostua dira eta oro har, eskala-ekonomiek eta errendimendu beherakorren legeak egindako aurreikuspenak hartzen dituzte aintzat, puntu batetik aurrera ekoizpen-faktoreen gehikuntzak gero eta ekoizpen txikiagoa ekarri eta unitateko kostuak gehitu egiten direla ezarriz.\nKostu aldakorrak eta kostu finkoak.\nKostu aldakorrak epe laburrera ekoizpenarekin batera aldatzen diren kostu horiek dira. Epe laburrera ekoizpen-faktore zenbait (eraikinak, esaterako) finkoak dira eta besteak aldakorrak. Adibidez, auto bat ekoizteko behar diren burniak, plastikoak eta bestelako lehengai eta osagaiak kostu aldakorrak dira, zenbat eta auto gehiago egin, orduan eta lehengai eta osagai gehiago erosi beharko baita.\nKostu aldakorren igoera ordea ez da uniformea izaten. Kurbaren malda txikiena den puntutik aurrera, produktu-unitate gehigarri bat lortzeko, gero eta kostu handiagoa sortuko da, errendimendu beherakorren legeari jarraiki, produktibitatea gero eta txikiagoa delako. Hau da, ekoizpena mugatzen duen faktore bat finkoa denean, puntu batetik aurrera kostu aldakorrak gero eta azkarrago igoko dira .\nPuntu horretaraino, ordea, baliteke kostu aldakorren hazkundea gero eta txikiagoa izatea edo konstantea izatea, errendimenduak gorakorrak edo konstanteak direlako. Adibidez, honako taula honetan autoak osatzen dituen lantegi batean, hileko ekoizpen-maila bakoitzeko sorturiko kostu aldakorren bilakaera azaltzen da, ekoizpen ezberdinetarako:\nDatu hauen arabera, kostu aldakor txikien dakarren ekoizpena 3 unitatekoa da. 3 unitateko ekoizpen-mailaraino, kostu aldakorrak gehitu egiten dira baino gero eta gutxiago, errendimendu gorakorrak daudelako. 3 unitate baino gehiago ekoizten direnean, berriz, kostu aldakorrak gero eta azkarrago gehitzen dira, errendimendu beherakorren legearen arabera.\nKostu finkoak epe laburrera aldatzen ez diren kostuak dira. Adibidez, auto lantegiaren eraikuntzak dakarren kostua konstantea da, auto gehiago edo gutxiago ekoizten den. Horrela, grafikoki kostu finkoen kurba zuzen horizontal batez irudikatzen dira. Epe luzera, ordea, ekoizpen-maila handitzen doan heinean, kapital finkoaren beharrak gehitu egiten dira (lantegi berriak eraiki behar direlako, esaterako) eta kostu finkoak aldakor bihurtzen dira. Beraz, epe luzera kostu guztiak dira aldakorrak.\nBatez besteko kostu-kurbak epe laburrera.\nKostu totala ekoitzitako kopuruaz zatituz lortzen da batez besteko kostua. Kostu finkoak konstante direnez, produktu-unitate bakoitzeko batez besteko kostu finkoak beherakorrak izango dira. Kapital finko jakin baterako ordea, batez besteko kostu aldakorrek bilakaera bihurria izango dute: kapital finkoari dagokion ekoizpen maila egokienera heldu arte, gero eta txikiagoak izango dira (edo konstanteak, errendimenduak konstanteak badira) eta hortik aurrera gero eta handiagoak. Horrela, batez besteko kostu totala ere, puntu bateraino beherakorra (edo konstantea) izango da eta gorakorra hortik gora.\nArestiko adibideari helduz:\nTaulan ikusten denez, batez besteko kostu finkoak beherakorrak dira beti. Batez besteko kostu aldakorrak hasieran beherakorrak eta gero gorakorrak izaten dira, produktibitate beherakorra dela eta. Batez besteko kostu totalak ere beherakorrak dira hasieran batean eta minimo batera helduta goraka hasiko dira. Nabarmendu behar da batez besteko kostu totalen minimoa batez besteko kostu aldakorren minimoa baino aurrerago gertatzen direla. Kasu honetan, kostu aldakorren minimoa, batez bestez, 4 unitaterako gertatzen da eta kostu totalen minimoa, batez bestez, 5 unitaterako gertatzen da.\nKostu marjinala.\nKostu marjinala, ekoizpen-maila bakoitzeko, ekoizpena unitate bat gehitzean sortzen den kostu totalen gehikuntza da (epe laburrera, kostu aldakorren gehikuntza bakarrik izango da). Beraz, kostu marjinalak kostu totalen kurbaren maldak ematen du puntu bakoitzean. Horrela, ohiko kostu totalen kurba batean, non kostuak hasieran gero eta motelago hazi (edo konstanteak diren) eta ondoren gero eta azkarrago igotzen diren, kostu marjinalaren kurba, ekoizpenari-buruz, beherakorra edo konstantea izango da hasieran eta gorakorra ondoren. Zehatzago, kostu marjinal konstante edo beherakorrak izango dira, ekoizpen-ahalmena soberan dagoenean. Epe laburrera, ekoizpen ahalmena bete egiten denean, kostu marjinalak gero eta handiagoak izango dira.\nBeste alde batetik, ekoizpen-maila baterako, kostu marjinalaren kurbaren azpitik geratzen den azalera, ekoizpen-maila horretako kostu aldakor totalen zenbatekoa da.\nAurreko taulako datuen arabera, kostu marjinala txikiena da ekoizpena 3 unitatekoa denean. Ekoizpena 3 baino txikiagoa denean, ez da ekoizpen-ahalmen osoa aprobetxatzen. Hortik gora, ekoizpen ahalmena gainditu egin da eta unitate gehigarri bat ekoizteko kostuak gero eta handiagoak dira.\nEnpresaren eskaintza-kurba epe laburrera.\nKostu marjinalaren kurbak batezbesteko kostuaren kurba azken kurba honen minimoan ebakitzen du. Arrazoia hau da: kostu marjinala batez besteko kostua baino handiagoa bada (kostu marjinalaren kurba batez besteko kostuaren kurbaren gainetik doanean), batezbesteko kostua igotzen joango da ekoizpena gehitzean; eta alderantziz, kostu marjinala batez besteko kostua baino txikiagoa denean, ekoizpena handitzeak batez besteko kostuaren murrizketa ekarriko du. Adibidez, 10 unitateko ekoizpen-kostua 200 euro izanik, batez besteko kostua unitateko 20 euro izango da. 11garren unitatearen kostu marjinala 10 bada (batez besteko kostua baino txikiagoa, alegia), 11 unitateko kostu totala 210 eta beraz, batez besteko kostua 210/11=19.09 eurokoa izango da, hasierako 20 euro baino txikiagoa da.\nKostu marjinala epe laburrera kostu aldakorrek osatzen dutenez, kostu marjinalaren kurbak batez besteko kostu aldakorren kurba ere beronen minimoan ebakiko du, hortik gora kostu marjinal (batez besteko kostu minimoa baino handiagoak) batez besteko kostu aldakorra gehitu egingo baitute. Ildo honetatik, batez besteko kostuak (totalak eta aldakorrak) eta kostu marjinala batera aztertzean sortzen diren kontzeptu bi jarduera-minimoa eta jarduera-hobezina dira.\nJarduera-hobezina batez besteko kostu totalen kurbak kostu marjinalaren kurba ebakitzen deneko ekoizpen maila da. Enpresak ekoizten duen produktuaren p prezioa jarduera hobezineko batez besteko kostu totala (edo batez besteko kostu total minimoa) baino handiagoa bada, irabaziak izango ditu (suposatuz ekoizpen guztia saltzen duela); bestela, galerak izango ditu.\nJarduera-minimoa kostu marjinalaren kurbaren eta batez besteko kostu aldakorren kurbaren ebaketa-puntuan gertatzen den ekoizpen-maila da. Jarduera-minimoan, produktuaren merkatuko prezioa batez besteko kostu aldakorraren berdina bada, enpresak kostu finkoengatiko galera izango du. Jarduera-minimoan, prezioa batez besteko kostu aldakor minimoa baino handiagoa bada, baina batez besteko kostu totala baino txikiagoa bada, enpresak galerak izango ditu, baina ez du itxiko. Hain zuzen, prezioa batez besteko kostu aldakor txikiena baino handiagoa den bitartean, ekoizten jarraituko du, kostu finkoen zati bat behintzat estali egingo baitu. Prezioa batez besteko kostu aldakorra baino txikiagoa bada, enpresak itxi egingo du. Oro har, beraz, prezio bakoitzeko enpresak ekoizteko prest dagoen kopurua batez besteko kostu aldakorren kurbak emango du, betiere jarduera-minimoko ekoizpen mailatik abiaturik.\nAdibidez, taulako datuak harturik, jarduera-minimoa 4 unitatekoa da. Puntu horretan batezbesteko kostu aldakorra minomoa da: 32.5 euro Produktuaren prezioa puntu horretan 40 eurokoa bada, enpresak galerak ditu: (40-32.5)\u00d74-100=-70. Hala ere, ekoiztu egingo du, bestela kostu finkoen zenbatekoa guztira galduko bailuke: 100. Prezioa 30 izango balitz, galerak (30-32.5)\u00d74-100=-110 lirateke, enpresak itxiko balu galduko lituzkeeen 100 euroak baino gehiago. Beraz, enpresa itxi (ezer ez ekoiztu) eta 100 euro bakarrik galduko luke.\nMerkatuak inposatzen dion prezio onargarri bakoitzeko, prezioa (edo sarrera marjinala) kostu marjinalarekiko ebaketa-puntuan gertatzen ekoizpena eskainiko du, enpresak prezioa kostu marjinala baino handiagoa den bitartean, ekoizten jarraituko du, horrela irabaziak lortuko dituelako, baina betiere batez besteko kostu aldakorren minimotik abiaturik, jarduera-minimotik alegia. Adibidez, prezio 90 eurokoa bada unitateko, 6 unitate eskainiko ditu, (90-43.33)\u00d76-100=180.02 irabaziko duelako. Gutxiago eskainita, gutxiago irabaziko du: adibidez, 4 ekoitzi eta eskainita, (90-32.5)\u00d74-100=130 irabaziko luke. Jarduera-minimotik behera ezer eskaintzea ez zaio komeni prezioa edozein izanda ere: jarduera-minimoari dagokion batez besteko kostu aldakor minimoa baino txikiagoa bada, galdu egingo du; prezioa batez besteko kostu aldakor minimoa baino altuagoa bada, ekoizten jarraitu behar du kostu marjinalarekin bat egin arte.\nEpe luzerako kostuak.\nEpe luzera ekoizpen-faktore guztiak dira aldakorrak. Epe laburrera lantegiaren tamaina eta beste faktore zenbait finkoak badira ere, epe luzera aldatu egin daitezke enpresaren erabakiak jarraituz. Ekoizpen-maila bakoitzeko, epe laburrerako kostu totalen kurba ezberdinak izango dira, enpresak epe luzera aukeran dituen kapital finkoaren tamainak zein diren. Ekoizpen-maila bakoitzeko, enpresak epe laburrerako kostu totalen kurba guztietatik batez besteko kostu txikiena sortzen diona aukeratuko du. Kurba hauei dagozkien puntuak lotuz, epe luzerako kostu totalen kurba eratuko da.\nEpe laburrerako batez besteko kostu totalen kurba U itxurakoa izanda ere, epe luzerako batezbesteko kostu totalen kurba ezberdina izan daiteke. Kapital finkoa aldatzeko malgutasun handia badago, batez besteko kostu toalen kurba epe horizontala eta laua izan daiteke. Epe luzera, kapital finkoa ere alda daiteke kapital aldakorrarekin batera. Beraz, faktore guztiak biderkatzean, ekoizpena ere neurri berean biderkatzen bada, eskala-errendimenduak konstanteak dira eta epe luzerako batez besteko kostuen kurba laua izango da. Faktoreak biderkatzean, ekoizpena neurri txikiagoan gehitzen bada, eskala-errendimendu beherakorrak izango dira eta batez besteko kostu totalen kurba epe luzera beherakorra izango da: hau kapital finkoa gehitzean sor daitezkeen antolaketarako eta kudeaketarako arazoak direla eta gerta daiteke. Azkenik, ekoizpen-faktoreak biderkatzean, ekoizpena neurri handiagoan gehitzen bada, eskala-errendimenduak gorakorrak izango dira eta epe luzerako batez besteko kostuen kurba gorakorra izango da.\nKostu-kurben adierazpen matematikoa.\nKostu totalak, batez besteko kostu aldakorrak eta totalak eta kostu marjinala funtzio matematiko baten bitartez irudika daiteke, aldagai independente moduan ekoizpena harturik. Kostu-kurba guztien arteko funtzioak elkarrekin loturik daude eta bata emanda, besteak defini daitezke. Adibidez, abiapuntu gisa, kostu totalen funtzio hau hartzen bada:\nkostu finkoak, \"x\" ekoizpenarekin loturik ez daudenak 330 dira, eta kostu aldakorren funtzioa hau izango da:\nBatez besteko kostu totalak \"q\" ekoizpenaz zatituz kalkulatuko dira:\nBatez besteko kostu aldakorrak ere \"q\" ekoizpenaz zatituz kalkulatuko dira:\nKostu marjinala kostu totalak deribatuz kalkulatuko dira, kostu marjinalaren kurbak kostu totalen kurbako zuzen tangenteen maldek ematen baitute puntu guztietan:\nJarduera-minimoa batez besteko kostu aldakorren minimoan gertatzen da. Deribatuz eta zerora berdinduz:\nJarduera hobezina batez besteko kostu totalen minimoan gertatzen da. Deribatuz eta zerora berdinduz:"}
{"id": "124965", "revid": "1340", "url": "https://eu.wikipedia.org/wiki?curid=124965", "title": "Santiagoko metropoli-eskualdea", "text": ""}
{"id": "124966", "revid": "96586", "url": "https://eu.wikipedia.org/wiki?curid=124966", "title": "Henning Mankell", "text": "Henning Mankell (Stockholm, 1948ko otsailaren 3a - Goteborg, 2015eko urriaren 5a) Suediako idazle eta dramaturgo bat zen.\nOso ezaguna da nobela beltzeko lanengatik, Wallander inspektorearen serieagatik batez ere. Halaber, antzerkia eta haur literatura landu zituen, eta Maputoko (Mozambike) \"Avenida\" antzoki nazionaleko zuzendaria izan zen.\n2006an nobela beltzeko Pepe Carvalho Saria jaso zuen.\nBiografia.\nBizitza.\n20 urterekin hasita zegoen lanean Stockholm-eko Riksteater antzokian autore eta laguntzaile gisa. Hurrengo urteetan Suediako beste zenbait antzokirekin ere lan egin zuen.\nGaztetan ezkerreko ekintzailea izan zen, Vietnamgo Gerraren aurkari gogorra, baita Hego Afrikako apartheid eta Portugalek Mozambiken egin zuen gerra kolonialaren kontrakoa ere.\n1970eko hamarkadan Norvegiara joan zen bizitzera. Geroago Zambian eta Afrikako beste herri batzuetan bizi izan da. Mozambikeko hiriburua den Maputoko Teatro Avenida-ko zuzendari artistikoa izateko inbitazioa onartu zuen eta gaur egun urte erdian-edo Maputon bizi izaten da antzokiko lanean eta idazten.\nEva Bergman-ekin ezkonduta zegoen, Ingmar Bergman zinema-zuzendariaren alabarekin.\nHenning Mankell egon zen Gazaren blokeoa salatzeko elkartasun itsasontzietako batean. Israelek erasotu eta hainbat ekintzaile hil zituen Mavi Marmara itsasontzian zihoan, zehazki. Bukaeran Suediara deportatu zuten, eta berak Israelen aurkako zigorra eskatu zuen.\nArgitaletxe berri bat zabaldu zuen (Leopard F\u00f6rlag) Afrikako eta Suediako promesa gazteen lanak sustatzeko, eta 15 milioi suediar koroako dohaintza egin zion Mozambikeko etxerik gabeko umeak zaintzen duen erakundeari (SOS-Kinderdorf).\nHeriotza.\n2014ko urtarrilean Mankellek iragarri zuen birika eta eztarriko minbizia diagnostikatu ziotela. Urte hartako maiatzean, tratamenduari ondo erantzuten eta hobetzen ari zela komunikatu zuen.\nArtikulu sorta bat idatzi zuen Eva bere emazteak inspiraturik, bere egoera deskribatuz, zelan sentitzen zen diagnostikoarekin, zelan sentitzen zen sostengu emozionalarekin, zelan sentitzen zen itxaroten, eta lehenengo kimioterapiaren ondoren Sahlgrenska Ospitalean minbiziaren ikerkuntzaren garrantziari buruz. Hiru aste hil baino lehen idatzi zuen zer gertatzen den jendearen identitatean gaixotasun larriak jota dagoenean. Bere azkeneko posta hil ostean argitaratu zen urriaren 6an.\n2015 urriaren 5ean Mankell hil zen 67 urterekin diagnostikotik 3 urtetara.\nBibliografia.\nPolizia-eleberria.\nBere pertsonaia ezagunena Kurt Wallander polizia-inspektorea da, Suediako Ystad hirian bizi eta lan egiten duena, Eskania herrialdean. Gizatasuna eta sentiberatasuna ezaugarri nabarmenak dira Wallanderrengan. Makina bat asasinatu argitzen ditu bere lankideekin, baina aldi berean bere zoritxarreko bizitzaz kexu ibilten da, eta erretiratu egin behar dela uste du, gizarte postmodernoa ulertzen ez duelako. Eleberri hauetan galdera bat presente dago etengabe: \"Zer egin genuen txarto Suediako gizartearekin?\". Serieak sari asko jaso ditu, tartean Alemaniako Krimen-Saria eta Britainia Handiko CWA Gold Dagger for Sidetracked saria 2001 urtean. Bederatzigarren liburuan, \"Piramidea\", denboraren haria apurtzen du, bost istorio laburrak dira eta denbora aldetik azken istorio laburraren bukaera serie osoko lehen liburua den \"Aurpegirik gabeko hiltzaileak\" liburuaren hasiera da."}
{"id": "124968", "revid": "105290", "url": "https://eu.wikipedia.org/wiki?curid=124968", "title": "Bide Neokatekumenala", "text": "Bide Neokatekumenala Eliza Katolikoaren iniziazio katolikorako bide bat da. Mugimendu hau 1960ko hamarkadan hasi zen, Kiko Arg\u00fcello eta Carmen Hern\u00e1ndez espainiar laikoen eskutik.\nAulki Santuak honela definitzen du: \"Formazio katolikoaren ibilbide bat, gizartearentzat eta denbora berrientzat prestatua\"."}
{"id": "124970", "revid": "119347", "url": "https://eu.wikipedia.org/wiki?curid=124970", "title": "Hazparneko Lurraldea", "text": "Hazparneko Lurraldea (frantsesez \"Communaut\u00e9 de communes du Pays d'Hasparren\", CCPH) Lapurdi eta Nafarroa Behereko udalerri batzuk biltzen zituen Herri Elkargoa izan zen.\n2017ko urtarrilaren 1ean desegin zen elkargoa, Euskal Herri Elkargoa sortu zenean.\nOsaera.\nElkargoak 10 udalerri biltzen zituen."}
{"id": "124971", "revid": "11782", "url": "https://eu.wikipedia.org/wiki?curid=124971", "title": "Communaut\u00e9 de communes du Pays d'Hasparren", "text": ""}
{"id": "124972", "revid": "11782", "url": "https://eu.wikipedia.org/wiki?curid=124972", "title": "Pays d'Hasparren", "text": ""}
{"id": "124978", "revid": "1310", "url": "https://eu.wikipedia.org/wiki?curid=124978", "title": "Maitasuna", "text": ""}
{"id": "124979", "revid": "119347", "url": "https://eu.wikipedia.org/wiki?curid=124979", "title": "Iholdi-Oztibarreko herri elkargoa", "text": "Iholdi-Oztibarreko herri elkargoa (frantsesez \"communaut\u00e9 de communes Iholdi-Oztibarre\") Nafarroa Behereko 13 udalerri biltzen zituen herri elkargoa izan zen.\n2017ko urtarrilaren 1ean desegin zen elkargoa, Euskal Herri Elkargoa sortu zenean.\nOsaera.\nElkargoak 13 udalerri biltzen zituen."}
{"id": "124980", "revid": "6327", "url": "https://eu.wikipedia.org/wiki?curid=124980", "title": "Iholdi-Oztibarre Herri Elkargoa", "text": ""}
{"id": "124981", "revid": "6327", "url": "https://eu.wikipedia.org/wiki?curid=124981", "title": "Communaut\u00e9 de communes Iholdi-Oztibarre", "text": ""}
{"id": "124982", "revid": "6327", "url": "https://eu.wikipedia.org/wiki?curid=124982", "title": "Communaut\u00e9 de communes d'Iholdi-Ostibarre", "text": ""}
{"id": "124990", "revid": "1491", "url": "https://eu.wikipedia.org/wiki?curid=124990", "title": "Sanl\u00facar de Barrameda", "text": "Sanl\u00facar de Barrameda C\u00e1dizko probintziako mendebaldean dagoen udalerria da. Guadalquivir ibaiaren bokalean dago, Huelvako probintziaren mugatik hurbil. 2009 urtean 65.805 biztanle zituen. Laborantza (mahastiak), abere hazkuntza (zezen azienda), arrantza eta turismoa dira ekonomia jarduera nagusiak. Bertako portutik irten ziren Colon, Indietarako hirugarren bidaian, eta Magallanes, munduari lehen bira eman zionean (1519)."}
{"id": "124991", "revid": "69477", "url": "https://eu.wikipedia.org/wiki?curid=124991", "title": "Cadizko udalerrien zerrenda", "text": ""}
{"id": "124992", "revid": "1519", "url": "https://eu.wikipedia.org/wiki?curid=124992", "title": "Vejer de la Frontera", "text": "Vejer de la Frontera C\u00e1dizko probintziako hegoaldean dagoen udalerria da. 2009 urtean 12.973 biztanle zituen.\nHistoria.\n711. urtean musulmanek konkistatu zuten. Garai hartako arrastoak geratzen dira oraindik. Adibidez, gazteluaren atea, XI. mendekoa. Alde zaharreko kaleen antolaketa ere garai hartakoa da. \n1250an kristauek herria konkistatu zuten, baina 1264ko ekainean errebolta bat egon zen eta arabiarrek gaztelua hartu zuten. Kristauek 1264ko abuztuan konkistatu zuten herria behin betiko. \n1938ko martxoaren 11an Barbate herria banandu egin zen."}
{"id": "124993", "revid": "512", "url": "https://eu.wikipedia.org/wiki?curid=124993", "title": "San Jos\u00e9 del Valle", "text": "San Jos\u00e9 del Valle C\u00e1dizko probintziako erdialdean dagoen udalerria da. 2009 urtean 4.403 biztanle zituen."}
{"id": "124994", "revid": "1340", "url": "https://eu.wikipedia.org/wiki?curid=124994", "title": "San Jose del Valle", "text": ""}
{"id": "124995", "revid": "1340", "url": "https://eu.wikipedia.org/wiki?curid=124995", "title": "Sanlucar de Barrameda", "text": ""}
{"id": "124996", "revid": "1545", "url": "https://eu.wikipedia.org/wiki?curid=124996", "title": "Paramixobirus", "text": "Paramixobirusak \"Paramyxoviridae\" familian sailkatzen diren birusak dira. \"Mixo\" terminoak mukia esan nahi du, eta birus hauek mukiaren bitartez transmititzen direla adierazi nahi du (arnas traktuan ugaltzen baitira).\nTalde honetan giza-patogeno batzuk daude, besteak beste elgorriaren birusa, hazizurriarena eta arnas birus sintzitiala (arnas traktuko infekzioak garatzen dituena).\nParamixobirusak tamaina handiko birusak dira (150-300 nm), eta oso pleomorfikoak (itxura desberdinak dituzte). Material genetikoari dagokionez, harizpi bakarreko eta polaritate negatiboko RNA dute, kapsida helikoidal batez babestua. Kapsida horren gainetik bilgarri bat dago, eta bertan ezaugarri antigenikoak dituzten bi glukoproteina.\nOrtomixobirusen aldean, paramixobirusen genoma osoa da, ez dago zatituta. Horretan datza antzeko bi familia horien arteko ezberdintasunik nabarmenena."}
{"id": "124997", "revid": "56334", "url": "https://eu.wikipedia.org/wiki?curid=124997", "title": "Margarita Biarnokoa", "text": "Margarita Bearnokoa edo Margarita Montcadakoa (1245 edo 1250 - \u2020 1319) Bearnoko bizkondea izan zen.\nBiografia.\nAita Gaston VII.a Bearnokoa zuen. 1303an senarra hil zitzaionean semearen ordez gobernatu zuen bizkondeorde moduan.\nEzkontza eta seme-alabak.\n1267an Roger Bernart III.a Foixkoa (1240 \u2020 1303) ezkondu zuen, 1252an ezkontzeko kontratua sinatu ondoren. Bost seme-alaba izan zituzten:"}
{"id": "124998", "revid": "1545", "url": "https://eu.wikipedia.org/wiki?curid=124998", "title": "Margarita Montcadakoa", "text": ""}
{"id": "124999", "revid": "512", "url": "https://eu.wikipedia.org/wiki?curid=124999", "title": "San Roque (C\u00e1diz)", "text": "San Roque C\u00e1dizko probintziako hego-ekialdean dagoen udalerria da. 2009 urtean 29.249 biztanle zituen."}
{"id": "125000", "revid": "512", "url": "https://eu.wikipedia.org/wiki?curid=125000", "title": "El Bosque (C\u00e1diz)", "text": "El Bosque C\u00e1dizko probintziako ekialdean dagoen udalerria da. 2009 urtean 2.102 biztanle zituen."}
{"id": "125001", "revid": "119347", "url": "https://eu.wikipedia.org/wiki?curid=125001", "title": "Torre Alh\u00e1quime", "text": "Torre Alh\u00e1quime C\u00e1dizko probintziako ipar-ekialdean dagoen udalerria da. 2009 urtean 849 biztanle zituen."}
{"id": "125002", "revid": "512", "url": "https://eu.wikipedia.org/wiki?curid=125002", "title": "Villaluenga del Rosario", "text": "Villaluenga del Rosario C\u00e1dizko probintziako ekialdean dagoen udalerria da. 2009 urtean 479 biztanle zituen."}
{"id": "125003", "revid": "512", "url": "https://eu.wikipedia.org/wiki?curid=125003", "title": "Villamart\u00edn", "text": "Villamart\u00edn C\u00e1dizko probintziako iparraldean dagoen udalerria da. 2009 urtean 12.526 biztanle zituen."}
{"id": "125004", "revid": "512", "url": "https://eu.wikipedia.org/wiki?curid=125004", "title": "Zahara de la Sierra", "text": "Zahara de la Sierra C\u00e1dizko probintziako ipar-ekialdean dagoen udalerria da. 2009 urtean 1.513 biztanle zituen."}
{"id": "125006", "revid": "1340", "url": "https://eu.wikipedia.org/wiki?curid=125006", "title": "Torre Alhaquime", "text": ""}
{"id": "125007", "revid": "1340", "url": "https://eu.wikipedia.org/wiki?curid=125007", "title": "Villamartin", "text": ""}
{"id": "125008", "revid": "56334", "url": "https://eu.wikipedia.org/wiki?curid=125008", "title": "Roger Bernart III.a Foixkoa", "text": "Roger Bernart III.a Foixkoa (1243 - \u2020 1302ko martxoaren 3a) Foixko konde eta, ezkontzaren bidez, Bearnoko bizkondea izan zen.\nBiografia.\nAita Roger IV.a Foixkoa zuen, inguruko jaunak borrokatu zituen bere eskubideak mantentzeko, tartean Filipe I.a Nafarroakoa. Koblakari eta poeta ere izan zen.\nHenrike I.a Nafarroakoa 1274an hil zenean, Nafarroakoa koroa hutsik geratu zen. Oinordekoa Joana I.a Nafarroakoa bazen ere, Aragoiko nobleziak kontra egin zuen frantziarrek erresuma izan ez dezaten. Bere eskubideak indarrean jartzeko Frantziako erregea eta Joanaren senarra zen Filipe I.a Nafarroakoak Roger Bernartek zuzendutako armada bidali zuen Euskal Herrira 1276ko irailean. Honek Iru\u00f1ea setiatu eta arpilatu zuen. Bere lanak ezkertzeko erregeak Pas de La Barren lurraldeak eman zizkion.\nEzkontza eta seme-alabak.\n1267an Margarita Bearnokoa ezkondu zuen, 1252an ezkontzeko kontratua sinatu ondoren. Bost seme-alaba izan zituzten:"}
{"id": "125014", "revid": "90204", "url": "https://eu.wikipedia.org/wiki?curid=125014", "title": "Carlos Aguirre", "text": "Carlos Aguirre Arana (Bilbo, 1957) Eusko Jaurlaritzaren egungo Ekonomia eta Ogasun Sailburu ohia da. Ez dago alderdi politikoetara afiliatuta, beraz, independentea da, baina sozialistekin elkarlanean aritu da duela 20 urte baino gehiagotiz.\nEuskal Herriko Unibertsitatean Ekonomia eta Enpresa Ikasketak egin zituen eta 1998tik Energiaren Euskal Erakundeko zuzendaritzako kide da. Erkidegoan, estatuan nahi Europar Batasuneko hainbat tokitan ibili da zuzendari edo aholkulari gisa."}
{"id": "125016", "revid": "6327", "url": "https://eu.wikipedia.org/wiki?curid=125016", "title": "Carlos Agirre Arana", "text": ""}
{"id": "125017", "revid": "2048", "url": "https://eu.wikipedia.org/wiki?curid=125017", "title": "Gaston VII.a Biarnokoa", "text": "Gaston VII.a Bearnokoa (1225 edo 1226 - \u2020 1290eko apirilaren\u202f26a ), \"Froissard\" ezizenaz ezaguna, Bearnoko bizkondea izan zen.\nBiografia.\nAita Gilen II.a Bearnokoa zuen. Alfontso X.a Gaztelakoaren alde ere borrokatu zuen Akitanian\nEzkontza eta seme-alabak.\n1245 eta 1250 artean Gastonek Marzanako bizkondesa zen Mathe ezkondu eta lau alabak izan zituzten:\nAlargundu zenean, Gastonek 1273an Beatrix Savoiakoa ezkondu zuen baina ez zuten seme-alabarik izan."}
{"id": "125020", "revid": "56334", "url": "https://eu.wikipedia.org/wiki?curid=125020", "title": "Pilar Unzalu", "text": "Mar\u00eda del Pilar Unzalu P\u00e9rez de Eulate (Iturrieta, Araba 1957ko ekainaren 24a - 2021eko otsailaren 14a) Eusko Jaurlaritzaren Ingurumen, Lurralde Plangintza, Nekazaritza eta Arrantzako sailburua izan zen. PSE-EE alderdiko kidea izan zen.\nZuzenbidean lizentziatua eta Erizaintzan diplomatua izan zen. 1985 eta 1989 urteen artean Gasteizko Erizaintzako Unibertsitate Eskolan irakasle aritu zen. Ondoren, Arabako Foru Aldundiako Hirigintza, Arkitektura eta Ingurumen zuzendaria izan zen.\nBestalde, diputatua izan zen Arabatik Espainiako Kongresuan VIII. legealdian eta 2009an Patxi L\u00f3pezek sailburu izendatu zuen."}
{"id": "125021", "revid": "1340", "url": "https://eu.wikipedia.org/wiki?curid=125021", "title": "Mar\u00eda del Pilar Unzalu", "text": ""}
{"id": "125022", "revid": "56334", "url": "https://eu.wikipedia.org/wiki?curid=125022", "title": "Gilen II.a Biarnokoa", "text": "Gilen II.a Bearnokoa edo Gilen Erramun Montcadakoa (? - \u2020 Calvi\u00e0, 1229) Bearnoko bizkondea izan zen.\nBiografia.\nAita Gilen I.a Bearnokoa zuen. Hasieran Aragoiko Erresuman aritu zen, izan ere, Jakue I.a Aragoikoari Balear Uharteak konkistatzen lagundu zion. Baina, Frantzian zituen lurraldeak zirela eta Ingalaterrako erregearen basailu bilakatu zen. Kataluniara itzulita, Mallorcan uhartea konkistatuz hil zen.\nEzkontza eta seme-alabak.\nProventzako kondearen alaba Garsenda ezkondu eta seme bat eta alaba bat izan zituen:"}
{"id": "125023", "revid": "56334", "url": "https://eu.wikipedia.org/wiki?curid=125023", "title": "Bernab\u00e9 Unda", "text": "Bernab\u00e9 Unda Barturen (Bilbo, 1956) Eusko Jaurlaritzaren Industria, Berrikuntza, Merkataritza eta Turismo Sailburua izandakoa da, 2009-2012 legealdian. Ez dago inongo alderdi politikoetara afiliatuta, beraz independentea da.\nMadrilgo Ontzi Ingeniarien Goi Eskola Teknikoan ontzi ingeniaritza du. 1999-2005 artean Sestaoko ontziolako zuzendari nagusi izan da. 2005etik 2008ra Navantiako zuzendari industrial nagusia izan da eta ondoren enpresa berean koordinazio zuzendari postua eman zitzaion."}
{"id": "125024", "revid": "1340", "url": "https://eu.wikipedia.org/wiki?curid=125024", "title": "Bernabe Unda", "text": ""}
{"id": "125029", "revid": "119347", "url": "https://eu.wikipedia.org/wiki?curid=125029", "title": "2009-2010eko neguko ipar hemisferioko hotz-bolada", "text": "2009-2010eko ipar hemisferioko hotz bolada 2009ko abenduaren erdialdetik, 2010eko urtarrilaren erdialdera arte Ipar Hemisferioko hainbat guneetan egondako hotz boladari deritzo. Hotz-bolada artikoa ipar polotik etorritako aire hotz masa anitzek eragin zuten eta 2010eko urtarrilaren 9rako 192 ziren hildakoak Europa osoan.\nHotz-boladaren eragina.\nEuropan.\nIngalaterran eta Irlandan 2010eko urtarrilaren 4tik aurrera iparraldetik etorritako aire masa hotzak, 30 zentimetro elur baino gehiago utzi zituen (baita hegoaldeko kostaldean). Polonian ibaiak izoztu eta Danimarka eta Alemania arteko Kiel hiriko kanalean ere izotza agertu zen, bertatik igarotzen den ontzien joan-etorria oztopatuz.\nUrtarrilaren 10etik urtarrilaren 11ra bitartean Espainian elurra Sevilla edo Valentzia bezalako hirietan jausi zen eta Madrilen kaosa eragin zuen bertako autobide eta Barajasko aireportuan\nEuskal Herrian.\nHotzaren eragina urtarrilaren 5ean hasi zen nabaritzen Euskal Herrian eta tenperaturak 10 gradutik behera jaitsi ziren. Urtarrilaren 6an elurra hasi zuen 600 metrotik gora. Egun bat beranduago, elurra itsas mailaraino hurbildu zen eta Gasteizen 10-15 zentimetro pilatu ziren. Haizearen norabideak Iru\u00f1ean ez zuen elurrik utzi, baina iparraldeko haize bortitzak hotz-sentsazioa areagotu egin zuen.\nUrtarrilaren 8an elur gehiago pilatu zen Gasteizen eta gauean elurra hasi zuen Iru\u00f1ea eta Donostian. Urtarrilaren 9an 57 urteko gizon bat hil zen Antzuolan, elurretan irrist egin eta gero. Eta urtarrilaren 10ean, bi nafar eta bizkaitar bat hil ziren Huescako Pirinioetan egondako elur-jausian.\nIpar Amerikan.\nKanada iparraldetik etorritako hotz masa hotzak, Ameriketako Estatu Batuen erdialde eta ekialdeko kostalde osoan utzi zuen elurra eta izotza. Florida estatu gehienean, urtarrilaren 9tik urtarrilaren 10erako gauean zeroz azpitik joan ziren termometroak, eta Orlandon esaterako elur malutak jausi ziren.\nKubako La Habana hirian, urtarrilaren 10eko tenperaturarik baxuena 4\u00a0\u00b0C-koa izan zen.\nAsian.\nOhi baino negu hotzagoak dozenaka hildako eragin ditu Mongolia, Txina, Ipar Korea eta Hego Korean. Dalian mendebaldeko Liadong Badia, erabat izoztu zen. Txinako hiriburu den Pekinen 20 zentimetro elur baino gehiago jausi ziren, eta termometroa -20 eta -30 gradura arte jaitsi zen Tianjin eta Shenyang bezalako hirietan.\nHotza, hegoalderago heldu zen, Shanghain esaterako elur malutak jausi ziren, eta Chongqingen termometroak 4 gradura jaitsi ziren."}
{"id": "125030", "revid": "6327", "url": "https://eu.wikipedia.org/wiki?curid=125030", "title": "2010eko ipar hemisferioko hotz bolada", "text": ""}
{"id": "125031", "revid": "6327", "url": "https://eu.wikipedia.org/wiki?curid=125031", "title": "2009-2010eko ipar hemisferioko hotz bolada", "text": ""}
{"id": "125032", "revid": "4380", "url": "https://eu.wikipedia.org/wiki?curid=125032", "title": "2009-2010eko ipar hemisferioko hotz-bolada", "text": ""}
{"id": "125034", "revid": "119347", "url": "https://eu.wikipedia.org/wiki?curid=125034", "title": "Sa\u00efd Taghmaoui", "text": "Sa\u00efd Taghmaoui (Paris, Frantzia, 1973ko uztailaren 19a) aktore marokoar-frantziarra da. Mathieu Kassovitzen \"La Haine\" filmean bere izen berdineko pertsonaiaren papera egitean arrakasta lortu zuen aktore moduan.\nBiografia.\nPariseko Villepinte izeneko auzoan jaio zen Sa\u00efd bederatzi seme-alabadun familia batean. Eskola utzita boxeolari bezala jardun zuen gaztaroan.\nMathieu Kassovitz zuzendariarekin batera \"La Haine\" filmaren gidoia idatzi zuen eta bertan aktore protagonista bezala parte hartu zuen. Film honek arrakasta handia izan zuen eta aktore lan gehiago izaten hasi zen Frantzia, Los Angeles eta Marokotik mugituz."}
{"id": "125036", "revid": "6327", "url": "https://eu.wikipedia.org/wiki?curid=125036", "title": "Neokatekumenala bidea", "text": ""}
{"id": "125037", "revid": "880", "url": "https://eu.wikipedia.org/wiki?curid=125037", "title": "Bide neokatekumenal", "text": ""}
{"id": "125040", "revid": "46380", "url": "https://eu.wikipedia.org/wiki?curid=125040", "title": "Emilio Arrieta", "text": "Pascual Juan Emilio Arrieta Corera (Gares, Nafarroa, 1821eko urriaren 20a \u2013 Madril, 1894ko otsailaren 11, konpositore garrantzitsua izan zen. Batez ere zartzuela bultzatu zuen."}
{"id": "125041", "revid": "98220", "url": "https://eu.wikipedia.org/wiki?curid=125041", "title": "Letagin zuri", "text": "Letagin zuri (jatorrizko ingelesez \"White Fang\") Jack Londonen eleberria da. 1906ko maiatzean argitaratu zen. Euskaraz 1986an argitaratu zuen Elkarrek, Xabier Mendigurenen itzulpena.\nIstorioa.\nLetagin zuri gaztetatik gurasoen babesik gabe hazi den otsokumea da, non bere bizitzan hainbat lagun eta etsairekin topo egingo du..."}
{"id": "125043", "revid": "512", "url": "https://eu.wikipedia.org/wiki?curid=125043", "title": "Alcal\u00e1 del J\u00facar", "text": "Alcal\u00e1 del J\u00facar Albaceteko udalerria da, La Manchuela eskualdean dagoena.\n2009ko urtarrilaren 1eko erroldaren arabera 1.361 biztanle zituen."}
{"id": "125045", "revid": "119347", "url": "https://eu.wikipedia.org/wiki?curid=125045", "title": "Zuberoako herri elkargoa", "text": "Zuberoako herri elkargoa (zubereraz \"Xiberoko herri alkargoa\" edo \"Xiberoa herri alkargoa\"; frantsesez \"communaut\u00e9 de communes de Soule Xiberoa\") Zuberoako udalerri gehienak biltzen zituen herri elkargoa zen.\nOso bestelako botere eta garrantzia badu ere, herrialde honetako erakunde zaharra zen Xiberoko Sindikataren eta izendapen historiko bera erabiliz herri elkargoa sortu baino lehen zegoenaren segidatzat jotzen du bere burua. Bere xumetasunean, beraz, gaur egun Zuberoak duen erreferente instituzional nagusia da. 2017ko urtarrilaren 1ean desegin zen elkargoa, Euskal Herri Elkargoa sortu zenean.\nOsaera.\nElkargoak 35 udalerri biltzen zituen."}
{"id": "125046", "revid": "6327", "url": "https://eu.wikipedia.org/wiki?curid=125046", "title": "Xiberoko Herri Alkargoa", "text": ""}
{"id": "125047", "revid": "6327", "url": "https://eu.wikipedia.org/wiki?curid=125047", "title": "Communaut\u00e9 de communes de Soule-Xiberoa", "text": ""}
{"id": "125048", "revid": "6327", "url": "https://eu.wikipedia.org/wiki?curid=125048", "title": "Soule-Xiberoa", "text": ""}
{"id": "125049", "revid": "6327", "url": "https://eu.wikipedia.org/wiki?curid=125049", "title": "Xiberoa Herri Alkargoa", "text": ""}
{"id": "125050", "revid": "6327", "url": "https://eu.wikipedia.org/wiki?curid=125050", "title": "Xiberoko l\u00fcrraldea", "text": ""}
{"id": "125051", "revid": "1491", "url": "https://eu.wikipedia.org/wiki?curid=125051", "title": "This Is England", "text": "This Is England (euskaraz \"Hau Ingalaterra da\") 2006an Shane Meadowsek zuzendu eta idatziriko filma da, zinemagile honek berak 2002an \"Once Upon a Time in the Midlands\" (euskaraz \"Behin batean Midlandsen\") filma ere zuzendu eta idatzi zituen. Filma hau 1980ko hamarkada hasierako gazte skinhead ingeles batzuei buruzkoa da.\nFilma honek skinhead mugimendua arrazakeriaren aurkako ikuspuntu batetik erakusten digu.\nArgudioa.\nFilma 80. hamarkadako Ingalaterran girotuta dago, Malvinetako Gerra garaian hain zuzen ere, bertan 12 urtetako Shaun izeneko gaztetxoa (Thomas Turgoose) agertzen da, honi aipatutako gerra horretan aita hil ostean hiriz aldatzen delarik.\nHiri berrian daraman bizitza ez zaio gehiegi atsegin, bere ikasgelako kideekin etengabeko borrokak izaten baititu, hauek bere itxura eta hilberria den aitarekin sartzen baitira. Egun batez, Shaunek skinhead gazte talde bat ezagutzen du, hauen buruzagia Woody delarik, hauek gaztetxoa hain lur jota ikusirik alaitzeko asmoz beren taldean \"adoptatzea\" erabakitzen dute. Orduan Shaunek euren antzera skinhead bilakatzea erabakitzen du.\nHandik aste batzuetara Combo agertzen da, taldeko antzinako kidea, haur espetxean hiru urtez egon ondoren ideia nazionalista eta zeozer arrazistekin aurkezten delarik, eta handik aurrera, taldea bitan banatuko da: batzuk beren ideia antiarrazistak mantentzen dituztenak, eta besteak Combok integratu nahi duen ideologia arrazista eta nazionalista mota dutenak. Comboren hitzek Shaun konbentzitzen dute eta Malvinetan hilberria den bere aitaren heriotzak sortzen dion atsekabeaz probestuko da, Shaunek \"bere aitarekiko harrotasunarengatik\" buruzagi berriaren alboan gelditzea erabakitzen du (Combok egiteko esan zion bezala). Denbora igaro hala, Shaunek gauzatu duen akatsa aurkituz joango da.\nBitxikeriak.\nFilmaren zati handi bat Nottingham hiriko St. Anne barrutian filmatu zen, bertan abandonatu edo hustutako etxeak agertzen dira, hain justu Nottinghamshire konderrian dagoen Royal Air Forceko Bingham base militar ohian.\nFilma hainbat nazioarteko zinemaldietan proiektatu zen, Londreskoa barne, eta Grimsby Whitgiften filmean agertzen den antzerkian proiektatzeko baimen berezia izan zuen.\nBBFC elkarteak filma \"18 urtez gainekoen\" mailan ezarri zuen, bertan hizkera zatarra eta bortizkeri arrazistaren aipamena egiten baitzen. Halere, Bristol, Camden eta Westminster bezalako hiriek hau ez onartzea erabaki dute, filma gaztetxo edo nerabe txurien ikuslegora ailegatu behar delakoaren iritzikoak baitira, beren ikuspegia aldatzeko helburuz.\nFilma hau Turgoosen amari eskaini zitzaion, hau 2005eko abenduaren 29an hil baitzen; hark filma ikusteko aukera izan baino lehen.\nAurretik Thomas Turgoose aktoreak ez zuen skinhead mugimendua batere ezagutzen.\nCombo (Stephen Graham) antzezten duen aktoreak skinhead arrazistaren papera egiten du; benetako bizitzan bere aita beltza da, nahiz eta bere hazpegierarengatik honela ez dirudien.\nFilmean zehar entzun litekeen filma Toots &amp; The Maytals jamaikar taldea eta The Specials eta Uk Subs ingeles taldeena da.\nMugimenduaren hastapenak (bi zatiena edota bi zatien banaketa) quadrophenian (the who) ikusgai dago.\nSariak.\nFilma honek britainiar filmagintza independentearen sarietako \"filma onenaren\" saria irabazi zuen, Thomas Turgoose etorkizun oparoena duen aktorea hasiberriaren saria lortu zuelarik.\nEstreinaldia.\nFilma hau Hego Euskal Herriko zinema eta antzokietan 2008ko urtarrilaren 4ean estreinatu zen, hain justu ere Ingalaterran DVDan kaleratu zen egunaren ondoren."}
{"id": "125052", "revid": "58701", "url": "https://eu.wikipedia.org/wiki?curid=125052", "title": "Gl\u00f2ries dorrea", "text": "Gl\u00f2ries dorrea Kataluniako Bartzelona hiriko Sant Mart\u00ed barrutian dagoen Pla\u00e7a de les Gl\u00f2ries Catalanes enparantzako etxe orratza da. Agbar taldearen egoitza da. Jean Nouvel frantziar arkitektoak diseinatua, 2005eko irailaren 16ean inauguratu zuten.\nBitxikeri gisa, Alain Robert frantziar eskalatzaileak eraikin hau birritan eskalatu izan du (2006 eta 2007an)."}
{"id": "125054", "revid": "11782", "url": "https://eu.wikipedia.org/wiki?curid=125054", "title": "CCPH", "text": ""}
{"id": "125057", "revid": "105290", "url": "https://eu.wikipedia.org/wiki?curid=125057", "title": "Oloroealdeko herri elkargoa", "text": "Oloroealdeko herri elkargoa (tokiko beste hizkuntza den okzitanieraz \"comunautat de comunas deu piemont auloron\u00e9s\", eta frantsesez \"communaut\u00e9 de communes du Pi\u00e9mont Oloronais\" ) Okzitaniako Oloroe-Donamariaren inguruan dauden udalerri batzuk biltzen dituen herri elkargoa da. Eskiula zuberotar udalerria dago haien artean.\nOsaera.\nElkargoak 23 udalerri biltzen ditu.\nUdalerri kideen datuak.\nHona hemen udalerri kideak; ordena alfabetikoa okzitanieran oinarrituta, euskarazko \"Eskiula\" izan ezik."}
{"id": "125058", "revid": "101217", "url": "https://eu.wikipedia.org/wiki?curid=125058", "title": "Zuzen ukitzaile", "text": "Geometrian, zuzen ukitzailea edo zuzen tangentea kurba bat puntu batean \"ukitu\" bakarrik egiten duen zuzen bat da, kurbarekiko angelu nulu bat osatuz. Horrela, kurbaren malda eta zuzen ukitzailearen malda berdinak dira puntu horretan.\nformula_1 kurba baten funtzioa izanik, kurbaren tangentea formula_2 puntu batean honela kalkulatzen da, formula_3 kurbaren funtzioaren deribatuan oinarriturik:\nAdibidez, formula_5 kurbaren zuzenaren ekuazioa formula_6 puntuan honela kalkulatzen da, kurbaren deribatuaformula_7 dela jakinik:"}
{"id": "125059", "revid": "6327", "url": "https://eu.wikipedia.org/wiki?curid=125059", "title": "Zuzen tangentea", "text": ""}
{"id": "125066", "revid": "46640", "url": "https://eu.wikipedia.org/wiki?curid=125066", "title": "Avatar (filma)", "text": "Avatar 2009an James Cameron zuzendariak idatzi, ekoitzi eta zuzendutako zientzia-fikziozko film estatubatuarra da. Antzezle nagusiak Sam Worthington, Zoe Saldana, Sigourney Weaver, Stephen Lang eta Michelle Rodriguez dira.\n2022an \"\" jarraipena izan zuen.\nArgumentua.\nGertaera guztiak Pandoran gertatzen dira, 2150. urtean, Polifemo lurraren ilargi batean. Bertan \"na\u2019vi\" izeneko gizakien itxurako izakiak daude: oso luzeak dira eta beren gizartea klanetan antolatuta dago. unobtainium minerala estaltzen duen zuhaitz erraldoi baten inguruan bizi dira: mineral hori oso preziatua da, Lurreko arazo energetikoen konponbidea izan bailiteke.\nJake Sully, paraplegiko geratutako marine bat, hautatua da \"Avatar\" programan parte hartzeko: zientzilarien burua na\u2019vi gorputz artifizial batzuetara garraiatzeko proiektu bat da, bertakoekiko komunikazioa errazteko. Haiei buruzko informazioa lortu behar du, zuhaitzaren azpiko mineralaz errazago jabe daitezen; bestela, armadaren indarraz baliatu beharko dira, na\u2019vi-ak zuhaitz haren ingurutik kanporatzeko.\nHasiera batean, Jakek oso ondo bete du bere lana, baina Neytiri-z, na'vi eme batez, maiteminduta eta na'viek ez diotela beren lurrari uko egin nahi ikusita, zeinen alde dagoen erabaki behar du."}
{"id": "125067", "revid": "119347", "url": "https://eu.wikipedia.org/wiki?curid=125067", "title": "Jorge Cortes Izal", "text": "Jorge Cortes Izal (Otsagabia, 1930eko apirilaren 25a - Iru\u00f1ea, 2010eko urtarrilaren 12a) euskaltzain urgazle nafarra izan zen.\nEuskal hiztun izan ez arren, \"Nafarroako XX. mendeko euskararen historiako protagonistarik handienetako bat\" izan da Rold\u00e1n Jimenoren arabera. Izan ere, hezkuntza eta hizkuntzaren zabalkuntzaren inguruan probintziako hainbat ekimenen sustatzailea izan da.\nIbilbidea.\nKomertziala lanbidez, ama euskalduna izan zuen eta haren haurtzaroan euskaraz herrian entzuten zen, nahiz eta berak orduan ikasi ez. Garai hartan etxeko transmisioa eteten hasita zegoen Otsagabian, eta urteekin ekin zion hizkuntza ikasteari Asisko Urmeneta irakasle zuela, Pablo Anto\u00f1anarekin eta Jose Maria Jimeno Juriorekin batera.\nNafarroako ikastolen sortzaileetakoa izan zen, 1963an lehenengo euskal eskola sustatzen ahalegindu baitzen. Bi urte geroago, Iru\u00f1a'ko Euskalerriaren Adiskideak elkartearen babesean, Nuestra Se\u00f1ora de Uju\u00e9 izena hartu zuen ikastola sorrarazi zuen Atarrabian, gerora San Fermin eta Paz de Ziganda Ikastolen hazia izan zena, eta 1965-66 ikasturtean ikastolako lehendakari izendatu zuten gurasoek. 1966an \"Principe de Viana\" aldizkariaren euskara sustatzeko atalaren arduradun jarri zen, Miguel Javier Urmeneta eta Amadeo Marcoren onespen eta laguntzaz. Hurrengo urteetan probintzian zehar beste ikastola batzuen sorreran parte hartu zuen.\n\"Euskalerria irratia\"ren sortzaileetakoa ere izan zen (irratiaren \"\"Larreko Saria\" eman zioten 1997an), eta 2008an \"Jimeno Jurio saria\" jaso zuen Artaxoan, euskararen alde egindako lanagatik. Juan Zelaia kultur proiektu asko bultzatu izan dituen lagunari ere eman zioten saria orduan, laugarren edizioan."}
{"id": "125068", "revid": "4380", "url": "https://eu.wikipedia.org/wiki?curid=125068", "title": "Cortes izal", "text": ""}
{"id": "125069", "revid": "336", "url": "https://eu.wikipedia.org/wiki?curid=125069", "title": "Groenlandiar balea", "text": "Groenlandiar balea (\"Balaena mysticetes\") balaenidae familiako zetazeo espeziea da. 20 metrorainoko luzera eta 136 tonako pisua izan ditzake. Balea honek ez du migraziorik egiten eta urte guztian Ozeano Artikoan bizi da."}
{"id": "125070", "revid": "880", "url": "https://eu.wikipedia.org/wiki?curid=125070", "title": "Balaena mysticetes", "text": ""}
{"id": "125071", "revid": "12654", "url": "https://eu.wikipedia.org/wiki?curid=125071", "title": "Ruavinjarg\u00e2", "text": ""}
{"id": "125072", "revid": "12654", "url": "https://eu.wikipedia.org/wiki?curid=125072", "title": "Ru\u00e1vinjarg\u00e2", "text": ""}
{"id": "125073", "revid": "12654", "url": "https://eu.wikipedia.org/wiki?curid=125073", "title": "Ru\u00e1vinjarga", "text": ""}
{"id": "125074", "revid": "12654", "url": "https://eu.wikipedia.org/wiki?curid=125074", "title": "Roavvenjarga", "text": ""}
{"id": "125075", "revid": "12654", "url": "https://eu.wikipedia.org/wiki?curid=125075", "title": "Roavvenj\u00e1rga", "text": ""}
{"id": "125076", "revid": "12654", "url": "https://eu.wikipedia.org/wiki?curid=125076", "title": "Ru\u00e4\u02cavnjargg", "text": ""}
{"id": "125077", "revid": "12654", "url": "https://eu.wikipedia.org/wiki?curid=125077", "title": "Rua\u02cavnjargg", "text": ""}
{"id": "125078", "revid": "512", "url": "https://eu.wikipedia.org/wiki?curid=125078", "title": "Balea gris", "text": "Balea grisa (\"Eschrichtius robustus\" edo \"Eschrichtius gibbosus\") zetazeo espezie bat da. Ozeano Barearen ekialdean topa daiteke, Ipar Amerikako kostaldetik ez urrun. Ozeano Barearen mendebaldean, Japoniako kostaldean ere topa daitezke ale batzuk. Espezie honetako kideek 16 metrorainoko luzera izan dezakete eta 40 tona pisa ditzakete. Ugaztun honek du migrazio biderik luzeena (12.500 km), Mexikoko kostaldetik Bering itsasorainoko bidaia egiten baitu urtero.\nAitzina Atlantikoan ere bazebilen, baina ehizaren ondorioz toki horietatik desagertu zen XVIII. mendean. Ozeano Barearen ekialdeako taldeak ere iraungitzat jo ziren XIX. eta XX. mendeetan, 1911ean zenbait ale topatu ziren arte. 1947tik espezie babestua da eta ale kopurua nabarmen igo da. Bestalde, Ozeano Barearen mendebaldeko taldeak arrisku larrian dira, 130 ale baizik ez baitira geratzen."}
{"id": "125079", "revid": "7398", "url": "https://eu.wikipedia.org/wiki?curid=125079", "title": "Eschrichtius robustus", "text": ""}
{"id": "125080", "revid": "7398", "url": "https://eu.wikipedia.org/wiki?curid=125080", "title": "Eschrichtius gibbosus", "text": ""}
{"id": "125082", "revid": "880", "url": "https://eu.wikipedia.org/wiki?curid=125082", "title": "Balea groenlandiar", "text": ""}
{"id": "125083", "revid": "880", "url": "https://eu.wikipedia.org/wiki?curid=125083", "title": "Groenlandiar bale", "text": ""}
{"id": "125084", "revid": "201", "url": "https://eu.wikipedia.org/wiki?curid=125084", "title": "White Fang", "text": ""}
{"id": "125085", "revid": "512", "url": "https://eu.wikipedia.org/wiki?curid=125085", "title": "Avatar (argipena)", "text": "Avatar hinduismoan Jainko baten lurreko enkarnazioa da.\nHonakoa ere izan daiteke:"}
{"id": "125086", "revid": "6327", "url": "https://eu.wikipedia.org/wiki?curid=125086", "title": "Communaut\u00e9 de communes du Pi\u00e9mont Oloronais", "text": ""}
{"id": "125088", "revid": "6327", "url": "https://eu.wikipedia.org/wiki?curid=125088", "title": "Comunautat de comunas deu piemont auloron\u00e9s", "text": ""}
{"id": "125089", "revid": "6327", "url": "https://eu.wikipedia.org/wiki?curid=125089", "title": "Pi\u00e9mont Oloronais", "text": ""}
{"id": "125093", "revid": "7476", "url": "https://eu.wikipedia.org/wiki?curid=125093", "title": "Watergate", "text": "Watergate eskandalua (edo Watergate bakarrik) Richard Nixon AEBetako presidente izan zenean gertaturiko eskandalu politikoa izan zen, haren kontseilari batzuen leporatzea eta haren dimisioa ekarri zuena 1974ko abuztuaren 8an. Dena 1972ko ekainaren 17an hasi zen Washington Hiriko Watergate bulegoen eraikinean, bost gizon AEBetako Alderdi Demokrataren egoitza nagusiaren barruan lapurretan harrapatu eta atxilotu zituztenean. Ondoren, FBIren eta Senatuko Watergate Batzordearen (\"House Judiciary Committee\") ikerketetan jakin zenez (baita prentsan ateratako informazioagatik ere), lapurreta Richard Nixonen taldeak onartu eta bultzaturiko hainbat ekintzatako bat izan zen. Haien delitu eta gehiegikeriak noraino iristen ziren azaldu zen: kanpainan eginiko iruzurra, espioitza politikoa eta sabotajea, intrusio ilegalak, zergei buruzko auditoria faltsuak, eskala handiko telefono-elkarrizketa entzuteak eta operazio horiek egin zituzten bost gizon horiei ordaintzeko dirutza berezia, haien isiltasuna erosteko.\nRichard Nixon eta bere taldeak bulegoetan gertatutako atxiloketak isilpean mantentzen saiatu ziren. Hala ere, bi urte geroago, presidentea eta bere inguruko jendearen aurka frogak batu ondoren (bere taldeko jendeak ere bere aurkako testigantza eman zuen Ameriketako Estatu Batuetako Senatuaren ikerketa batean), Nixoni hainbat elkarrizketa grabatu aurkitu zitzaizkion: bertan, lapurretak isilpean mantendu eta justiziari trabak ipintzen ibili zela azaleratu zen. Elkarrizketa grabatu horiek \"Smoking gun\" (\"Kea darion pistola\") izenaz ezagutu ziren. Hainbat borroka legalen ondoren, AEBetako Gorte Gorenak presidenteak zintak eman behar zituela agindu zuen; Nixonek amore eman eta eman egin zituen. Ordezkarien Etxean salatu egingo zuela, eta Senatuak kondenatu egingo zuela jakinik, Richard Nixonek dimisioa aurkeztu zuen: AEBetan halakorik egin duen presidente bakarra da. Haren ondorengoak, Gerald Fordek, indultatu zuenez, ez zuten espetxeratu."}
{"id": "125095", "revid": "1545", "url": "https://eu.wikipedia.org/wiki?curid=125095", "title": "Demokraten Batzorde Nazionala", "text": "Demokraten Batzorde Nazionala (CND) Ameriketako Estatu Batuetako Alderdi Demokrata zuzentzen duen antolakuntza nagusia da. Howard Dean, Vermonteko gobernadore ohia da gaur egun presidentea."}
{"id": "125096", "revid": "12654", "url": "https://eu.wikipedia.org/wiki?curid=125096", "title": "G\u00e1regasnj\u00e1rga", "text": ""}
{"id": "125097", "revid": "12654", "url": "https://eu.wikipedia.org/wiki?curid=125097", "title": "Njuorgg\u00e1n", "text": ""}
{"id": "125098", "revid": "12654", "url": "https://eu.wikipedia.org/wiki?curid=125098", "title": "Njuorggan", "text": ""}
{"id": "125099", "revid": "12654", "url": "https://eu.wikipedia.org/wiki?curid=125099", "title": "G\u00e1regasnjarga", "text": ""}
{"id": "125100", "revid": "12654", "url": "https://eu.wikipedia.org/wiki?curid=125100", "title": "Garegasnj\u00e1rga", "text": ""}
{"id": "125101", "revid": "12654", "url": "https://eu.wikipedia.org/wiki?curid=125101", "title": "Garegasnjarga", "text": ""}
{"id": "125103", "revid": "512", "url": "https://eu.wikipedia.org/wiki?curid=125103", "title": "Common Gateway Interface", "text": "CGI interfazea (ingelesez, Common Gateway Interface), bezero bat ikusten ari den HTML orri batetik, zerbitzarian exekutatuko den aplikazio bat deitzea ahalbidetzen duen mekanismo bat da . CGI \u2013k web bezero eta programaren artean datuak elkartrukatzeko estandar bat zehazten du.\nAplikazio hauetan, web zerbitzariak, bezeroaren eskaerak kanpo programa bati pasatzen dizkio . Kanpo programa hau, zerbitzariaren sistema eragileak onartzen duen edozein programazio lengoaiaz idatzita egon daiteke. Bezeroari programa honen irteera bidaliko zaio , betiko orrialde estatikoa bidali beharrean.\nEzaugarriak.\n- NCSA -k garatu zuen.\n- Kanpo aplikazio eta informazio zerbitzuen arteko interfazea da.\n- Ez da lengoaia, komunikatzeko era/tresna (interfazea) baizik.\n- Programa exekutagarri eta web zerbitzari baten arteko komunikazioa ahalbidetzen du.\n- Norantz bikoa.\n- CGI izena programa exekutagarriari ere esaten zaio.\nInformazioaren elkartrukaketa.\nCGI aplikazio hauei parametroak pasatzeko \u2018metodo\u2019 izena duten bi era desberdin daude:\n- Get metodoa: Informazioa Eskaera Lerroaren URL eremuari atxikitzen zaio ? marka baten atzean. Aplikazioak inguruko QUERY_STRING aldagaitik irakurriko ditu parametro hauek.\nAdibidez: www.somesite.com/animalsearch?monkeys&amp;banana.\n- Post metodoa: Kasu honetan, informazioa ez da URL \u2013ean joango. Informazioa http mezuaren gorputz barruan joango da. CGI aplikazioak parametroak sarrera estandarraren bidez irakurriko ditu.\nCGI aplikazioak irteera estandarraren bidez bidaliko dio informazioa bezeroari. Kodigoaren lehenengo lerroan erantzunaren jarraian datorren informazioaren izaerari buruzko datuak joango dira (erantzukizun hau aplikazioari dagokio). Hau da, datorrena nola interpretatu behar duen adierazten dio.\nAdibidez:\n- HTML orria: print \"Content-type: text/html\\n\\n\"\n- Testu orrialde sinplea: print \"Content-type: text/plain\\n\\n\"\n- Grafikoa: print \"Content-type: image/gif\\n\\n\"\nErreferentziak.\nRFC 3875: The Common Gateway Interface (CGI) Version 1.1"}
{"id": "125107", "revid": "119347", "url": "https://eu.wikipedia.org/wiki?curid=125107", "title": "Salbaterraldeko herri elkargoa", "text": "Salbaterraldeko herri elkargoa (tokiko beste hizkuntza den okzitanieraz \"comunautat de comunas de Sauvat\u00e8rra de Bearn\", frantsesez \"communaut\u00e9 de communes de Sauveterre-de-B\u00e9arn\") Okzitaniako Salbaterra Bearnoren inguruan dauden udalerri batzuk biltzen dituen herri elkargoa da. Jeztaze bearnotar-zuberotar udalerria dago haien artean.\nOsaera.\nElkargoak 22 udalerri biltzen ditu.\nJeztaze.\nUdalerri honen berezitasunak begibistakoak dira: Zuberoan egonda kantonamenduz Amikuzerekin lotuta. Eta batez ere barrendegi geografiko bat da eta bertan berezko hizkuntza okzitaniera da, kultura gaskoia oraindik bizirik dirau \"Gestars\" txikian.\n1996an sortu zen herri elkargo honetan Jeztaze 2005eko urtarrilaren 1etik baino ez dago. Nabarzi ere beranduago sartu zen, 2008ko urtarrilaren 1ean.\nUdalerri kideen datuak.\nHona hemen udalerri kideak; ordena alfabetikoa okzitanieran oinarrituta; dagoenean aurretik euskarazkoa ere jartzen da."}
{"id": "125110", "revid": "201", "url": "https://eu.wikipedia.org/wiki?curid=125110", "title": "Cgi Interfazea", "text": ""}
{"id": "125111", "revid": "201", "url": "https://eu.wikipedia.org/wiki?curid=125111", "title": "CGI", "text": ""}
{"id": "125112", "revid": "201", "url": "https://eu.wikipedia.org/wiki?curid=125112", "title": "Eskubaloia", "text": ""}
{"id": "125114", "revid": "1345723", "url": "https://eu.wikipedia.org/wiki?curid=125114", "title": "Kitt\u00e2l", "text": ""}
{"id": "125115", "revid": "1345725", "url": "https://eu.wikipedia.org/wiki?curid=125115", "title": "Kittal", "text": ""}
{"id": "125116", "revid": "12654", "url": "https://eu.wikipedia.org/wiki?curid=125116", "title": "Gihttel", "text": ""}
{"id": "125119", "revid": "56334", "url": "https://eu.wikipedia.org/wiki?curid=125119", "title": "Gilen I.a Biarnokoa", "text": "Gilen I.a Bearnokoa edo Gilen Erramun Montcadakoa (1173 - \u2020 Oloroe-Donamaria, 1224) Bearnoko bizkondea izan zen.\nBiografia.\nAma Maria Bearnokoa eta aita Gilen Montcadakoa zituen. Anaia Gaston VI.a Bearnokoa hil zenean oinordeko bilakatu zen. Lur Santura joatekotan zegoela hil zen.\nEzkontza eta seme-alabak.\n1193an Guillemette Castelvielkoa bere lehengusina ezkondu eta seme bi izan zituen:"}
{"id": "125120", "revid": "1545", "url": "https://eu.wikipedia.org/wiki?curid=125120", "title": "Gilen Erramun I.a Biarnokoa", "text": ""}
{"id": "125121", "revid": "56334", "url": "https://eu.wikipedia.org/wiki?curid=125121", "title": "Gaston VI.a Biarnokoa", "text": "Gaston VI.a Bearnokoa (1173 - \u2020 Oloroe-Donamaria, 1214) Bearnoko bizkondea izan zen.\nBiografia.\nAma Maria Bearnokoa eta aita Gilen Montcadakoa zituen. Umea zela Aragoiko erresumak bizkondeordeen bitartez gobernatu zuen Bearnoko bizkonderria, baina 14 urte betetzean erregeari gorazarre egin zion eta eskubideak berreskuratu zituen.\n1194an Akizeko bizkonderriarekin zuen eztabaida bukatzeko Gastonek Amikuze eta Oztibarre eman zion Orthezeren truke. 1196an Zuberoako bizkondearekin ere bakea sinatu zuen.\nGurutzada Albitarra zela eta bere lurraldeak galtzekotan izan izan zen baina Mureteko gudua eta gero Aita Santuak barkamena eman zion.\nEzkontza eta seme-alabak.\n1196an Petronila Bigorrakoa ezkondu bazuen ere ez zuten seme-alabarik izan. Gilen bere anaia bikia oinordeko zuen."}
{"id": "125130", "revid": "2241", "url": "https://eu.wikipedia.org/wiki?curid=125130", "title": "Bizitza (argipena)", "text": "Bizitza hitzak esanahi eta erabilera zenbait ditu:"}
{"id": "125132", "revid": "201", "url": "https://eu.wikipedia.org/wiki?curid=125132", "title": "Bizitza estralurtar", "text": ""}
{"id": "125133", "revid": "119347", "url": "https://eu.wikipedia.org/wiki?curid=125133", "title": "United Airlinesen 93 hegaldia", "text": "United Airlinesen 93 hegaldia Ameriketako Estatu Batuetan egon zen hegaldi komertziala zen. Newarkeko New Jersey) Newark Liberty nazioarteko aireportutik irten eta Kaliforniako San Francisco zuen helburu. Al Kaidako 5 terroristen hegazkina bahitu zuten eta Etxe Zuriaren edo AEBetako Kapitoliaren aurka talka egin nahi zuten, baina bahitzaile, tripulazio eta bidaiaren arteko borrokaren ondorioz, Pennsylvania estatuko Somerset konderriko zelai batean erori ziren. Bere helburura iritsi ez zen 4 hegazkinetako bakarra izan zen. Bahiketa hau 11-Seko atentatuetan parte hartu zuen hegaldietako bat izan zen.\nHegazkina goizeko 09:28etan irten zen Newark aireportutik, baina terroristek hegazkina bahitu zuten. Tripulazio hainbat kide hil zituzten hegaldian, hala nola pilotua, pilotuaren laguntzailea eta azafata bat.\nBahiketa.\nBidaiari batek bere senarrari eginiko deia arazoaz mintzo:\nBidaiariek eta tripulazioak liskarrak izan zituzten hegazkinean zihoazen Al Kaidako 4 terroristekin. Borrokan ibili ziren hegazkinaren kontrola berreskuratzeko asmoz, baina azkenean lurraren aurka egin zuen talka, Pennsylvanian nonbait. Borroka hastear zeudela honako hau esan zuen bidaiarietako batek:"}
{"id": "125135", "revid": "201", "url": "https://eu.wikipedia.org/wiki?curid=125135", "title": "Bizitza prehistoriko", "text": ""}
{"id": "125137", "revid": "201", "url": "https://eu.wikipedia.org/wiki?curid=125137", "title": "Eboluzioa", "text": ""}
{"id": "125139", "revid": "201", "url": "https://eu.wikipedia.org/wiki?curid=125139", "title": "Giza gorputza", "text": ""}
{"id": "125141", "revid": "119347", "url": "https://eu.wikipedia.org/wiki?curid=125141", "title": "Errobiko Ibarraren Sindikatua", "text": "Errobiko Ibarraren Sindikatua, frantsesez \"Syndicat Mixte du Bassin Versant de la Nive\" (lehenago \"Errobiko Erreka Hitzarmenaren Sindikatu Anitza\" edo \"Syndicat Mixte du Contrat de Rivi\u00e8re des Nives\" deitua) Errobi ibaiaren uraren kalitatea hobetzeko asmoz sortutako udalerrien arteko egitura da. Hitzarmen edo \"contrat\" baten bidez funtzionatzen duelako hala deituta.\nErrobiko arroaren Lapurdi zein Nafarroa Behereko udalerriak biltzen ditu eta egoitza Uztaritzen du.\nKideak.\n47 lurralde kolektibitate biltzen dira bertan:\nInstantziak.\nErabaki instantzia.\n\"Batzorde Sindikala\" da ebaspenak hartzeko gune nagusia. 63 ordezkarik osatzen dute, biztanleriaren arabera:\nEgun presidentea Jacques Etxandi Anhauzeko auzapeza da.\nKontsulta instantzia.\n\"Erreka Batzordea\" adostasuna lortzeko gune bat da. Ehun bat lagun biltzen dira: kide profesionalen ordezkariak, hautetsiak, uraren kudeaketarekin lotura duten elkarte eta administrazioak."}
{"id": "125143", "revid": "119347", "url": "https://eu.wikipedia.org/wiki?curid=125143", "title": "Wessex", "text": "Wessexko Erresuma (Garaiko antzinako ingelesez \"Westseaxna r\u012bce\"), normalean Wessex, delakoa Ingalaterrako Erresuma sortu aurretik zeuden zazpi erresumetako bat zen. Izendapena \"West Saxons\" izenetik eratorria da eta Ingalaterrako hego-mendebaldean kokatzen zen. VI. mendean sortu eta IX. mendeko ingeles estatuaren ezarrera arteraino existitu zen, aldiz 1016 eta 1066 artean konderria izan zen. Wessex bera izan zen gainontzeko anglosaxoi erresumak mendean hartuz Ingalaterraren batasuna lortu zuen erresuma. Ordudanik Wessexek ez du izate ofizialik izan, halere eskualdeko herritarren artean ohiko izendapena izan ohi da. Thomas Hardyren eleberri eta olerkiekin lotzen da, eta gaur egun bere izen hau eramango lukeen Ingalaterrako eskualde baten berrezarpena defendatzen duen jendea ere bada.\nInongo zalantzarik gabe erresuma honetako errege garrantzitsu eta ospetsuena Alfredo Handia izan zen.\nHistoria.\nErresumaren sorrera.\n\"Kronika Anglosaxoia\"ren arabera, Wessexko Erresumaren sortzaileak Cerdic eta Cynric izan ziren, nahiz eta bertan aipatzen diren gertakariak zalantzan dauden. Aztarna arkeologikoen arabera erresuma goi Tamesis eskualdean eta Cotswolds eremuan sortua izango litzateke, eta erresumaren sorkuntzaren kondaira gerora jazo zen Hampshire hegoaldeko eta Wight uhartearen jutoen inbasioa balioeztatzeko erabiliko ote zen susmoa ere badago.\nGainontzeko historia.\nWessexko historiari erreferentzia egiten dion lehenbiziko gertakaria 640eko Cynegils erregearen bataiatzea izan liteke.\nWessex Erresumak bere mugak zabaldu eta bere aldameneko erresumekin talka egin zuen, bereziki Dumnonia erresuma zeltiarrarekin (gaur egungo Devon eta Kornualles), eta azkenik hura menderatzen amaitu zuen. Wessexen beste etsai bat Merciako erresuma anglosaxoia izan zen. 825an Egbert erregeak Mercia garaitu eta 829an Northumbria erresumak Wessexen nagusitasuna onartu zuenean Egbertek bere burua Ingalaterrako errege aldarrikatu zuen.\nWessexesko erresumak gotortutako herri nahiz burguez (\"burhs\" deituak) osatutako sistema sortu zuen, zainak Alfredo Handiaren garaian ezarri ziren. Gotorleku hauek 870an Ingalaterrako hegoaldea konkistatu zuten danimarkarren erasoaldiak galarazi zituzten. Gotorlekuen eraketa hau zen: zaldiz erresumako biztanle bat bera ere egun bateko distantzia baino gehiagoan ez zeuden leku babestuez osatzen zen.\nWessexezko bizileku nagusienak antzinako erromatar jatorriko kokalekuak ziren, adibidez Dorchester edota Winchester, azken hau 871an Alfredok hiriburu bihurtu eta Wallingford bezalako burgu berriak sortu zituen.\nWessexko monarkia oinordekotzan erabat oinarritzen ez zenaren aztarnak badaude."}
{"id": "125145", "revid": "201", "url": "https://eu.wikipedia.org/wiki?curid=125145", "title": "Lurraren Historia", "text": ""}
{"id": "125146", "revid": "12788", "url": "https://eu.wikipedia.org/wiki?curid=125146", "title": "Bob Belaki", "text": "Bob Belaki () Estatu Batuetako marrazki bizidunetako telesaila da. Stephen Hillenburg artista, biologo eta marrazki bizidun egileak sortua da, eta haren konpainiak (United Plankton Pictures, Inc) Nickelodeon-entzat ekoitzia. Lehenengo kapitulua Nickelodeon telebistak eman zuen, 1999ko uztailaren 17an, maiatzaren 1ean aurre-ikustaldi bat eskaini eta gero.\nSinopsia.\nTelesailean Bob belakiren gorabeherak agertzen dira. Bob, itsas belaki karratu eta horia, Ozeano Bareko hondoan kokatua dagoen \"Bikini Bottom\" hirian bizi da, anana itxurako etxe batean, bere maskota Gary barraskiloarekin.\nBob Eugene H. Krabs karramarroaren \"The Krusty Krab\" jatetxeko sukaldaria da. Bere lagunik onenak Patrick, arrosa koloreko itsas izar potoloa, eta Sandy Cheek urtxintxa dira. Bob gizajoak, nahi gabe bada ere, maiz amorrarazten du bere auzokoa, Squidward Tentacles txipiroi erretxina.\nBizilekua.\n\"Bikini Bottom\" hiria itsas hondoan dagoen arren, urpeko legeak urratu egiten dira: pertsonaiak, arrainak barne, ez dira igerika ibiltzen, oinez baizik eta txalupek autoen antzera zeharkatzen dute hiria."}
{"id": "125151", "revid": "119347", "url": "https://eu.wikipedia.org/wiki?curid=125151", "title": "Txintxarrisfera", "text": "Txintxarrisfera, Alegialdeko blog komunitatea da. 2006ko neguan sortu ziren Alegian lehenengo blogak, eta ondoren, 2007ko udaberrian \"Txintxarrisfera\" blog komunitatea jaio zen.\n2010eko urtarrilaren hasieran 18 blogek osatzen zuten komunitate hau."}
{"id": "125153", "revid": "6327", "url": "https://eu.wikipedia.org/wiki?curid=125153", "title": "Sponge Bob", "text": ""}
{"id": "125154", "revid": "201", "url": "https://eu.wikipedia.org/wiki?curid=125154", "title": "Adiskide", "text": ""}
{"id": "125155", "revid": "201", "url": "https://eu.wikipedia.org/wiki?curid=125155", "title": "Lagun", "text": ""}
{"id": "125156", "revid": "6327", "url": "https://eu.wikipedia.org/wiki?curid=125156", "title": "Itun ekonomikoa", "text": ""}
{"id": "125158", "revid": "52258", "url": "https://eu.wikipedia.org/wiki?curid=125158", "title": "Claire Karabatsos", "text": "Claire Karabatsos (Baiona 1978ko otsailaren 5a) gehienbat longboard taula motan aritzen den emakumezko surflari profesional lapurtarra da.\nEspezialitate honetan Europako onena da; shortboarden ere aritzen da.\nBiografia.\nSurf munduan 11 urterekin hasi zen. Sei urtez segidan (2003-2008 artean) Europako emakumezko longboard txapelduna izan da.\nKirol jardunez gain, itsasoa eta ekologia uztartzen diren ekimenetan esku hartu du: Surfrider Foundationen alde, hitzaldiak...\nEgun bizilekua Biarritzen du.\nPalmaresa.\nTituluak.\n2004 eta 2006koak Estitxu Estremo lagun irundarrarekin lehia estuan irabazitakoak izan ziren."}
{"id": "125160", "revid": "90799", "url": "https://eu.wikipedia.org/wiki?curid=125160", "title": "Fisio nuklear", "text": "Fisio nuklearra atomo baten nukleoa bi nukleo txikiagotan edo gehiagotan banatzea ahalbidetzen duen erreakzioa da. Fisioan nukleo arinak ez ezik, azpiproduktu batzuk ere lortzen dira, hala nola neutroi libreak, fotoiak (normalean gamma izpiak) eta nukleoaren beste zati batzuk, adibidez, alfa partikulak (helio-nukleoak) eta beta partikulak (energia handiko elektroiak eta positroiak), energia asko lortzen da. Fisioa Otto Hahn eta Lise Meitner-en aurkikuntza izan zen arren, lehenengoak bakarrik jaso zuen Nobel saria.\nElementu astunen fisio nuklearra 1938ko abenduaren 17an aurkitu zuten Otto Hahn alemanak eta haren laguntzaile Fritz Strassmann-ek, Lise Meitner fisikari austro-suediarrak proposaturik. Hahnek ulertu zuen nukleo atomikoen \"leherketa\" bat gertatu zela. 1939ko urtarrilean, Otto Robert Frisch-ek, ilobarekin batera, azalpen teoriko bat eman zuen. Nukleido astunen kasuan, erreakzio exotermikoa da fisioa, eta energia-kantitate handiak aska ditzake, bai erradiazio elektromagnetiko gisa, bai zatien energia zinetiko gisa.\nFisioa transmutazio nuklear mota bat da, sortzen diren zatiak ez direlako jatorrizko atomoaren osagaiak. Lortutako bi nukleoak (edo gehiago) tamaina konparagarrikoak izan ohi dira, eta normalean 3tik 2ra bitarteko produktuen masa-erlazioa dute. Fisio gehienak bitarrak izaten dira, baina batzuetan, positiboki kargatutako hiru zati sortzen dira: fisio hirutarra.\nNeutroi batek eragindako fisioaz gain, berezko desintegrazio erradioaktiboko forma natural bati fisio ere esaten zaio, eta masa handiko isotopoetan gertatzen da bereziki. Berezko fisioa 1940an aurkitu zuten Flyorov, Petrzha-k eta Kurchatov-ek Moskun.\nAurresanezinak diren produktuen konposizioak, (modu probabilistikoan eta kaotikoan aldatzen direnak) tunel-efektuko prozesuetatik bereizten du, hala nola protoi-emisio, alfa-desintegraziotik eta luku-desintegraziotik, horiek produktu berak ematen baitituzte aldi guztietan. Fisio nuklearrak sortzen duen energia batez ere energia nuklearrerako erabiltzen da eta, horrez gain, arma nuklearren leherketarako erabiltzen da. Bi erabilera horiek posible dira erregai nuklear izeneko substantzia batzuen fisio-neutroiek elkarren artean talka egin eta fisioa jasaten dutelako. Bestalde, neutroiak igortzen dituzte hausten direnean. Horri esker, kate-erreakzio bat sortzen da, energia askatzen duena, erreaktore nuklearretan, erritmo kontrolatuan eta, arma nuklearretan, aldiz, oso azkar eta kontrolik gabe.\nErregai nuklearrean dagoen energia askearen kantitatea gasolinaren antzeko erregai kimikoko masa batean dagoen energia askearen kantitatea baino milioika aldiz handiagoa da. Ondorioz, fisio nuklearra energia-iturri oso boteretsua da. Hala ere, fisio nuklearreko produktuak, batez beste, eskuarki erregai gisa fisionatzen diren elementu astunak baino askoz erradioaktiboagoak dira, eta, denbora luzean horrela irauten dutelarik, arazo handiak eragiten dituzte hondakin nuklearrak biltegiratzeko orduan. Hondakin nuklearren pilaketak eta arma nuklearraren suntsitzeak kalte larriak eragiten dituzte ingurumenean.\nHistoria.\nFisio nuklearraren aurkikuntza 1938an gertatu zen Kaiser Wilhelm Society for Chemistryren eraikinetan. Gaur egun, Berlingo Unibertsitate Askearen zati da, eta erradioaktibitatearen zientziari eta atomoen osagaiak deskribatzen zituen fisika nuklear berria egiteari eskainitako lau hamarkada baino gehiagoko lanaren ondoren egin zen. 1911n, Ernest Rutherford-ek atomoaren eredu bat proposatu zuen: protoi-nukleo oso txiki bat, dentsoa eta positiboki kargatua orbitatutako eta negatiboki kargatutako elektroiz inguratuta zegoena (Rutherford-en eredua). 1913.urtean Niels Bohr-ek aurrez aipatu den eredu hori hobetu zuen, elektroien portaera kuantikoa bilduz (osatuz) (Bohr-en eredua). Henri Becquerel-en, Marie Curie-ren, Pierre Curie-ren eta Rutherford-en lanek azaldu zutenez, nukleoak, estu lotuta egon arren, gainbehera erradioaktiborako hainbat modu izan ditzake, beste elementu batzuetara eraldatuz.\nGarai horretan, Le\u00f3 Szil\u00e1rd fisikari hungariarra ohartu zen atomo astunen neutroietan oinarritutako fisioa erabil zitekeela kate nuklearreko erreakzio bat sortzeko. Fisikariak 1933.urtean formulatu zuen neutroiak erabiliz egindako erreakzioa, eta horretarako Rutherford-ek bere ikerketa-taldearekin 1932.urtean protoien laguntzaz litioa zatitzea egin zuen esperimentutik abiatu zen. Hala ere, Szil\u00e1rd-ek ezin izan zuen lortu neutroiek bultzatutako kate-erreakzio bat neutroi askoko argi-atomoekin. Teorian, neutroiek bultzatutako kate-erreakzio batean sortutako bigarren mailako neutroien kopurua bat baino handiagoa balitz, horrelako erreakzio bakoitzak hainbat erreakzio gehigarri eragingo lituzke, eta erreakzio kopuru esponentzialki gorakorra eragin. Beraz, konturatu ziren uranioaren fisioak energia-kantitate handiak sor zitzakeela helburu zibil edo militarretarako, hau da, energia elektrikoa edo bonba atomikoak sortzeko.\nUranio-235-a isolatzeko aukera teknikoki etsigarria izan zen, uranio-235-a eta uranio-238-a kimikoki berdin-berdinak direlako eta masa hiru neutroiren pisuan bakarrik aldatzen delako. Hala ere, nahikoa uranio-235 kantitate isolatuko balitz, horrek neutroi-fisioaren kate-erreakzio azkarra ahalbidetuko luke. Hori izugarria litzateke, benetako \"bonba atomikoa\". Plutonio-239-a erreaktore nuklear batean gerta zitekeela jakiteak neutroi azkarren fisio-bonba baten beste ikuspegi bat eman zuen.\nLehenengo erreaktore nuklearrek ez zuten isotopikoki aberastutako uraniorik erabiltzen eta, ondorioz, oso purifikatutako grafito-kantitate handiak neutroien neurrizko material gisa erabiltzeko eskatu zitzaien. Erreaktore nuklearretan ur-korrontea erabiltzeko, ur astuna erabili beharrean, erregai aberastua behar da, 238U isotopoaren 235U isotopo arraro baten bereizketa partziala eta aberaste erlatiboa. Oro har, erreaktoreek kimikoki puruak diren neutroien material moderatzaileak ere behar izaten dituzte, hala nola deuterioa (ur astunean), helioa, berilioa edo karbonoa, azken hau grafito gisa erabili ohi da.\nUranioaren isotopoak.\nUranio naturalak hiru isotopo ditu: 234U (%0,006), 235U (%0,7) eta 238U (%99,3). Erabili behar den abiadura fisio-gertaera bat eta ez harrapaketa-gertaera bat lortzeko, desberdina da isotopo bakoitzerako.\nUranio-238ak abiadura ertaineko neutroiak atzitzeko joera du, eta 239U-a sortzen du. 239U-a plutonio-239 bihurtzen da, azken hori fisionagarria da. Material fisionagarria sortzeko duten gaitasuna dela eta, horrelako materialei emankor esaten zaie. Uranio-235-a fisiona daiteke 238U-a baino neutroi-abiaduraren tarte askoz zabalagoarekin.\nUranio-238ak fisioa eragin gabe neutroi askori eragiten dienez, nahastea kaltegarria da fisioa sustatzeko. Izan ere, 235U-ak abiadura handiko neutroiekin talka egiteko probabilitatea nahikoa handia izan daiteke, 238U-a kendu ondoren, moderatzaile baten erabilera beharrezkoa ez izateko.\nMekanismoak.\nNukleo astunen fisioa prozesu exotermikoa da eta, beraz, energia kantitate handiak askatzen ditu. Ohiko erreakzio kimikoetan askatutakoa baino askoz ere energia gehiago sortzen du prozesuak. Erreakzio horietan, elektroi-azalak daude nahasita. Energia bai gamma erradiazio gisa, bai fisioaren zatien energia zinetiko gisa igortzen da eta, hala, fisioa gertatzen den espazioaren inguruko materia berotu egiten da.\nFisioa hainbat metodoren bidez eragin daiteke, besteak beste, energia zuzenaren partikula duen atomo fisionagarri baten nukleoaren bonbardaketaren bidez; partikula, eskuarki, neutroi askea da. Neutroi aske hori nukleoak xurgatzen du, eta ezegonkor bihurtzen du. Orduan, nukleo ezegonkorra bi zatitan edo gehiagotan zatitzen da: fisioaren produktuak, bi nukleo txikiago dituztenak, zazpi neutroi askeraino (batez beste bi eta erdi erreakzio bakoitzeko) eta zenbait fotoi. Fisioaren produktu gisa jaurtitako nukleo atomikoak hainbat elementu kimiko izan daitezke. Sortzen diren elementuak zoriaren ondorio dira, baina estatistikoki probableena da jatorrizko atomo fisionatuaren protoien eta neutroien erdiak dituzten nukleoak aurkitzea. Fisioaren produktuak, oro har, oso erradioaktiboak izaten dira: ez dira isotopo egonkorrak; isotopo horiek, orduan, desintegrazio-kateen bidez txikiagotzen dira.\nEnergiaren eragina.\nNukleo astun baten fisioak 7 - 8 milioi elektronvolteko (MeV) sarrera-energia eskatzen du guztira, nukleoak hasiera batean mantentzen duen indar esferikoa edo ia esferikoa gainditzeko eta, ondoren, bi lobuluko gorputz batean deformatzeko non lobuluak elkarrekiko karga positiboarekin eta karga fisikoarekin bereizteko gai diren. Lobulu nuklearrak distantzia kritiko bateraino bultzatu ondoren, eta distantzia horretatik haratago, irismen laburreko indar sendoak ezin ditu lotuta eduki, eta bien arteko bereizketa-prozesua zatien arteko aldarapen-energia elektromagnetikotik dator. Horren emaitza bi fisio-zati dira, bata bestetik energia handiz urruntzen direnak.\nEkoizpena.\nFisio-gertaera tipikoek berrehun milioi eV-ko (200 MeV) energia askatzen dute, hau da, 2 bilioi Kelvin inguruan, fisio-gertaera bakoitzean. Fisionatzen den isotopo zehatza fisionagarria edo fisiblea izateak ala ez izateak eragin txiki bat besterik ez du askatutako energia kantitatean. Hori erraz ikus daiteke lotura-energiaren kurba aztertuta eta uraniotik hasten diren gune aktinidoen batez besteko lotura-energia nukleoko 7,6 MeV ingurukoa dela ikusita. Lotura-energiaren kurban ezkerrerago begiratuz, non fisio-produktuak elkartzen baitira, erraz ikusten da fisio-produktuen lotura-energiak 8,5 MeV inguruan zentratzeko joera duela nukleoi bakoitzeko. Hala, isotopo baten edozein fisio-gertaeratan, aktinidoen masa-tartean, 0,9 MeV inguru askatzen dira abiapuntuko elementuaren nukleo bakoitzeko. U235-ko neutroi motel batek talka egiten duenean, U238-ko neutroi azkar batek eragindako fisioaren antzeko energia sortzen da.\nAitzitik, oxidazio kimiko gehienek, hala nola ikatza erretzeak , eVs gutxi batzuk askatzen dituzte gertaera bakoitzeko. Beraz, erregai nuklearrak erregai kimikoak baino hamar milioi aldiz energia erabilgarri gehiago du masa-unitate bakoitzeko. Fisio nuklearraren energia fisio-produktuen eta zatien energia zinetiko gisa askatzen da, eta gamma izpien formako erradiazio elektromagnetiko gisa; erreaktore nuklear batean, energia bero bihurtzen da, partikulek eta gamma izpiek erreaktorea osatzen duten atomoekin eta haren lan-fluidoarekin talka egiten dutenean, normalean fluido hori ura izaten da, baina batzuetan, ur astuna edo gatz urtua izan daiteke.\nModeratzaileak.\nUranio asko leku bakar batean elkartzea ez da nahikoa kate-erreakzioa hasteko. Nukleo-fisio batek neutroiak igortzen ditu, oso abiadura handian. Horrek esan nahi du, neutroiek nukleotik aldendu behar dutela beste edozein nukleorekin talka egin baino lehen. Mugimendu moteleko neutroiei neutroi termiko deritze, eta neutroiaren abiadura horrek bakarrik eragin dezake fisio-erreakzio bat. Beraz, lau neutroi-abiadura ditugu:\n-Neutroi bat (ez-termiko) inongo interakzio gabe aldentzen da nukleotik.\n-Abiadura ertaineko neutroi bat nukleoak harrapatu, eta materiala isotopo bihurtzen du, baina ez du fisioa eragiten.\n-Mugimendu moteleko (termikoko) neutroi batek nukleo batek fisioa pairatzea eragiten du.\n-Neutroi mugikor geldo bat harrapatu edo ihes egiten du, baina ez du fisiorik eragiten.\nFisioa aurkitu baino urte batzuk lehenago, neutroiak atzeratzeko ohiko metodoa pisu atomiko txikiko material batetik pasaraztea zen: material hidrogenatua izaten zen normalean. Moderazio-prozesua abiadura handiko partikulen eta ia atsedenean dauden partikulen arteko talka elastikoen sekuentzia bat besterik ez da. Zenbat eta antzekoagoak izan neutroiaren eta kolpatutako partikularen masak, orduan eta handiagoa da neutroiaren energia zinetikoaren galera. Beraz, elementu arinak dira eraginkorrenak neutroien moderatzaile gisa.\n1930eko hamarkadako fisikari batzuei uranioa moderatzaile batekin nahasteko aukera bururatu zitzaien: behar bezala nahastuz gero, fisioko abiadura handiko neutroiak atzeratu egin litezke moderatzaile batean errebotatutakoan, abiadura egokian, beste uranio-atomo batzuetan fisioa eragiteko. Moderatzaile on baten ezaugarriak hauek dira: pisu atomiko txikia, edo neutroiak xurgatzeko joera nulua. Moderatzaile posibleak, beraz, hidrogenoa, helioa, litioa, berilioa, boroa eta karbonoa dira. Litioak eta boroak erraz xurgatzen dituzte neutroiak; beraz, baztertu beharreko elementuak dira. Helioa erabiltzea zaila da, gasa baita eta ez baitu konposaturik sortzen. Moderatzaile egokienak, beraz, hidrogenoa, deuterioa, berilioa edota karbonoa bide dira. Enrico Fermi eta Le\u00f3 Szil\u00e1rd izan ziren grafitoa kate-erreakzio baterako moderatzaile gisa erabiltzea proposatu zuten lehenak. Deuterioa edo \"ur astun\" da teknologikoki onena eta fusio nuklearrerako erregai gisa erabili liteke, baina grafitoa askoz merkeagoa da."}
{"id": "125162", "revid": "6327", "url": "https://eu.wikipedia.org/wiki?curid=125162", "title": "PSE-PSOE", "text": ""}
{"id": "125163", "revid": "59723", "url": "https://eu.wikipedia.org/wiki?curid=125163", "title": "2010eko Haitiko lurrikara", "text": "2010eko Haitiko lurrikara seismo suntsigarria izan zen, Gizateriaren historiako hondatzaileenetako bat, 2010eko urtarrilaren 12an, asteartean, 16:53:09 tokiko orduan (21:53:09 UTC) gertatu zena. Epizentroa Leoganen izan zuen, Mendebaldeko departamentuan, Haitiko hiriburu Port-au-Princetik, 25 kilometrora. USGSren arabera, 7,0 \"M\"w magnitudea izan zuen, eta 13 kilometroko sakoneran sortu zen.\nErreplika sorta bat ere erregistratu zen: indartsuenak 5,9, 5,5 eta 5,1 izan ziren. NOAAk, eremuan, tsunami bat izateko arriskua baztertu zuen. Hala ere, ordu batzuk geroago, neurri txikiko tsunami bat erregistratu zen, eta lau pertsona hil zituen. Lurrikara hori, 1770ekoaz geroztik, inguru horretan erregistratutako indartsuena izan zen. Gertuko herrialdeetan ere nabaritu zen, hala nola Kuban, Jamaikan eta Dominikar Errepublikan; han, beldurra eta prebentziozko ebakuazioak eragin zituen.\nHaitin, garai hartan, Ameriketako herrialde txiroena zenean, ondorio latzak eragin zituen. Urtarrilaren 25ean, berreskuratutako gorpuzkiak 150.000 baino gehiago ziren, hildakoen kopurua 200.000tik gorakoa zela kalkulatuta. Kaltetuen behin betiko datuak Jean-Max Bellerive lehen ministroak kaleratu zituen lurrikararen lehen urteurrenean, 2011ko urtarrilaren 12an; Gobernuaren arabera, 316.000 pertsona hil ziren, baina oinarri hobeekin egindako ikerketen arabera, hildakoak 160.000 inguru izan ziren.1,5 milioi pertsona baino gehiago etxerik gabe geratu zirenez, historiako giza hondamendi larrienetako bat izan zen.\nAurrekari historikoak.\nHispaniola uhartea \u2013Haitik eta Dominikar Errepublikak partekatzen dute\u2013, sismologikoki aktiboa da eta, iraganean, lurrikara nabarmen eta suntsitzaileak izan ditu.\n1751n, Frantziaren kontrolpean zegoenean, lurrikara batek astindu zuen; 1770ean, Richter eskalan 7,5 graduko beste lurrikara batek Port-au-Prince erabat suntsitu zuen. Moreau de Saint-M\u00e9ry (1750-1819) historialari frantsesak dioenez, \u00ab1751ko azaroaren 21eko lurrikaran Port-au-Princen ez zen eraikinik kaltetu, baina hiri osoa erori zen 1770eko ekainaren 3koaren ondorioz\u00bb.\nCap Haitien hiria, baita Haitiko iparraldeko eta Dominikar Errepublikako beste batzuk ere, 1842ko maiatzaren 7ko lurrikarak suntsitu zituen.\n1887ko irailaren 23an eta 1904ko ekainean, bi lurrikara gertatu ziren, urtean bat, herrialdearen iparraldean \u00abkalte handiak\u00bb eraginez.\n1946ko abuztuaren 4an, 8,0 graduko lurrikara bat erregistratu zen Dominikar Errepublikan, Haitin ere eragin izan zuena. Lurrikara horrek tsunami bat sortu eta 1.790 pertsona hil zituen.\nC. DeMets-ek eta M. Wiggins-Grandison-ek 1992an lurrikarak prebenitzeko egindako ikerketa batek ondorioztatu zuen; agian Enrikilloko faila bere ziklo sismikoaren amaieran egon zegoela eta, egoera okerrenean, 7,2 graduko lurrikara bat iragarri zuten, Jamaikako 1692ko lurrikararen magnitudearen antzekoa.\n2008ko martxoan, Paul Mann-ek eta ikerketa-talde batek 2006an Enrikillo failari buruzko arrisku-ebaluazio bat aurkeztu zuten 18. Karibeko Geologia Konferentzian. Zegoen tentsio handia kontuan hartuta, taldeak \u00ablehentasun handikoen gisako\u00bb jo zituen mugimendu sismikoen azterketa historikoak, hala nola failarena: hura erabat blokeatu zuten eta azken 40 urtean lurrikara batzuk erregistratu zituen. 2008ko irailean, \"Le Matin\" egunkari porteaupricetarrak argitaratutako artikulu batek Charles Patrick geologoak iruzkin horiek erakusten zituen, eta Port-au-Princen jarduera sismikoa areagotzeko arrisku handia zegoela zioen.\nGeologia.\nLurrikara lehorrean gertatu zen, 2010eko urtarrilaren 12an, gutxi gorabehera Port-au-Princetik 25 kilometrora eta 13 kilometroko sakoneran, arratsaldeko 16:53an (bertako ordua). Han Enriquillo-Plantain Garden izeneko faila sistema dago. Mercalli intentsitate eskalaren arabera (MM) VII-IX intentsitateko mugimenduak egon ziren Port-au-Princen eta ingurumarietan. Beste herrialde batzuetan ere nabaritu zen. Hartara, Kubako Guantanamo hirian MM III eskala izan zuen, Jamaikako hiriburuan MM II, bai eta Venezuelako eta Puerto Ricoko hiriburuetan ere. Santo Domingon MM III intentsitatea izan zuen.\nItsasoan izan beharrean, lehorrean gertatu zenez, eraikinek eta jendeak zuzenean nabaritu zituzten mugimenduak, batez ere sakonera eskaseko lurrikara izan zelako.\nKalte materialak.\nHaren ondorioz, Port-au-Princeko aireportua itxi behar izan zuten eta telefono bidezko komunikazioak eten. Haitiko Nazio Batuen Erakundeko egoitza erautsi eta bertako hainbat langile galdu egin ziren.\nHilak eta zaurituak.\nHaitiko Lehen Ministro Jean Max Bellerive agian 140.000 heriotza egon zirela esan zuen. baina Gurutze Gorriaren arabera, hildakoak 45.000 eta 50.000 artean izan bide ziren, nahiz eta kopuru hori ez den oraindik konfirmatu, etxe birrinduen artean zenbat jende bizi den jakitea oso zaila baita.\nPort-au-Princeko NBEaren egoitza suntsitu egin zen eta, frantziar atzerri ministroaren arabera, bertako langile guztiak eta Haitiko misioko buruzagi H\u00e9di Annabi bertan hil. Gainera, hango ehun langile egun ere desagerturik daude. Hildakoen artean, Jimmy O. Barikad hip hop abeslaria eta Port-au-Princeko artzapezpikua daude.\nKaltetuentzako laguntza.\nEusko Jaurlaritzak 200.000 euroko diru-laguntza eman zituen Haitin izandako kalteak konpontzen laguntzeko. Era berean, Ertzaintzaren 27 espezialista eta Eusko Jaurlaritzaren larrialdi teknikari bat bidali zituen hainbat 4x4 ibilgailurekin Haitira."}
{"id": "125164", "revid": "336", "url": "https://eu.wikipedia.org/wiki?curid=125164", "title": "Edukien banaketarako sarea", "text": "Edukien banaketarako sarea (ingelesez \"Content delivery network\" edo \"Content distribution network\", CDN) datuen kopiak gordetzeko ordenagailuen sare handiak dira. Helburua interneteko bezeroen datu hauetarako atzipena azkartzea da banda zabalera maximizatuz. Bezero batek zerbitzari bateko edukiak zerbitzaritik bertatik jaitsi beharrean, posible da CDN sarean dagoen makina batetik zerbitzarian dagoen edukiaren kopia bat jaistea. Honek botila lepoak ekiditen ditu edukien hornitzaile den zerbitzari ondoko sareetan.\nEdukien banaketarako sare hauek nahiko ezagunak egin ziren 1990. hamarkada azkenetara. CDN-ek web cache bezalako edukien banaketa sistemak ez bezala, beste filosofia bat jarraitzen dute. Kasu honetan ordaintzen duten bezeroak ez dira ISP bezeroak, baizik eta edukien banatzaileak. Edukien banatzaile batek (Yahoo, MSN edo dena delakoa) CDN konpainia bati (Akamai esaterako) ordainduko dio bere edukiak zerbitzariari atzerapen gutxiagorekin helarazteagatik.\nEdukien artean, hala nola, web objektuak, aplikazioak, denbora errealeko multimedia fluxuak, software-a, dokumentuak eta interneteko bestelako datuak (DNS eta bideraketa taulak esaterako) aurki ditzakegu.\nCDN konpainia batek, normalean, honela eskaini ohi du bere zerbitzua:\nHortaz, lehenik eta behin, edukien banatzailea den CDN bezeroak hedatzea nahi duen edukien berri eman beharko du. CDN zerbitzariak behin eduki hauek jaso ondoren, bere zerbitzari guztietan zehar hauen kopia bat banatuko du. Posible da CDN konpainiak sare pribatu bat izatea bere zerbitzari desberdinak lotzeko.\nEdukien hornitzaileak CDN zerbitzarietan zehar banatua duen edukiren baten aldaketaren bat egiten badu, bertsio berritua CDN nodo batera bidaliko du eta hau arduratuko da azken honen kopia bat CDN zerbitzari guztietara helarazteaz.\nCDN zerbitzarien erabilera.\nHasiera baten, eta adibide sinple bat jartzearren, demagun arakatzaile batek HTML objektu baten (oinarri orrialdea) eskaera bidaltzen diola zerbitzari bati (demagun \"www.zerbitzari.com\") zeinek HTML objektuarekin erantzungo dion. Orduan, arakatzaileak HTML orria irakurri eta ondorengo objektuari erreferentzia aurkituko duela suposatuko dugu: \"www.cdn.com/www.zerbitzari.com/irudi.gif\"\nBehin erreferentzia hau irakurrita, arakatzaileak CDN bilaketa bati ekingo dio. DNS zerbitzariak \"www.cdn.com\" kontsulta guztiak zerbitzari autorizatu berdinera bidaltzeko konfiguratuko dira. CDN zerbitzari autorizatuak eskaera egiten duen arakatzailearen IP helbidea irakurriko du eta barne sare mapa bat kontsultatuz bezero horrentzako egokiena den CDN zerbitzariaren IP helbidea bidaliko dio (orokorrean gertuen aurkitzen dena).\nBezero DNS-ak DNS erantzuna jasoko du eskaturiko IP helbidearekin. Behin helbide hau ezagututa, arakatzaileak HTTP eskaera bat bidaliko dio IP helbide hori duen CDN zerbitzariari, irudi.gif objektua lortuz.\nHonen ondoren www.cdn.com \u2013i egin beharreko eskaera guztiak IP honi egingo zaizkio, helbide hau DNS \"cache\"-an gorde baita.\nLaburbilduz, eskaera luzatu duen \"host\"-ak lehenik eta behin web zerbitzarira joko du HTML oinarri objektua lortzeko. Ondoren CDN-aren DNS zerbitzari autorizatura joango da, bertan berarentzako hoberena den CDN zerbitzariaren IP helbidea lortzeko. Azkenik, CDN zerbitzari horretara joango da lortu nahi duen objektua jaisteko.\nAdibide honetan CDN web edukien testuinguruan deskribatu da. Alabaina, CDN oso erabilia da, esaterako, audio eta bideo banaketan ere.\nEdukien banaketarako zerbitzua eskaintzen duten konpainiak.\nEdukien banaketarako zerbitzua eskaintzen duten konpainiarik garrantzitsuenak aipatzen dira ondorengo lerroetan:"}
{"id": "125168", "revid": "96586", "url": "https://eu.wikipedia.org/wiki?curid=125168", "title": "Ruandako genozidioa", "text": "Ruandako genozidioa 1994an gertatu zen. Gatazkan, hutuek (hainbat joeratan banatuta) eta tutsiek hartu zuten parte. Linda Melvern britainiar erreportariak adierazi zuenez, genozidioa ondo planifikatuta zegoen. Triskantzaren hasieran, 30.000 pertsonak eratu zuten milizia eta herrialde osoan zeuden barreiatuta. Miliziako zenbait kidek AK-47 errifleak lortzeko erraztasunak omen zituzten, inprimaki soil bat beteta. Beste arma batzuk lortzeko, hala nola granadak, ez zen inolako paperik bete behar eta masiboki banatu ziren.\nMelvern erreportariaren esanetan, genozidioa kabinete batzarretan eztabaidatu zela aitortu zuen Ruandako lehen ministro Jean Kambandak. Era berean, kabineteko ministro batek \u00abtutsi guztiez libratzearen alde\u00bb zegoela esan zuen, \u00abtutsirik gabe Ruandako arazo guztiak amaituko liratekeelako\u00bb.\nAurrekari historikoak.\nK. a. IV. mendean, batwa etniako biztanleak (ehiztariak) Ruandako mendi oihantsuetan jarri ziren bizitzen. Mende batzuk geroago, XI. mendean, hutu etniako nekazariak eskualde berera heldu ziren eta bizimodu sedentario bati ekin zioten. Batwa etniako kideekin bizikidetzan bizi ziren hutuak. Hortik ehun urtera, XII. eta XIII. mendeetan, abeltzain tutsiak gaur egungo Ugandako lurretatik Ruandara iritsi ziren. Azken horiek bertan bizitzen jarri ostean, batwa (ehiztariak), hutu (nekazariak) eta tutsi etniak (abeltzainak) elkarrekin bizitzen hasi ziren. Elkarbizitza hori sinbolikoa izan zen XVI. mendera arte baina, une hartan, tutsi etniako buruzagiek kanpaina militarrak hasi zituzten hutuen aurka: haien printzeak hil zituzten, atal genitalak moztu eta hauek eskegi, halaber. Asmoa aurkariak umiltzea zen, eta hala, tutsien menpe jarri ziren hutuak.\nTutsiek nagusitasuna izan arren, desberdintasun ekonomikoak ez ziren guztiz agerikoak hutuekin alderatuta. Etnia batekoa edo bestekoa izateak estatus soziala markatzen zuen, baina hutu batek posible zuen, adibidez, klasez igotzea, ondasunak baldin bazituen, batez ere. Bestalde, inguru hartako gutxiengoa zen etnia tutsiak (biztanleriaren % 14 inguru), basailutzari ekin zion.\nXIX. mendean, errege tutsiek beren nagusitasuna finkatu zuten. \"Nyiginya\" izeneko klanak herrialdea menperatu zuen eta horrek hasiera eman zion gatazka militar eta sozialari. Tutsiek hutu etniako gehiengoa baztertzen zuten. Egoerak hala bultzatuta, egitura sozioekonomiko klasista bat garatu zen, Europako kolonizazioarekin gehiago indartu zena. Kolonizatzaile alemanak iritsi ziren lehendabizi (1897-1916) eta, ondoren, belgikarrek hartu zuten Ruanda. Azken horiek nortasun agiria sartu zuten herrialdean (1934) eta horrek aukera gehiago eskaintzen zien tutsiei: besteak beste, maila sozial hobea eta administrazio kolonialean postu hobeak eskuratzeko aukera ematen zituen agiriak. Horrek guztiak desberdintasun sozialak erabat instituzionalizatzea ekarri zuen, onuradun nagusiak tutsiak baitziren. Bitartean, batwa etniako kideek tratu on samarra jaso zuten tutsiengandik: izan ere, piramide sozialean, hutuen gainetik ikusten zituzten mendiko ehiztariak.\nKolonizazio belgikarraren ondorioz, sistema sozial eta politikoa estamentu nagusiaren mesedetan indartu zen, hots, tutsien mesedetan. Afrikako kolonizazioa adostu zenean, Europako herrialdeen artean banatu zen kontinentea. Kolonizatzaileek talde jakin bati edo beste bati garrantzia handiagoa ematen zieten, betiere, interesen arabera. Belgikar administrazioak ikusi zuenean tutsien aldarrikapenak gehiegizkoak zirela, ordura arteko jarrera aldatu, eta hutuen alde jarri zen. Etnia bien arteko lehiakortasuna zorroztu egin zen eta hori ikusita, belgikarrek etnietan oinarritutako alderdi politikoak sortu zituzten: Ruandako Batasun Nazionala (UNR), hutuen aurkako jarrera zuena, Ruandako Batasun Demokratikoa (RADER), Hutuen Askapenerako Mugimendua (Parmehutu) eta Masen Promozio Sozialerako Galdekapena (Aprosoma), tutsien aurkako jarrera zuena. Era berean, Europako misiolarien rolak ere kontuan hartzekoak dira, sistema soziala eta kolonizazioa legitimatu zutelako. Bidegabeko portaerak eta esplotazioa neurtzeko neurriak erabaki ziren.\nXX. mendearen erdialdean, 1958an, hutu talde batek aldaketa eskatzen zuen manifestu bat idatzi ostean, honakoa erantzun zen gorteetatik:\nTutsi gobernatzaileen jarrerari aurre eginda, Perraudin obispoa bezalako pertsonak erabakigarriak izan ziren hutuen askapenerako prozesuan. 1959ko otsailaren 11ko gutun pastoralean honakoa zioen:\nUne horretatik aurrera, tutsien botereari aurre egiten hasi ziren hutuak, pixkanaka-pixkanaka, aberastasunaren banaketa helburu izanda. 1959ko azaroaren 1ean, gazte talde tutsi eta lider hutu baten artean izandako sesioak iraultza bati eman zien hasiera. Hutuek tutsien ondasunak erre eta haietako jabe batzuk hil zituzten. Bi urte iraun zuten maila baxuko erasoaldietan 74 hildako zenbatu zituen belgikar administrazioak. Haietako 61 tutsien milizia berriek hildako hutuak ziren. Tutsien helburua zen hutuen iraultza hari amaiera ematea, baina hutuen mugimendu iraultzaileak indar handiagoaz erantzun zuen ondoren. Hurrengo bi urteetan, 20.000 tutsi inguru hil zituen. Bortizkeri zurrunbilo haren aurrean, gauzak okertu eta tutsiak erbestera zihoazela ikusita (150.000 inguru), Nazio Batuen Erakundeak amnistia aldarrikatu zuen 1961eko maiatzaren 31n, eta hala, urte hartan bertan independentzia eskuratu zuen Ruandak. Era berean, erreferenduma egin zedin eskatu zuen NBEak eta hartarako begiraleak bidali. Erreferendumaren emaitzak ezezkoa eman zion ordu arteko monarkia tutsiari, bozen % 80 jasota. Gobernatzaile tutsiek errepublika onartu behar izan zuten eta hutuei eman zitzaien boterea. Une hartan erbesteratu ziren gazte tutsiek, \"Ruandako Fronte Abertzalea\" eratu zuten urteen joan-etorrian. Ruandako gerran rol garrantzitsua izan zuen fronteak, 1990etik 1994ra.\nNagusitasun kolonialetik alde eginda, Gr\u00e9goire Kayibanda izan zen Ruandako lehendabiziko presidentea. Hazkunde ekonomikoa eta egonkortasun soziala itxaropentsuak ziren. Mendeetan pilatutako desberdintasun handiak zeuden oraindik, baina tutsiek eta hutuek ez zuten liskar handirik izan euren artean. Nekazariak hezkuntza zerbitzua jasotzen hasi ziren eta herrialdea garatzen hasi zen, baliabide askorik ez bazuen ere. Alabaina, monarkiaren aldeko tutsi erbesteratuek Ruandaren ondoko herrialdeetan antolatzeari ekin zioten. Ruandako gobernuaren aurkako erasoak hasi zituzten, arrakasta handirik gabe. Errepublikaren alde (hutuak gehienbat) eta aurreko erregimenaren alde (gehiengo tutsia) zeudenen arteko gorrotoak gora egin zuen, baina liskarrek ez zuten orduko 1970eko hamarkadan indar handirik hartu. Halere, desberdintasun sozialak agerian geratzen hasi ziren eta horrek gatazka handiagoak ekarri zituen gerora.\n1972an hilketa latzak izan ziren Burundi mugakidean: 350.000 hutu hil zituzten tutsiek eta, horren ondorioz, tutsien aurkako sentimendua indartu egin zen Ruandako hutuen gehiengoan. Biztanleriak tutsien aurka gogor ekiteko eskatu zion Gr\u00e9goire Kayibanda presidenteari. Alabaina, presidenteak hartutako neurriek ez zituen biztanleak asebete eta gobernuan gertatu ziren ustelkeria kasuek estatu-kolpe bati eman zioten bidea. Habyarimana jeneral hutu jatorikoak estatu-kolpea eman zuen 1973ko uztailean.\nDemokraziaren aurkako esku hartzea izan arren, gobernuak egonkortasuna izan zuen 1980ko hamarkadaren erdialdera arte. Frantziako laguntza logistiko eta militarra izan zituen horretarako. Ondoren, adiskidantza nazionala lantzeari ekin zitzaion. Datu horiek guztiak Munduko Bankuak eta Amnesty Internationalek baieztatu zituzten. Batetik, Ruandaren garapen eredugarria azpimarratu zuen Munduko Bankuak (1980ko hamarkada) eta, bestetik, Giza Eskubideekiko errespetua Amnesty Internationalek (1990). Estatu-kolpearen ondoko 17 urtean tentsioa mantendu egin zen arren, bi taldeak lasaitu egin ziren nolabait. Finantza kontuak kontrolatzea tutsiei zegokienez, erbestean zeudenek ikusi zuten herrialdearen barruan boterea zutela. Ruandako Fronte Abertzalea herrialdean era klandestinoan sartu eta bertako hainbat gazte tutsi erreklutatu zituen. Hala, heziketa ideologiko eta militarrak jaso eta brigada sekretuak eratu ziren, mendi muinoetatik masiboki barreiatu zirenak. Ruandako Fronte Abertzaleko ideologo Tito Rutaremarak honakoa gogoratu zuen:\nKafearen prezioa jaistea bezalako kanpo faktoreek (esportaziorako produktu nagusia) eta barruko beste zenbait faktorek tentsio berriak sortu zituzten 1980ko hamarkadako erdialdetik aurrera. Horri gehitu behar zaio ustelkeria kasuak gertatu zirela herrialdearen ipar partean. Era berean, egoera ekonomikoa okerrera zihoan eta erbesteko tutsiek ez zuten jatorrizko herrialdera itzultzerik. Faktore horien guztien ondorioz, Ruandako Gerra hasi zen.\nGenozidioaren bilakaera.\n1990ean, Ugandan zeuden tutsi erbesteratuek Ruandako Fronte Abertzalea sortu zen. Urrian, talde horrek Ruanda inbaditu zuen, Ugandako armadaren laguntzaz.\n1993an Ruanda eta Uganda Arushako Ituna (bake ituna) izenpetu zuten. Bertan, hainbat erabaki adostu zituzteb: trantsizio gobernua eratzea: 22 ministroetako 5ek Frontekoak izan behar zutela xedatzen zen; halaber, tutsi errefuxiatuen itzulera kontrolatzeko batzorde bat sortu zen; fronteko kideak armadan sartu eta tropen % 40 osatzekoak ziren; eta 1995ean hauteskunde parlamentarioak egitea.\n1994ko apirilaren 6ean, genozidioa hasi zen, Ruandako Juv\u00e9nal Habyarimana (hutua) eta Cyprien Ntayamira brundiar presidenteak zeramatzan hegazkina bi misilekin bota zutenean. Hurrengo egunean, Agathe Uwlingiyimana lehen ministroa eta NBEko hamar belgikar soldadu hil zituzten. Horren ondorioz, Kasko urdinak erretiratu egin ziren, biztanleria segurtasun gabe utzirik. Hutu erradikalek beren gobernua deuseztatuta zegoela ikustean eta Kasko urdinak joanak, egoera aprobetxatu zuten genozidioa hasteko. Kontraerasoan, Ruandako Fronte Abertzaleak (tutsiek osatua) Kigaliko inguruei eraso egin zieten.\nApirilaren 9an, Jean Kambanda hutuak moderaturik gabeko gobernua eratu zuen. Egun berean, Frantziak eta Belgikak bere biztanle guztiak atera zituzten, enpresetako ruandarrak bertan utzita. Gurutze Gorriak apirilaren 11rako 10.000 ruandar hil zirela estimatu zuen. Bitartean, Nazio Batuen MINUAR bakearen aldeko misioak ez zuen ezer egin. Apirilaren 14an, Belgikaren armada erretiratu egin zen, NBEko Kuartel Orokorrak emandako agindu zuzenengatik. Kofi Annanek ez sartzeko agindu zuen.\nApirilaren 17an, Kibuye konderrian, tutsien beste sarraski bat hasi zen, hurrengo hiru hilabetean 250.000 pertsona hil zituena. Boutros-Ghalik, Ruandako egoera larria ikusita, UNAMIR misioa milaka soldadu gehiagoz indartzeko eskatu zuen, sarraskiak geldiarazteko. Bestalde, Nazio Batuen Segurtasun Kontseiluak UNAMIR misioa 2.500 pertsonatik 270era murriztera adostu zuen aho batez. Apirilaren 21erako, Gurutze Gorriak 100.000 pertsona hil direla estimatzen du.\nMaiatzaren 4an, Boutros-Ghalik \"genozidio\" terminoa lehenengoz erabili zuen, Ruandan gertatzen zen sarraskiari erreferentzia egiteko; horren ondorioz, Bill Clinton eta beste buruzagi garrantzitsu batzuk deseroso jarri zituen. Egoera okertuz zihoala ikusita, UNAMIR misioa berrezartzea erabaki zuten eta une horretan tutsien kontraerasoa hasi zen iparraldean. Gurutze Gorriaren estimazioen arabera, maiatzaren 13rako 500.000 pertsona hil zituzten, baina inongo agintarik ez zuen artean \"genozidio\" hitza erabili.\nEkainaren hasieran, Ruandako Fronte Abertzaleak herrialdearen ipar-ekialdean antolatu eta Ruandan bizi ziren atzerritar guztiei alde egiteko ultimatuma eman zien. Mendebaldean, berriz, ALIR izeneko Ruandaren Askapenerako Armada sortu zuten.\nEkainaren 22an, Nazio Batuen Segurtasun Kontseiluak Frantziari denbora batez Ruandako hego-mendebaldea kontrolatzeko eskatu zion, segurtasuna eta bakea mantentzeko.\nUztailaren erdialdean, Ruandako Fronte Abertzaleak Kigali menderatu zuen: bertan zegoen gobernu erradikal hutuak Zaire ingurura alde egin zuen. Bi milioi hutuk ere alde egin behar izan zuten herrialdetik eta Goman inoizko errefuxiatu-esparrurik handiena eratu zuten. Hura hartzen da genozidioaren amaieratzat.\nBiktimak.\nRuandan hilketen eta gatazken eragile nagusiak ruandarrak izan diren arren, kanpoko potentzien eragina (Britainia Handia, Frantzia eta Belgika) sarritan azpimarratu da eta gertaera larrienean, 1994ko genozidioan ere nabarmendu zen. Genozidioan 800.000-1.000.000 hildako izan ziren; gehienak, zibilak (Ruandan guztira 5.800.000 biztanle ziren).\nAzken hamarkadetan, bortizkeriazko barne-gatazkak izan dira Ruandan. Alderdi ezagunenak tutsien eta hutuen arteko (Ruandako tribuak) guduak izan ziren. Etnien arteko bana-lerroa, ordea, ez da gatazkaren arrazoi bakarra izan: 1994ko genozidioa hutu erradikalen eskuetan zegoen gobernuak piztu zuen, eta tutsiak adina hutu moderatu hil ziren; hain zuzen, arrazoi politikoengatik boterearen aurkariak zirenak. Hala ere, hutuen eta tutsien arteko adiskidetasunak eta ezkontzak ere izan dira.\nMendebaldeko herrialdeek Ruandako gatazkan munta nabarmena izan zuten eta oraindik ere dute. Adibidez, Belgikak, potentzia kolonial ohiak, hasieratik erabaki zuen gutxiengo tutsiari pribilegioak ematea eta elite bihurtzea.\n1995ean, Frantziak Ruandaren armamentu-hornikuntzarako akordioa izenpetu zuen. Era berean, Frankofoniaren izenean, hutu erradikalen erregimen diktatoriala babestu zuen, ekintza onartezinak egiten zituzten arren. Ugandako erbestealditik itzultzen ari ziren haien aurkari tutsiak anglofono bihurtu ziren. Gerard Purnierren ustez, Frantzia genozidioaren \"katalizatzailea\" izan zen.\nNazioarteko arazoak.\nGenozidioaren zati bat nazioarteko laguntza programen bidez finantzatu zen, besteak beste, Munduko Bankuaren eta Nazioarteko Diru Funtsaren doiketa programetako fondoak erabiliz. Genozidioaren prestakuntzan 134 milioi dolar xahutu zirela esan ohi da eta haietako 4,6 milioi aihotz, aitzur, aizkora, laban eta mailuetan gastatu omen zirela. Estimazioen arabera, gizonezko hutuen hirutik batek matxete berria zuen.\nBill Clintoni ere errua egotzi zaio, sarraskiak gelditzeko esku hartu ez zuelako ez ezik, tragedia gerta zedin aktiboki parte hartu zuelako ere bai. Izan ere, Nazioarteko Zigor Auzitegiko Michael Hourigan fiskal australiarrak egindako ezkutuko ikerketa sakonaren ondorioz, Habyaramanaren hegazkina Bill Clintonek eta Kamek bota zutela argitu zuen (hain juxtu, hegazkina bota ondoren hasi baitzen hondamendia). Iturri batzuen arabera, 1997an Clintonek Ruanda bisitatu zuenean, Habyaramanaren hegazkinaren eraispenaren inguruko informazioa zeukan edonor hiltzeko eskatu zion Kagameri. Clintonen bisitaren ondoren, mundu guztian zehar hilketa batzuk izan ziren: adibidez, Nairobin (Kenyan), Seth Sendashonga eta Th\u00e9oneste Lizinde hil zituzten."}
{"id": "125169", "revid": "119347", "url": "https://eu.wikipedia.org/wiki?curid=125169", "title": "Ikosaedro", "text": "Ikosaedroa (grekotik: \"eikosi\", hogei eta \"hedron\", aurpegi), 30 ertz, 12 erpin eta 20 aurpegi dituen poliedroa erregularra da. Aurpegietako hirukiak aldekideak dira eta, hortaz, bost solido platonikoetako bat da ikosaedroa.\nOinarrizko neurrien kalkulua.\nKanpoko erradioa.\nformula_1\nBarneko erradioa.\nformula_2\nAngelua.\nErdiko puntutik elkarren alboko bi erpinetara doazen bektoreek osatzen duten angelua konstantea da, hurrengoa izanik:\nformula_3\nBolumena, azalera eta garapena.\na ertza duen ikosaedro erregular bat edukita, haren bolumena (V) neurtu daiteke, hurrengo formularen bidez:\nEta haren aurpegien azalera osoa, A (aurpegi batena, Ac, 20 aldiz dela), honen bidez:"}
{"id": "125170", "revid": "1491", "url": "https://eu.wikipedia.org/wiki?curid=125170", "title": "Izar ederra", "text": "Izar ederra euskal abesti herrikoia da. 1994an Hiru Truku taldeak bere Mendebaldeko euskal baladak diskoan kaleratu zuen. Disko hori bizkaieraz abesturiko euskal abesti herrikoi zaharren bilduma da.\nAbesbatzarako bertsio bat egokitu zuen Josu Elberdinek"}
{"id": "125171", "revid": "1310", "url": "https://eu.wikipedia.org/wiki?curid=125171", "title": "Ikosaedroa", "text": ""}
{"id": "125173", "revid": "105290", "url": "https://eu.wikipedia.org/wiki?curid=125173", "title": "Neska soldadua", "text": "Neska soldadua euskal balada zaharra da. 1994an Hiru Truku taldeak bere Mendebaldeko euskal baladak diskoan kaleratu zuen. Disko hau bizkaieraz abesturiko euskal abesti herrikoi zaharren bilduma da."}
{"id": "125181", "revid": "336", "url": "https://eu.wikipedia.org/wiki?curid=125181", "title": "Kronstadteko matxinada", "text": "Kronstadteko matxinada (, \"Kronshtadtskoye vosstaniye\") sobietar itsasgizonek Errusiako Sobietar Errepublika Sozialista Federatiboaren gobernuaren aurka egindako altxamendua izan zen. Errusiar lurretan boltxebikeen aginteraren aurka eginiko azken matxinada handia izan zen. Errebolta 1921eko martxoko lehen asteetan hasi zen Kronstadt hirian, Kotlin uharteko (Finlandiako golkoa) ontzi gotorlekuan. Historikoki, Kronstadt Errusiako gerra ontzidiaren basea izan da, San Petersburgotik 58kmra baino ez dagoelako.\nHistoria.\nGerra Zibila amaitzean, Errusia lur jota zegoen. 1920 eta 1921eko lehorteek, eta azken urteetako goseteak herrialdea hondamendira eraman zuten. Urriko Iraultzaren osteko urteetan, izurriteek, goseteek, borrokek eta exekuzioek izugarrizko krisi ekonomiko eta soziala eragin zuten, 20 milioi lagun baino gehiago hil baitziren. Beste milioi batek Wrangel jeneralaren agindupeko Armada Zuriarekin bat egin zuen, modu honetan gerraren hondamenditik ala jazarpenetik ihes egiteko.\nEgoera honek altxamendu (Tambov-eko matxinada) eta grebak sorrarazi zituen. Hirietan bat-bateko hainbat greba sortu ziren, eta otsaila bukaerarako Petrogrado (San Petersburgo) greba orokorraren ateetan aurkitzen zen. Horiek horrela, otsailaren 26an, Petrogradon gertatutako ekintzei erantzunez, Petropavlovsk eta Sebastopol itsasontzietako tripulazioak larrialdiko bilera bat egin eta hirira ordezkaritza bat bidaltzea adostu zuen, grebaren inguruko mugimenduei buruzko informazioa lortzeko. Bi egun beranduago, ordezkaritza itzultzean, gainontzekoei grebari buruzko informazioa eman zieten, eta itsasgizon guztiak mugimenduaren alde azaldu ziren, gobernuak grebalarien aurka agertutako errepresio bortitza zela eta.\nMartxoaren 17ra arte gobernuaren indarrek ezin izan zuten Kronstadt mendean hartu. 8.000 bat lagunek (marinelek zein zibilek) Kronstadtetik alde egin eta Finlandian babes hartu zuten. Iturri ofizialen arabera, 527 pertsona hil eta 4.127 zauritu ziren. Historialariek, ordea, askoz biktima gehiago izan zirela uste dute. Victor Sergeren arabera, matxinadan parte hartu zuten 500 marinel baino gehiago hilarazi zituzten.\nKronshtadteko marinelen deklarazioa.\n\"Langile-klaseak Urriko Iraultzaren bidez emantzipazioa lortuko zuela uste zuen. Emaitza, ordea, aurrekoa baino esklabotza handiagoa izan da (...)\n(...) Nekazarien protestei (...) aurre egiteko, exekuzio masiboak egin dituzte. Odol asko isuri da, tsarraren jeneralak isurarazitakoa baino gehiago. Langileen Errusia (...) odolez bustita dago.\n1921eko martxoak 8"}
{"id": "125182", "revid": "28807", "url": "https://eu.wikipedia.org/wiki?curid=125182", "title": "Kronstadt", "text": ""}
{"id": "125183", "revid": "512", "url": "https://eu.wikipedia.org/wiki?curid=125183", "title": "Drunken sailor", "text": "Drunken sailor (euskaraz \"Marinel mozkorra\") irlandar eta orokorrean anglosaxoi munduan oso ospetsua den arrantzale abesti herrikoia da. Batez ere itsasoa, itsasgizon eta itsaslapur edo piraten giroan abestu ohi den abesti zaharra da, zinemako itsas giroko filma ugaritan abestu izan delarik."}
{"id": "125187", "revid": "105290", "url": "https://eu.wikipedia.org/wiki?curid=125187", "title": "Avezzano", "text": "Avezzano Italiako udalerri bat da. L'Aquilako probintzian kokatuta dago, Abruzzo eskualdean. biztanle ditu, kilometro koadroko azaleran banatuta.\nMarsica zonaldeko komertzio, industri eta nekazaritza gune garrantzitsuena da, teknologi puntako industria izanez, hala nola, Micron Technology planta bat eta Telespazio lurreko satelite estazioa.\nMugakideak.\nAvezzanok honako udalerri hauekin egiten du muga:"}
{"id": "125188", "revid": "7162", "url": "https://eu.wikipedia.org/wiki?curid=125188", "title": "Loch Lomond (abestia)", "text": ""}
{"id": "125189", "revid": "1545", "url": "https://eu.wikipedia.org/wiki?curid=125189", "title": "Telespazio", "text": "Telespazio, espazio sistema zerbitzuen konpainia bat da, Erroma, Italian egoitza duena. Telespazio 1961ean sortu zen; Dena den, konpainia, gaur ezagutzen dugun moduan 2005eko uztailaren 1ean bilakatu zen, aurreko Telespazion espazio zerbitzua Alcatelen banatzean. Konpainia jabe Finmeccanica (67%) eta Alcatel (33%) dira."}
{"id": "125190", "revid": "1357", "url": "https://eu.wikipedia.org/wiki?curid=125190", "title": "Willy O' Winsbury", "text": "Willy O' Winsbury (euskaraz \"Winsburyko Willy\") Eskoziako abesti herrikoia da.\nBitxikeria.\nAipatzekoa da Sorotan Bele talde euskaldunak bere garaian abesti honen bertsioa egin zuela, Marinelaren zai izenburupean, nahiz eta Euskal Herrian jende gehienak modu okerrean abestia Sorotan Bele taldearena dela uste duen.\nZinema.\nEskozian girotutako \"The Wicker Man\" (1973) filmaren mozorro erritual edo erromesaldian zehar entzuten da, sakrifizioa gauzatu baina lehenago."}
{"id": "125191", "revid": "512", "url": "https://eu.wikipedia.org/wiki?curid=125191", "title": "The Cruel Sister", "text": "The Cruel Sister, Cruel Sister (euskaraz \"Ahizpa Ankerra\") edota The Twa Sisters (\"Bi Ahizpak\") Eskoziako abesti herrikoia da. Abestiak aldaera kontaezin ugari ditu.\nBere gaia eta hitzak nahiko latzak dira, hilketa bati buruzkoak baitira.\nHitzak.\nThere lived a lady by the north sea shore&lt;/br&gt;\nLay the bairn tae the bonnie broom&lt;/br&gt;\nTwa daughters were the bairns she bore&lt;/br&gt;\nFa la la la la la la la la la&lt;/br&gt;&lt;/br&gt;\nOne was as bright as is the sun&lt;/br&gt;\nLay the bairn tae the bonnie broom&lt;/br&gt;\nSae coal black grew the elder one&lt;/br&gt;\nFa la la la la la la la la la&lt;/br&gt;&lt;/br&gt;\nA knight came riding to the ladies' door&lt;/br&gt;\nLay the bairn tae the bonnie broom&lt;/br&gt;\nHe travelled far to be their wooer&lt;/br&gt;\nFa la la la la la la la la la&lt;/br&gt;&lt;/br&gt;\nHe courted one, aye with gloves and rings&lt;/br&gt;\nLay the bairn tae the bonnie broom&lt;/br&gt;\nBut he loved the other above all things&lt;/br&gt;\nFa la la la la la la la la la&lt;/br&gt;&lt;/br&gt;\n\"Sister, sister won't you walk with me&lt;/br&gt;\nLay the bairn tae the bonnie broom&lt;/br&gt;\nAn' see the ships sail upon sea?\"&lt;/br&gt;\nFa la la la la la la la la la&lt;/br&gt;&lt;/br&gt;\nAnd as they stood on that windy shore&lt;/br&gt;\nLay the bairn tae the bonnie broom&lt;/br&gt;\nThe elder sister pushed the younger o'er&lt;/br&gt;\nFa la la la la la la la la la&lt;/br&gt;&lt;/br&gt;\nSometimes she sank or sometimes she swam&lt;/br&gt;\nLay the bairn tae the bonnie broom&lt;/br&gt;\nCrying, \"Sister, reach to me your hand\"&lt;/br&gt;\nFa la la la la la la la la la&lt;/br&gt;&lt;/br&gt;\nAnd there she floated just like a swan&lt;/br&gt;\nLay the bairn tae the bonnie broom&lt;/br&gt;\nThe salt sea carried her body on&lt;/br&gt;\nFa la la la la la la la la la&lt;/br&gt;&lt;/br&gt;\nTwo minstrels walking by the north sea strand&lt;/br&gt;\nLay the bairn tae the bonnie broom&lt;/br&gt;\nThey saw the maiden, aye float to land&lt;/br&gt;\nFa la la la la la la la la la&lt;/br&gt;&lt;/br&gt;\nThey made a harp out of her breast bone&lt;/br&gt;\nLay the bairn tae the bonnie broom&lt;/br&gt;\nThe sound of which would melt a heart of stone&lt;/br&gt;\nFa la la la la la la la la la&lt;/br&gt;&lt;/br&gt;\nThey took three locks of her yellow hair&lt;/br&gt;\nLay the bairn tae the bonnie broom&lt;/br&gt;\nAnd wi' them strung that harp so rare&lt;/br&gt;\nFa la la la la la la la la la&lt;/br&gt;&lt;/br&gt;\nThe first string that those minstrels tried&lt;/br&gt;\nLay the bairn tae the bonnie broom&lt;/br&gt;\nThen terror seized the black-haired bride&lt;/br&gt;\nFa la la la la la la la la la&lt;/br&gt;&lt;/br&gt;\nThe second string played a doleful sound&lt;/br&gt;\nLay the bairn tae the bonnie broom&lt;/br&gt;\n\"The younger sister, oh she is drowned\"&lt;/br&gt;\nFa la la la la la la la la la&lt;/br&gt;&lt;/br&gt;\nThe third string, it played beneath their bow&lt;/br&gt;\nLay the bairn tae the bonnie broom&lt;/br&gt;\n\"And surely now her tears will flow\"&lt;/br&gt;\nFa la la la la la la la la la&lt;/br&gt;&lt;/br&gt;"}
{"id": "125195", "revid": "201", "url": "https://eu.wikipedia.org/wiki?curid=125195", "title": "Drunken sailer", "text": ""}
{"id": "125202", "revid": "5834", "url": "https://eu.wikipedia.org/wiki?curid=125202", "title": "Montevideo departamendua", "text": "Montevideo departamendua Uruguai osatzen duten departamenduetako bat da. Hiriburua, izen bereko Montevideo da, herrialdeko hiriburu dena.\nBertan 1.325.968 pertsona bizi ziren azken erroldaren arabera 525.540 kilometro koadroko azaleran."}
{"id": "125214", "revid": "56334", "url": "https://eu.wikipedia.org/wiki?curid=125214", "title": "Maria Biarnokoa", "text": "Maria Bearnokoa (? - \u2020 1187 eta gero) Bearnoko bizkondesa izan zen.\nBiografia.\nGaston V.a Bearnokoa bere neba oinordekorik gabe hil zenean, titulua jarauntsi zuen. Orduan Aragoiko Erresumapean zegoen bizkonderria eta erregeak Gilen Montcadakoa hautatu zuen bizkonde eta Mariaren senar. Bearnotarrek aurka egin eta matxinatu ziren.\nMariak senarra utzi eta monasterio batera joan zen bere seme bikiekin. Bertan negoziatu eta bere semea bizkonde berri bilakatu zen.\nEzkontza eta seme-alabak.\nGilen Montcadakoarekin batera seme bikiak izan zituen:"}
{"id": "125217", "revid": "10891", "url": "https://eu.wikipedia.org/wiki?curid=125217", "title": "Gilen Montcadakoa", "text": "Gilen Montcadakoa (? - \u2020 1172) Bearnoko bizkonde \"de jure\" izan zen.\nBiografia.\n1168an noble katalan honek Paueko gaztelua zuen, nahiz eta Antso VI.a Nafarroakoak jabetza aldarrikatu. Gaston V.a Bearnokoa oinordekorik gabe hil zenean, Maria Bearnokoak titulua jarauntsi zuen. Orduan Aragoiko Erresumapean zegoen bizkonderria eta erregeak Gilen Montcadakoa hautatu zuen bizkonde eta Mariaren senar. Bearnotarrek aurka egin eta matxinatu ziren.\nMariak senarra utzi eta monasterio batera joan zen bere seme bikiekin. Bertan negoziatu eta bere semea bizkonde berri bilakatu zen.\nEzkontza eta seme-alabak.\nMaria Bearnokoarekin batera seme bikiak izan zituen:"}
{"id": "125219", "revid": "512", "url": "https://eu.wikipedia.org/wiki?curid=125219", "title": "Tibalt Biarnokoa", "text": "Tibalt Bearnokoa (? - \u2020 1171), ziur asko, Bearnoko bizkonde asmatua izan zen.\nBiografia.\nGaston V.a Bearnokoa bere neba oinordekorik gabe hil zenean, Maria Bearnokoak titulua jarauntsi zuen. Orduan Aragoiko Erresumapean zegoen bizkonderria eta erregeak Gilen Montcadakoa hautatu zuen bizkonde eta Mariaren senar. Bearnotarrek aurka egin eta matxinatu ziren. Hori zela eta, Bigorrakoa zen Tibalt hautatu zuten bizkonde.\nBearnoko foruak errespetatu ez zituenez, aukeratu bezain pronto, biarnotarrek erail zuten."}
{"id": "125220", "revid": "2241", "url": "https://eu.wikipedia.org/wiki?curid=125220", "title": "Loch Lomond (argipena)", "text": "Loch Lomond esanahi desberdineko hainbat gauza izan daiteke:"}
{"id": "125221", "revid": "512", "url": "https://eu.wikipedia.org/wiki?curid=125221", "title": "Sentonge Biarnokoa", "text": "Sentonge Bearnokoa (? - \u2020 1173), ziur asko, Bearnoko bizkonde asmatua izan zen.\nBiografia.\nGaston V.a Bearnokoa bere neba oinordekorik gabe hil zenean, Maria Bearnokoak titulua jarauntsi zuen. Orduan Aragoiko Erresumapean zegoen bizkonderria eta erregeak Gilen Montcadakoa hautatu zuen bizkonde eta Mariaren senar. Bearnotarrek aurka egin eta matxinatu ziren. Hori zela eta, Bigorrakoa zen Tibalt hautatu zuten bizkonde. Honek Bearnoko foruak errespetatu ez zituenez, aukeratu bezain pronto, biarnotarrek erail zuten.\nOrduan Auverniakoa zen Sentonge izendatu eta bi urte eman omen zituen boterean. Berriro, foruak ez errespetetzeagatik erail zuten 1173an"}
{"id": "125222", "revid": "56334", "url": "https://eu.wikipedia.org/wiki?curid=125222", "title": "Gaston V.a Biarnokoa", "text": "Gaston V.a Bearnokoa (? - \u2020 1170eko apirilaren 30a) Bearnoko bizkondea izan zen.\nBiografia.\n1153an Petri II.a Bearnokoa bere aita hil zenean, bizkonderria jarauntsi zuen. Bere amama Giskarda Bearnokoa bizkondeorde izan zen bera adin-gutxikoa zenez. Ordura arte ia burujabe zen bizkonderria mantentzeko Raimundo Berenguer IV.a Bartzelonakoari gorazarre egin behar zioten.\nEzkontza eta seme-alabak.\n1165ean Gartzia V.a Nafarroakoa eta Urraka Gaztela eta Leongoaren alaba Antsa ezkondu bazuen ere, ez zuen seme-alabarik izan eta Maria bere arrebak bizkonderria jarauntsi zuen."}
{"id": "125224", "revid": "201", "url": "https://eu.wikipedia.org/wiki?curid=125224", "title": "Content delivery network", "text": ""}
{"id": "125225", "revid": "201", "url": "https://eu.wikipedia.org/wiki?curid=125225", "title": "Content distribution network", "text": ""}
{"id": "125226", "revid": "2241", "url": "https://eu.wikipedia.org/wiki?curid=125226", "title": "CDN (argipena)", "text": "CDN hainbat esanahi dituen akronimoa da:"}
{"id": "125227", "revid": "119347", "url": "https://eu.wikipedia.org/wiki?curid=125227", "title": "To shoot an elephant", "text": "To shoot an elephant Alberto Arcek eta Mohammad Rujailahk eginiko film dokumentala da, gaitzat Palestinan 2008ko abenduaren 27tik 2009ko urtarrilaren 18ra eginiko bonbardaketak (2008-2009ko Gazako gatazka) dituena.\nNazioarteko kazetari gehienek alde egin zuten, baina Alberto Arce han geratu zen, eta zuzeneko irudiak jaso zituen. Horrekin dokumentala egin zuen, eta lizentzia librearekin ekoitzi zuen Eguzki Bideoak euskal ekoiztetxeak. Ingelesa da dokumentalaren hizkuntza nagusia.\nMundu osoko emanaldia.\nCreative Commons lizentziari esker hedapen handia lortu du, eta hainbat zinemalditan eman dute. 2010eko urtarrilaren 18an, bonbardaketen amaieraren lehen urteurrenarekin batera, mundu osoan emanaldia egitea proposatu zuten."}
{"id": "125228", "revid": "56334", "url": "https://eu.wikipedia.org/wiki?curid=125228", "title": "Petri II.a Biarnokoa", "text": "Petri II.a Bearnokoa (? - \u2020 1153) Bearnoko bizkondea izan zen.\nBiografia.\nAita Petri I.a Roger Gabarretkoa eta ama Giskarda Bearnokoa zituen. Bere osaba zen Zentulo VI.a Bearnokoa hil zenean, bizkonde bilakatu zen. 1148an Aragoiko Erresumak sorturiko Gurutzadan borrokatu eta Tortosa, Lleida eta Fraga konkistatu ondoren Fragako jaun izendatu zuten.\nEzkontza eta seme-alabak.\nNoble katalan bat ezezaguna ezkondu ondoren seme bat eta alaba bat izan zituen:"}
{"id": "125229", "revid": "56334", "url": "https://eu.wikipedia.org/wiki?curid=125229", "title": "Bizkaiko aberatsak", "text": "Bizkaiko aberatsak Gabriel Arestiren hitzak dituen euskal abesti famatu bat da. \"Gabriel Arestiren Omenez\" diskoan argitaratu zuen Oskorrik 1976an. Abestiaren melodia euskal abesti herrikoia da, Oskorri taldeak moldatua.\nOskorriren abesti ezagunenetako bat da. 1996an, Getxoko Fadura frontoian, Oskorrik zuzeneko 25 kantu-urte diskoan luxuzko laguntzarekin grabatu zuten kantu hau: Anton Reixak interpretatu zuen. Reixa ezaguna egin zen 1980ko hamarkadan arrakastatsua izan zen \"Os Resentidos\" taldearen abeslari moduan (\"Fai un sol de carallo\"). Taldea deseginda, \"Nacion Reixa\" proiektua osatu zuen Kaki Arkarazorekin. Hau ez da izan Euskal Herriko musikariekin kolaborazio bakarra, izan ere \"Negu Gorriak\" eta \"Oskorri\"rekin ere parte hartu izan zuen, esate baterako, aipatu 25 kantu-urte diskoan. 7 bertsoetako 2 galizieraz kantatu zituzten.\nGau ahaztezin hartan Kukubiltxo antzerki-taldeak ere parte hartu zuen, eta luxuzko musikari eta bestelako gonbidatu batzuek ere bai: Martin Carthy, Niko Etxart, Joserra Fernandez, Pedro Guerra, Gwendaleko kide batzuk, Kepa Junkera, Mikel Laboa, Fermin Muguruza, Liam O'Flynn, Ruper Ordorika, Juan Carlos Perez, Albert Pla, Anton Reixa, Jon Sarasua, Joseba Tapia, Patrick Vaillant eta Gabriel Yacoub.\nHitzak.\nKontsumismo, kapitalismo eta komertziante itotzaile eta engainatzaileen kontrako aldarri bat sortu zuen Gabriel Arestik bertso hauekin. Abesti aldarrikatzaile hau, sarritan hartu da erreferentzia gisa komunikabideetan politika merkantilisten edo saltoki hiper handien ezarpen kontra. Bat baino gehiago akordatu da Oskorriren abestiarekin.\nAberatsak diruzale baino ez direla azaltzen du, Bilboko erdigunea dendaz bete dituztela, eta etengabe borrokatzen dutela diru gehiago lortze aldera, inoiz pausorik debalde eman gabe. Bilboko erdiguneko dendetara (Somera, Artekale, Tenderia, bertsoaren garain inauguratutako Korte Ingelesa...) traje bat erostera doan Arratiko baserritar bat. Bezerogai berri hori ikusita, dendari guztiak korrika doaz bere bila hamaika gauza saltzeko (makailu guztiak, gauerdiko izarrak eta eguzkia ere bai). Baina gizonaren gainean erorita hanka galtzen du baserritar gaixoa.\nZazpi bertsok osatzen dute abestia. Horietako bi galizieraz abestu zituzten 1996ko bertsioan. Abestiaren hitz guztiak Europako hainbat herrialdetako webgunetan lortu daitezke. \"Oskorri ehun ta hamaikatxo kantu liburuan\" abestiaren hitzak beste lau hizkuntzatan argitaratu ziren: ingelesez, espainieraz, frantsesez, eta alemanez\".\" Hona hemen abestiaren lehen bi bertsoak:\nDoinua hamarreko txikiko bertsokeraren ohiko adibidea izaten da."}
{"id": "125230", "revid": "9309844", "url": "https://eu.wikipedia.org/wiki?curid=125230", "title": "Emmanuelle Joly", "text": "Emmanuelle Joly Thomas (Paris, 1971ko ekainaren 2a -) surflari profesional lapurtarra da.\nHistoriako Euskal Herriko emakumezko surflaririk onena da. Frantses estatu mailan ere ezagunena eta txapelketarik gehien irabazi duena da. Bi eremu hauetan emakumezkoen surfaren aitzindarietakoa da.\nJakingarriak.\nSurfean aritzeko bere spot kutunak \"etxekoak\" direla dio: Angelukoak eta Lafitenia Bidarten.\nBeti surfarekin lotuta, bere lanbidea kirol honetan entrenatzaile pertsonala izatea da. Kazetari lanak ere egiten ditu: \"Surfeuses Magazine\" aldizkarian artikulua egin ohi du eta liburu bat idatzi du.\nBestelako kirol-abenturetan ere parte hartu du eta behin baino gehiagotan munduari bira eman dio.\nAngeluko udal politikan bere saiakera egina du: 2001eko udal hauteskundeetan 2008tik auzapeza den Jean Espilondoren zerrendan joan zen; orduan Espilondok ez zuen irabazi eta herriko etxea Robert Villenaveren zerrendak hartu zuen.\nAnekdotarako, Villenaverekin Nathalie Tauziat tenislaria kontseilari atera zen.\nBi seme-alabaren ama da."}
{"id": "125231", "revid": "201", "url": "https://eu.wikipedia.org/wiki?curid=125231", "title": "Kronstadteko Matxinada", "text": ""}
{"id": "125232", "revid": "56334", "url": "https://eu.wikipedia.org/wiki?curid=125232", "title": "Giskarda Biarnokoa", "text": "Giskarda Bearnokoa (? - \u2020 1154) Bearnoko bizkondea izan zen.\nBiografia.\nAita Gaston IV.a Bearnokoa eta ama Talesa Aragoikoa zituen. Bere neba zen Gendule VI.a Bearnokoa hil zenean, bizkonde bilakatu zen. Ordurako alarguna zen. Baina emakumeek ezin zutenez boterea izan, bere seme bilakatu zen bizkonde eta bera bizkondeorde. Semea ere hil zenean, bere ilobaren ordez gobernatu zuen.\nEzkontza eta seme-alabak.\nPetri I.a Roger Gabarretkoa ezkondu eta seme bakarra izan zuen, Petri hain zuzen ere."}
{"id": "125234", "revid": "336", "url": "https://eu.wikipedia.org/wiki?curid=125234", "title": "To Shoot an Elephant", "text": ""}
{"id": "125235", "revid": "56334", "url": "https://eu.wikipedia.org/wiki?curid=125235", "title": "Gendule VI.a Bearnokoa", "text": "Gendule VI.a Bearnokoa \u2014; \u2014 (? - \u2020 1134ko uztailaren 17a) Bearnoko bizkondea izan zen.\nBiografia.\nAita Gaston IV.a Bearnokoa eta ama Ataresa Aragoikoa zituen. Aita hil zitzaionean, bizkonde bilakatu zen. Adin-gutxikoa zenez amak bere ordez gobernatu zuen.\n1134an Alfontso I.a Nafarroakoarekin batera errekonkistan aritu zuen eta almorabideen aurkako Fragako guduan hil zen.\nSeme-alabarik ez zuenez, bere arreba zen Giskarda oinordeko bilakatu zen."}
{"id": "125239", "revid": "98220", "url": "https://eu.wikipedia.org/wiki?curid=125239", "title": "Juan Tamariz", "text": "Juan Tamariz-Martel Negr\u00f3n (\u00c9cija, Sevillako probintzia, Espainia, 1942ko urriaren 18a) kartomagian aditua eta espezializatuta dagoen ilusionista da, nagusiki hurbileko magia motan. Kartetan espezializatutako mago edo azti gisa, mundu guztian arte honetako aditu handi gisa errespetatua da, denen begirunea irabazi duelarik, esku jokoetan ikusleen arreta desbiratzen maisu da.\nHorretaz gain bere ekitaldiak bere umore bizi eta berezi, lotsagabekeri eta hitz jario amaigabeaz beterik egon ohi dira, ezaugarri guzti horiek sekulako arrakasta eman diote. Ikusleek gehien oroitzen dutena Tamarizek bere trukoa ongi atera ostean bibolin \"ikustezina\" ero baten gisa joka hasten denekoa da, beste ezaugarri aipagarria umore ironikoz bere burua \"sexsymbol\" gisa aurkezten duenekoa da, emakume guztiak bere atzetik dauzkala esanaz."}
{"id": "125241", "revid": "105290", "url": "https://eu.wikipedia.org/wiki?curid=125241", "title": "Lau aintzira", "text": "Lau aintzira Solomon uharteen parte da. Malaita uhartearen ipar-ekialdeko kostan aurkitzen da. Lakuak 35 kilometroko luzeera dauka eta 60 uharte artifizial daude bertan.\nLau lakuan hainbat herrixka daude, handiena Forau izanik. Forauk urtean zehar bertan bizi diren 1500 bizilagun ditu, baina biztanleria hirukoiztera iristen da jai erlijioso ala beste ekitaldi garrantzitsuetan (adib: Gabonak, Aste Santua). Lau lakura itsasontziz bakarrik irits daiteke, ez baitu ez bide ez aireporturik. Gertuen dagoen bidea Manun bukatzen da, Forautik 6 kilometro hegoalderantz.\nSei tribu agintari daude, lakuko kultura sailean gobernatzeko betebeharra dutenak.\nBiztanleriaren gehiengoa nekazariak dira, taro, k\u016bmara (patata mota bat), banana, koko eta kale ale txikiak ereiten dituztelarik. Itsasotik ere ondo bizi ziren garai baten, baina nazioarteko arrantzak ezarritako presioa dela eta gero eta zailagoa bihurtzen ari da. Lau lakuan ere ezaguna da urtero egiten den izurdeen arrantza. Izurdeak janari iturri gisa erabiltzen dira, baina tribu konkretu batzuk bakarrik har dezakete parte arrantza honetan. Izurde hauetatik dena aprobetxatzen da, baita beraien haginak ere, koilare eta beste bitxi batzuk egiteko erabiltzen baitira."}
{"id": "125242", "revid": "69477", "url": "https://eu.wikipedia.org/wiki?curid=125242", "title": "Arga-Arag\u00f3n", "text": ""}
{"id": "125243", "revid": "336", "url": "https://eu.wikipedia.org/wiki?curid=125243", "title": "Malaita", "text": "Malaita, Malaita Probintziako uharterik handiena da, Salomon Uharteetan kokaturik dagoena. Uharte tropikal eta menditsua da, bertako\nerreka sistemak eta baso tropikalak ez dira ustiatuak izan. Malaita uhartea da Salomon Uharteetan jende gehien bizi den uhartea, 140.000 pertsona bizi direlarik (Nazioaren populazioaren herena baino gehiago). Hiri handiena eta probintzia hiriburua Auki da, ipar-mendebaldeko kostan aurkitzen dena."}
{"id": "125245", "revid": "201", "url": "https://eu.wikipedia.org/wiki?curid=125245", "title": "Katar", "text": ""}
{"id": "125246", "revid": "1545", "url": "https://eu.wikipedia.org/wiki?curid=125246", "title": "Morus bassanus", "text": ""}
{"id": "125247", "revid": "105290", "url": "https://eu.wikipedia.org/wiki?curid=125247", "title": "Hego Uribe", "text": "Hego Uribe Bizkaiko azpieskualdea da, Bilboaldea eta Nerbioi ibarraren artean dagoena gaur egun, baina jatorriz Uribe historikoaren barruan."}
{"id": "125248", "revid": "23317", "url": "https://eu.wikipedia.org/wiki?curid=125248", "title": "Mikel Mindegia", "text": "Mikel Mindegia Labaien (Ezkurra, Malerreka, 1949ko apirilaren 26a) nafar aizkolaria da, Euskal Herriak eman duen onenetakoa.\nIbilbidea.\n1977. urtean lortu zuen bere lehenengo txapela. Txapelketa askotan nagusitu da harrezkero (10 txapela). Euskal aizkolarien artean beteranoena. Abeltzaina da, eta Euskadiko eta Gipuzkoako hamarna txapelketa irabazi ditu. 2000. urtean, marka guztiak hautsi zituen: 51 urte zituela, Azpeitiko zezen plazan, Urrezko Aizkora jokatu zuen Olasagastiren aurka; galdu zuen arren, euskal aizkolaritzak eman duen aizkolaririk hoberenetakoa dela erakutsi zuen Mindegiak.\nEzkurran sortu arren Zubietako \"Azkarate bordan\" eman du bizitzaren erdia baino gehiago. Maila nagusiko 10 txapel irabazi ditu, lehenbizikoa 1977an. 2006an Nafarroako Gobernuak Kirol Merituaren Urrezko Domina eman zion."}
{"id": "125249", "revid": "23317", "url": "https://eu.wikipedia.org/wiki?curid=125249", "title": "Donato Larretxea", "text": "Donato Larretxea Lizardi (Arantza, Bortziriak, 1960ko apirilaren 24a) nafar aizkolaria da, XX. mendeko handienetakoa. Almandozen bizi eta gero, Berara ezkondu zen."}
{"id": "125251", "revid": "23317", "url": "https://eu.wikipedia.org/wiki?curid=125251", "title": "Anjel Arrospide", "text": "Anjel Arrospide Aurkia (Leaburu, Tolosaldea, 1956ko maiatzaren 25a) gipuzkoar aizkolaria da, 1990eko hamarkadako hoberenetakoa. Sei aldiz jarraian irabazi zuen Euskadiko Txapelketa 1990 eta 1995 artean.\nBizitza.\n1980an hasi zen aizkoran. Lehenbiziko saioa Leaburuko festetan egin zuen, Berastegiko gazte batzuekin. Lehen apostua, berriz, 1981ean jokatu zuen, Tolosan. 1990ean lortu zuen Euskadiko lehenbiziko txapela, eta beste lau irabazi zituen ondoko urteetan."}
{"id": "125252", "revid": "119347", "url": "https://eu.wikipedia.org/wiki?curid=125252", "title": "Joxemiel Pe\u00f1agarikano", "text": "Joxemiel Pe\u00f1agarikano (Beizama, Urola Erdia, Gipuzkoa, 1957ko urtarrilaren 21a) aizkolari gipuzkoarra da. 23 urterekin txapelketetan parte hartzen hasi zen eta 28 urte beranduago erretiratu zen, 2008ko apirilean, 51 urte zituela.\n2010eko azaroaren 7an omenaldia egin zioten Beizaman."}
{"id": "125253", "revid": "12788", "url": "https://eu.wikipedia.org/wiki?curid=125253", "title": "Juan Jose Narbaiza", "text": "Juan Jose Narbaiza Ibarbia, ezizenez Luxia (Azkoitia, 1921 - 1979) gipuzkoar aizkolaria izan zen. Gorputzez luzea eta meharra zelako \"Luxia\" ezizena jaso zuen. Garaipen handienak lortu zituen garaia 1949 eta 1959 urteen artekoa da.\nBiografia.\nHasierako urteak.\nAzkoitiko Urrategi auzoko Zabaleta-Azpikoa baserrian jaio zn 1921 urtean. Baserriko lanetan zaildu zen eta aizkora probak jokatzen hasi zen. 1948an egin zuen debuta bikotekako desafiotan eta \"Kortaberri\"-rekin izandako lehiaren ondoren Iturrino izeneko industriagizon eibartarrak bere babesean hartu zuen. Honek entrenamendu modernoak ezarri zizkion eta berehala hasi zen garaiko aizkolarien artean sona hartzen. 1949 urtean Deban \"Airoko Pago\" izeneko enborra mozteko desafioa onartu zuen. 2'10 metrotako diametrodun enborra zen, Nabarnizko aizkolari batzuek ebaki zutena. 50.000 pezeta gurutzatu zituzten baina bero handiko eguna zen eta \"Luxiak\" amore eman behar izan zuen.\nGartziarena-Luxia desafioa.\n1950 urtean Donostian Espainiako Aizkolari txapelketa antolatu zen. \"Arriya\" eta \"Korta\" gipuzkoarrek eta Gartziarena eta Baleztena nafarrek jokatu zuten eta nafarrak izan ziren lehen bi postuetan. \"Luxiak\" ez zuen nafarren nagusitasuna onartu eta desafioa bota zion Gartziarenari. Milioi erdi pezeta jokatu zuten eta aizkolaritzaren desafio handiena bihurtu zen. Nafarrak enbor gogorrak eraman zituen eta gipuzkoarrak egur bigunekoak. Txandakatuta ezarri zituzten Donostiako zezen plazan, urte hartako urriaren 29an. 72 hazbeteko lau enbor eta 80 hazbeteko beste lau moztu behar zituen bakitzak. Aurreneko hiru enborretan Luxiak bi minutu t'erdiko abantaila atera zion baina Gartziarena distantzi laburtzen hasi zen. Azken enborrera 46 segunduko aldeaz iritsi zen eta Luxia harrapatzear zihoala enborra mugitu eta han galdutako segunduen erruz Luxia izan zen irabazlea.\nAizkolari onena.\nHurrengo urteetan aizkolaririk onena kontsideratua izan zen. 1950 eta 1951 urteetan Urretxuko Ramon Iurrebasorekin izan zituen demak, apusturik jokatu gabe ordea. 1952an Gartziarenak errebantxa jokatu zuen, toki berean eta lan berbera eginez. Baina oraingoan Luxia nabarmen nagusitu zitzaion eta sei munutuko aldea zeramala Gartziarena erretiratu egin zen. Hurrengo urteetan inor ez zen ausartu Luxiaren aurkako desafiorik planteatzen eta exibizioko demak jokatu zituen.\nAzken desafioa.\n1958an Ramon Latasa aizkolari nafarrak desafioa bota zion Luxiari. 1959ko apirilaren 26an jokatu zen Donostiako zezen plazan. 54 hazbeteko 14 enbor eta 110 hazbeteko bi moztu behar zituen bakoitzak eta milioi erdi pezeta jarri zituen. 17.890 ikusle bildu ziren eta Latasa nagusitu zen 115 minutu eta 53 segundu erabilita. Luxiak 4 minutu eta 24 segundu gehiago behar izan zituen."}
{"id": "125254", "revid": "7162", "url": "https://eu.wikipedia.org/wiki?curid=125254", "title": "Luxia", "text": ""}
{"id": "125255", "revid": "9122043", "url": "https://eu.wikipedia.org/wiki?curid=125255", "title": "Migel Irazusta Goikoetxea", "text": "Migel Irazusta Goikoetxea, ezizenez Polipaso, (Abaltzisketa, Tolosaldea, 1925eko abenduaren 19a - Igeldo, Donostia, 2000ko urtarrilaren 7a) gipuzkoar aizkolari, segalari, giza probalari (apostua jokatu zuen \"Markinako Lehoia\"-rekin), akuilari, probalari, korrikalari eta jokorako aharien jabea izan zen. Ospe handiko pertsona da herri kirolen historian.\nIbilbidea.\nAizkoran 33 urterekin hasi zen. Gizon handi eta sendoa izan arren, ongi moldatzen zen lan luze eta egur handietan. 1960ko hamarkadan apustu asko jokatu zituen, eta baita irabazi ere garaiko aizkolari hoberenei, hala nola Ramon Latasari, Miguel Berakoetxeari eta Errekalderi.\n1965eko Espainiako Txapelketa irabazi zuen, Miguel Berakoetxea lehia estuan menderatuta. Urte berean Berakoetxearen aurka bi apustu galdu zituen, baina 1966ko urtarrilean, Donostian jokatutako hirugarren lehian nagusitu zen. Apustu hartan 60 ontzako 20 enbor moztu behar zituzten, erakuslerik gabe. Polipasok 90 minutu eta 22 segundotan bukatu zuen lana, eta Berakoetxea erretiratu egin zen 16. enborra ebaki eta gero.\n1970ean bi apustu gogor jokatu zituen Mikel Mindegiaren aurka. Apirilaren 4an, Tolosan, kanaerdiko 40 enbor mozteko lana izan zuten. Nafarrak irabazi zuen, gipuzkoarrak baino 2 minutu eta 10 segundo gutxiago behar izan baitzituen (guztira 2 ordu 13 minutu eta 48 segundo behar izan zituen); handik hilabetera Donostian, berriz ere berrogeina kanaerdikoren lana izan zuten bi aizkolari horiek. Orduko hartan, Polipaso nagusi izan zen, aurreko marka minutu bat eta 38 segundotan hobetuz; Mindegia enbor bat falta zuenean erretiratu zen. \nAzken apustua 56 urterekin jokatu zuen, Leon Albeniz \"Iruntxiberri\"-ren aurka, 1992ko maiatzaren 22an, Tolosan."}
{"id": "125256", "revid": "119347", "url": "https://eu.wikipedia.org/wiki?curid=125256", "title": "Martin Garziarena", "text": "Martin Garziarena Labaien (Leitza, 1927ko irailaren 29a - 2005eko martxoaren 28a), ezizenez Garziarena deitua, nafar aizkolaria izan zen.\nI\u00f1aki Perurena harrijasotzailearen osaba zen.\nBizitza.\nMartin Garziarena 1950eko martxoaren 5ean Donostiako zezenplazan egindako lehenbiziko Aizkolarien Txapelketa Nagusian iritsi zen bere kirol gailurrera. Txapelketa horretan Baleztena, Antonio Soraluze \"Korta\" eta Ignazio Orbegozo \"Arria\" aizkolariei gailendu zitzaien. Ordurako Lesaka, Tolosa eta Azpeitian jokatutako apustuetan ere mendean hartuak zituen.\nBaina Gipuzkoak Garziarenari aurre egingo zion aizkolaria aurkitu zuen: \"Luxia\" handia. Honek 1950ko urriaren 29an eta 1952ko abenduaren 7an jokatutako bi apustuetan Garziarena menderatu zuen. Bi apustu hauen ondotik, artean 25 urte zituela, aizkora uztea erabaki zuen. Zortzi urte geroago berriz hasi bazen ere, ez zuen lehengo sasoia erakutsi eta 1965ean aizkora betiko utzi zuen.\n1949an \"Korta\" gipuzkoarrarekin izan zuen lehiaren ostean Paulo Iantzi bertsolariak bertso hauek ondu zituen:"}
{"id": "125257", "revid": "95298", "url": "https://eu.wikipedia.org/wiki?curid=125257", "title": "Josetxo Lizartza", "text": "Josetxo Lizartza Perurena (Leitza, Nafarroa Garaia, 1956) kazetaria eta kirol esataria da. Komunikabide ugaritan lan egin du: Herri Irratia, ETB, TVE, Antena 3, Tele5... hasieran kultura saioak aurkezten zituen; geroztik, kirol kazetaria da, nahiz euskaraz nahiz gaztelaniaz. Azken urte mordoxka honetan, esku huskako pilotari eta Asegarce enpresari estu loturik dihardu, pilota partidetako esataria baita, pilotari profesional ohi bat ondoan duela: hasiera batean Ogeta zena izaten zuen aldamenean, eta orain sarritan Jokin Errasti edo Julian Retegi.\nLeitzan jaioa, 18 urte zituenez geroztik Donostian bizi da."}
{"id": "125263", "revid": "56334", "url": "https://eu.wikipedia.org/wiki?curid=125263", "title": "Karkara", "text": "Karkara Aia eta Orioko herri aldizkaria da, Karkara Kultur Elkarteak argitaratua. Hamabostero banatzen da, eta 3.100 aleko botaldia du. Aldizkariaren 20. urteurrenarekin batera AZTIKER enpresak 2009an egindako azterketaren arabera, 4.700 irakurle ditu, banaketa esparruaren populazioaren %82.\nAldizkaria Topagunea Euskara Elkarteen Federazioko bazkidea da, eta TOKIKOM marka bateratuaren sustatzailea."}
{"id": "125267", "revid": "44278", "url": "https://eu.wikipedia.org/wiki?curid=125267", "title": "Lurralde kolektibitate", "text": "Lurralde kolektibitatea (frantsesez \"collectivit\u00e9 territoriale\") frantses estatuko estatutik beherako aparteko administrazio multzo bat da.\nEstatuaren esku dauden konpetentzia batzuk lur-eremu jakin batek bereganatzean oinarritzen da figura administratibo hau. Printzipioz kontzeptu honek 2003ko martxoaren 28ko konstituzioaren berrikuspenetik aurretik zegoen \"collectivit\u00e9 locale\" (\"tokiko kolektibitatea\") delakoa ordezkatzen du.\nLurralde kolektibitateen ezaugarriak.\nHiru ezaugarri betetzen dituzte:\nNortasun juridikoa.\nNortasun juridikoa izateak kolektibitateak sinatutako kontratuei aurre egitea errazten die.\nKonpetentziak.\nKasuaren arabera eta beti estatuak horrela arautuz gero kolektibitate mota bakoitzari zenbait konpetentzia aitortzen zaizkio eta neurri batean subsidiarietate printzipioaren arabera ere definitzen dira.\nAzken urteetan joera handia egon da lurralde kolektibitateen esku ingurumena eta garapen iraunkorrarekin zerikusia duten gaietan esku hartzea:\nAdministrazio askatasuna.\nKolektibitate bakoitzak hautatzen den erabaki-organo bana daukate.\nAdministrazio askatasuna estatuarekiko eta beste kolektibitateekiko gauzatzen da, goragoko maila batean daudenekiko ere bai: adibidez departamendu bateko kontseilu orokorrak hartzen duen erabaki bat, legeak hala arautu ezean ez du erregio baten oniritzia lortu behar izango.\nLurralde kolektibitate motak.\nFrantziako konstituzioak kolektibitate hauek definitzen ditu:\nAldiz, EPCI motako elkargoek (Hiri Elkargo, Aglomerazio Elkargo, Herri Elkargoak...) ez dute estatus hau, \"berezko fiskalitatea\" izanik ere."}
{"id": "125268", "revid": "11782", "url": "https://eu.wikipedia.org/wiki?curid=125268", "title": "Collectivit\u00e9 territoriale", "text": ""}
{"id": "125269", "revid": "11782", "url": "https://eu.wikipedia.org/wiki?curid=125269", "title": "Lurralde kolektibitatea", "text": ""}
{"id": "125271", "revid": "7398", "url": "https://eu.wikipedia.org/wiki?curid=125271", "title": "Kipula", "text": ""}
{"id": "125272", "revid": "201", "url": "https://eu.wikipedia.org/wiki?curid=125272", "title": "Qatar penintsula", "text": ""}
{"id": "125273", "revid": "1310", "url": "https://eu.wikipedia.org/wiki?curid=125273", "title": "Sultan Ahmeden meskita", "text": ""}
{"id": "125276", "revid": "98220", "url": "https://eu.wikipedia.org/wiki?curid=125276", "title": "Txan magoa", "text": "Santi Antero, askoz ere ezagunagoa bere ezizenez Txan magoa, aurretik \"Xanti magoa\" eta Txan \"Handia\" (Donostia, Gipuzkoa, 1963ko urriaren 6a) donostiar mago edo aztia da. Bere ezaugarrietako bat magia joko bat burutzean \"Artxila murtxila\" hitz magikoak erabiltzeko ohitura duela da."}
{"id": "125280", "revid": "336", "url": "https://eu.wikipedia.org/wiki?curid=125280", "title": "7 Eskale", "text": "7 Eskale edo Zazpi Eskale, Unai Iturriagak, Josu Zabala Ajuriagerrak eta Igor Elortzak, 1994ean sortutako musika taldea da. Basauriko Trintxera elkartean elkartu ziren lehen aldiz hiru lagun hauek eta beste hiru musikariren laguntzaz, pobreziaren aurkako astean emanaldi bat burutu zuten. Emaitza ona irten zela ikusita, taldea osatzea erabaki zuten zazpigarren pertsona batekin eta horrela sortu zen 7 Eskale. Horrela, Euskal Herri osoan zehar kontzertuak ematen hasi ziren AEKren laguntzaz.\n1995eko Urtarrilaren 20an, Berrizko Lorentzo Records estudioetan sartu ziren beraien lehen diska grabatzeko (Bertso berriak pobreziari jarriak). Disko honetan, musikari askoren laguntza izan zuten. Hala nola, Balerdi Balerdi taldeko kideak, Karlos Agirreurreta \"Mahoma\" edota Bixente Martinez bezalako musikariek hartu zuten parte grabazioan. Diskoa kaleratu eta kontzertu birari ekin zioten. Bira hau, 1996ko apirilean amaitu zuten, Bilboko Kafe Antzokian.\nUrte horretan, berriz ere estudioan sartu ziren beste diska bat grabatzeko asmoz. Oraingoan, Mekoletan Josu Zabalak zuen estudioan hasi ziren grabatzen. Grabazio honetan ere, musikari askok lagundu zien. Diska, 1997an kaleratu zen Gaztelupeko Hotsak zigiluaren bitartez eta Barrenkaleko bluesak izena jarri zioten.\nTaldearen agurra, 1998ko Maiatzean etorri zen, Bilboko Kafe Antzokian izan zen emanaldi batean. Honen ostean, Iturriaga, Elorza eta Zabala berriz elkartu ziren, Gu Ta Gutarrak taldea sortzeko.\nTaldea.\nUnai Iturriaga eta Igor Elortza bertsolariek, Josu Zabala Ajuriagerra (Hertzainak) musikari eskarmentudunarekin lankidetzan, bertsoak, musika, kritika, ikuskizuna eta irudimena uztartzen zituen lan bat lortu zuten, inprobisatuz eta esperimentatuz. Bi disko kaleratu zituzten, eta herri ugaritara eraman zuten ikuskizuna. Urte batzuk geroago, 2007an, Gu ta Gutarrak jarri zuten martxan hirurek.\n1994ko apirilean, Basauriko Trintxera elkarteko kideek antolatutako Pobreziaren Aurkako Astean parte hartzera gonbidatu zituzten Hertzainak taldeko kide ohi Josu Zabala (Otxandio, Bizkaia, 1954) eta Igor Elortza (Durango, Bizkaia, 1975) eta Unai Iturriaga (Durango, 1974) bertsolari gazteak. Garai batean Hertzainak taldearen kontzertuak hasten zituzten bi bertsolariek. Hirukoteak desafioari aurre egin, eta eskale mozorrotu ziren jantziz eta hitzez, beste hiru musikariren laguntzarekin. Ikusleek oso ondo hartu zituzten, eta haiek ere gustura ibili zirenez, jarraitzea erabaki zuten. Bertsoaren eta musikaren bideak elkartzeko aukera zen, baina ez ordura arte bertsolariek egindakoaren antzera. Musikak garrantzi handiagoa izango zuen, eta bertsoa neurri eta doinu berrietara moldatuko zen. Zazpigarren kidea batu eta honela osatu zuten \"eskale\" zazpikotea: Igor Elortza, Unai Iturriaga, Josu Zabala, I\u00f1igo Larragoiti Txoni, Javi Sagarna, Ricardo Muinos eta Aitor Astigarraga.\nUrte bereko abenduan, 7 Eskale izeneko maketa kaleratu zuten. Bertan 12 abesti eta kantu instrumental bat batu zituzten, eta gai bakarra: pobrezia. Maketaren azalean dolarraren irudia jarri zuten: billetearen goialdean txapelokerrak, eta behean bertsolari biak. Hitzetan pobrezia hainbat ikuspuntutatik landu zuten: eskaleak, gaizkileak... Musikari dagokionez, rocka da, baina folkaren eraginarekin, eta baita rapa, kantu tradizionalak eta abar.\nAEKren laguntzarekin, biratxo bat egin zuten Euskal Herrian barrena. Zuzenean, argi ahuleko hiru farola, eserleku pare bat, paperontzi laranja eta Calle Carniceria plaza. Mundu osoko eskaleen kongresua aitzakia, ordu eta laurdeneko musikal-antzezlana eskaini zuten, eta baita bertsoak ere. Halakoa zen emaitza, Josu Zabalaren esanetan: \u00abEsperimentu desberdina zen bertsolari batzuek kontaera desberdina eta marko diferente batean ipintzea; eta hauxe izan da hain zuzen ere arrakastaren giltza: esperimentazioa. Pobrezia gai bakarra izan arren, ez da aspergarria, indartsua eta koloretsua da\u00bb (1).\nAbenduko biraren ostean atsedenaldia hartu, eta urtarrilaren 20an, Berrizko Lorentzo Records estudiora sartu ziren, grabatzera. Josu Monge izan zen teknikaria, eta Josu Zabala ekoizlea. Moldaketa asko egin zituzten estudioan, lan handia egin zuten. Bertso berriak pobreziari jarriak diskoan (Gor, 1995), kolaborazio ugari izan zituzten: Balerdi Balerdi taldeko kideak, Jose Alberto Batiz gitarrista (Akelarre, Tapia eta Leturia Band), Danba taldeko Jabier Cepeda, RIP taldeko Karlos Mahoma, Bingen Mendizabal (Hertzainak), Bixente Martinez (Izukaitz, Oskorri, Hiru Truku) eta beste. Guztira, 30 bat lagunek kolaboratu zuten disko horretan. Azala eta diseinua, berriz, Xabin Ega\u00f1ak egin zituen. Hitzen oinarria Elorzak eta Iturriagak jarritako bertsoak izan ziren, baina Iparraldeko immigrazioaren gaineko Itxaro Bordaren \"Larru beltzak\" eta Pedro Mari Ota\u00f1oren \"Mutil koskor bat\" gehitu behar zaizkie horiei. Musikari dagokionez, maketako kantu guztiek osatzen dute diskoa. Horri \"Bi hitz\"\" kantuaren bertsio akustikoa gehitu behar zaio, \"7 Eskale kalez kale\" izenekoa. Horrez gain, nabarmentzekoak dira Sony Curtisen \"I fought the law\"-ren moldaketa (\"Legea borrokatu\"), \"Blackbird\" Irlandako pieza instrumentala eta Leon Rosselsonen kantu batean inspiratutako \"Mundua hankaz gora\". Bi erronka nagusi batu zituzten lan horretan: batetik, bertsolariak abesten jartzea, eta bestetik, Josu Zabalak abesti bakoitzari ukitu estilistiko bat ematea: soinu txikia, Hertzainak taldearen ukitua, rock-and-rolla, rapa, psikodelia...\nHainbat emanaldi egin ostean, 1996ko apirilean, agurreko kontzertua egin zuten, Bilboko Kafe Antzokian. Danba taldeko Jabier Cepedak gitarra jo zuen. Are gehiago, Iturriaga agertoki gainean eta Elorza ikusleen artean zeudela, Danba taldearen Eztanda kantuaren bertsioa egin zuten.\nHorren ostean, urtebete luzez prestatu, eta Josu Zabalaren Estudiete Matxinbarrenan, Mekoletan (Bizkaia), sartu ziren grabatzera. Oraingoan ere kolaboratzaile ugari izan zuten: Bingen Mendizabal (moldaketak eta mandolina), Karlos Mahoma, Septeto Santiaguero Kubako taldea, Txabi Labaien, Alex albokaria, Ruben saxofoi jotzailea... Barrenkaleko bluesak diskoan (Gaztelupeko Hotsak, 1997), gitarrak albo batera utzi, eta biolinak agintzen zuen, mandolina, kontrabaxua, biola eta trikitiaren laguntzarekin. Horretan eragina izan zuen Naiara Eizagirre biolin jotzailea taldera batu izanak. Tango garratzak, letra bortitzak, erritmo apurtuak, euskal melodia zaharrak, kutsu arabiarra, latindarra... Gaietan ere, jomuga zeharo desberdina hartu zuten kantuek. Hala, drogen gaia ikuspegi zabal batetik azaltzen da: legezkoak, legez kanpokoak, kulturalak, ondorenak, pozak, miseriak... Eta istorio horien guztien kokaleku, fikziozko espazioa: Barrenkale.\nIkus-entzun-bertsozko ikuskizun hori Soraluzeko (Gipuzkoa) kiroldegian aurkeztu zuten, 1998ko urtarrilaren 17an. Agurra, berriz, urte bereko maiatzean egin zuten, Bilboko Kafe Antzokian antolatutako jai batean.\nGerora, hainbat urte pasa ostean, Iturriaga, Elorza eta Zabala berriz elkartu ziren, Gu Ta Gutarrak proiektua sortzeko. Hori ere behin-behinekoa izan zen: 2007ko otsailaren 1etik 2008ko ekainaren 13ra iraun zuen, eta disko bat atera zuten"}
{"id": "125281", "revid": "17", "url": "https://eu.wikipedia.org/wiki?curid=125281", "title": "Eskala-errendimenduak", "text": ""}
{"id": "125291", "revid": "1310", "url": "https://eu.wikipedia.org/wiki?curid=125291", "title": "Felipe III.a Espainiakoa", "text": ""}
{"id": "125297", "revid": "1310", "url": "https://eu.wikipedia.org/wiki?curid=125297", "title": "Espainiako Felipe V.a", "text": ""}
{"id": "125301", "revid": "56334", "url": "https://eu.wikipedia.org/wiki?curid=125301", "title": "Gaston IV.a Biarnokoa", "text": "Gaston IV.a Bearnokoa (? - \u2020 1131) Bearnoko bizkondea izan zen.\nBiografia.\nAita Gendule V.a Bearnokoa eta ama Gisla zituen. Aita hil zitzaionean, bizkonde bilakatu zen. En 1095ean Lehendabiziko Gurutzadan hartu zuen parte Raimundo IV.a Tolosakoarekin. 1099an Jerusalem hartzeko lagundu zuen. Palestinatik 1101ean itzuli zenean \"Gurutzatua\" ezizena lortu zuen.\nZenbait urte pasa zituen Bearnoko bizkonderriaren mugak finkatzen. Akizeko bizkondea menderatu ondoren, Ortheze, Amikuze eta Oztibarre konkistatu zituen 1105ean.\nIru\u00f1eko eta Aragoiko erregea zen Alfontso I.arekin lotura estua izan zuen. 1118an biek Zaragoza setiatu eta konkistatu zuten eta erregeak bertako jaun izendatu zuen.\nPiriniooz haraindiko bere aliatuekin borrokatu zuen 1131an musulmanek harrapatu eta hil arte. Bearnon Gendule bere semea izan zuen oinordekoa. Zaragozan, berriz, Tenpluko ordena.\nEzkontza eta seme-alabak.\n1085ean ximenatarra zen Ataresa ezkondu zuen. Lau seme-alaba izan zituzten:"}
{"id": "125304", "revid": "336", "url": "https://eu.wikipedia.org/wiki?curid=125304", "title": "Thunnus thynnus", "text": ""}
{"id": "125305", "revid": "512", "url": "https://eu.wikipedia.org/wiki?curid=125305", "title": "Alcaraz", "text": "Alcaraz Albaceteko udalerria da, Sierra de Alcaraz eskualdean dagoena.\n2009ko urtarrilaren 1eko erroldaren arabera 1.664 biztanle zituen."}
{"id": "125306", "revid": "512", "url": "https://eu.wikipedia.org/wiki?curid=125306", "title": "Ayna", "text": "Ayna Albacete udalerria da, Sierra de Alcaraz eskualdean dagoena.\n2009ko urtarrilaren 1eko erroldaren arabera 827 biztanle zituen."}
{"id": "125307", "revid": "56334", "url": "https://eu.wikipedia.org/wiki?curid=125307", "title": "Gendule V.a Bearnokoa", "text": "Gendule V.a Bearnokoa \u2014; \u2014 (? - \u2020 1090), \"Gaztea\" ezizenaz ezaguna, Bearnoko bizkondea izan zen.\nBiografia.\nAita Gaston III.a Bearnokoa eta ama Adalais zituen. Bere aitona zen Gendule IV.a Bearnokoa hil zenean, bizkonde bilakatu zen. Antso V.a Nafarroakoarekin 1079an Zaragoza hartzen saiatu zen baina musulmanen alde lan egiten ari zen El Cidek mendean hartu zuen.\n1082an Akizeko bizkonderria eraso bazuen ere, menderatua izan zen.\n1090ean Huesca setiatzeko bidaian zegoela erail zuten Tenako ibarrean.\nEzkontza eta seme-alabak.\n1060an Bernart II.a Gaskoniakoaren alaba zen Gisela bere lehengusinarekin ezkondu eta Osquinette izeneko alaba eta Gaston bere oinordekoa izan zituen. 1074an Aita Santuak ezkontza indargabetu zuen.\n1077an Beatrix Bigorrakoarekin ezkondu eta seme bi izan zituen:"}
{"id": "125308", "revid": "201", "url": "https://eu.wikipedia.org/wiki?curid=125308", "title": "Atun gorri", "text": ""}
{"id": "125309", "revid": "201", "url": "https://eu.wikipedia.org/wiki?curid=125309", "title": "Atun gorria", "text": ""}
{"id": "125310", "revid": "512", "url": "https://eu.wikipedia.org/wiki?curid=125310", "title": "Balazote", "text": "Balazote Albaceteko udalerria da, Campo de Montiel eskualdean dagoena.\n2009ko urtarrilaren 1eko erroldaren arabera 2.453 biztanle zituen."}
{"id": "125314", "revid": "201", "url": "https://eu.wikipedia.org/wiki?curid=125314", "title": "Hegalaburra", "text": ""}
{"id": "125315", "revid": "512", "url": "https://eu.wikipedia.org/wiki?curid=125315", "title": "Balsa de Ves", "text": "Balsa de Ves Albaceteko udalerria da, Corredor eskualdean dagoena.\n2009ko urtarrilaren 1eko erroldaren arabera 2.409 biztanle zituen."}
{"id": "125316", "revid": "512", "url": "https://eu.wikipedia.org/wiki?curid=125316", "title": "Barrax", "text": "Barrax Albaceteko udalerria da.\n2009ko urtarrilaren 1eko erroldaren arabera 2.049 biztanle zituen."}
{"id": "125317", "revid": "56334", "url": "https://eu.wikipedia.org/wiki?curid=125317", "title": "Gaston III.a Biarnokoa", "text": "Gaston III.a Bearnokoa (? - \u2020 1045 baino lehen), bere aitarekin batera, Bearnoko bizkondea izan zen.\nBiografia.\nAita Gendule IV.a Bearnokoa eta ama Angela Oloroekoa zituen. Nahiz eta bere aita bera baino beranduago hil suposatzen da gobernatu egin zuela. Kroniketan zenbaki ordinal duenez, historialariek agintaritzat hartzen dute.\nEzkontza eta seme-alabak.\n1030ean Adalais ezkondu eta hiru seme-alaba izan zituen:"}
{"id": "125318", "revid": "336", "url": "https://eu.wikipedia.org/wiki?curid=125318", "title": "Gendule IV.a Bearnokoa", "text": "Gendule IV.a Bearnokoa \u2014; \u2014 (? - \u2020 1058), \"Zaharra\" ezizenaz ezaguna, Bearnoko bizkondea izan zen.\nBiografia.\nAita Gaston II.a Bearnokoa zuen. 1033an Oto II.a Gaskoniakoak Bordeleko konde izendatu zuen.\nAspe, Ossau eta Baretos haranak ez ezik Oloroeko ibaiaren harana Nabarrengosera arte ere konkistatu zituen. Horretarako Akize eta Zuberoako bizkonderriak eraso zituen eta zuberotarren segadan hil zuten.\nEzkontza eta seme-alabak.\nOloroeko bizkondearen alaba Aingerua ezkondu eta zazpi seme-alaba izan zituen:"}
{"id": "125320", "revid": "56334", "url": "https://eu.wikipedia.org/wiki?curid=125320", "title": "Gaston II.a Biarnokoa", "text": "Gaston II.a Genduleitz (951 inguru - \u2020 1012) Bearnoko bizkondea izan zen.\nBiografia.\n1004an bere aita zen Gendule III.a Bearnokoa hil zenean, bizkonde berri bilakatu zen. Bere bizitza ezezaguna da. Bere heriotzan Gendule bere semea oinordekoa zuen."}
{"id": "125321", "revid": "105290", "url": "https://eu.wikipedia.org/wiki?curid=125321", "title": "Xingola Horia Operazioa", "text": "Xingola Horia Operazioa (ingelesez \"Operation Yellow Ribbon\") Kanadako gobernuak 2001eko irailaren 11ko atentatuen ondorioz desbideratutako hegaldiak jasotzeko antolatutako operazioa izan zen. Operazio hau AEBetako Hegazkintza Administrazio Federalak (FAA) herrialdearen aire-eremuak dauden hegazkin guztiek lur hartzeko agindua eman zuenean hasi zen Xingola Horia operazioa. AEBetara zihoazen edo bertatik irteten ziren hegaldiak Kanadako aireportuetara desbideratu ziren.\nOperazioan zehar, hegaldi guztiak bertan behera utzi ziren (polizia eta hegaldi militarrak izan ezik). Historian lehen aldia izan zen Kanadak bere aire-eremua itxi zuela. Operazioaren ondorioz, 255 hegazkin herrialdeko 15 aireportu ezberdinetara desbideratu ziren.\nDesbideratutako hegaldiak.\nOndorengo taulak aireportu bakoitzak jaso zituen hegaldi kopurua azaltzen da. 225-250 hegaldi jaso ziren eta 40.000 bidaiari inguru."}
{"id": "125322", "revid": "56334", "url": "https://eu.wikipedia.org/wiki?curid=125322", "title": "Gendule III.a Bearnokoa", "text": "Gendule III.a Gastonitz \u2014; \u2014 (? - \u2020 1004) Bearnoko bizkondea izan zen.\nBiografia.\n984an bere aita zen Gaston I.a Bearnokoa hil zenean, bizkonde berri bilakatu zen. Bere bizitza ezezaguna da. Bere heriotzan Gaston bere semea oinordekoa zuen."}
{"id": "125323", "revid": "56334", "url": "https://eu.wikipedia.org/wiki?curid=125323", "title": "Gaston I.a Biarnokoa", "text": "Gaston I.a Genduleitz (? - \u2020 984) Oloroe eta Bearnoko bizkondea izan zen.\nBiografia.\n1004an bere aita zen Gendule II.a Bearnokoa hil zenean, bizkonde berri bilakatu zen. Bere bizitza ia ezezaguna da, Gilen Antso Gaskoniakoa dukea zenean dohaintza batzuk egin zituela besterik ez dakigu. Bere heriotzan Gendule bere semea oinordekoa zuen."}
{"id": "125325", "revid": "56334", "url": "https://eu.wikipedia.org/wiki?curid=125325", "title": "Gendule II.a Bearnokoa", "text": "Gendule II.a Bearnokoa \u2014; \u2014 (? - \u2020 940) Bearnoko bizkondea izan zen.\nBiografia.\nAita ezezagunekoa, batzuen ustez bere aitona zen Gendule I.a Bearnokoa hil zenean, bizkonde berri bilakatu zen. Besteek, berriz, tartean Lope Bearnokoa zegoela diote. Bere bizitza ia ezezaguna da: dohaintza batzuk egiteaz gain Oloroe-Donamaria konkistatu omen zuen. Bere heriotzan Gaston bere semea oinordekoa zuen."}
{"id": "125327", "revid": "56334", "url": "https://eu.wikipedia.org/wiki?curid=125327", "title": "Gendule I.a Bearnokoa", "text": "Gendule I.a Bearnokoa \u2014; \u2014 (? - \u2020 ?) Bearnoko bizkondea izan zen.\nBiografia.\nAita Gendule Lope Bearnokoa hil zenean, bigarren bizkonde bilakatu zen. Bere bizitza ia ezezaguna da, baita zalantzan jarria iturri bakarra XVII. mendean asmaturiko \"charte d\u2019Allaon\" delako. Bere heriotzan Gendule bere semea oinordekoa zuen."}
{"id": "125329", "revid": "448", "url": "https://eu.wikipedia.org/wiki?curid=125329", "title": "Gendule Lopitz Bearnokoa", "text": "Gendule Lopitz Bearnokoa \u2014\u2014 (? - \u2020 ?) Bearnoko lehendabiziko bizkondea izan zen.\nBizitza.\nXVII. mendean asmaturiko \"charte d\u2019Allaon\"en arabera aita Lope III.a Genduleitz Gaskoiniakoa 819an hil zenean, Bearno jarauntsi zuen. \"Charte\" guztiz zalantzazkoa denez, ez dakigu benetako pertsonaia denetz. \"Charte\"k dio Gendule I.a Bearnokoa oinordeko zuen."}
{"id": "125330", "revid": "105290", "url": "https://eu.wikipedia.org/wiki?curid=125330", "title": "1976ko Tangshango lurrikara", "text": "1976ko Tangshango lurrikara Txinako Herri Errepublikako Hebei probintziako Tangshan hirian epizentroa izan zuen lurrikara da. 1976ko uztailaren 26an, Richter eskalan 7,8 gradoko indarra izan zuen lurrikarak Txina ipar-ekialde osoa astindu zuen.\nHasieran gobernuak 600.000 hildako baino gehiago egon zirela pentsatu zuen arren, ondorengo zenbaketek 240.000ra murriztu zuten hildakoen koporua. XX. mendeko lurrikararik hilgarriena izan zen."}
{"id": "125332", "revid": "56334", "url": "https://eu.wikipedia.org/wiki?curid=125332", "title": "Pertsiar", "text": ""}
{"id": "125334", "revid": "119347", "url": "https://eu.wikipedia.org/wiki?curid=125334", "title": "Marie Politzer", "text": "Marie Politzer, jaiotzaz Larcade eta Ma\u00ef Politzer izenez ere ezaguna (Biarritz, 1905eko abuztuaren 15a - O\u015bwi\u0119cim / Auschwitz, 1943ko martxoaren 6a) Lapurdin jaiotako militante komunista eta nazien kontrako erresistentziako kidea da.\nBere deitura senarrarengatik hartu zuen; Georges Politzer hungariar jatorriko filosofo eta teoriko marxista frantsesa zen.\nBiografia.\nLanbidez emagina zen.\nAlemaniarrek atxilotuta, 1943ko urtarrilaren 24an Paris aldeko Romainvilletik (Sena-Saint-Denis) Auschwitzera bidali zuten erresistentziako emakume ez judu, gehienbat komunista, ziren beste batzuekin; haien artean fusilatutako askoren alargunak zeuden. 230 bat ziren; batzuk aipatzearren:\nMarie Politzer, Casanova eta beste batzuk bezala, tifusak hil zuen 1943ko martxoaren 6an. Gaixotasun hau Lublingo kartzelatik lekualdatutako atxilotuek eraman zuten Auschwitzera 1941eko apirilean. 1943an \"erdialdeko esparruan\" (Auschwitz I) 10-15000 bat lagun hil zituela kalkulatzen da.\nBirkenaun (Auschwitz II) epidemiak 1943-1944ko neguan izan zuen indarrik gehien.\n\"Mort pour la France\" (\"Frantziaren alde hila\") aipamena 1946ko maiatzaren 18 eman zioten. \"Intern\u00e9\" eta \"deport\u00e9\" tituluak 1956ko ekainaren 5ean onartu zizkioten.\nBere oroimenez.\nBiarritz sorterriak bere izena karrika bati (\"All\u00e9e Marie-Politzer\") emanez omentzen du; Maisonnabe Industrialdean dago, aireportutik hurbil. Karrikan Atlantica argitaletxearen egoitza dago, besteak beste.\nMugerren ere izen berbera duen beste zumardi bat dago, hau ere industrialde batean.\nArcueilen (Marne Harana) dagoen Osasun Etxeak bere izena darama eta frantses estatuko beste zenbait hiritan, Paris tartean \"rue Georges et Ma\u00ef Politzer\" izenarekin\nbikotea gogoratzen dute."}
{"id": "125335", "revid": "11782", "url": "https://eu.wikipedia.org/wiki?curid=125335", "title": "Marie Larcade", "text": ""}
{"id": "125336", "revid": "11782", "url": "https://eu.wikipedia.org/wiki?curid=125336", "title": "Ma\u00ef Politzer", "text": ""}
{"id": "125338", "revid": "119347", "url": "https://eu.wikipedia.org/wiki?curid=125338", "title": "Txirla", "text": "Txirla hainbat molusku kuskubikori ematen zaio izena da, horien artean ohikoena \"Tapes decussatus\". Batez ere \"Tapes\", \"Ruditapes\" et \"Venerupis\" generoak izendatzeko erabiltzen da. Oso aintzat hartuak dira sukaldaritzan, hala nola, euskal gastronomiako ttoroan eta legatza saltsa berdean erabiliak.\nBatzuetan edozein moluskuren kuskuak izendatzeko ere erabili ohi da.\nEzaugarriak.\nTxirlak itsas eta ibai hondoetako lohi eta hondarpean bizi dira. Ez dira gehiegi higitzen, gehienez sei metro hileko.\nEsekiduran dagoen planktona iragaziz eta inguruan ezarritako hondakinez elikatzen dira. Sifoiak dituzte ura xurgatzeko eta kanporatzeko, eta zakatzak arnasteko eta ura iragazteko. Zirkulazio sistema erdi-irekia da, bihotzez eta zainez osatua, non hemolinfa garraiatzen den.\nEspezieak.\nHauek dira ohikoen txirlak:"}
{"id": "125339", "revid": "119347", "url": "https://eu.wikipedia.org/wiki?curid=125339", "title": "Urteak zonbat egun tu", "text": "Urteak zonbat egun tu (euskara batuaz \"Urteak zenbat egun ditu\") Nafarroako Zaraitzu ibarreko Ezkarotze herrian jatorria duen euskal herri-kanta da, egile ezezagunekoa. Resurreccion Maria Azkuek Ezkarotzeko Jabiera Gorri andrearengandik jaso zuen. Ziurrenik galzoritik erreskatatu zuen.\nAbestiaren gaia Iru\u00f1eko kartzelan preso sartutako Ezkarotzeko lau mutil gazteren gertakizuna da (ezizenez edo deituraz Bornas, Algarra, Atxiri eta Zandua, hauetako baten benetako izena ere ematen baita, Pedro Karlos Mendi), ziurrenik abestiaen amaieran aipatzen den Frandotzene etxeko nagusiaren testigantza edo gezur makurren ondorioz. Kantaren arabera, lau mutilak sei hilabeteko espetxealdiarekin eta berrogeina otxineko isunarekin zigortu zituzten.\n2004ko irailean Hiru Truku taldeak Azkarateko estudioan grabatu eta urte bereko azaroan bere Nafarroako kantu zaharrak diskoan kaleratu zuen."}
{"id": "125341", "revid": "6950", "url": "https://eu.wikipedia.org/wiki?curid=125341", "title": "Artzain nindagoienian", "text": "Artzain nindagoienian (euskara batuaz, \"Artzain nengoenean\") Nafarroako Baztan eskualdeko Lekaroz herrian jatorria duen euskal abesti herrikoi zaharra da. Egile ezezagunekoa da. Resurreccion Maria Azkuek Lekarotzeko Martina Goikoetxea andrearengandik abestuta jaso zuen.\n2004ko irailean Hiru Truku taldeak Azkarateko estudioan grabatu eta urte bereko azaroan bere \"Nafarroako kantu zaharrak\" diskoan kaleratu zuen."}
{"id": "125344", "revid": "105290", "url": "https://eu.wikipedia.org/wiki?curid=125344", "title": "Ibarre (Bardoze)", "text": "Ibarre Bardozeko lau auzo nagusietako bat da. Udalerriaren mendebaldean dago. Gaskoiz eta frantsesez ere \"Ibarre\" forma erabilia da.\nGeografia.\nHerri lapurtar hau Baiona (D 936) zein Hazparnerekin (D 10) lotzen duten errepideen arteko bidegurutzearen inguruan dagoen auzoa da, karrika edo herri barnetik mendebaldean.\nAturri ibaitik hegoaldera aurkitzen diren lehen muinoetan kokatuta dago. Aipatu bidegurutze honetatik hego-mendebaldera 136 metroko muino bat dago, auzoko punturik garaiena. Hurbil \"Ibarmendi\" izeneko etxea dago, beraz pentsatzekoa da mendixka honek auzoaren izena daramala.\nLekuak eta bazter herrixkak.\nIbarre auzoak ondoko hiru lekuetan diren etxaldeak eta etxeak biltzen ditu:\nHidrografia.\nAhurtirekiko muga bere osotasunean Aturriren ibaiadar garrantzitsua den Haranak markatzen du. Hor isurtzen dituzte urak auzoa zeharkatzen duten zenbait errekak:\nEtxe-taldeak historian.\n\"Ibar\" izenpean auzo hori aipatzen duen 1818ko \"cadastre napol\u00e9onien\" (\"Napoleonen katastroa\" edo katastro zaharra) delakoan auzoa zazpi ataletan banatuta ageri da:\nEtxeak eta auzoak.\n1818ko Napoleonen katastroan, 4 auzo nagusi zeuden Bardozen :\nHona Ibarreko etxeen izenak IGN maparen arabera :"}
{"id": "125345", "revid": "56334", "url": "https://eu.wikipedia.org/wiki?curid=125345", "title": "La Sarrada", "text": "Sarrada (okzitaniera lekuizenaren jatorrizko hizkuntzan) edo Lassarrade (frantsestutako grafian) Bardozeko zazpi auzo nagusietako bat da. Udalerriaren ipar-mendebaldean dago.\nIzena.\nDokumentu bakar batean euskaraz Lasarrada ageri bada ere, Euskaltzaindiak arautu ezean egokiagoa izan daiteke lekuizena jatorriko hizkuntzan (eta Lapurdiko Aturri bazterretan euskararekin batera tokiko hizkuntza den) okzitanieraz idaztea.\nToponimo argia, \"sarra\" edo muinoz osatutako lerroa esan nahi du.\nKokapena.\nBardozeko ipar-mendebaldean, karrikatik edo herri honetako gune nagusitik Aturri alderantz doazen lurrak dira, izenak ondo definitzen duenez ibai honetatik hegoaldera topatzen diren lehen muinoen lerroan. Etxe gehienak muino horietan kokatuta badaude ere, ia Aturriraino (Arricau etxea, Zaldan edo \"lo Saudan\" barta) heltzen da, A-64 autobide eta Tolosa-Baiona trenbidetik iparraldera.\nHidrografia.\nAhurtirekiko muga Harana Aturriren ibaiadar inportanteak egiten du. Han isurtzen dituzte beren urak zeinbait errekak:\nEtxe-taldeak historian.\n\"Lassarrade\" aipatzen duen 1818ko \"cadastre napol\u00e9onien\" (\"Napoleonen katastroa\" edo katastro zaharra) delakoan auzoa bost ataletan banatuta ageri da:\nEtxeak eta auzoak.\nHona Sarradako etxeen izenak IGN maparen arabera:\nSarradar ospetsuak.\nZenbait pertsonaia aipagarri auzo honetako hego-ekialdean, karrikatik hurbil bizi izan ziren:\nHizkuntza eta toponimia.\nEgun hizkuntza biak ahul badaude ere, Bardoze xarnegu-herrian dagoenez bai euskararen (auzoaren etxe gehienetan) bai okzitanieraren (Aturritik hurbilen dauden etxeetan) presentzia dago.\nToponimiarekin berdin: lekuizen gehienak euskaldunak dira, badira nahikotxo gaskoi jatorrikoak eta \"Baylia\" bi hizkuntzak uztartuz sortua da: \"Bayle\" (okzitanierazko hitza, kargu publikoa, auzapeza...izendatzeko) eta euskarazko artikulua; lehen \"Bailea\" eta gero \"Bailia\" eman du."}
{"id": "125348", "revid": "56334", "url": "https://eu.wikipedia.org/wiki?curid=125348", "title": "Chiquito de la Calzada", "text": "Gregorio S\u00e1nchez Fern\u00e1ndez (M\u00e1laga, 1932ko maiatzaren 28a - M\u00e1laga, 2017ko azaroaren 11), Chiquito de la Calzada ezinenaz ezaguna, espainiar aktore, abeslari eta umorista izan zen.\nBizitza.\nUrte askoan bigarren mailako flamenko-kantaria izan ostean, 1994an, 62 urte zituela, arrakasta handia izan zuen umorista gisa. Izkirimiriak oso modu berezian kontatzen zituen, inprobisazio ugari eta esaldi distortsionatuak tartekatuz. \"\u201c\u00a1Pecadorr!\u201d\", \"\u201c\u00bfTe dah cuen?\u201d\", \"\u201c\u00a1Fistro!\u201d\", \"\u201cQuietorr\u201d\", \"\u00a1No puedor, no puedor!\", \"\u201c\u00a1Al ataquerrrr!\u201d\", \"\u201c\u00a1Me cago en tus muelas!\u201d\", \"\u201c\u00a1Jarl!\u201d\", \"\u201c\u00a1Hasta luego Lucasss!\u201d\" eta \"\u201c\u00a1Por la gloria de mi madre!\u201d\" esapideak dira haren hizkera surrealistaren adibideak. Harrezkero, telebista saio anitzetan aritu zen, eta zenbait film ere egin zituen."}
{"id": "125349", "revid": "364", "url": "https://eu.wikipedia.org/wiki?curid=125349", "title": "Gregorio Sanchez Fernandez", "text": ""}
{"id": "125350", "revid": "6327", "url": "https://eu.wikipedia.org/wiki?curid=125350", "title": "Gregorio S\u00e1nchez Fern\u00e1ndez", "text": ""}
{"id": "125351", "revid": "364", "url": "https://eu.wikipedia.org/wiki?curid=125351", "title": "Gregorio S\u00e1nchez", "text": ""}
{"id": "125352", "revid": "6327", "url": "https://eu.wikipedia.org/wiki?curid=125352", "title": "Gregorio Sanchez", "text": ""}
{"id": "125355", "revid": "880", "url": "https://eu.wikipedia.org/wiki?curid=125355", "title": "Mezkiten Zelaigunea", "text": ""}
{"id": "125357", "revid": "880", "url": "https://eu.wikipedia.org/wiki?curid=125357", "title": "Ibar(re)", "text": ""}
{"id": "125358", "revid": "880", "url": "https://eu.wikipedia.org/wiki?curid=125358", "title": "Ibarre", "text": "Ibarre hauetako bat izan daiteke:"}
{"id": "125360", "revid": "11782", "url": "https://eu.wikipedia.org/wiki?curid=125360", "title": "Mai Politzer", "text": ""}
{"id": "125361", "revid": "1712", "url": "https://eu.wikipedia.org/wiki?curid=125361", "title": "Behrens-Fisher ebazkizun", "text": "Estatistikan, Behrens-Fisher ebazkizuna, bi lagin independetetan oinarriturik, bi populazio normaletako batezbestekoak berdinak diren erabakitzen duen estatistika froga baten bilaketan datza, populazio-bariantzak ezberdinak izan daitezkeela suposatuz. Gutxi gorabeherako soluzio gisa, Welchen t froga erabili ohi da."}
{"id": "125362", "revid": "105290", "url": "https://eu.wikipedia.org/wiki?curid=125362", "title": "M1 Garand", "text": "M1 Garand fusila, infanteriari kantitate handitan banatu zitzaion lehengo fusil erdi-automatikoa izan zen. Bi mundu gerren artean diseinatu zuen John Garandek Estatu Batuetan, 1936an bertako indar armatuek infanteriako arma nagusi bezala hartu zutelarik. Bigarren Mundu Gerran, Koreako Gerran eta neurri txikiagoan Vietnamgo Gerran erabili zen. Ofizialki 1957an M-14 fusilak ordeztu zuen. Springfield 1903 fusila ordeztu zuen fusil hau.\n30-06 Springfield kalibreko kartutxoak erabiltzen ditu, zortzinakako orrazien bidez kargatuak. Gas bidezko errekargaz funtzionatzen du, gas hodia kainoi azpian kokatuta dagoelarik. 400 metro arteko su potentzia du."}
{"id": "125363", "revid": "880", "url": "https://eu.wikipedia.org/wiki?curid=125363", "title": "Garand", "text": ""}
{"id": "125368", "revid": "1340", "url": "https://eu.wikipedia.org/wiki?curid=125368", "title": "1964ko lurrikara Alaskan", "text": ""}
{"id": "125378", "revid": "1545", "url": "https://eu.wikipedia.org/wiki?curid=125378", "title": "Foixko Konderria", "text": "Foixko Konderria Frantziako eskualde historikoa da, gaur egun Ari\u00e8ge departamenduaren ekialdea osatzen duena.\nErdi Aroan, Foixko kondeek konderria gobernatu zuten Foix herrian zuten gaztelutik. 1290ean Bearnoko bizkonde bilakatu eta eskualde biek lotu zituzten. Hala ere, konderria bere burujabetasuna mantendu zuen Frantziako erresumaren barnean. XVII. eta XVIII. mendeetan Frantziako hogeita hamahiru \"gouvernement\" edo eskualde militarra osatu zuen Frantziako Iraultzara arte bere Estatuak mantenduz. 1790ean bere 2.466 km\u00b2 lurraldeak Couseransekin batera Ari\u00e8ge sortu zuen.\n1999ko erroldaren arabera konderrian zegoen egungo eskualdeak 76.809 biztanle ditu, hiri nagusiak Pamiers (17.715 bizt.) eta Foix (10.378 bizt.) izanik."}
{"id": "125379", "revid": "1545", "url": "https://eu.wikipedia.org/wiki?curid=125379", "title": "Franche-Comt\u00e9 (eskualde historikoa)", "text": ""}
{"id": "125380", "revid": "336", "url": "https://eu.wikipedia.org/wiki?curid=125380", "title": "Espainiaren banaketa administratiboa", "text": "1978ko Espainiako Konstituzioaren 2. Artikuluak espainiar estatuaren banaketaz hitz egiten digu, estatua osatzen duten lurralde edo eskualdeen autonomia bermatuz. Eskubide hau VIII. Tituluak agintzen du \u00abEstatuaren lurralde-antolamendua\u00bb izenpean, zeinen 137. artikuluak dioen:\nEspainia 17 autonomia erkidego eta 2 autonomia hiriez osatzen da. Erkidego bakoitzak bat edo hainbat probintzitzan banatzen da, Estatu osoan 50 probintzia daudelarik. Probintzia horietako bakoitzak hainbat udalerritan banatzen da, Espainia 8.111. daudelarik.\nHamazazpi autonomia erkidegoak hauek dira: Andaluzia, Aragoi, Balear Uharteak, Kanariak, Kantabria, Katalunia, Nafarroako Foru Erkidegoa, Valentziako Erkidegoa, Extremadura, Galizia, Gaztela eta Leon, Gaztela-Mantxa, Euskal Autonomia Erkidegoa, Asturiasko Printzerria, Madrilgo Erkidegoa, Murtziako Erkidegoa eta Errioxako Autonomia Erkidegoa. Hauei Ceuta eta Melilla autonomia hiriak gehitu behar zaizkie. Halaber, Espainiako Gobernuaren administrazio zuzeneko subiranotasun lurrak, Afrikako iparraldean dauden uhartxoez osatuta.\nAutonomia erkidegoak.\nEspainiako lurraldea hamazazpi autonomia erkidegotan banatuta dago. Autonomia-erkidego bakoitzak Gobernu autonomiko bat, Biltzar autonomiko legegile bat eta Autonomia Estatutu bat ditu, erkidegoak bere gain hartzen dituen izena, lurraldea, antolaketa-eredua eta eskumenak ezartzen dituena.\n1978ko Espainiako Konstituzioak ez zuen zehaztu zein izan behar ziren autonomia-erkidegoak, baizik eta zenbait prozedura ezarri zituen autonomia-erkidegoak eratzeko Espainiako probintzietatik abiatuta. 1979 eta 1983 artean hamazazpi autonomia-erkidegoak eratu ziren. Autonomia-erkidegoak honako hauek dira: Euskal Autonomia Erkidegoa, Katalunia, Galizia, Andaluzia, Asturias, Kantabria, Errioxa, Murtziako Eskualdea, Valentziako Erkidegoa, Aragoi, Gaztela-Mantxa, Kanariak, Nafarroa, Extremadura, Balear Uharteak, Madrilgo Erkidegoa eta Gaztela eta Leon. Ceuta eta Melilla hiri autonomo gisa eratu ziren (laburbilduz, Espainiako udalerri batek baino eskumen handiagoak dituzte, erregulazio betearazleak agindu baititzakete, baina autonomia-erkidego batek baino txikiagoak, ganbera legegilerik ez dutelako).\nProbintziak.\nKonstituzio-ordenamenduaren arabera, lurralde-muga batzuen barruan udalerriak elkartzeak zehazten du Probintzia, eta Lege Organikoak eskatzen du hori aldatzea. Konstituzioak eginkizun anitz proposatzen ditu Probintzientzat. Horrela, toki-erakundea izateaz gain, nortasun juridiko propioa eta bere interesen kudeaketan autonomia izateaz gain, lurralde-banaketaren funtzioa ere betetzen du Estatuaren jarduerak betetzeko, bai eta hauteskunde-barruti gisa jarduteko zeregina ere.\nErakunde autonomo gisa, bere gobernua eta administrazioa ordezkaritza-izaera duen korporazio bati esleitzen dizkio Konstituzioak, normalean probintziako diputazio bati. Toki Araubidearen Oinarriak arautzen dituen Legeak aurreikuspen horiek garatzen ditu, eta Aldundiak Osoko Bilkura, Gobernu Batzordea, lehendakaria eta lehendakariordea izango dituela adierazten du.\nLehen aipatu dugun Nafarroa Garaiaz gain, Arabak, Bizkaiak eta Gipuzkoak foruak dituzte, eta zentzu horretan euren aldundiak beste probintzienak baino jarduera handiagoa dute. Adibidez, Foru Aldundiek zergak bil ditzakete.\nUdalerriak.\nUdalerriak Administrazio Publikoa dira, euren lurraldeen gainean agintzen dutenak, eta nortasun juridiko propioa eta autonomia dutenak bakoitzaren interesak kudeatzeko.\nKonstituzio Auzitegiak jurisprudentzia ugari eman dio toki-autonomiari, eta eskumen-esparru propioa taxutzen saiatu da, Estatu Orokorraren eta dagokion autonomia-erkidegoaren boterearekin bateragarria dena."}
{"id": "125381", "revid": "10891", "url": "https://eu.wikipedia.org/wiki?curid=125381", "title": "Anjou", "text": "Anjou (latinez: \"Andegavia\") Frantziako eskualde historikoa da, gaur egun Maine eta Loira departamendua osatzen duena. Hiriburua Angers zuen.\nHistoria.\nZelta herriek jendeztatua, erromatarrek eta frankoek konkistatu zuten hurrenez hurren. 880 inguruan konderri bilakatuta, X. mendean Inperio Karolingioa desegitean burujabetasuna lortu zuen. XI. eta XII. mendeetan zehar Frantziako printzerri nagusienetariko bat izan zen.\nXII. mendean, Ingalaterrako koroarekiko loturak estutu (Godofredo V.a Anjoukoa Matilde Ingalaterrako erreginarekin ezkondu zen) eta Normandiako dukerria hartu zuen. Henrike II.a, aurrekoen semea, Ingalaterrako errege izendatu zuten eta Ingalaterrako koroak Frantziako mendebaldean eta Euskal Herriko iparraldean (Lapurdi eta Zuberoa) zuen eragina guztiz bizkortu zen, Anjou etxeko kondeen bidez betiere.\nAnjouko bigarren dinastia sortu zuen Karlos I.ak lurrak zabaldu zituen Proventza (ezkontzaren bidez) eta Napoliko Erresumara (1266). 1204tik aurrera Frantziako erregeen eragina nabaria da eta 1360an dukerri bilakatu zen. 1481ean Frantziako koroari lotu zioten. Ondoren, hainbat printzek eraman zuten Anjouko duke titulua (Henrike III.ak, Frantzisko Anjoukoak eta Filipe V.a Espainiakoak, besteren artean).\n1790ean, Frantziako Iraultzak departamenduak sortu zituenean, desagertu zen."}
{"id": "125382", "revid": "6327", "url": "https://eu.wikipedia.org/wiki?curid=125382", "title": "Atharratzeko Kantonamendua", "text": ""}
{"id": "125385", "revid": "336", "url": "https://eu.wikipedia.org/wiki?curid=125385", "title": "Francesco Totti", "text": "Francesco Totti (Erroma, Italia, 1976ko irailaren 27a) aurrelari postuan jokatzen duen futbolari italiarra da. 1998. urtetik Italiako futbol selekzio nazionalarekin internazionala da. 1992. urtetik AS Roma futbol talde italiarran jokatzen du.\nFrancesco Tottik oso palmares zabala du. Italiako futbol selekzio nazionalarekin 2006ko Munduko Futbol Txapelketa irabazi zuen."}
{"id": "125387", "revid": "336", "url": "https://eu.wikipedia.org/wiki?curid=125387", "title": "Artemisa", "text": "Greziar mitologian, Artemisa edo Artemis (, ) olinpiar jainko-jainkosa nagusietariko bat izan zen.\nArtemisa baso eta muinoen; birjintasun eta ugalkortasunaren; ehiza eta beste abarren jainkosa helenistikoa izan zen. \nArtemisa gero Selene titana, Diana erromatarra, Artume etruskoa, \"Cynthia dea\" edo Zintiako jainkosa eta Hekate kariar jainkosa bilakatu zen.\nArku eta geziak aldean, ninfak lagun dituela, gauez oihanetan barrena abiatu ohi da basapiztiak atzeman beharrez. Artemisaren izaera kontraesanez betea ageri da: birjina izanik, erditzekotan zeuden emakumeen babeslea zen, nahiz eta zenbaitetan, apetak emanik, hil egiten zituen geziak jaurtikiz. Mendekatzailea eta ankerra, Akteon, Orion eta Kalisto hil zituen eta Apolori lagundu zion Niobek egindako laidoa mendekatzen. Agamemnonekin haserreturik, Ifigenia hil zezan agindu zion. Arkadian bereziki ohoratua izan zen. Efeson eta Epidauron berari eskainitako tenpluak zeuden.\nAnimalia basatien babesle gisa, piztiez eta txoriz inguratua irudikatu zuten. VI. mendean tunika luzez jantzia ageri da, geziak jaurtikitzeko jarreran, eta Apolo anaiari lagunduz askotan. Aro klasikoan eta helenistikoan jantzi motzez irudikatu zuten, ibilian bezala, arkua eta gezi zorroa aldean eta orein eme bat edo zakurrak atzean zituela.\nEtimologia.\n\"Artemis\" izenak etimologia ezezaguna duen arren, jatorri ezberdin ugari proposatu dira. Haien artean izenak sustratu preheleniko edo jatorri pre-grekoa izatea; R. S. P. Beekes adituaren arabera, \"e/i\" puntu trukagarriek hipotesi prehelenikoaren alde frogatzen dute. Georgios Babiniotis linguistak, hipotesi bera onartzen du, baina Artemis izenaren testigantza dagoeneko Mizenastar grezieran eman zela adieraziz. Horrez gain, Hewitt-ek aipatzen du garai helenistikoko Lidian, jainkosa \"Artimus\" bezala ohoretzen zela; grezierako \"-mis,\" arameraren\u00b4\"rtmw\u0161\" inskripzioekin ordezkatuz, eta jatorriz lidierazkoak ez ziren izenetan bezala, \"i\" soinua \"e/a\" soinuengatik ordezkatuz.\nBeste proposamen baten arabera, izena grezierako hartz edo \"\u00e1rktos\" (PIE *\"h\u2082\u0155\u0325t\u1e31os\" eratorria) hitzetik dator. Hipotesi honen alde, Atikako Brauron hirian ospaturiko festak (brauroniak) eta Kretako Arkoudiotissa kobazuloan jainkosari egiten zitzaion hartz-gurtza ditugu. Hartzen kultu hauek, kultura indoeuropar ezberdinetan partekatzen ziren praktika xamaniko eta totemiko bidez eman ziren. Gainera, antzinako greziako gune batzuetan, Kalisto Artemisaren epiteto moduan erabiltzen zen (\"Artemis Kalliste,\" \u1f0c\u03c1\u03c4\u03b5\u03bc\u03b9\u03c2 \u039a\u03b1\u03bb\u03bb\u03af\u03c3\u03c4\u03b7). Kalistoren kondairak, ninfa (eta beraz, jainkosa) hartz handiaren (\"Ursa major\") konstelazioaren jatorrian kokatzen duelarik.\nJ. T. Jablonski hezitzaileak \"Artemis\" izenaren jatorri Frigiarra proposatu zuen, izena Artemas Xenofonte. Charles Anthon-ek ordea, izenaren erroak persiar jatorria zuela defendatzen zuen; \"arta\", \"art\" edo \"arte\" hitzek \"\"\"bikain, santu\" esan nahi dute, \"Artemis\" izena \"Naturaren amarekin parekatuz, Efestosen gurtzen den arren\". Platonek, bere \"Cratylus\" lanean, berrinterpretazio etimologia bidez jainkosa \"artem\u1e17s\" (grezieraz: \u1f00\u03c1\u03c4\u03b5\u03bc\u03ae\u03c2) \"seguru, zauriezin, kaltetu ezin, puru, dontzeila orbangabe\" kontzeptuarekin erlazionatzen du. Beste idazle greko batzuek eta aditu modernoek \"Artemis\", greziera dorikoan \"Artamis, artamos\" (grezieraz: \u1f04\u03c1\u03c4\u03b1\u03bc\u03bf\u03c2) edo \"harakina\"-rekin lotzen dute.\nAnton Goebel-ek \"astintze\" (grezieraz: \u03c3\u03c4\u03c1\u03b1\u03c4 edo \u1fe5\u03b1\u03c4) erroa proposatzen du, \"Artemis\" izenari \"dardo jaurtitzaile\" edo \"ehiztari\"-aren esanahia atxikituz. \nEzaugarriak.\nBirjintasuna.\n\"Artemisa\"ren ezaugarri garrantzitsuenetako bat bere birjintasuna da; seguruenik bere ehizaren jainkosa eginkizunarekin erlazionaturik dagoena, ehiztariek harreman sexualak ekiditen zituztelako ehizaren aurretik, purutasuna mantentzeko eta harrapakinak ez uxatzeko erritual moduan. Aldi berean, erditzearekin erlazionatzen den jainkosetako bat da. \nGainera, antzinaroan birjintasunak zuen ikuspegia (non, emakume batek birjina izan behar zuen ezkondu aurretik, eta behin ezkonduta, gizonaren menpeko bilakatzen zen) kontuan izanik, \"Artemis\"en birjintasun iraunkorrak independentzia eta boterea adierazten zuten. Izan liteke birjintasunak bere jarraitzaileen artean zabaldu zitekeen emankortasun kontzentrazioa islatzea, aurretiaz beste ama jainkosek egin zuten bezala. \nHalaber, idazle batzuek \"Artemisa\"ren birjintasuna bere asexualitasunaren adierazpen moduan interpretatu zuten, eta \"Artemisa\" bera Afrodita jainkosaren aurkakotzat. Ideia honen alde, \"Himno Homerikoetan (5, Afroditarentzat)\" egiten den aipamena erabiltzen da, non Afroditak ez duen indar edo botererik \"Artemisa\", \"Hestia\" eta \"Atena\" jainkosa asexualen gain.\nAma jainkosa.\nBirjina izan arren, antzinako zein aro modernoan adituek, Hera eta Demeter jainkosa olinpiarrekin batera, \"Artemisa\" ama jainkosaren arketipoarekin lotu dute. Hain zuzen ere, usadioz jainkosa ugalkortasunarekin erlazionatu da, emakumeek laguntza eskatzen ziotelarik erditze garaian. Herodotoren arabera, Eskilo antzerki-idazleak \"Artemisa\" Persefonerekin (Demeterren alaba) parekatzen zuen; bere Arkadiako jarraitzaileek ere Demeter eta Persefonerekin erlazionatzen zuten.\nAsia txikian ere, jatorrizko ama jainkosekin (Zibele eta Anahita Iranen adibidez) erlazionatu zen. Greziarrek Anatoliako ama jainkosa hauek adoptatu zituzten (K. a. VII. mendea) ekialdeko ohiturak zabaltzen ziren bitartean. Baina ama jainkosa baten figura ez zetorrenez bat greziar panteoiarekin, bere ezaugarri eta gurtza ohiturak jainkosa ezberdinen artean (Artemisa eta Afrodita, esaterako) banatu ziren.\nEfesoko anderea.\nAntzinako greziarrek Efesoko herrian (egungo Esmirna hiritik gertu, Turkian), Artemisaren tenplua, Artemision edo Dianaren tenplua (grezieraz: \u1f08\u03c1\u03c4\u03b5\u03bc\u03af\u03c3\u03b9\u03bf\u03bd; turkieraz: \"Artemis Tap\u0131na\u011f\u0131\") eraiki zuten. \"Artemisaren\" bigarren tenplu ezagunena bilakatu zen, Delosekoaz gain. \nBrontze Arotik \"temenos\" edo gune sakratu bezala erabili zen; Kalimakoren hitzetan, hasierako tenplua amazonek eraiki zutelarik. Baina K. a. VII. mendean jazotako uholde baten ondorioz tenplua desegin, eta K.a. 550. urtean eraikin berri bat sortu zuten, Munduko zazpi mirarietako bat kontsideratu zena. Tenplua kristauek V. mendean itxi zuten, geroztik hondarrak eta tenpluaren 121 zutabeetako bat baino ez direlarik geratzen.\nJoniarrek tenplu honetan gurtzen zuten jainkosa arkaiko eta pre-helenikoa, Zibele jainkosa frigiarraren parekoa, \"Artemisaren\" erlazionatu zuten \"Interpretatio graeca\" bidez. Jainkosaren jainkoaizuna \"Efesoko anderea\" bezala ezagutzen zen; normalean egurrez eginiko gurtza-irudi (\"xoanon\") bat, anbarezko bihi handi askorekin apaindua. Jainkosaren ezaugarriak ekialde hurbileko eta egiptoar jainkoen estiloan irudikatzen ziren: gorputz eta hankak kandela edo zutabe itxurako terme batean biltzen ziren, bertatik oinak nabarmenduz. Horrez gain, Efeson eginiko txanponetan jainkosak horma itxurako koroa bat (\"polos\") darama, Zibelerengandik eskuraturiko hiri-babesle izaeragatik. \nApostoluen Eginetan, Efesoko metal-errementariek Paulo Tarsokoaren kristautasun-sermoiengatik mehatxatuak sentitu ostean, jainkosaren defentsan istiluak eratu zituzten.\nIlargiaren jainkosa.\n\"Artemis\" ilargiaren jainkosatzat hartzen zen, Selene jainkosarekin erlazionatua eta ilargiaren pertsonifikazioa. Bi jainkosen sinkretismoaren aztarnak Iliadan aurkitu daitezke, non \"Artemis\" eta Heraren arteko liskar batean \"Artemisak\" ilargia interpretatzen zuelarik, Heraren aire lurtarraren aurka. Gainera, Eskilo antzerki-idazleak Selene edo ilargia Letoren alaba bezala deskribatu zuen. Halaber, \"Artemisen\" argia sortzeko gaitasuna (\"Diana Lucifera\") geroago eratu zen. Eta Plutarkok Salaminako guduari buruz idatzi zuenean, Artemisak habilidade hau ateniarrak ilargi betean garaipenera gidatu zituela zioen. \nGenealogia kontuan izanik, jainkosa Apolo eguzkiaren jainkoaren arreba da, zentzuzkoa dirudi ilargiarekin erlazionatzea. Eta Estrabon-ek, eguzki eta ilargi argizagien zein jainko-jainkosen harremanak airearen tenperatura aldatzea eta gaixotasun infekzioso zein bat-bateko heriotzak garatzea eragin zezaketen. \nBestalde, \"Artemisak\" erditze eta emakumeekin zuen harremana zela eta, menstruazio zikloarekin ere erlazionatu zuten, eta denborarekin ilargiari. Erditzeak ilargi betean errazagoak zirela uste zen, bi ilargi eta erditze jainkosak aldi berean ikus zitezkeelarik.\nIkurrak.\nArkua eta gezia.\nArtemisak bere bere aitari eskatu zizkion arku eta geziak eta ziklopearengandik eskuratu zituen.Himno homerikoen arabera, \"Artemisak\" urrezko arku eta geziak zituen eta arkularitza gustoko zuen. Bere epitetoak Khryselakatos (\"urrezko azkona duena\") eta Iokheira (\"geziz zaparratua\") ziren. \"Artemisaren\" geziek berebiziko heriotza eta gaixotasunak (emakume eta nesketan) sortzen zituzten eta bere arkua Kalistoren birjinitate zinaren lekuko izan zen. \nOreina.\nOreina \"Artemisarentzat\" sakratua den animalia bakarra da; zezen bat baino handiagoa eta adar urreduna zen oreinak ikusi ostean haiekin maitemindu zelarik, sakratutzat hartuz. Ikusi zituen bost oreinetatik lau harrapatu eta bere gurdia gidatzeko erabili zituen. Kasu batean, bere burua (kasu batzuetan Kalisto bezala izendatua) orein batean bilakatu zuen. Heraklesen hamabi lanetan, hirugarren zeregina Euristeok bidali zuen. Lana Zeriniako oreina (Grezieraz: \u039a\u03b5\u03c1\u03c5\u03bd\u1fd6\u03c4\u03b9\u03c2 \u1f14\u03bb\u03b1\u03c6\u03bf\u03c2 \"Kerynitis elaphos\", Latinez: \"Elaphus Ceryniti\"s) atzematea zen, \"Artemisari\" ihes egin zion oreina. Jainkosa oreina zauritu zutela konturatzean haserretu zen arren, beharrekoa zela azaldu ostean Herakles barkatu zuen. Halabaina, bere haserrea lasaitzeko Euristeoren aurka jo zuen.\nEhiza zakurra.\n\"Artemis\" askotan bere ehiza zakurrekin irudikatzen da, Panengandik eskuratu zituenak Arkadia basoan. Panek lehoiak ehizatzeko gai ziren bi zakur zuri-beltz, hiru ilegorri eta orbandun bat eman zizkion jainkosari. Eta arkadiar arrazako txakur eme onenak. Halaber, \"Artemisak\" soilik zazpi zakur erabiltzen zituen ehizatzera ateratzen zen bakoitzean.\nGurdiak.\nKalimakok \"Artemisa\" urrezko gurdi bat gidatzen deskribatzen du, ehizan harrapatu eta urrezko adarrak zituzten lau orein arrek gidatua. Deskribapen honetan gurdiaren bridak ere urrezkoak dira. Beste hainbat idazle zein olerkilarik ere deskribatzen dute \"Artemisaren\" urrezko gurdia, haien artean himno homerikoek eta Euripides drama grekoan.\nLantzak, sareak eta lira.\nOhikoa ez den arren, kasu batzuetan (bere Aetolako gurtzan, adibidez) \"Artemisa\" xabalina edo lantza batekin errepresentatu da. Horrez gain, Oviden \"Metamorfosian\" lantzaren deskribapena aurkitu daiteke. Bitartean, arrantzaren jainkosa bezala jasotako kultuan, lantza beharrean, arpoiarekin irudikatu da.\nBestalde, dontzeilen dantza eta abestien jainkosa bezala, askotan \"Artemisa\" lira batekin erakusten da antzinako artelanetan.\nHartza.\nAtikako Brauron hirian ospaturiko festetan (brauroniak), \"Artemisen\" ohorean hartzak sakrifikatzen hasi ziren. Horrez gain, hiriko neska gazteak (5 eta 10 urte artekoak) azafrai togatan janzten ziren eta hartz moduan jokatu; izan ere, jainkosak hartz bat mantsotu zuen hiritarrekin batera bizitzeko, baina hartzarekin jolasten zegoen neska birjin batek animalia haserretu zuen, eta honek erasotu ostean, neskaren anaiek hartza hil zuten. Ondorioz, izurrite bat garatu zen eta orakuluak aitortu zuen zorigaitzarekin amaitzeko birjin batek hartz papera egin beharko zuela. Geroztik, ez zen neska birjinik ezkontzen ahalbidetu, honek ez bazuen aurretiaz hartz papera bete.\nBasurdea.\nBasurdea, orohar ehiztariekin erlazionaturiko animalia da, kultura ezberdinetan gudarien ezaugarriekin erlazionatua. Partzialki, ehizatzeko edo otzantzeko duen zailtasunagatik preziatua zen, \"Artemisaren\" habilidadea ohoretzeko sakrifikatzen zelarik. Greziar mitologian heroi ugarik basurdeak ehizatu dituzte edo basurdeengatik hil dira.\nHaien artean, Oeneus eta Adonis Kalidoniako basurdeak edo Aetoliako basurdeak hil zituen. Animalia hau \"Artemisak\" bidali zuen Kalidon hiria suntsitzeko, bere erregeak (Oeneus) jainkosari opalkuntza bat ematea ahaztu zuelako. Basurdea hiltzeko ehiza bat ospatu zen, (Kalidoniako basurdearen ehiza) non argonautek, Meleagrok (Oeneusen semea) eta Atalantak (\"Artemisak\" hezitako ehiztaria) parte hartu zuten. Amaieran, basurdea hiltzea lortu zuten, baina Meleagro borroka baten ondorioz hil zen eta jainkosak erregearen aurkako mendekua eskuratu zuen.\nPintada.\nKaloniako basurdearen ehizaren ostean, hil berri zen Meleagroren ahizpak edo Meleagridak (\"Antzinako grezieraz\": \u039c\u03b5\u03bb\u03b5\u03b1\u03b3\u03c1\u03af\u03b4\u03b5\u03c2) anaiaren heriotza deitoratu zuten. Jainkosak printzesei errukia hartu zien eta pintadatan itxuraldatu zituen, bere animalia gustokoenetarikoak.\nZapelatza.\nZapelatzak jainkoek faboretutako hegaztiak ziren, haien artean Apolo eta \"Artemisa\".\nGurtza.\nJaialdiak.\n\"Artemisa,\" Targelion (egutegi atikoko 11. hilabetea, maiatza inguruan) hilabeteko seigarren egunean jaio zen, sakratu bilakatu zena, bere urtebetetzea bezala.\nMitologia.\nGenealogia.\n\"Artemisa\"k Zeus jainko eta Leto titanaren alaba zen eta Apolo jainkoa neba bikitzat zuen.\nJaiotza.\nGreziar mitologia klasikoan hainbat kontakizun ezberdin daude \"Artemis\" eta Apolo jainko bikien jaiotzen inguruan. Gurasoei dagokienez, kontakizun guztiak bat datoz Zeus olinpiar jainkoaren eta Leto titanaren seme-alabak direla. Informazio iturriaren arabera ordea, \"Artemis\" lehenago jaiotzen da, besteetan aldi berean eta batzuetan geroago.\nHaurtzaroa.\n\"Artemis-\"en haurtzaroa ez dago egun arte iraun duen mitoetan deskribatua. Jainkosak uste zuen moirak aukeratu zutela emagina izateko; bereziki bere ama Leto, Apolo anai bikiaren erditzean lagundu ostean. Horregatik bere birjintasuna eta bere ingurukoena babesten zuen. \nKalimatoren olerki batean imaginatzen da \"Artemisak bere burua entretenitzen duela mendietan arkularitzarekin\". Jasota dagoen eta ezaguna den gertakari bat; Herak astindu ostean, jainkosak negarrez bere aitari, belaunean eserita zegoela, hamar desira aitortzea eskatu zizkion:\nKalimatok ere kotantzen du nola Artemisek ehiztaria izateko beharko zituen tresnak biltzen joan zen bere haurtzaroa; haien artean, Lipariko irlan Efasto eta Ziklopeak arku eta geziak egin zizkiotenean, Pan bisitatu eta bere ehiza zakurrak jaso zituenean edo arkularitza praktikatzen zuenean (lehenik zuhaitzekin, gero animalia basatiekin).\nHarremanak eta aipamenak.\nAktaion.\nAktaion (/\u00e6k\u02c8ti\u02d0\u0259n/; antzinako grezieraz: \u1f08\u03ba\u03c4\u03b1\u03af\u03c9\u03bd \"Aktaion\") Tebaseko heroi famatua izan zen. Ovidio olerkilari erromatarraren arabera, eguna ehizatzen igaro ondoren etxera bueltatzean, Aktaionek \"Artemis\" eta bere ninfak bainatzen ikusi zituen Ziteron mendiko haitzulo batean. Jainkosak orein batean bilakatu zuen eta bere ehiza zakurrak jazartzeko bidali zituen, harrapatu zutenean jabea hil eta janez.\nBeste mitoaren bertsiotan detaile ezberdinak aldatzen doaz; batzuetan Aktaionek bizirautea lortzen du, edo bestetan, zakurrak bereak izan beharrean jainkosarenak dira.\nAdonis.\nAdonisen istorioaren bertsio batzuetan, jainkosa baino ehiztari hobea zela esan ostean, \"Artemisak\" basurde basati bat bidali zuen, Adonis bere harropuzkeriagatik hiltzeko. Beste kontaera batean, \"Artemisak\" Adonis mendeku bezala hil zuen; Afrodita Hipolitoren (jainkosa birjinaren jarraitzaile sutsua) heriotzaren erruduna zenez, \"Artemisak\" Adonis (Afroditaren begikoa) mendekatu zuen.\nBeste istorio baten arabera, Adonis Aresek hil zuen (ez \"Artemisek\"), Afrodita zigortzeko haserraldi jeloskor batean.\nOrion.\nOrion (antzinako grezieraz: \u1f68\u03c1\u03af\u03c9\u03bd edo \u1f68\u03b1\u03c1\u03af\u03c9\u03bd; latinez: \"Orion\") ehiztari erraldoia zen eta jainkosaren ehiza-kidea. Oenopion bilatzeari eten ondoren, jainkosa eta bere ama ezagutu zituen, haiekin ehizatzera elkartuz. Baina planetako edozein pizti ehizatzeko gai zela bezalako ahoberokeriak esan zituenean, Gaiak entzun zuen eta eskorpioi erraldoi bat bidali zuen Orion ziztatzeko. Hil ostean, \"Artemisek\" izarretara bidali zuen Orionen konstelazio moduan. Beste kontaldi batean, Orion Leto eskorpioi baten bidetik baztertzean hil zen. \nIstros idazleak jainkosa Orionekin maitemintzen zela zioen. Maite izan zuen pertsona bakarra zen, elkar ezkondu nahi zutelarik; baina Apolok \"Artemis\" engainatu zuen, Orion itsaso urrunean igerian zegoen bitartean arrebarekin apustu bat eginez. Apustuaren arabera, jainkosak desberdindu ezin zen puntu bat (Orion igerian) jo beharko zuen bere geziekin. \"Artemisa\" ehizaren jainkosa izanik, bere itua jo eta Orion hi zuen, gerora izarretara igoz.\nBeste idazle batzuek \"Artemisak\" Orion hil zuela diote; bere jarraitzaileetako bat (\"Opis\") edo jainkosa bera bortxatzeagatik. Edota, Aratoren arabera, jainkosari toga kentzean honek autodefentsa moduan hil zuen.\nHomeroren Iliadan, Eos jainkosak Orion limurtu zuen, jainkoak haserretuz eta \"Artemisak\" ehiztaria hil zuen.\nAura.\nPanopoliseko Nonnusen \"Dionysiaca\" olerkian, Aura titan eta jainkosa \"Artemisen\" laguntzailea da. Ehizaren jainkosarekin atera zen egun batean, bere gorputza emakumezkoegia delakoan jainkosaren birjintasuna dudan jartzen du. Mendeku bezala Artemisek Nemesisi laguntza eskatzen dio eta azpikeria bidez Aurari bere birjintasuna kentzen diote. Nemesisek Eros konbentzitzen du Dionisio engainatu eta Aurarekin maitemintzeko, jainkoak Aura intoxikatu eta bortxatzen du. Gertakizun hauen ondoren, Aura hitzaile zoroa bilakatzen da; haurdun geratu eta bikiak eduki zituenean, bat jan zuelarik (bestea, Iako, \"Artemisak\" salbatu zuen).\nPolifonte.\nPolifonte etxetik alde egin nahi zuen neska gazte bat zen. Bere bizitza Antoninus Liberalisen \"Metamorfosis\" liburuan azaltzen da, bertan sio Afrodita gurtzen zuten gazteek ez bezala, emazte eta ama izateari uko egin eta askatasun birjinala eskuratu nahi zuela \"Artemisarekin\" batera. Hori dela eta, Afroditak hartz baten kumeak izatera zigortu zuen. Kume horiek (Agrius eta Oreius) Zeusen gorrotoa pizten zuten pizti kanibalak ziren, amaieran Ares eta Hermesek Polifonte eta bere familia guztia hegazti ezberdinetan bihurtu zituzten.\nTroiako Gerra.\n\"Artemisak\" Troiako gudan paper garrantzitsua izan zuen, bere ama eta anaiak bezala Troiaren alde egin zuen. Greziarren Troiaranzko bidaiaren hasieran, jainkosak itsasoa lasaitu zuen, bidaia geldituz. Baina orakulu baten aholkua jarraituz, greziarrek Agamemnonen alaba (Ifigenia, bere \"gauza\" kuttunena) sakrifikatu zuten, Agamemnonek jainkosari eginiko promesa betez eta bere mesedea eskuratuz. Higinoren \"Fabulaen\", Ifigenia ez da sarifikatzen, beste iturri batzuen arabera \"Artemisak\" Taureara eraman zuen eta Hesiodoren \"Emakumeen Katalogoan\", \"Artemisek\" Hekate gaueko, sorginkeriako eta infernuko jainkosan transformatu zuen.\nIliadan greziar eta troiarren arteko gatazka eman zenean, \"Artemis\" eta Hera ere kolpetara heldu ziren. Herak bere gezitokiarekin belarrietan jotzean, geziak erori ziren. \"Artemisa\" negarrez joan zen bere aitarengana (Zeus) eta amak (Leto) atzetik jardun zion, gezi eta arkuak jasotzen.\nBaliokidetzak.\n\"Artemisa\" askotan antzeko ezaugarriak dituzten edo antzeko funtzioak betetzen dituzten jainkosa atzerritarrekin parekatuta aurkitzen da.\nBastet.\n\"Bastet, Baset, Bast\" edo \"Bastis,\" katu itxurako jainkosa egiptoarra da, gutxienez Egiptoko II. dinastiatik (2890 BCE) gurtua Behe Egiptoko Bubastis hirian. Eguzkiaren jainkosa bezala ezaguna zen, Behe Egipto eta erregearen defendatzaile bezala; eta ondorioz, Ra eguzkiaren jainkoarekin erlazionatua, Ra-ren begiaren ordezkaritzat hartu zen. Hasiera batean lehoi-gudari baten itxurarekin irudikatzen zen, baina katu bezala amaitu zuen. Katu etxekotuarekin zuen lotura zela eta, modu sekundarioan haurdunaldi eta erditzearen jainkosatzat ere jardun zuen. Horrez gain, gaixotasun infekzioso eta espiritu gaiztoen aurkako defentsaren jainkosa bezala gurtu zen.\nPtolomeotar dinastian buruzagi egiptoarrak greziarrengatik ordezkatuak izan ziren 300 urtez, eta denbora hartan greziarrek \"Artemisa\" eta \"Bastet\" jainkosak parekatu zituzten. Hori dela eta, \"Bastet-\"ek ilargiaren gurtza eta honekin hartu zituen, kasu batzuetan \"ilargiaren begia\" izendatzen zutelarik.\nAnahita.\n\"Anahita\", edo bere forma zaharrean \"Ar\u0259dv\u012b S\u016br\u0101 An\u0101hit\u0101\", \"Ur-en\" (avesteraz: \"\u0101pas\"; persieraz: \"\u0100b\u0101n\") jainkosa indo-iraniarra da; emankortasunarekin, sendakuntzarekin eta ezagutzarekin erlazionatua.\nDrvaspa.\nZaldien jainkosa eta hipostasis zoroastrista da, bere izenak \"zaldi sendoekin\" esan nahi du.\nArtume.\nEtruriar mitologian, jatorri neolitikoko gau, ilargia, heriotza, baso, animalia eta natura, emankortasun, batzar zein ehizaren jainkosa da. Ostera, etruriarrek \"Artume\" \"Artemisa\" jainkosa greziarrarengatik ordezkatu zuten. Egungo Aritimino eta Arezzo (Aritie izenpean) herri italiarrak, etruriarrek eraiki zuten jainkosaren izenean."}
{"id": "125388", "revid": "15795", "url": "https://eu.wikipedia.org/wiki?curid=125388", "title": "Foix konderria", "text": ""}
{"id": "125389", "revid": "6327", "url": "https://eu.wikipedia.org/wiki?curid=125389", "title": "Carl von Linne", "text": ""}
{"id": "125390", "revid": "1545", "url": "https://eu.wikipedia.org/wiki?curid=125390", "title": "Hernan Crespo", "text": ""}
{"id": "125392", "revid": "1687", "url": "https://eu.wikipedia.org/wiki?curid=125392", "title": "Xabier Madariaga", "text": "Xabier Madariaga Idirin (Bilbo, Bizkaia, 1981eko ekainaren 3a) euskal herritar kazetaria da. Ikasketak Nafarroako Komunikazio Fakultatean egin zituen (1999-2003). Graduko bigarren mailan zegoelarik, 2001-ean hasi zuen bere ibilbidea EITB-n. Euskadi Irratiko albistegi erredakzioan sartu zen uda hartan eta bekadun zegoela, irailak 11-ko New Yorkeko atentatuen berri emateko egin ziren albistegi bereziek bete-betean harrapatu zuten.\n2001-2002 kurtsoa Lancaster University-n egin zuen Erasmus bekaldiari esker eta Erresuma Batutik Euskadi Irratia-rentzat kronikak bidaltzen piztu zitzaion korrespontsal lanarekiko bere grina.\nKorrespontsal ibilbidea.\n2003ko ekainean unibertsitatea bukatu eta uztailan Jerusalemen zen Madariaga Ekialde Hurbileko EITB-ren korrespontsalia martxan jarri nahian, 22 urte besterik ez zituenean. Jerusalemen hiru urte oparotsu izan ziren Madariaga gaztearentzat: Irakeko inbasioaren lehenengo urteurrena kontatu zuen Bagdad-etik; Yasser Arafat-en heriotza eta haren hileta jendetsuen berri eman zuen Ramallah-tik; kolono israeldarren irteera kontatu zuen Gaza-tik eta Ariel Sharon-en buruko isuriak ekarritako ondorio politikoak aztertu zituen Jerusalem-etik. EITB-z gain, Berria egunkariarentzat eta RFI irratiarentzat hainbat kolaborazio egin zituen.\nMadrilgo korrespontsaliara egin zuen salto 2006ko udazkenean. Bertan, ETA-k Barajasen egindako atentatuaren berri eman zuen eta Jose Luis Rodriguez Zapateroren bigarren legealdiaren hastapenak kontatu zituen.\n2009-an Paris-ko korrespontsalian hasi zen lanean. Nikolas Sarkozy-k presidente bezala egindako azken urteen lekuko izan zen, eta sozialista frantsesek Eliseora Francois Hollande-kin egindako itzulera kontatu zuen. 2015-eko azaroan, Paris-ek jasandako atentatuen kontakizuna egin zuen Madariagak hiriburu frantsesan egin zuen azken txanpan. \nKorrespontsal lanetan emandako ia 13 urteetan, bidali berezi bezala egon da Cuban, Fidel Castro-rik gabeko lehenengo hauteskundeen kontakizuna egiten; AEB-tan, lehenengo presidente beltzaren, Barack Obama-ren, kargu hartze ekitaldian; Sheychelle-tatik \"Alakrana\" ontziaren askapenaren berri ematen; Hegoafrikan, Nelson Madela-ren hiletaren lekuko; Ukrainan, Euromaidan protestetatik kronikak egiten. Gainera hainbat hondamenditara bidali dute Madariaga: Cachemira-ko lurrikara, 2005; Pisco-koa, 2007; Haiti-koa, 2010. Elkarrizketa batean baino gehigotan esanda du Madariagak, atzerritik egin dituen kroniken artean gehien astindu duena Haitiko lurrikara izan dela.\nUr Handitan.\n2017ko urtarrilan hasi zen \"Ur Handitan\" gidatzen. Madariagak aurkeztutako ia 200 programaren ondoren, gizarte gaiak jorratzen dituen erreportaje-saioa kazetaritza konprometituaren eta zerbitzu publikoaren ikur bihurtu da.\nAbiapuntua.\n\"Abiapuntua\" (2021) programa ere gidatu du. Gazteak aurreritziz betetako errealidade ezezagunetan murgiltzen dituen saioa da \"Abiapuntua\". \u00a0"}
{"id": "125393", "revid": "23317", "url": "https://eu.wikipedia.org/wiki?curid=125393", "title": "Txirla handi", "text": "Txirla handia (\"Ruditapes decussatus\", \"Tapes decussatus\" edo \"Venerupis decussata\") molusku kuskubiko bat da, \"Veneridae\" familiakoa. Gehienetan Txirla izen arruntarekin ezagutzen da, Euskal Herrian ohikoena delako.\nKuskubiko espezie ugariren antzera, inguru kalitatearen organismo bioindikatzailea da. Produktu kimikoen toxikotasuna neurtzeko modelo esperimental zehatzak dira.\nDeskribapena.\nIzenak adierazten duen bezala tamaina handiko bibalbioa da, 6 eta 7 cm arteko luzera izan ohi du. Ildo erradial ugari ditu, bereziki nabarmenak maskorraren ertzean. Ildo hauek perpendikularki zeharkatuz hazkuntza-lerroak agertzen dira eta maskorrari sare egitura ematen diote.\nHazten den sustratuaren arabera oskolaren kolorea desberdina izaten da aletik alera. Zurixka, horixka edo arre koloreak hartzen ditu beti ere. Barnealdea zuria da, tono horixka batzuekin, eta unboaren aldera tono urdinxkak agertzen dira.\nBizimodua.\nUra iragaziz elikatzen da, bertan aurkitzen dituen mikroorganismoak harrapatzen ditu. Horretarako gainerako bibalbioen antzera bi sifoi ditu, bata ura hartzeko eta bestea kanporatzeko. Hondartza eta estuarioetako hondo hareatsuetan barneraturik bizi da, eta sifoi luzeak dituenez asko barneratzen da, 15-30 cm artean. Horrek harrapariei ihes egiteko bakarrik ez, itsasbeheran eremu hezean jarraitzeko ahalmena ematen dio.\nErnalketa uretan gertatzen da. Txirlek oburuak eta esperma aldi berean jaurtitzen dituzte eta ernaldu ondoren larba pelagikoak sortzen dira, zooplanktonaren parte bihurtzen direnak. Tamaina bat hartzen dutenean hondo hareatsuetara erortzen dira eta bertan hazten dira.\nBanaketa.\nOzeano Atlantikoaren ekialdean aurkitzen da, Britainiar uharteetatik hasi eta Senegal arteko kostalde guztia hartuz. Mediterraneoan ere aurki daiteke baina urriagoa da.\nSukaldaritza.\nOso aintzat hartuak dira sukaldaritzan, hala nola, euskal gastronomiako ttoroan eta legatza saltsa berdean erabiliak.\nHala ere, gehiegizko arrantza dela-eta, askotan \"Venerupis philippinarum\" espeziea erabiltzen da sukaldaritzan, antzekotasuna dela eta. Jatorria Filipinetan du, baina Atlantikoko gune batzuetan etxekotu da."}
{"id": "125394", "revid": "201", "url": "https://eu.wikipedia.org/wiki?curid=125394", "title": "Venerupis decussata", "text": ""}
{"id": "125396", "revid": "201", "url": "https://eu.wikipedia.org/wiki?curid=125396", "title": "Tapes decussatus", "text": ""}
{"id": "125397", "revid": "201", "url": "https://eu.wikipedia.org/wiki?curid=125397", "title": "Ruditapes decussatus", "text": ""}
{"id": "125398", "revid": "201", "url": "https://eu.wikipedia.org/wiki?curid=125398", "title": "Venus truncata", "text": ""}
{"id": "125399", "revid": "201", "url": "https://eu.wikipedia.org/wiki?curid=125399", "title": "Paphia decussata", "text": ""}
{"id": "125402", "revid": "12654", "url": "https://eu.wikipedia.org/wiki?curid=125402", "title": "Enonteki\u00f6ko aireportua", "text": ""}
{"id": "125404", "revid": "336", "url": "https://eu.wikipedia.org/wiki?curid=125404", "title": "Logitech", "text": "Logitech ordenagailuentzako osagai periferikoak ekoizten dituen enpresa da. 1981ean sortu zen eta egoitza nagusia Suitzako Romanel-sur-Morges herrian dauka.\n2006ko datuen arabera 8.000 langile zituen."}
{"id": "125414", "revid": "46380", "url": "https://eu.wikipedia.org/wiki?curid=125414", "title": "Hector Berlioz", "text": "Hector Berlioz (La C\u00f4te-Saint-Andr\u00e9, Is\u00e8re, 1803ko abenduaren 11 - Paris, 1869ko martxoaren 8a) frantziar musikagile erromantiko garrantzitsuena izan zen, bere garaian musikari bitxi gisa ikusia bazen ere. Gaur Berlioz inspirazio oparoa erakutsi zuen melodigiletzat eta harmoniaren berritzailetzat hartzen da eta gure egunotaraino iritsi den estilo polifoniko baten asmatzailea ere izan zen. Bere lanik ezagunena \"Sinfonia fantastikoa\" da.\nBiografia.\nHector Berlioz La C\u00f4te-Saint-Andr\u00e9n jaio zen, Lyon eta Grenoble artean. Aita, Louis Berlioz, mediku agnostikoa zen eta semea medikua izatea gura zuen. Horregatik, Parisera bidali zuen medikuntza ikas zezan. Baina disekzio prozesuek izutzen zutenez gero, medikuntza ikasketak alde batera utzi zituen, aitaren borondatearen aurka, eta Parisko kontserbatorioan sartu zen. Han Lesueur eta Reicha irakasle ospetsuekin ikasi zuen. Garai hartakoak dira haren lehen lanak: \"Ouverture des Francs-Juges\" (1828); \"Huit sc\u00e8nes de Faust\" (1829). Hectorrek mugimendu erromantiko frantsesarekin bat egin zuen azkar. Bere lagunen artean, Alexandre Dumas, Victor Hugo eta Honor\u00e9 de Balzac idazleak zeuden.\n23 urterekin Harriet Smithson aktore irlandarraz maitemindu zen, baina honek ezezkoa eman zion, Hectorrek bidaltzen zizkion gutunak kartsuegiak iruditzen zitzaizkiolako. Beti ere, Smithsonek inspiratu zuen \"Symphonie Fantastique\" (\u00abSinfonia fantastikoa\u00bb) idaztean. Sinfonia 1830ean eman zuten lehen aldiz, Parisen, baina Harriet ez zen estreinaldira joan. Urte berean Berliozek Erromako Saria, musikaren munduko diru-laguntzarik garrantzitsuena, irabazi zuen \"La derni\u00e8re nuit de Sardanapale\" lanarekin.\nItalian urte eta erdi egon ondoren, 1833an Harrietekin ezkondu zen. \"Harold en Italie\" (1834) sinfoniarekin arrakasta handia izan bazuen ere, \"Journal des d\u00e9bats\" kazetarako egiten zuen musika kritika bizibiderik behinena izan zen Berliozen bizitza guztian (1835-1864). Ondoko lanek \u2014\"Requiem meza\" (1837), \"Benvenuto Cellini\" opera (1838), \"Rom\u00e9o et Juliette\" sinfonia dramatikoa (1839)\u2014 ez zuten ez entzulegoaren ez kritikaren aldetik harrera onik izan. Hala ere, kontserbatorioko liburutegiko arduradun izendatu zuten eta 1839an Paganiniren ezagutza publikoa bereganatu zuen.\nEstuasunak eta famili bizitzaren gozogabeak hartaraturik, 1842an Belgikara ihes egin zuen Mar\u00eda Recio izeneko kantari espainar gaztearekin eta beronekin ezkondu zen 1854an, lehenengo emaztea hil zenean. Modu horretan hasi zen Berliozen Europako ibilia; Alemania, Austria, Erdialdeko Europa, Errusia eta Ingalaterra bisitatu zituen urteroko itzulietan, 1867ra arte, zenbaitetan arrakasta eta bestetan porrota izaten zuela. Urte horietan Mendelssohn, Wagner, Meyerbeer eta Liszten adiskidetasuna eta sostengua bereganatu zituen, bai eta Berlin, Weimar, Praga, Viena edo San Petersburgoko publikoaren ezagutza ere.\n1862an bigarren emaztea hil zitzaion. Galera honek sortu zion bihozminak eta izandako porrotek osasuna hondatu zioten. Nizan apoplexiak jota, Parisa itzuli zen hiltzera. Bertan zendu zen 1869ko martxoaren 8an. Montmartreko hilerrian ehortzita dago, bere bi emazteen ondoan, Harriet Smithson (1854an hila) eta Marie Recio (1862an hila).\nMusika lanak.\nAhotserako musikaren alorrean, Berliozek berrogeiren bat melodia eta erromantza (1823-1850), sei kantata, Requiem bat (1837) eta Te Deum bat (1855) utzi zituen. Orkestrarako musikari dagokionez, goian aipaturikoez gainera, beste zenbait obertura egin zituen: \"Waverley\" (1828), \"Le Roi Lear\" (1834), \"Carnaval romain\" (1844), \"Le Corsaire\" (1855), \"Beatrix et Benedict\" (1862). Partitura dramatikoak ditu \"Benvenuto Cellini\" opera (1838); \"La damnation de Faust\" elezahar dramatikoa (1828-1846); \"L\u2019enfance du Christ\" trilogia sakratua (1854); \"Beatrix et Benedict\" (1833-1862); \"Les Troyens\" tragedia lirikoa (1855-1858).\nTeoriko, bidaiari eta kritikari zen aldetik argitaratu zituen zenbait lanen tituluak hauek dira: \"Trait\u00e9 d\u2019instrumentation et d\u2019orchestration\" (1844), \"Voyage musical en Allemagne et en Italie\" (1844), \"Les Soir\u00e9es de l\u2019orchestre\" (1852), \"Les Grotesques de la musique\" (1859), \"\u00c0 travers chants\" (1861) eta \"M\u00e9moires\" (1870).\nLiteraturak eragin handia izan zuen Berliozen lanetan. Sinfonia fantastikoa egiteko Thomas De Quinceyren \"Confessions of an English Opium-Eater\" idazlanean oinarritu zen. \"La damnation de Faust\" ontzeko, berriz, G\u00e9rard de Nervalek itzulitako Goetheren \"Fausto\" lanean oinarritu zen. Horrez gain, garai hartan Frantzian ezezaguna zen Beethovenek eragin handia izan zuen Berliozen lanetan. Gluck, Mozart, \u00c9tienne M\u00e9hul, Karl Maria von Weber eta Gaspare Spontiniren lanei ere begirune handia zien."}
{"id": "125415", "revid": "512", "url": "https://eu.wikipedia.org/wiki?curid=125415", "title": "Bienservida", "text": "Barrax Albaceteko udalerria da.\n2009ko urtarrilaren 1eko erroldaren arabera 742 biztanle zituen."}
{"id": "125416", "revid": "512", "url": "https://eu.wikipedia.org/wiki?curid=125416", "title": "Susan George", "text": "Susan George (AEB, 1934ko ekainaren 29a) analista politiko, filosofo eta idazle estatubatuarra da. 1999 eta 2006 urteen bitartean Frantziako ATTAC erakundeko zuzendariorde izan zen, eta egun, Amsterdameko Transnazionalen Institutuko plangintza zuzendaria da. George oso ezaguna da justizia soziala, hirugarren munduko pobrezia, garapen bidean dauden herrialdeen egoera eta kanpo-zorra bezalako gaien inguruan egindako lanagatik. Era berean, oso zorrotz kritikatu izan ditu Munduko Bankua, Nazioarteko Diru Funtsa edota Mundu Merkataritzaren Erakundea bezalako eragileak. Frantzian bizi da gaur egun, nazionalitate bikoitzarekin.\nInformazio orokorra.\nHonakoak dira Georgek eginda dituen ikasketak: Zientzia Politikoetan doktoretza (\u00c9cole des Hautes \u00c9tudes en Sciences Sociales, Universit\u00e9 de Paris, Frantzia), Frantses hizkuntzan lizentziatua (B.A. Smith College, AEB) eta Filosofia (Sorbonne, Frantzia). Egungo globalizazio ereduaren, Munduko Merkataritza Erakundearen eta finantza erakundeen aurka egitera bideratu du maiz bere lana. Hala, ipar eta hego hemisferioen erlazioak ere aztertu ditu.\n1990tik 1995era bitartean, nazioarteko eta Frantziako Greenpeace elkarteen zerbitzura aritu da lanean. Nazio Batuen Erakundeko hainbat agentzietan aholkulari gisa ere aritutakoa da, besteak beste, Unesco, Unicef edota FAO bezalakoetan.\nSusan George pisuzko erreferente bat da egungo sindikatu eta Gobernuz Kanpoko Erakunde anitzentzat, eta elkarrizketa asko izan ohi ditu prentsa, irrati eta telebistan. Bere obrak hainbat hizkuntzatara itzuli dira, besteak beste, frantsesa, gaztelania, alemanera, italiera, portugesa, estoniera, japoniera, koreera eta bengalerara."}
{"id": "125417", "revid": "512", "url": "https://eu.wikipedia.org/wiki?curid=125417", "title": "Bogarra", "text": "Bogarra Albaceteko udalerria da, Sierra del Segura eskualdean dagoena.\n2009ko urtarrilaren 1eko erroldaren arabera 1.021 biztanle zituen."}
{"id": "125419", "revid": "512", "url": "https://eu.wikipedia.org/wiki?curid=125419", "title": "Bonete", "text": "Bonete Albaceteko udalerria da, Corredor de Almansa eskualdean dagoena.\n2009ko urtarrilaren 1eko erroldaren arabera 1.231 biztanle zituen."}
{"id": "125420", "revid": "512", "url": "https://eu.wikipedia.org/wiki?curid=125420", "title": "Carcel\u00e9n", "text": "Carcel\u00e9n Albaceteko udalerria da, La Manchuela eskualdean dagoena.\n2009ko urtarrilaren 1eko erroldaren arabera 643 biztanle zituen."}
{"id": "125421", "revid": "56334", "url": "https://eu.wikipedia.org/wiki?curid=125421", "title": "Caudete", "text": "Caudete Albaceteko udalerria da, Corredor de Almansa eskualdean dagoena. Historikoki valentziarra, gaur egun ere harreman handiak ditu Alt Vinalop\u00f3ko herriekin.\n2022ko urtarrilaren 1eko erroldaren arabera 10.135 biztanle zituen."}
{"id": "125422", "revid": "512", "url": "https://eu.wikipedia.org/wiki?curid=125422", "title": "Cenizate", "text": "Barrax Albaceteko udalerria da, La Manchuela eskualdean dagoena.\n2009ko urtarrilaren 1eko erroldaren arabera 1.330 biztanle zituen."}
{"id": "125423", "revid": "512", "url": "https://eu.wikipedia.org/wiki?curid=125423", "title": "Cotillas", "text": "Cotillas Albaceteko udalerria da, Sierra de Alcaraz eskualdean dagoena.\n2009ko urtarrilaren 1eko erroldaren arabera 161 biztanle zituen."}
{"id": "125424", "revid": "512", "url": "https://eu.wikipedia.org/wiki?curid=125424", "title": "F\u00e9rez", "text": "F\u00e9rez Albacete udalerria da.\n2009ko urtarrilaren 1eko erroldaren arabera 724 biztanle zituen."}
{"id": "125425", "revid": "1545", "url": "https://eu.wikipedia.org/wiki?curid=125425", "title": "Fuentealbilla", "text": "Fuentealbilla Albaceteko udalerria da.\n2009ko urtarrilaren 1eko erroldaren arabera 2.260 biztanle zituen."}
{"id": "125426", "revid": "512", "url": "https://eu.wikipedia.org/wiki?curid=125426", "title": "Golosalvo", "text": "Golosalvo Albaceteko udalerria da, La Manchuela eskualdean dagoena.\n2009ko urtarrilaren 1eko erroldaren arabera 124 biztanle zituen."}
{"id": "125427", "revid": "512", "url": "https://eu.wikipedia.org/wiki?curid=125427", "title": "Li\u00e9tor", "text": "Li\u00e9tor Albaceteko udalerria da.\n2009ko urtarrilaren 1eko erroldaren arabera 1.445 biztanle zituen."}
{"id": "125428", "revid": "512", "url": "https://eu.wikipedia.org/wiki?curid=125428", "title": "Masegoso", "text": "Masegoso Albaceteko udalerria da.\n2009ko urtarrilaren 1eko erroldaren arabera 95 biztanle zituen."}
{"id": "125429", "revid": "512", "url": "https://eu.wikipedia.org/wiki?curid=125429", "title": "P\u00e9trola", "text": "P\u00e9trola Albaceteko udalerria da, Mancha de Montearag\u00f3n eskualdean dagoena.\n2009ko urtarrilaren 1eko erroldaren arabera 839 biztanle zituen."}
{"id": "125430", "revid": "512", "url": "https://eu.wikipedia.org/wiki?curid=125430", "title": "Pozohondo", "text": "Pozohondo Albaceteko udalerria da.\n2009ko urtarrilaren 1eko erroldaren arabera 1.800 biztanle zituen."}
{"id": "125431", "revid": "336", "url": "https://eu.wikipedia.org/wiki?curid=125431", "title": "Dioniso", "text": "Greziar mitologian, Dioniso () mahatsaren, ardoaren eta zoramenaren olinpiar jainkoa izan zen. Menade eta satiroen buruzagia ere bada. Litekeena da greziarren artean atzerritik etorritako jainkoa izatea. K.a. V. mendetik aurrera, Bako zuen baliokidea erromatar mitologian.\nHistoria.\nLatinoen \"Liber Pater\" jainkoa da. Dioniso landare munduaren jainkoa zen berez. Dionisorenganako gurtza Trazia eta Frigiatik ekarri zuten greziarrek, baina jatorriz Kreta edo Egiptokoa zen. Dirudienez haren kondairek erlijio eta gizarte agintarien lizunkeria eta olgetei egindako kritika adierazten dute. Emakume itxurazkoa edo \"gizon-emakumeztatua\" deskribatu zuten. Dionisok bai Zeus eta Semele bai Zeus eta Pertsefone zituen gurasoak.\nSemele bere ama den kondairan, haurdunaldiaren seigarren hilabetean hil zen. Jelosiagatik, Herak, Zeusen emazteak, haurdun zegoen Semele konbentzitu zuen Zeusi eskatzeko bere benetako jainko itzuran agertzeko. Zeusek bete zuen, baina bere boterea handiegia zen Semele hilkorrarentzat, tximistekin erasotua izan zena. Baina, Zeusek, bere semea salbatu zuen, izterrean josi eta bertan mantenduz heldutasunera iritsi arte, beraz, bi aldiz jaio zen Dioniso.\nBeste kondaira baten arabera, Zeusen eta Pertsefoneren semea da Dioniso. Hera jainkosak, jeloskortasunak hartuta, haurra lapurtu zuen eta Titanei eman. Titanek lau puskatan zatitu eta egosi ondoren jan egin zituzten haurraren puskak. Ateneak bihotza jaso eta Zeusi eman zion. Jainko nagusiak bihotza hartu eta haren bidez utzi zuen haurdun Semele. Zeusek suntsitu zituen Titanen errautsetatik sortu zen giza jendea. Bi kondairen arabera Dioniso bi aldiz sortua da. Haren omenean antolatzen ziren jaietan \"(Dionisiakoak)\" erabiltzen ziren mozorroetatik eta egiten ziren bilera burrunbatsuetatik sortu ziren tragedia, komedia eta drama satirikoa. Antzinako Erroman K.a. II. mendean, Dionisoren omenez hain asaldagarriak ziren bakanalak eta orgien aurkako auzi gaitzak egin zituzten eta bertako Senatua horiek debekatzera ere heldu zen.\nDionisok, inspiratzeko eta estasia sortzeko ahalmena zuen, eta bere kultuak garrantzi berezia izan zuen arte eta literaturarentzat. Atenasko tragedia eta komedia antzezpenak, Dionisioren bi jaialdiren zati izan ziren, Lenaea eta Dionysia Handia. Dionisio ere ohoratua izan zen ditirambo izeneko olerki lirikoetan. Erromatar literaturan, bere izaera, askotan, gaizki ulertu ohi da, eta modu sinplistan irudikatzen dute, edari festetan aipatzen den Bako alaia bezala.\nDionisoren jarraitzaileen artean emankortasun izpirituak aurkitzen ditugu, satiroak bezala. Dionisok, sarri, forma basati bat hartzen du, eta zenbait animaliarekin lotzen da. Bere ezaugarri pertsonalak huntzezko koroa, tirsoa eta txanbila (kantharos) ziren, bi heldulekuko kopa handi bat.\nHaurtzaroa eta gazteria.\nMitoak, Zeusek, Dioniso infantea hartu eta Hermesen ardurapean jarri zuela dio. Istorioaren bertsio batek azaltzen du, Hermesek, Atamante erregeari eta bere emazteari,Ino, eman ziela haurra. Jainko honek, jaioberria, neska bat bezala hazteko eskatu zion bikoteari, Hera jainkosaren haserrealditik ezkutatzeko.\nDioniso artean.\nGreziar arte goiztiarrean, gizon bizardun bat bezala irudikatua izan zen, baina, ondoren, gazte eta afeminatu bezala erretratatua izan zen. Pitxer pintoreen gai gogokoena parranda bakikoak ziren.\nEtimologia.\nDionysos izenak ez du esanahi zehatzik. Bere elementua, -nysos, ez dauka jatorri helenikoa, baina dio- antzinatik, Zeusekin lotua izan da (Jainkoaren genitiboa). Autore greziarrentzat, Nisa, txikia zenean hazi zuen ninfa bat zen, edo zenbait ninfek (Nisiadeek) Dioniso zaintzen zuten mendia.Eurek elikatu eta hilezkor bihurtu zuten Hermesen aginduz, eta horregatik erlazionatzen dute -nysos elementuarekin.\nMitologia grekoegiptoarrean.\nHerodoto, Valerio Mersalla Corvino eta Plutarkoren arabera, Isis eta Osirisi buruzko bere tratatuan, Dioniso, Osiris bera zen. Serapisekin ere lotua izan zen."}
{"id": "125432", "revid": "105290", "url": "https://eu.wikipedia.org/wiki?curid=125432", "title": "Hesburger", "text": "Hesburger janari lasterra zerbitzatzen duen jatetxe-kate finlandiarra da. Turku hirian dauka egoitza nagusia eta Finlandiako hanburgesa jatetxe-kateen artean handiena da. \"McDonald's\" etxe estatubatuarrak baino jatetxe gehiago ditu bertan.\n1992an 12 jatetxe baino ez zeuden arren, 200 jatetxe baino gehiago ditu gaur egun 60 herritan sakabanatuta. \"Carrols\" izeneko enpresa lehiakidea erosi zuen 2002an. Nazioarteko merkatura ere hedatu da \"Hesburger\", eta Finlandian ez ezik, Herrialde Baltikoetan eta Alemanian ere baditu jatetxeak. Sirian ere ireki zen Hesburger bat baina oso denbora gutxian egon zen irekita. Errentagarria ez izanagatik itxi zuten.\nHanburgesak, entsaladak, patata frijituak, freskagarriak, esnearekin egindako irabiatuak eta postreak zerbitzatzen ditu besteak beste. \"Hesburgerrek\" zenbait lekutan pasta edota kafea zerbitzatu (azken hauek \"Hesecafes\" bezala dira ezagunak), eta autoa garbitzeko aukera ere ematen du. Jatetxe guztiek wi-fi zerbitzua eskaintzen dute.\nHonako herrialdeetan daude \"Hesburger\" jatetxeak:"}
{"id": "125433", "revid": "336", "url": "https://eu.wikipedia.org/wiki?curid=125433", "title": "Demeter", "text": "Greziar mitologian, Demeter (grezieraz \"\u0394\u03b7\u03bc\u03ae\u03c4\u03b7\u03c1 edo \u0394\u03b7\u03bc\u03b7\u03c4\u03c1\u03b1\"; euskaraz, \u2018ama-jainkosa\u2019 edo agian, \u2018ama banatzailea\u2019, indoeuropar erro honetatik:\"*dheghom *mater\") labore eta ugalkortasunaren olinpiar jainkosa izan zen. K.a. VII. mendeko Himno Homerikoetan urtaroen ekartzaile moduan babesa eskatzen zioten.\nUztaren babeslea eta soroen ugalkortasunaren jainkosa, landareak jaiotzea eta birsortzearen arduraduna. Persofone alabarekin batera., Helade osoko jainko-jainkosa zaharrenetakoa eta garrantzitsuenetakoa izan zen, eta gurtza jaso zuen leku askotan, Eleusis izan zelarik gune nagusia, Eleusiseko Misterioak bertan ospatzen baitziren. \nAlaba Pertsefone zuen eta erromatar mitologian Zeres bere baliokidea izan zen. Demeterri genealogia bat eman zitzaionean, Kronos eta Rea (edo Gea Homerorentzat) titanen alaba zela esan zen, beraz, Zeusen arreba zaharrena eta emazte gisa ere agertzen da testu batzuetan. Bere emakume apaizei Melisak deitzen zitzaien.\nSarritan nahasten da Demeter bere amona Gearekin eta bere ama Rearekin. Jainkosaren epitetoek azaltzen dute haren funtzio zabalak. Demeter eta Pertsefoneri (lurrazpiko Andrea, et Kore ere deitua) \"bi jainkosak\" edo \"bi legegileak\" esaten zieten. Posible da Kreta minoiko garaiko jainkosen kultuekin lotura izatea.\nHomerok laboreen jainkosa dela esaten du, eta Filace eta Pirason ( biak Tesalian) gurtza jasotzen duela. \"Kiribil ederren Andrea\" eta \"Ilehori\" ere deitzen dio, dirudienez gariaren kolorea delako. \nAma Lurrarekin duen erlazioa zalantzan jarri da, baina ez bere lotura Azpimunduarekin. \nDemeterren himnoa.\nHomeroren himnoak 33 jainko-jainkosei eskainitako poemen bilduma da. Homerorenak bezala klasifikatu izan dira, baina litekeena da hainbat egile ezberdinena izatea. Poema horietako bat, Demeterri eskainita dago eta zaharrena da. \nJainkosa hau hobekien deskribatzen duen testua da. Demeterren Himnoan, jainkosa ahaltsua eta itxura itzelekoa dela esaten da. Behin Azpimunduko jainkoa, Hadesek, Persefone bahitu zuen. Amaren tristurak eta amorruak soroak lehor usten ditu, jainkosak, lurrari agintzen baitio fruiturik ez gehiago emateko. Gizakiak, beldurturik, Zeusengana jo zuten, eta honek akordio bat lortu zuen Hadesekin: Persefone lau hilabetez Hadesekin pasako zituen, eta urtearen gainerako hilabeteak amarekin. Mitoak, zalantzarik gabe, haziaren zikloa irudikatzen du, lur azpian hilabete batzuk egin ondoren, berriz landare bihurtuta agertzen dena, fruitu berriak emateko. Baina heriotza eta bizitzaren arteko erlazioa ere mito bihurtua kontatzen dute. Horregatik Demeterren inguruan egiten ziren errituak, ezaugarri \"iniziatikoak\" dituzte, Misterioen bidez antolatuta. Ezagunenak Eleusisekoak ziren, berak asmatutakoak himnoaren arabera, baina Licosuan (Arcadian) eta Andanian (Mesenian) ere holakoak ospatzen ziren. \nPoema horren arabera, nekazaritza gizakiei erakutsi zien, Trptolemo pertsonaiaren bitartez. \nDemeter ospatzeko jaiak.\nBerari eskaintzen zitzaizkien jai ezagunenak edo Greziar munduan zabalduenak, gizonek parte hartu ez zezaketen Tesmoforiak (\"Tesmophoriai\") dira. Atenasen, emakumeak Akropolitik gertu dagoen Pnyx muinoan biltzen ziren eta emankortasuna ospatzen zuten. \nEmakumearen emankortasunaren eta lurraren emankortasunaren arteko lotura handia zen. Dionisorekin batera Haloa ospakizunetan ere gurtzen zen, nekazaritzaren asmatzaile paperean. Talisia jaietan, lehen fruituen jaialdian, Artemis ordezkatu zuen. \nArcadian, garrantzi berezia zuen eta Poseidonekin eta Despoina (Anderea) jainkosarekin lotuta zegoen. Arcadiako mito batean, Demeter Erinus (Demeter haserre) bezala agertzen da. Poseidon, zaldiaren itxuran, jainkosaren atzetik joan zen, Demeter behorra bilakatuta baitzegoen. Poseidonek harrapatu zuen eta sexu harremanak izan ondoren, Demeter Arion zaldiaz erditu zen, eta alaba batez, izen ezezaguna zuena, jainkosaren Misterioetan hasitakoek soilik ezagutzen zutena. \nFigalian (Arcadian, Meseniaren mugakidea) beltza irudikatzen zuten, behor buruarekin eta Poseidonekin izandako Despoina alabarekin (hiri hartako mitoaren arabera). \nIrudikapena.\nDemeter gurdi baten gainean igota irudikatu ohi zen, laborantzen inguruko irudiekin (loreak, frutak, fruituak eta haziak) eta batzuetan, bere alaba Pertsefonerekin.\nFamatua da Cnido hirian aurkitu zen bere marmolezko estatua; gaur egun, Londresko Britaniar Museoan dago ikusgai."}
{"id": "125436", "revid": "336", "url": "https://eu.wikipedia.org/wiki?curid=125436", "title": "Ares", "text": "Greziar mitologian, Ares (grezieraz \"\u1f0c\u03c1\u03b7\u03c2\" [\u00e1r\u025b\u02d0s]) gudaren \u2014edo, zehatzago esanda, bortizkeriaren\u2014 olinpiar jainkoa izan zen.\nAresek Zeus eta Hera zituen gurasoak. Iliadan agertutakoa, erromatar mitologian, Marte bere baliokidea izan zen. Homeroren testuei erreparatuz, gudaren olinpiar jainkoa ezezik, borrokarako gauza ere bazela ulertzen da. Indar akiezina zuen eta balentriaren ikurra zen, gizontasunaren ikurra, eta baita olinporen eta ejerzitoen defendatzailea, gizon zuzenen ikurra eta ahulen laguntzailea ere.\nGizonen ikur gisa hainbat bikotekide izan zituen kontakizun ugaritan banaturik. Gutxi gorabehera hogeita hamar bikote izan zituen eta guztira hirurogei ume inguru. Hauen artean, Eros, Harmonia, Fobos, Deimos eta Amazonak daude. Bikoteen artean, badirudi Afrodita izan zela bikotekide egonkorrena, amodioaren eta edertasunaren jainkosa. Berak gaixoaldietan lagundu zion eta gudan aliatua izan zuen.\nAtena ere gudaren jainkosa izan zen baina estrategia eta taktikari lotzen zitzaion, gudaldiari berari baino. Borrokaren zentzuan, argi dago Ares zela jainko garrantzitsuena arlo honetan. Badirudi Helade iparraldean jaio zela, Traziako eremuetan eta hara joan zen Hefesto, Afroditaren senarra, emaztea Aresekin zebilela jakin zuenean. Izan ere, Afroditak behin baino gehiagotan engainatzen zuen bere senargaia.\nTroiako gudan bi bandoen alde borroka egin zuen, bien balentriak ospatuz. Bere eskua, izurrien eta gaixotasunen atzean zegoela ere esaten zen eta horregatik, jainko askok Ares gorrotatzen zuten, bere gurasoek barne.\nGurtza.\nAresen gurtza eremu oso handian egiten zen, Asia erdialdetik europako mendebaldera hedatzen baitzen.\nTrazian ere gurtzen zuten eta handik Grezia iparraldera hedatu zela frogatu da. Eszitiatik ere iparraldera hedatu zela uste da. \"Eszitia\"n ezpata baten formarekin lotuz gurtzen zuten eta ezpata horrekin zaldiak eta abereak hiltzen zituzten sakrifizio moduan. Batzutan esklabuak ere hiltzen zituzten ezpatarekin, baina Antzinako Greziarren ustetan hau barbaroen jokabidea zen.\nPoesian nahiko garrantzitsua izan zen arren, gudara zihoazen soldaduek eta ejerzitoek gurtzen zuten Ares, batez ere. Eta bereziki, Esparta eta Mazedonia estatuetan zuen itzala. Alexandro Handia Mazedoniakoa zen gurtu zuen pertsonarik famatuena. Kalistenes eta Plutarkoren idatziei esker, Alejandrok egiten zituen erritualen berri daukagu; otoitzak gudaldiak hasi baino lehen burutzen zituen eta animalia sakrifizioak ere egiten zituen.\nItxura.\nNormalean, gizon gazte baten itxuran ageri da Ares. Ilea \"Anastole\" erara eramaten zuen (badirudi greziako gerlariek horrela eramaten zutela ilea). Aurpegia eta gorputza ilerik gabe agertzen zen. Bere ikurretako batzuk gurdia eta argi-zuziria dira. Gurdia sua botatzen zuten lau zaldi hilezkorrek eramaten zuten, urrezko apaingarriak zituztenak. Beste jainkoen artean, Ares, bere brontzezko armaduragatik, lantzagatik, ezpatagatik eta gorri koloreko kaskoagatik (greziar polis edo hiriek erabiltzen zuten kaskoa) bereizten zen.\nHaren txori sakratuak putreak ziren bereziki, baina baita okil txoriak ere. Argonauten historioan, Aresek bere txorien lumak dardo gisa bota ziezazkiekeen etsaiei. Animalia gogokoena txakurra zuen. Gainera, bi adarrekin identifikatzen da urrezko ahari-larruaren mitoa dela eta. Hau da, jainkoa urrezko artilea duen zikiroari lotzen zaio (Aries zodiakoko sisteman).\nIzen ezberdinak.\nEnialio gisa ere ezagutzen zen. \"Mizenas\"-eko testu batean, \"Enialio Ares\" izenaz ere agertzen da. Beste batzuk:"}
{"id": "125437", "revid": "6327", "url": "https://eu.wikipedia.org/wiki?curid=125437", "title": "Ares (jainko mitologikoa)", "text": ""}
{"id": "125438", "revid": "336", "url": "https://eu.wikipedia.org/wiki?curid=125438", "title": "Hermes", "text": "Greziar mitologian, Hermes () olinpiar jainkoen mezularia izan zen. Horrez gain, mugen eta hauek zeharkatzen dituzten bidaiarien jainkoa da, ingenioa eta merkataritzarena; azkartasuna, lapur eta gezurtiena ere bai. Arimak inframundura gidatzen ditu, Hadesera. \nZeus eta Maiaren semea, erromatar mitologian Merkurio zuen baliokidea. Bere ikurrak oilarra eta dortoka ziren. Hermesi eskeinitako himno homerikoetan \"ingenio multiformeko, pentsamendu azkar, lapur, idi-lapur, ametsen nagusi, gaueko espioi, ateen zaintzaile\" bezala deskribatzen da \"laster jainko inmortalen aurrean lorpen miresgarriak erakutsiko zituena\". Hermes mito askotako protagonista da, esate baterako Filemon eta Baucisena.\nDortoka batez lehen lira egin zuen. Hego zabaletako burukoaz jantzita, eskuan makila zuela, eta espartin hegodunekin irudikatzen zuten.\nEtimologia.\nM\u00fcllerren demostraziotik, \"Hermes\" izena grezierazko \"herma\" \u1f15\u03c1\u03bc\u03b1 hitzetik datorrela sinetsi da, erreferentzia Hermesen burua duen pilare karratu edo laukizuzen bati egiten diolarik. \n\"Hermes\"-etik eratorritako hitzak.\nHermetiko: zeharkaezina denari lotuta dago, hau da, airea pasatzen uzten ez duen horri. \"Hermes\" ere egipziar mitologiako Tot-i erreferentzia egiteko erabiltzen zen, alkimiaren jainkoa zena. Jainko hau jarraitzen zuten alkimistek \"hermetiko\" izena hartu zuten, euren ezagutza guztiak ezkutuan mantentzen zituztelako. Gauzak horrela, hitz hori elementu ezkutu edo ezagutezinak izendatzeko erabiltzen hasi ziren. Beste iturri batzuen arabera, hitz hori Hermes Trismegistosekoarengandik dator, greziar Hermes eta egipziar Toten arteko nahasketa dena. Mitologiaren arabera, airezko ontzi guztiz seilatu bat sortu zuen, hortik hermetiko hitza eratorriz.\nJaiotza eta haurtzaroa.\nHermes Zeus eta Maiaren, Atlasen alaba eta Pleiadeetako baten, semea izan zen. Zilene mendiko kobazulo batean jaio zen, Arkadian. Dena den, tradizio batzuk Olinpon kokatzen dute bere jaiotza. \nBere bizitzako lehen orduetan, bere sehaskatik ihes egin zuen eta Pieriara joan zen (eztabaita dago Akaiako leku bat zen edo Tesaliakoa) eta Apoloren idi batzuk lapurtu zituen. \"Iliada\" eta \"Odisean\", tradizio honetaz hitz egiten ez den arren, Hermes lapur azkar bat bezala irudikatzen da. Beste bertsio batzuen arabera, idien lapurketa hau zaharragoa zenean geratatu zela diote, ez jaioberritan. Bere aztarna jarrai ez zezaten, Hermesek sandalia batzuk jantzi zituen eta idiak Pilosera gidatu zituen, non bi hil zituen eta gainerakoak kobazuloan giltzapetu zituen. Hildako animalien larruazalak harri batean josi zituen eta euren haragiaren zati bat sukaldatua eta kontsumitua izan zen, soberakinak erre egin zituen. Aldi berean, sakrifizioak jainko olimpikoei eskeini zizkien, horregatik esaten da adorazioaren eta sakrifizioen sortzailea izan zela.\nHonen ondoren, Zilenera itzuli zen laster batean, non dordoka bat aurkitu zuen jaio zen kobazuloaren sarreran. Hermesek animaliaren oskola hartu zuen, barnetik soka batzuk pasa zizkion eta lira eta plektroa asmatu zituen. Batzuk diote hiru soka zituela, beste batzuk, aldiz, zazpi; idi edo ardi erraiekin eginda zeudela esaten da.\nApolok, bere botere profetikoari esker, idiak Hermesek lapurut zizkiola ikusi zuen eta Zileneraino joan zen bere ama Maiaren aurrean hura erruduntzeko. Amak bere haurra sehaskan erakutsi zion, baina Apolok haurra Zeusengana eraban zuen eta bere idiak itzultzeko exijitu zion. Zeusek Apoloren nahiak betetzeko esan zion bere semeari, baina Hermesek idiak lapurtu izana ukatu zuen. Bere baieztapenak sinesten ez zituztela ikusi zuenean, Apolo Pilosera eraman zuen eta bere animaliak itzuli zizkion. Hala ere, Apolok liraren soinua entzun zuenean txoratuta geratu zen eta Hermesi animaliak gordetzen utzi zion. Hermesek orduan siringa asmatu zuen eta Apolori erakutsi zionean biak lagunak egin ziren.\nApolok bere urrezko artzain makila oparitu zion gazteari, dadoen bitartez profetizatzen erakutsi ziolarik. Zeusek bere heraldo egin zuen eta azpiagoko munduko jainkoena ere bai. Apolok Hermesi profeziaren artea erakustea ezeztatu zion eta Parnasoko hiru ahizpengana bidali zuen; hala ere, abereak eta lurrak zaintzeko lana eman zion.\nHermesen eta Hadesen arteko negoziazioaren mitoa.\nMitologia grekoan, Hermesek Hadesekin negoziatu zuela esaten da, urtaroen aldaketa azaltzeko. Hades, inframunduko jainkoa, oso bakarrik sentitzen zenez, Lurreko Pertsefone harrapatu zuen ete bere emazte egin zuen. Ondorioz, bere ama Demeter (urtaroen eta lur emankorraren jainkosa), tristetu egin zen eta Lurra madarikatu zuen bere alaba berriro ikusi arte, lurrean agonia sortuz. Orduan, Zeusek Hermes bidali zuen inframundura Hadesekin negoziatzera, Pertsefone itzul zezan. Azkenean, Pertsefonek sei hilabete berarekin eta beste sei hilabete bere amarekin igaroko zituela adostu zuten. Alaba inframunduan dagoenean, Demeter triste jartzen da, udazkena eta negua eraginez; Lurrera itzultzen denean, aldiz, poztu egiten da eta udaberria eta uda etortzen dira.\nHermesen gurtza.\nHermesi eskainitako tenpluak Antzinako Grezia osoan zeuden arren, zentro nagusi bat Feneon (Arkadia) zegoen, non bere omenez egindako festak \"Hermeas\" (\u1f1c\u03c1\u03bc\u03b1\u03b9\u03b1; latinez, \"Hermaea\") deitzen ziren. mito baten arabera, Likaonek, Pelasgoren semeak, agindu zuen lehen tenplua eraikitzeko.\nMuga gainditzaile gisa, Hermes Psikopomporen lana hildako arimak inframundura eta Hadesera eramatea zen. Demeterri eskainitako himno homerikoan, Hermesek Pertsefone Demeterrenganaino gidatu zuela esaten da. Bizirik zeuden gizakiei ametsak eramaten zizkien baita ere.\nHermesen beste funtzio bat grekoen joko gimnastikoen patroi izatea zen. Ideia honen jatorria berantiarra da; izan ere, poema homerikoetan ez da agertzen eta jainko haren deskribapenak ez dauka gimnasiaren jainkoak izango lukeen itxuraren antzik hasiera batean. Hala ere, bere irudiak leku askotan aurki daitezke, horien artean gimnasioen sarreratan. Horregatik, Heraklesen eta Dioskuroen moduan, gazteen eta lehiaketa gimnastikoen babesletzat hartu zen. \nAtenasek ematen du jainko hau gurtu zen lehen lekua. Hermesi eskainitako inskripzio asko aurkitu dira Atenasko agoran, bereziki merkataritzaren patroiaren paperari lotuta. Aipagarria da jainkoaren funtzio desberdinen ondorioz pentsatu dela jainko askok izen bera zutela. Zizeronek, adibidez, bost jainko desberdintzen ditu; Serviok lau. Hala ere, zifra hauek atzerriko jainkoak barne hartzen dituzte, greziarrek euren jainko Hermesekin identifikatu zituztenak.\nHermes heraldo eta jainkoen mezulari gisa ulertzeak, gizakien arteko truke sozial eta merkataritzaren bultzatzailea zela esan nahi du, beraz, jator eta lagunkoi agertzen zela eurekin. Horrela, bakea mantentzeko lan handia egiten zuen eta, bideen jainko bezala, bidaiariak babesten zituen eta erratzen zirenak laguntzen ez zituen pertsonak zigortzen zituen. Atenastarren artean, espedizio bat antolatzerako garaian, Hermesi sakrifizioak eskaintzen zizkioten. Horrez gain, ate eta bideetan bere estatua asko eraiki ziren. Merkataritzaren jainko moduan, Hermes aberastasunaren jainkoa ere bada, bereziki espero ez diren bat-bateko aberastasunena. Esan bezala, Hermes sakrifizioaren asmatzailetzat hartzen da, horregatik, sakrifikatzen ziren animaliak ere babesten zituen eta ardien ugalkortasuna handitzen zuela ere sinesten zen. Horregatik, artzainek bereziki begiko zuten Hermes. \nHeleniarren artean, bidegurutzea edo gurutzaketa bat suposatzen duen edozein ekintza pertsonifikatzen zuen: trukea, aldaketa, traszendentzia, trantsizioa, trabesia... Honek merkataritzan, oratorian eta idazmenean zerikusia duten zortea, ondasun trukea edo hitz eta informazio trukea bezalako elementuekiko lotura azaltzen du. Bestalde, haizeak objektuak alde batetik bestera eraman ditzakeela ere bai.\nOriginalki, Hermes jainko faliko, adineko eta bizardun bat bezala irudikatzen zen, baina K.a. VI. mendean bere irudia berriro imaginatu zen gazte atletiko baten moduan. Greziako gimnasio eta estadio guztiak Hermes gazte eta kirolari berriaren irudiarekin bete ziren. Eskaintzen zitzaizkion sakrifizioen artean, intsentsua, eztia, pastelak, txerriak eta, bereziki, antxume eta akerkoak daude.\nIkonografia.\nHermes hegal zabaleko txapela jantzita irudikatu ohi da, bidaiariek eguzkia eta euriagandik babesteko jartzen zutena edo hegodun kapelarekin. Beranduagoko garaietan, ezaugarri hau bi hego txikirekin agertzen zen, batzuetan iletik ateratzen zaizkion arren. Horrez gain, hegodun sandaliak jantzita ere irudikatzen da, Homerok hau esaten ez duen arren.\nBere beste ezaugarrietako bat kaduzeoa da (\u1fe5\u03ac\u03d0\u03b4\u03bf\u03c2 edo \u03c3\u03ba\u1f23\u03c0\u03c4\u03c1\u03bf\u03bd), poema homerikoetan gizakien begiak ireki eta isteko erabiltzen duen makila magikoa, zein pertsona edo jainkorengandik jaso zuen esaten ez den arren. Esaten ez den beste elementuetako bat obra batzuetan makilari korapilatuta ipini dizkioten sugeak dira. Hermesi eta Apolodori eskainitako himno homerikoen arabera, Apolorengandik jaso zuen. Hasiera batean bi makila desberdin zirela esaten da, gero batu egin zirenak. Hasieran heraldoa apaintzen zuen bi lazo zuriak sugeengatik aldatu zituzten artista desberdinek. Beranduago, bi hego ere erantsi zizkioten, mezularia alde batetik bestera mugitzen zen abiadura azkarra irudikatzeko. "}
{"id": "125439", "revid": "201", "url": "https://eu.wikipedia.org/wiki?curid=125439", "title": "Janari azkar", "text": ""}
{"id": "125440", "revid": "119347", "url": "https://eu.wikipedia.org/wiki?curid=125440", "title": "Nauna, nauna jin", "text": "Nauna, nauna jin (euskara batuan \"Nahi al dun, nahi al dun etorri?\") Aita Donostiak Nafarroako Zugarramurdi udalerriko Frantzisko Ramon Zugarramurdi eta Luzaide udalerriko Joan Pedro Erbiti jaunengandik jaso zuen abesti herrikoia da. Egile ezezagunekoa da.\n2004ko irailean Hiru Truku taldeak Azkarateko Katarain estudioan grabatu eta urte bereko azaroan bere Nafarroako kantu zaharrak diskoan kaleratu zuen.\nHitzak.\nNauna, nauna jin prin eta xarmanta&lt;/br&gt;\nnerekilan baratzera promenatzera?&lt;/br&gt;\nBilduren tinagu ensaladeriak,&lt;/br&gt;\nartitxoak eta piper berdiak.&lt;/br&gt;\nBiba, biba, arno huna eta amodio,&lt;/br&gt;\ngauak eta egunak diraino.&lt;/br&gt;&lt;/br&gt;\nGorte egin dirot, blonda xarmant bati,&lt;/br&gt;\nsekula izanen dudanez ez dakit.&lt;/br&gt;\nBai, bai, izanen dut zernahi gostarik,&lt;/br&gt;\ndugun edan arno hun huntarik,&lt;/br&gt;\nBiba, biba arno huna eta amodio,&lt;/br&gt;\ngauak eta egunak diraino.&lt;/br&gt;&lt;/br&gt;"}
{"id": "125442", "revid": "119347", "url": "https://eu.wikipedia.org/wiki?curid=125442", "title": "Liam \u00d3 Maonla\u00ed", "text": "Liam \u00d3 Maonla\u00ed (Monkstown, Dublin, Irlanda, 1964ko azaroaren 7a) irlandar musikaria da, nagusiki Hothouse Flowers taldeko kidea izateagatik ezaguna. 1985an \u00d3 Maonla\u00ed gaztea zelarik bere ikaskidea zen Fiachna \u00d3 Braon\u00e1inekin taldea sortu zuen. Colm \u00d3 Maonla\u00ed aktorearen anaia da.\nScoil Lorc\u00e1in eta Col\u00e1iste Eoin ikastetxetan ikasi zuen, hauek Dublin hegoaldean dauden Gaelscoil direlakoak dira (soilik irlanderaz irakasten diren ikastetxeak), bere aita irlandera hikuntzak beregan eragin handia izan duen arrazoi nagusia izan dela aipatu ohi duelarik. Irlandera hiztuna da. 18 urtez azpikoen Irlanda Osoko Bodhran txapelketa nagusia ere irabazi zuen. 1985an Hothouse Flowers taldearekin Gradam Shlogadh bezala ezagutzen den irlandar musikako saria bereganatu zuen. 2005an bakarka burutu zuen \"Rian\" bere lehenbiziko diskoa kaleratu zuen, hau gaeldar irlandar doinu eta abestien bilduma bat delarik.\n\u00d3 Maonlai musikaria The Complex izeneko taldeko kidea ere bada, hau haurtzaroan bere lagunak diren Kevin Shields eta Colm \u00d3 C\u00edos\u00f3ig bateriajolearekin osatu zuelarik. 1984an Liamek Hothouse Flowers taldea laga ostean, Shields eta O'Ciosoig taldekideak Dave Conway abeslaria eta Tina (abizen ezezaguna ) tekladujoleari elkartu zitzaizkien, eta euren taldea My Bloody Valentine izenez berbataiatu zuten, izendapena kostu baxuko beldurrezko My Bloody Valentine filmaren izenburutik hartu zutelarik.\n\u00d3 Maonla\u00ed Nuclear Free Future mugimenduko ekintzaile aktiboa ere bada, 2001an Carnsore eta Wexford Town hirietan erakunde honen aldeko emanaldi bana burutu zituelarik. 2004ean Indiako Rajasthaneko ikasleen jaialdietan parte hartu zuen. Indiako bere bidaian zehar Jaipur hiriko unibertsitatean jo zuen, bertako musikari batzuekin batera."}
{"id": "125443", "revid": "512", "url": "https://eu.wikipedia.org/wiki?curid=125443", "title": "PJ Harvey", "text": "Polly Jean \"PJ\" Harvey (Bridport, Dorset, 1969ko urriaren 9a) musikari, konpositore eta abeslari ingelesa da. Bere familiak Dorset konderriko Corscombe herrixkan zuen baserrian hazi zen. Gurasoei esker, John Lee Hooker, Howlin' Wolf, Robert Johnson, Jimi Hendrix eta Captain Beefheart, besteak beste, entzuten zituen txikitatik.\n1980ko hamarkadaren musika leun eta produkzio handikoa ondoren, Seattleko grunge mugimenduak haize berria ekarri zion Ipar Amerikari. Ingalaterran, PJ Harveyk antzeko gauza egin zuen eta ez zen kasualitatez izan Nirvana taldeko Kurt Cobainek esatea \u201cDry\u201d, Harveyren lehenengo diskoa, gehien gustatzen zitzaizkion hamar diskoen artean zegoela.\nOrain arte, Harveyk zortzi album grabatu ditu, horietako bi John Parish lagunarekin. Horiez gain, elkarlan askotan parte hartu du oso musikari ezberdinekin: Nick Cave, Pascal Comelade, Tricky, Thom Yorke, Bj\u00f6rk ... Arrakasta handia izan du kritikoekin, batzuetan arlo komertzialetan ere bai, eta, batez ere, bere milaka zale amorratuekin munduan zehar.\nEstiloa.\nHarveyren oinarri musikala ahotsa eder eta erabilera askoan, letra suharretan eta gitarra edota piano sinple, zehatz eta grinatsuan datza. Normalean, beste musikari batzuen laguntzarekin egiten ditu grabaketak zein kontzertuak.\nMusikari eta artista handi askorekin bezala, ez da erraza Harveyren estiloa sailkatzea. Bere disko bakoitzak nortasun berezia daukala esan dezakegu. Garapen nabaria baino askatasun artistikoa ikusten da ibilbidean zehar. Gauza berriak, edo, behintzat, berak oraindik probatu ez zituenak entzuten dira disko bakoitzean. Eragin bezala, rock, punk, blues, baladak, pop eta musika esperimentala aipa ditzakegu.\nNoizean behin, Patti Smithekin konparatu dute kazetari batzuek, ziur aski rock musika egiten duen emakumea delako, besterik ez. Antzeko modu batean, batzuetan entzun dugu Anari PJ Harvey euskalduna dela. Berriro ere, funtsik gabeko konparaketa ematen du.\nKontzertuak.\nEhunka kontzertu egin ditu munduan zehar. Normalean, diskoetan bezala, beste musikari batzuen laguntzarekin egin ditu. Edertasunarekin batera, kontzertuek intentsitatea dute ezaugarri. Harveyren karisma handia da agertokietan.\nDiskoak.\nDisko onenetan, abesti batzuk besteen zain daudela ematen du. Hau da, diskoa entzuten dugunean, sentimendu eta tentsio ezberdinak entzuten eta sentitzen ditugu, bai musikan, bai letretan. Abesti guztiak ulertzen dira euren inguruan, diskokideekin batera.\nNahiz eta Harveyk konpositore senezko baten itxura izan, halako zerbait gertatzen da bere disko guztiekin eta osotasun bat ematen dute. Oso anitzak izan arren, ibilaldi koherentea egin du gaur arte eta disko batzuk besteen zain daudela ematen du.\n\u2022 Dry (1992)\nLehenengo disko hau sinplea eta indartsua da. 80ko hamarkadako musika korapilatsua eta gero, diskoaren zuzentasuna haize berria izan zen. Rob Ellis eta Steve Vaughan taldekideekin, rock, blues eta punk iturriak dauzkan disko hau egin zuen. Abestien kalitateaz batera, Harveyren ahotsak liluratu zituen entzuleak.\nHiru abesti aipatzearren, \u201cVictory\u201d, \u201cFountain\u201d, \u201cWater\u201d.\n\u2022 Rid of Me (1993)\nLehenengo diskoa bezain indartsua, \u201cRid of Me\u201d \u201cDry\u201d baino biluziagoa, gogorragoa da. Taldearen garapena nabaritzen da. Steve Albinik, produktore ipar amerikar ospetsuak, lagundu zien beste maila batera, maila profesional batera iristen.\nHiru abesti aipatzearren, \u201cMissed\u201d, \u201cMan-Size\u201d, \u201cEcstasy\u201d.\n\u2022 4-Track Demos (1993)\nHala ere, \u201cRid of Me\u201dren sendotasuna abestietan datza eta, abestiak hobeto ezagutzeko, Harveyk demo hauek plazaratu zituen. Berak grabaketa guztiak egin zituen etxean. Kasu batzuetan, aldezko bertsio interesgarriak dira, besterik gabe; beste batzuk, disko \u201cofizialean\u201d baino ederragoak dira. Beste batzuk ez dira agertzen \u201cRid of Me\u201d, esaterako, \u201cHardly Wait\u201d, Juliette Lewisek Kathryn Bigelowen \u201cStrange Days\u201d pelikulan abesten duena.\nHiru abesti aipatzearren, \u201cReeling\u201d, \u201cDriving\u201d, \u201cGoodnight\u201d.\n\u2022 \u201cTo Bring You My Love\u201d (1995)\n1994an jatorrizko taldea banatu egin zen eta Harveyk bakarrik jarraitu zuen. Aldaketa oso nabaria da disko honetan, inoiz baino libreago zegoen Harvey bere ideiak eta estetika jorratzeko. Bluesak inoiz baino lehen entzuten dira, musikan zein letra ilunetan. Diskoaren edertasuna goibela eta intentsua da.\nHiru abesti aipatzearren, \u201cMeet Ze Monsta\u201d, \u201cWorking for the Man\u201d, \u201cLong Snake Moan\u201d.\n\u2022 \u201cDance Hall at Louse Point\u201d (1996 \u2013 John Parishekin)\nNerabezaroko lagun John Parishekin elkartu zen disko berezi hau egiteko. Parishek musika konposatu zuen eta instrumentu guztiak jo zituen; Harveyk letrak idatzi zituen eta abestu egin zuen. Bien lanetan zehar bezala, emaitza intentsua da, emozio asko ateratzen dira abestietan: garrasika, xuxurlaka ... modu ezberdinetan, sentimendu asko adierazten dituzte disko honetan. Abesti bakoitzak, izenburuaz batera, leku baten izena darama: Bristol, Dorset, Tokio, Modena ...\nHiru abesti aipatzearren, \u201cRope Bridge Crossing\u201d, \u201cThat was my Veil\u201d, \u201cCivil War Correspondent\u201d.\n\u2022 \u201cIs This Desire?\u201d (1998)\nBakarrik egindako lanera itzuli zen 1998an eta, berriro ere, ezustekoa eman zien entzuleei, \u201cIs This Desire?\u201d diskoak ordura arte egin zituen diskoak baino askoz intimitate handiagoa delako. Lehenengo aldiz, teklatuak gitarrak beste entzuten dira. Esperimentazio musikal asko dago eta emaitzak ederrak dira. Beharbada ezustekorik handiena \u201cA Perfect Day Elise\u201d abestia izan zen, dantza egiteko aukera ematen digulako.\nHiru abesti aipatzearren, \u201cThe Wind\u201d, \u201cA Perfect Day Elise\u201d, \u201cThe Garden\u201d.\n\u2022 \u201cStories from the City, Stories from the Sea\u201d (2000)\nLortu zituen eskarmentua eta esperimentazioa bildu egin zituen betiko talentu eta sormenarekin disko ohi baino konbentzionalago hau egiteko 2000an. Abesti batzuk, letretan zein melodietan, alaiak dira. Musikariaren segurtasunaz batera, lagun zahar batzuen \u2013 Rob Ellis, Mick Harvey \u2013 presentzia nabaritzen da album eder honetan. Nahiz eta ohi baino konbentzionalagoa izan, Harveyk aprobetxatu zuen, beti bezala, muga berri batzuk gurutzatzeko.\nHiru abesti aipatzearren, \u201cGood Fortune\u201d, \u201cOne Line\u201d, \u201cWe Float\u201d.\n\u2022 \u201cUh Huh Her\u201d (2004)\nDisko honetan Harveyk berak instrumentu guztiak, bateria kenduta, jo zituen. Lehenengo aldiz, pieza instrumental batzuk daude. Marianne Faithfullentzat idatzi zuen abesti bat, \u201cNo child of mine\u201d, aipatzen du album honetan. Guztira, bost abesti idatzi zituen Faithfullentzat eta \u201cBefore the Poison\u201d diskoan entzun daitezke.\nHiru abesti aipatzearren, \u201cThe Slow Drug\u201d, \u201cCat on the wall\u201d, \u201cThe darker days of me &amp; him\u201d.\n\u2022 \u201cWhite Chalk\u201d (2007)\nNahiz eta Harveyren entzuleak ezustekoak jasotzera ohituta egon, 2007ko album hau ezusteko handia izan zen. Lehenengo aldiz, ia-ia gitarrarik gabe egin zuen diskoa; instrumentu nagusia pianoa da. Ahotsa inoiz baino biluziago dago, inoiz baino ederragoa da. Abesti ederrez beteta dago albuma.\nHiru abesti aipatzearren, \u201cDear darkness\u201d, \u201cGrow, grow, grow\u201d, \u201cSilence\u201d.\n\u2022 \u201cA Man a Woman walked by\u201d (2009 \u2013 John Parishekin)\n1996an bezala, Parish eta Harvey elkatu ziren haien interesak eta grinak nahasteko. Berriro, Parishek musika konposatu zuen eta instrumentu gehienak jo zituen; Harveyk letrak idatzi zituen, abestu egin zuen eta, orain bai, instrumentu batzuk jo zituen.\nHiru abesti aipatzearren, \u201cBlack hearted love\u201d, \u201cThe Chair\u201d, \u201cPig will not\u201d.\nLetrak.\nLehenengo pertsonan idazteak hitz egiten ari den pertsonaia egilea bera dela pentsarazi diezaguke, baina, maiz, ez da. Nahaste-borraste hau ohikoa de literaturan zein musikan, eta sarritan gertatu da Harveyren letrekin. Ziur aski bere abesti batzuetan berak hitz egiten du, baina, zalantzarik gabe, beste askotan, ez.\n\u201cAngelene\u201d\nMy first name Angelene, prettiest mess you've ever seen\nLove for money is my sin, any man calls I'll let him in\nI see men come and go, but there'll be one who will collect my soul\nNire izena Angelene da, ikusi duzuen anabasarik handiena.\nDiru truke ematen duen amodioa nire bekatua da, agertzen den edozein gizon sartaraziko dut.\nGizonen joan eta etorriak ikusten ditut, bat batek bakarrik nire arima bilduko du.\nErlijioa eta tristezia maiz agertzen dira Harveyren abestietan, baita sexua ere.\n\"This Is Love\"\nI can't believe life's so complex\nWhen I just wanna' sit here and watch you undress\nThis is love that I'm feeling\nDoes it have to be a life full of dread?\nI wanna' chase you round the table, I wanna' touch your head\nEven in the summer, even in the spring\nYou can never get too much of a wonderful thing\nEzin dut bizitza hain korapilatsua denik sinetsi\nSoilik hemen eserita egon naizelarik eta zu biluztea ikusi nahi dudalarik\nAmodioa da sentitzen dudana\nBizitza beldurrez josita izan behar da?\nMahaia inguruan jarraitu nahi zaitut, zure burua ukitu nahi dut.\nUdan ere, udaberrian ere bai,\nEzinezkoa da hain gauza zoragarria gehiegitan izan.\nBeste batzuetan, sexua baino amodioa oroitarazten digu.\n\"Silence\"\nAll those places where I recall the memories\nThat gripped me and pinned me down\nI go to these places intending to think\nTo think of nothing, no anticipate\nAnd somehow expect you'll find me there\nThat by some miracle you'd be aware\nHarrapatu eta heldu ninduten oroipenak\nGogoratzen ditudan leku guztietan,\nLeku horietara joaten naiz, pentsatzeko asmoarekin,\nEzer ez pentsatzeko asmoarekin, aurrez ez ikusteko.\nEta, nolabait, hor ni aurkituko nauzula,\nMirari bati esker konturatuko zarela espero dut.\n1998ko (Is This Desire?) albumen, letra eta musika batzuek lotura estua diote elkarri.\n\"The Wind\"\nCatherine liked high places, high up, high up on the hills\nA place for making noises, like whales, noises like the whales\nHere she built a chapel with her image, her image on the wall\nA place where she could rest and rest and a place where she could wash\nAnd listen to the wind blowing\nCatherinei leku garaiak gustatzen zitzaizkion, gora, gora mendietan.\nSoinuak egiteko leku bat, baleak bezala, baleek egiten dituzten soinuak bezalakoak.\nHemen kapera bat eraiki zuen, bere irudia horma batean zintzilikatu zuen,\nArnas hartzeko leku bat, gorputza garbitzeko leku bat,\nEta haizea entzuteko lekua.\nBeste arte arlotan.\nMusikari izateaz batera, margolari eta eskultorea da. Pelikula batzuetan ere agertu da.\nSeamus Murphy argazkilariarekin batera olerki liburu bat argitaratu du \"The Hollow of the Hand\" izenekoa."}
{"id": "125444", "revid": "512", "url": "https://eu.wikipedia.org/wiki?curid=125444", "title": "Leonidas I.a", "text": "Leonidas I.a Espartakoa (, \"Lehoiaren seme\" edota \"Lehoitar\") Espartako 17. errege Agiarra izan zen. K.a. 480an Bigarren Mediar Gerretan zehar jazotako Termopiletako guduan hil zen, bide batez Persiako Xerxes I.aren aurrerakada geldituaz.\nEspartak ohore guztiekin lurperatu zuen, espartarren artean ohikoa ez zen dolu agerraldiarekin bat. Bere heriotzaren lekuan lehoidun monumentu bat altxatu zen, alboan Simonides olerkariaren idazki bat duela, honek honako hau dio:"}
{"id": "125450", "revid": "1340", "url": "https://eu.wikipedia.org/wiki?curid=125450", "title": "Janari lasterra", "text": ""}
{"id": "125451", "revid": "448", "url": "https://eu.wikipedia.org/wiki?curid=125451", "title": "Guda", "text": ""}
{"id": "125452", "revid": "119347", "url": "https://eu.wikipedia.org/wiki?curid=125452", "title": "MS Fortuny", "text": "MS Fortuny 2001. urtean eraikitako bidaiari-ferrya da. Ontziaren jabea Acciona Transmediterr\u00e1nea da eta gaur egun Kanariar uharteen eta C\u00e1diz arteko bidaiak egiteko erabiltzen dute.\nBilbao - Portsmouth linea.\nLinea hau 2006ko maiatzean jarri zuen martxan Accionak, MS Pride of Bilbao ontziarekin lehian aritu eta Bilbo eta Portsmouth artean zama garraiatzeko asmoarekin. Lehen bidaia 2006ko maiatzaren 18an egin zuen eta lanean aritutako hamar hilabeteetan 23.000 bidaiarik erabili zuten.\n2007ko urtarrilean, linea bertan behera geratu zen, eta Fortuny ontzia beste linea batera bideratu zuten."}
{"id": "125456", "revid": "28807", "url": "https://eu.wikipedia.org/wiki?curid=125456", "title": "Tuterako Santa Maria katedrala", "text": ""}
{"id": "125459", "revid": "6327", "url": "https://eu.wikipedia.org/wiki?curid=125459", "title": "Tuterako Santa Maria Katedrala", "text": ""}
{"id": "125460", "revid": "6327", "url": "https://eu.wikipedia.org/wiki?curid=125460", "title": "Tuterako Andra Mari Katedrala", "text": ""}
{"id": "125461", "revid": "336", "url": "https://eu.wikipedia.org/wiki?curid=125461", "title": "Tuterako katedrala", "text": "Santa Maria katedrala 1180 inguru Tutera meskita nagusia izan zenaren ondoan eraikitako katedrala da.\nTuterako katedrala erromanikoaren eta gotikoaren arteko trantsizio aldian eraiki zen, eta, hasieran, kolegiata izan zen. XVIII. mendean Tutera Tarazonako diozesitik banandu zenean, katedral bilakatu zen.\nHistoria.\nAndre Maria Zuriaren elizatik gertu eraiki zuten kolegiata. Tuterako Meskita Nagusiaren ondoan zegoen eliza hura mozarabiarra zen, eta huraxe izan zen kristauek Tutera konkistatu ondoren beste elizen gainean eskumena izan zuen lehenengo eliza.\nKatedrala XII. mendearen bukaeratik XIII. mendearen hasiera bitartean eraiki zuten, IX. mendeko meskitaren orubearen gainean, hispaniar-langedoctar eskolako arkitektura zistertarraren ereduari jarraiki. Aipatutako meskita hori Musa II.ak, Tuterako jaunak eta Banu Qasitarren buruzagiak, eraikiarazi zuen, eta X. mendean eraberritu egin zuten Tujibitarren gidaritzapean, eta meskita haren elementu batzuk baliatu zituzten katedral berria eraikitzeko. Katedrala eraikitzeko lanak 1168 inguruan hasi ziren, Antso Jakituna errege zela, urte hartan Fortun prioreak meskita zaharraren ondoan zeuden etxe batzuk erosi baitzituen eraikuntza berrirako baliatzeko.\n1188an lanak nahiko aurreratuta zeuden, eta eliza erabilgarria zen jadanik. Eraikuntzaren lehenengo garaiari dagozkio burualdea eta gurutzadura. Gero, inguruko hormak eta fatxada nagusiko azken auziko ataria eraiki zituzten.\nTarragonako Erramun Rocabert\u00ed apezpikuak 1204an sagaratu zuen aldare-harria. Garai hartako dokumentuen arabera, XIII. mendeko bigarren erdian eraikitze-lanek aurrera jarraitzen zuten; Domingo Perez zen lanen maisua 1262an eta 1263an. Katedralaren eraikuntzan harginen marka batzuk gorde dira.\nDeskribapena.\nOinplanoak lau ataleko hiru habearte ditu. Habearte nagusia da zabalena eta atal laukizuzenak ditu; alboko habearteek, berriz, karratuak dituzte atalak.\nGurutzadurak bost atal ditu, eta erdiko atala karratua du. Burualdeak abside erdizirkular sakon bat du erdian, alboetan kapera bi dituela, bata erdizirkularra eta bestea karratua.\nHabearteetako zein gurutzadurako estalki gisa mahatsondo hostoz eta mahats mordoz apaindutako giltzarrietan elkartzen diren hirusta-itxurako nerbioekiko gurutze-eiteko gangak ditu. Ertzetan moldura biribilak dituzten arku puntadunek banatzen dituzte gangak.\nAbside nagusiak gurutze-eiteko ganga du; erdiko kaperak ganga erztunaz eta esfera-laurdenaz estalita daude, eta ertzetako kaperak oin karratura egokitutako gurutze-eiteko gangez.\nHabearteen aurretiko bistan arkuteria puntadunak ageri dira, diamante-puntakoak ditu kanpoaldeko arkiboltak eta gurutze-itxurako pilare handien gainean daude; aurrealdeetan eta ukondoetan zutabeak erantsi zaizkie. Zutabe horiek bikoitzak dira gurutzadurako pilareen aurrealdean, eta gainerako aldeak habearteak zatitzen dituzten arkuetan tolestuta baizik ez daude.\nEuskarri horiek Languedoc-eko ereduari jarraitzen diote. Gurutzaduraren besoetako hormek eta alboetako habearteek pilare elkartuak dituzte, atalak banatzeko balio duten zutabe soil bat eta ukondo-itxurako zutabe bi dituztela aurrealdean. Habearte nagusiko arkuteriaren gainean, eta habearte nagusiaren eta albokoen arteko garaiera desberdinaz baliatuz, leiho bikoitz puntadunak daude, goian begi bat dutenak, alboetan zutabe txikiak dituztela; zutabe horiek hirukoitzak dira. Elizako zatirik zaharrenean, burualdeko kaperetan eta gurutzadurako aurreko horman, kapiteletako apaindurak landare-itxurakoak dira, eta habearteetako beheko kapitelek ere halakoxeak dituzte apaindurak.\nKapera nagusian, leihoak puntu-erdikoak dira, eta ukondo-itxurako zutabe txiki bikoitzak dituzte; absidean, berriz, moriskoen garaiko saretak gorde dira. Puntu-erdikoak dira orobat gainerako kaperetako burualdeko leihoak eta alboetako hormetakoak.\nLeihoen ugaritasunak argitasun handia ematen dio katedralari, batez ere erdiko habeartean eta gurutzaduran.\nTuterako katedralak, zisterreko moldearen arabera egina dagoenez, oso apaindura gutxi du, eta dituenak kapiteletan daude, eta gotikoagoak dira. Kanpoaldeko hormak harlanduzkoak dira; hormen goialdean modiloi biribilduak ditu, eta alboetan landare-itxurako apaindurak, gehienak meskita zaharraren garaikoak.\nHiru atari.\nKatedralak hiru atari ditu: gurutzaduraren besoetan ate bana, eta fatxada nagusian bestea. Atari zaharrena hegoaldekoa da, Ama Birjinarena esaten zaiona. Iparraldekoa Santa Mariarena da, erromantikoa ere bai, eta ikusgarriena, erromaniko eta gotiko arteko nahasketa duen Azken Auziaren atea da.\nEraiki zen lehena arkua puntu-erdikoa da, eta hiru arkibolta ditu, apainduraz beteak: irudi geometrikoak barrukoan eta kanpokoan, eta landare-irudiak eta erronboak erdikoan. Arkiboltak zutabeen gainean daude, eta zutabe horietako kapitelek Bibliako gertakizun batzuk kontatzen dituzte irudien bidez. Ez du tinpanorik.\nIparraldeko ataria, Andre Mariarena, ere erromanikoa da. Zertxobait puntaduna da eta hiru arkibolta ditu, landare-irudiz apainduak. Albo bakoitzean hiru zutabe ditu, eta zutabeetako kapiteletan Bibliako gertakizunen irudiak ageri dira. Apaindurarik gabeko tinpano bat du. Fatxada nagusiko azken auziko ataria beste biak baino berriagoa da. Zertxobait puntaduna da bera ere, eta zortzi arkibolta ditu beste hainbeste zutabe txikiren gainean.\nXII. mende bukaerakoa edo XIII.aren hasierakoa da. Arkiboltetan eta kapiteletan dituen eskulturei esker, atari hori da Nafarroako arte erromanikoaren erakusgarri bikainetako bat. Arkiboltetako giltzarrietan hainbat irudi ditu, ezkerrean berrogeita hamabi dobela ditu dohatsuen eta berpiztuen irudiekin; eskuinean, berriz, 53 dobela ditu kondenatuen eta beren bekatuen irudiekin. Barrualdeko arkibolta aingeru-bikotez apainduta dago. Kapitel guztietan Bibliako gertakizunak daude irudikatuta.\nTinpanoa apaindu gabe du. Atari horretako iruditeria horrek guztiak, azken batean, Gizadiaren historia irudikatzen du, eliza mozarabiar haren antolamenduari jarraiki. Estalki gisa kanoi-erdiko ganga puntadun bat du, arku laukizuzenen gainean; arku horiek zutabeak dituzte euskarri. Zutabe horietako kapiteletan, hosto- eta landare-irudiz apaindutako bitan izan ezik, Kristoren bizitzako gertaldiak daude irudikatuta.\nBadira aingeru baten eta gizonezko batzuen irudiak dituzten bi kapitel oso hondatuak ere.\nLandare-irudiz apaindutako kapiteletako batek zerikusi handia du katedraleko kapitel zaharrenekin, eta Kristoren bizitzako gertaldiak irudikatzen dituztenak katedraleko klaustrokoen oso antzekoak dira eitez eta itxuraz. Baliteke kapitel horiek landu zituzten maisuak Tuterako katedraleko klaustrokoak berak izatea.\nKlaustro erromanikoa.\nAtaria puntu-erdikoa da, eta hiru arkibolta ditu, barrukoa pentagonala, bigarrena erdizirkularra, biak lauak, eta hirugarrena ere erdizirkularra, baina xake-itxurako apaindurekin eta kanpoaldean arku bat duena, batzuek estaltzen baitituzte behekoak.\nBi gorputz horien oinplanoa karratua da, eta arkuteria bana dute aurrealdean. Dorre-gainak erlaitz bat du, burualdekoak bezalako irudiak dituen harburu batekin. Fatxada nagusian atari erromaniko bat dago, alboko atariak bezalaxe zerikusi handia duena katedraleko lanekin.\nPuntu-erdikoa da, eta lau arkibolta ditu, beste hainbat zutaberen gainean, irudi aberatsez apainduak. Barruko arkiboltan apostoluak ageri dira, eta erdian Deikundea. Bigarren arkiboltan txori-gorputza eta emakume-burua duen harpia-multzo bat dago. Hirugarrenak orein-irudiak ditu, eta laugarrenak, barrurantz bildutako hostoak. Atari osoa inguratzen duen kanpoko arkua irudi geometrikoz eta fantasiazko piztiz apainduta dago. Kapiteletako apaindurak ere oso aberatsak dira, batzuek Kristoren tentazioak irudikatzen dituzte eta besteek landareen irudiak dituzte.\nAtariaren gainean tinpano bat dago; bi giza irudi ditu alboan, bata belauniko eta bestea eskuetan kutxa bat duela. Tinpanoak bi mentsula irudiztatu ditu. Atariaren gainean, erlaitz bat dago lanbideak irudikatzen dituzten modiloien gainean."}
{"id": "125463", "revid": "23317", "url": "https://eu.wikipedia.org/wiki?curid=125463", "title": "Donibane Kirol Elkartea", "text": "Donibane Kirol Elkartea (gaztelaniaz: \"Agrupaci\u00f3n Deportiva San Juan\") Iru\u00f1eko futbol taldea da, Donibane auzokoa. 1962an sortua, bere futbol taldea egun Hirugarren Mailan dabil baina guztira elkarteak 65.000 m\u00b2ko instalazioak eta 11.000 bazkide ditu, eta 14 kirol sail.\nHistoria.\nDonibane Kirol Elkartea 1962an Donibane auzoko \"Casas de Eguaras\"ko zenbait kideek sortu zuten. Hasieran \"Centro Social San Vicente de Pau - Agrupaci\u00f3n San Juan\" izena zuen. 1965ean egungo kirol instalazioak eraikitzeari ekin zioten.\nFutbol Zelaia.\nSan Juan Futbol Zelaiak 1.500 ikusleentzako tokia du.\nDatuak.\n2023-24 denboraldiko datuak barne.\nKirol-sailak.\nKirol Elkarteak sail hauek ditu:"}
{"id": "125466", "revid": "6327", "url": "https://eu.wikipedia.org/wiki?curid=125466", "title": "Application programming interface", "text": ""}
{"id": "125468", "revid": "23317", "url": "https://eu.wikipedia.org/wiki?curid=125468", "title": "Club Deportivo Pamplona", "text": "Club Deportivo Pamplona Iru\u00f1eko kirol kluba da. Bere futbol taldea egun Hirugarren Mailan dabil eta beisbol saila ere badu.\nHistoria.\n1958ko urriaren 31n sortua, klubak 1962an Larrabide izeneko bigarren taldea sortu zuen. Gero saskibaloi, eskubaloi, atletismo eta igeriketa sailak ere izan zituen. 1974an beisbol saila sortu zuten. Hasieran Ruiz de Aldan (egungo Larrabiden), gero Mola izeneko estadioan (Zitadelaren harresietatik gertu), Etxabakoitzen, Jesuitenean edo Lezkairun izan zituen bere instalazioak. Egun bere taldeak Ukar, Baternain, Larrabiden eta zenbait eskolaren artean dabiltza.\n2009an Erregional mailako txapelduna izan zen eta ordutik aurrera hirugarren mailan jokatzen ari da.\nKirol-sailak.\nFutbolean 14 talde ditu, harrobiko lana eginez. Beisbolean, berriz, 5 talde ditu, nagusiena Sofbol mailan dabilena.\nDatuak.\n2023-24 denboraldia barne.\nBeisbola.\nEspainiako Beisbol Ligan jokatzen du."}
{"id": "125469", "revid": "23317", "url": "https://eu.wikipedia.org/wiki?curid=125469", "title": "Club Deportivo Lerin\u00e9s", "text": "Club Deportivo Lerin\u00e9s Leringo futbol taldea da. 1950ean sortua, bere talde nagusia egun Lehenengo Erregional mailaren B multzoan dabil.\nHistoria.\n1950 inguru sortua, CD Lerin\u00e9s lehenengo erregional mailan izan zen 2001-2002 denboraldian erregional preferentera igo arte. Tamalez urtebete baino ez zuen eman bertan eta berriro lehenengo erregionalera itzuli zen. 2010 hamarkadan egin ditu denboraldi batzuk Preferentean, gaur egun Lehen Autonomikoa izena duena.\nDatuak.\n2023-24 denboraldia barne:\nFutbol Zelaia.\n\"La Romaleta\" futbol zelaia, Udal Kiroldegi eta Igerilekuaren hurbil kokatuta, 1992an eraiki zuten \"La Baldetxate\" antzinako zelaia ordezkatzeko. 3.000 ikusleentzako tokia du eta 2008ko abuztuaren 2an Real Sociedad eta Osasunak denboraldi-aurreko lagunarteko partida jokatu zutenean historiako sarrerarik handiena izan zuen."}
{"id": "125472", "revid": "1340", "url": "https://eu.wikipedia.org/wiki?curid=125472", "title": "Club Deportivo Lerines", "text": ""}
{"id": "125473", "revid": "1340", "url": "https://eu.wikipedia.org/wiki?curid=125473", "title": "Chicago-O'Hare nazioarteko aireportua", "text": ""}
{"id": "125477", "revid": "137486", "url": "https://eu.wikipedia.org/wiki?curid=125477", "title": "Gatzaren matxinada", "text": "Gatzaren matxinada 1631 eta 1634 artean Bizkaian izandako matxinada izan zen, Bizkaiko jaurerriak biltegiratuta zuen gatzaren jabetza eta salneurriek sorturikoa.\nBizkaiko Gatzaren Matxinada izan zen Aro Modernoan zergen kontra sortu zen mugimendu nagusia, bai iraupenez (1631ko irailetik 1634ko maiatzera), bai herriaren errebindikazioaren konplexutasunez, zeren eta, eskari ekonomikoak gainditurik, aginpide politikoari ere zegozkionak zerikusi handia izan baitzuten.\nGizarte liskar haiek zerikusia izan zuten XVI. mendearen azken laurdenaz geroztik Gaztelako erresuma osoan eta bereziki Kantauri aldeko eremu batzuetan nagusitu zen ekonomiaren beheraldiarekin. Uzta txarrek eta 1596az geroztik Atlantikotik etorri, Castro Urdialesen barrena sartu eta lurralde horietan gogor jo zuen izurriak, gosea eta gaixotasuna zabaldu zuten bazterretan eta ahiturik utzi zuten biztanleria bolada baterako. Olivares konde-dukeak, Filipe IV.aren ministro nagusiak, hondamenera zetorren inperioari kosta ahala kosta eutsi nahian, inperioari eusteko, eraberritzeko eta goraipatzeko bultzatu zuen politikaren ondorioz, arazoak larriagotu egin ziren 1627tik aurrera. Euskal probintziek, beren foruak eta zerga-salbuespenak gorabehera, ez zuten ihes egiterik izan erregearen ogasun aseezinak, Europako abenturari eusteko, gero eta maizago eskatzen zituen zergetatik, nahiz Gaztelako gorteek abentura hori maiz gaitzetsia zuten.\nTestuingurua.\nZergak izan ziren Aro Modernoko lehen bi mendeetako liskarren arrazoi nagusia; XVII. mendearen erdialdetik aurrera, ordea, oinarri-oinarrizko elikagaiak garestitzea izan zen matxinada gehienen arrazoi nagusia, nahiz bestelako helburuak zituzten mugimenduak ere izan ziren, tokian tokiko agintarien edo atzerritarren aurkakoak.\nOro har, eta salbuespenak salbuespen \u2014hala nola 1647-1652an Andaluziako hiri batzuetan izan ziren matxinadak, edo 1766an bizigaiek sortutakoak, adibidez\u2014\u2013, egonezinak sortutako iskanbila horiek bat-batekoak eta bakartuak izan ziren, agintariek indarrez zapaldu zituzten, eta ez zuen indarkeria-maila handirik iritsi bi aldeen arteko borrokak.\nLiskar haiek ez ziren maizegi gertatu, edo ez bederen garai hartan bertan Frantzian, adibidez, izan ziren bezain maiz.\n1591n, eta Milioien Zergaren ondorioz, iskanbilak izan ziren Gaztelako hiri batzuetan, eta, handik urtebetera, prokuradore-talde batek protesta egin zuen gorteetan.\nXVII. mendean, eta alde batera utzita Katalunia, Portugal edo Napolin zergen aurka izan ziren matxinadak, altxamendu batzuk izan ziren Filipe IV.aren agindupean ardoaren gaineko zerga berrien kontra, Errioxan, Palentzian eta Mantxan. Baina zergen aurkako matxinada guztien artean, Bizkaikoa izan zen, zalantzarik gabe, garrantzitsuena.\nAurrekariak.\n1586tik aurrera depresio egoeran zen Espainiako koroaren ekonomia. 1610eko eta 1620ko hamarkadetan zehar kolonietatik jasotzen zuen metal preziatu kopurua murrizten aritu zen, eta 1626an txanponaren debaluazio nabaria gertatu zen. Horrez gain, 1628an Espainiako itsas-armadak porrot lazgarria pairatu zuen holandarren kontra, Kuba inguruan. Europako egoera politikoak eta 30 urteko gerrak gastu militarra aski altua zuen garaian, kolpe latza zen hori. Ondorioz, koroak zailtasun finantziario, militar eta sozial handiak zituen 1630ean, eta diru sarrera berrien bila hasi zen larri-larri.\nBeste aldetik, estatu modernoen egituratzen prozesuaren baitan, zentralizazio prozesuetan murgildurik zegoen Espainiar estatua. Olivaresen gidaritzapean barne politika zentralista burutu zen, eta XVI. mendean mantendu ziren lurraldeen berezitasunak desagertarazi nahi ziren. Horrek kontrako jarrera sortzen zuen eta hori goxatzeko gobernuak oinarrizko zenbait produkturen gaineko zerga ezeztatu eta gatzaren gaineko zergaz ordeztea proposatu zuten 1630ean. Zerga hura estatu mailakoa zen, ordea, eta foru zuzenbidearen kontra zihoan zuzenean.\nArrazoi ekonomiko eta administratiboez gain, beste zenbait faktorek ere hauspotu zuten herritarren haserrea. Batzarrak bertan behera uztea eta euskararekiko erdeinua izan ziren horietako batzuk (batzarkideei gazteleraz mintzatu eta idaztea inposatu baizitzaien). Gizarteari begiratuz, koroaren zergek goi eta erdi eta behe mailen arteko haustura handitu zuten, merkatari apalak eta nekazari eta langileak baitziren nagusiki zerga hura ordaindu behar zutenak.\nZergari erantzun gogorrena Bizkaian gertatu zen, baina beste lurraldeetan ere gertatu ziren istiluak, maila apalagoan.\nMilioen Zerga.\nMende-hasieratik zalaparta handia zegoen Bizkaiko gizartean. 1601ean, Milioien Zerga ezarri nahiak \u2014ordu arte euskal probintziek ez zuten zerga hori ordaindu beharrik izan\u2014, herri-matxinada bat sorrarazi zuen Bizkaian. Handik sei urtera, 1607ko abenduan, \u201ctaldekatu\u201d zeritzenek iskanbila handia sortu zuten Bilbon. Antonio de Bilbao sindiku prokuradoreak 15 eskulangile salatu zituen (margolariak, eskudelgileak, jostunak, sokagileak, etab.).\nDelitu hauek egozten zizkieten: \"\u201celkargo, ezkutuko batzar eta konfederazioak egitea\u2026 hiribildu honek duen gobernatzeko era eta modua hausteko\u201d\"; azken finean, udalean nagusi ziren oligarken aginpideari aurre egitea, \u201cjende arruntak\u201d erakunde horretan parte hartu nahi baitzuen, beti egin izan zuen bezala. Taldekatuak zeritzen haien nahiek esparru egokia aurkituko zuten berriz ere 1631-1634tik aurrera.\nHistoria.\nGatzaren zergaren legea.\n1631ko urtarrilaren 3ko Errege Agindu baten bidez, gatzaren prezioa % 44 igotzeaz gainera, bildutako gatz guztia konfiskatu eta Errege Ogasunak bakarrik salduko zuela agindu zuten. Gatzaren gaineko errege-monopolioa ezarri zen, horrela. Esan bezala, modu honetan habsburgotarrek Iparraldeko Europan zituzten gerrak finantzatu nahi zuten, foru-eskubideak eta zerga-salbuespena urratzen zituzten arren.\nBilbon atsekabea zen nagusi eta bertako aldundiak batzorde negoziatzaile bat bidali zuen Madrilera, Juan Ortez de Velascok eta Martin de Hormaecheak osatua, Filipe IV.ak zin egin zituen foruak errespetatzeko eskatzera. Madrilen, jakina, muzin egin zieten eskaerei.\nGatzaren zergak kolpe ekonomiko gogorra esan nahi zuen biztanleentzat. Kontuan hartu behar da gatza zela arraina eta haragia mantentzeko oinarrizko produktua, eta elikagai horien prezioari zuzenean eragiten ziela. Erregeak lehen ere horrelako beste arau batzuk ezarriak zituenez, adibidez artile eta oihalen merkataritzari ezarritako tasa, baserritarrek eta burgesek, aho batez, errege funtzionarioen aurka egin zuten.\nUrtarrilaren 24an 1.500 lagun armatuk zergaren kontrako haserrea erakutsi zuten Gernikako Batzarrean, eta horrez gain jauntxo eta nobleziaren aurkako jarrera argi azaldu zuen. Madrilen morroi izatea leporatu zieten batzarkideei, eta herri xeheak batzarrean parte hartzea eta batzarretan euskaraz aritzea eskatu zuten. Lope de Morales korrejidoreak, ikaraturik eta egoera lasaitzeko asmoz, foruen legeetako bat aplikatu zuen, foru pasea; foruekin bateragarri ez zen erregearen agindua onartu bai, baina ez betetzea. Egoera baretu egin zen, eta zenbait hilabetez ez zen istilu nabarmenik izan.\n1632ko udaberrian gatzaren zerga kobratzeko asmoz agertu zen Bizkaiko Epaile Nagusia. Erreakzioa ez zen gozoa izan; haren eta beste funtzionario batzuen kontrako berripaperak zabaldu ziren, eta beste \"kolaborazionista\" batzuekin batera traidoretzat jo zituzten.\nMatxinada.\n1632ko urrian gatzaren zerga jeisteko hainbat errege-agindu argitaratu zituen Bizkaiko korrejidore berriak, Juan Calderon de la Barcak. Jendeak gatzaren zerga berriz indarrean ezartzeko beste modu bat besterik ez zela ulertu zuen, berriro aldundia kontuan hartu gabe. Biztanleak, merkatari apalak eta behe mailako biztaleak batez ere, suak hartu zituen eta kalera jo zuten.\nErregearen agindu eta bandoak erre zituzten herriko plazan, diputatuak biltzen ziren eraikinaren parean. Ondoren, matxinatu taldeek, gehien bat maila apaleko jendeak osaturik, gatza biltzen zen gordailuei eraso eta harpilatu zituzten. Aberats eta nobleen etxeak erasotu eta haietako zenbait hustu edo erre zituzten. Domingo de Casta\u00f1eda korrejidorearen prokuradorea hil zuten, antza denez hasierako istilu horiek eragin zuten hildako bakarra.\nZergaren kontrako protesta zena, laister bihurtu zen zerbait konplexuago. Foru eskubideak, gizarte banaketa, hizkuntza, funtzionarioen gehiegikeriak, gobernu zentralak erakutsitako erdeinua... faktore asko bildu ziren, azkenerako gatzaren zerga bigarren mailako afera bihurtuz.\nNegoziaketak eta 1633ko Gernikako Batzarrak.\nMadrilen erantzuna ez zen bortitza izan. Katalunia eta Portugalgo arazoak eta Europako egoera politikoa zela eta, ez zuen iraultza edo gerra ireki bat sortu nahi Bizkaian. Horren ordez, negoziagileak bidali zituen, hala nola Morales korrejidorea edo Juan Alonso Idiaquez Ciudad Realeko dukea. 1632 urtearen bukaeran heldu ziren Bilbora, baina negoziazioak ez ziren inora heldu. Baliteke denbora galerazte hutsa izatea negoziazioen helburua, ez baitirudi negoziagileek jarraibide edo eskaintza argirik zutenik. Gauzak horrela, liskarrak hasi ziren berriro 1633ko otsailean.\n1633an Gernikan Batzar Nagusien bilera egin zen, Morales korrejidorea karguan berresteko, baina jendeak foruei errespetua eta gatzaren zerga tratatzea eskatu zuen. Azkenik matxinoek batzarra eten eta korrejidorea 24 dekretu sinatzera behartu zuten. Haietako bakarra zen gatzari buruzkoa, matxinadak izaera orokorra zuen seinale.\nErantzun moduan, Madrildik Bilboko portuan sartzen ziren merkatal ontziei kontrol gogorrak ezarri zizkien. Kontrolak ezin izan ziren gauzatu, baina hiriaren ekonomia kaltetua gertatu zen. 1633ko maiatzean Bizkaiko Aldundiak negoziazioei berrekitea erabaki zuen.\nForu legearen berrezarpena eta gobernuaren erantzuna.\nMatxinadak, aldizka, beste hiru urte iraun zuen, Madrildik erantzun armatua atzeratu egin baitzen. Olivaresek bi ahoko politika egitea erabaki zuen, alegia, aldi berean Bizkaiko jaurerriaren interesak eta erregearenak zaintzea.\nNolanahi ere, itxuraz bare baina lehertu beharrean egon zen giroa 1634ko udaberria arte. Azkenean, erregeak amore eman zien apirilean Bizkaiko Jaurerriko eskakizunei; hitz eman zuen beraz foruak beteko zituela, eta kenduko zuela gatza saltzeko debekua. Baina indarkeria erabili zuen, aldi berean. 1634ko apirilaren 20an sartu ziren Bilbon erregearen soldaduak, Juan Alonso Idiakez gipuzkoarra, Ciudad Realeko dukea, buru zutela, matxinada hartako buruzagi nabarmenenak hiltzeko aginduarekin.\nJendearen oldarraldia bareturik zegoela zirudienean, 1634ko maiatzaren 14an, Morales eta Ciudad Realek Bizkaiko matxinoen buruzagi nagusiak sarekada batean atxilotu eta San Anton elizaren ondoan hil zituzten, epaiketa edo defentsa aukerarik gabe. Gainontzekoek ihes egin zuten.\nMaiatzaren 14an exekutatuak honakoak izan ziren: Morga eta Sarabia lizentziatua; Juan de la Puente eta Urtusaustegui; Martin Otxoa Ojarabidekoa, jaurerriko idazkaria; Juan Larrabaster, kapitaina eta idazkaria; Juan Bizkaigana eta Domingo Bizkaigana anaiak, ferratzaileak. Ihes egin zutenak: Diego de Etxarte; Martin Arana; Armona, elizgizona.\nGiroa baretzeko asmotan, berriz, Filipe IV.a Espainiakoak indultu orokorra eman zuen (zenbait salbuespenekin), eta gatzaren zerga baliogabetu zuen.\nGipuzkoan ere egon ziren liskarrak, nahiz eta Bizkaiakoak baino apalagoak izan. Horren karira hainbat lagun izan ziren espetxeratuak, Arrasateko alkatea, besteak beste.\nGatazkaren izaera eta bilakaera.\nDenboraren buruan, hasieran gatazka ekonomikoa zena gatazka politiko eta sozial bihurtu zen. Bizkaiko Batzar Nagusiek berek hautsi egin zituzten Bizkaiko forutasunaren zutabeak. Gogoratzekoa da euskal probintziak zergetatik salbuetsitako eremua zirela, aduana-erregimen berezia zutela alegia, eta, beraz, bizkaitarrek inongo zergarik ordaindu gabe inporta eta esporta zitzaketela salgaiak.\nAzken batean, zergen igoerak sortu zuen gatazka hasieran. Baina geroago mugimendu hura gero eta erradikalago bihurtu zen, eta, azkenerako, Bizkaiko Jaurerriko gobernu osoa jarri zuen zalantzan. Mugimendua erradikalizatu izanak leinu zaharren aldera bultzatu zituen merkatariak, eta hala eskatu zioten erregeari \u201cerabaki zezala, matxinadako buruzagiak zigorturik, Bizkaiko Jaurerria gatzaren zergatik libratzea, eta jaurerri horri ematea lehen zuen gobernua, eta izendatzea ikuskari bat merkataritzak behera egin ez zezan\u201d.\nMatxinadaren arrazoiak ugariak eta konplexuak dira, baina honako zerrenda honeta bil daitezke:"}
{"id": "125479", "revid": "1545", "url": "https://eu.wikipedia.org/wiki?curid=125479", "title": "Gatzaren Matxinada", "text": ""}
{"id": "125480", "revid": "63274", "url": "https://eu.wikipedia.org/wiki?curid=125480", "title": "Nominatibo", "text": "Nominatiboa indoeuropar hizkuntzen gramatika-kasu bat da: perpausaren subjektua adierazten du eta, aditz iragankorrarekin, akusatiboa eskatzen du, objektu zuzena adierazteko.\nAtzizkiak.\nAtzizkiak nominatiboaren oinarrizkoak dira:\nSubjektua.\nNominatiboa subjektua da perpausean; adibidez, latinez: \"Flavius venit\" - \"Flabio dator\".\nSubjektua ere bada nor-nork aditzarekin; adibidez, latinez: \"Puella gladiatorem vidit\" - \"Neskak gladiadorea ikusi du.\nAtributua.\nKopulatiboarekin, nominatiboa atributu eta subjektu da; adibidez, latinez:\" Mare est viridis\" - \"Itsasoa berdea da\".\nEuskaraz.\nEuskaraz, ez da erabiltzen nominatiboa kasua. \nIndoeuropar hizkuntzak diren gaztelania eta frantsesaren kasu nominatiboa euskarara itzuli behar denean, euskarazko absolutiboa edo ergatiboa erabili ohi da, ergatiboa nor-nork (edo nor-nori-nork) aditza duten perpausetako subjektuan, eta absolutiboa bestelakoetan. Adibideak:"}
{"id": "125481", "revid": "4829", "url": "https://eu.wikipedia.org/wiki?curid=125481", "title": "Nominatiboa", "text": ""}
{"id": "125483", "revid": "336", "url": "https://eu.wikipedia.org/wiki?curid=125483", "title": "Matxinada", "text": "Matxinada esanekotasuna edo ordena ukatzea edo agintaritzaren aurkako herri-altxamendu edo jazarraldia da. Barnean, mota askotako ekintzak izan ditzake, desobedientzia zibiletik hasi eta gobernua botatzeko eraso bortitz antolaturaino. Matxinadetan parte hartzen dutenak \"matxinoak\" dira. Euskarazko bi izen hauek, matxinada eta matxino, XVII - XIX. mendeen bitartean Euskal Herrian izandako errebolta batzuetan dute jatorria, matxinada esaten baitzaie.\nMotak.\nMatxinadaren baliokideak diren hainbat hitza daude, batzuk gutxiesgarriak eta besteak positiboak. Hona hemen adibide batzuk:\nHitzaren jatorria Euskal Herrian.\nMatxinada, matxinatu eta matxino hitzak erabiltzen dira euskaraz zenbait erreboltak matxinada izena hartu izan zutelako 17. eta 19. mendeen artean. Errebolta haietan olagizon eta eskulangileak izaten ziren protagonista, eta termino hori, matxino, erabiltzen zen eskulangile horientzat euskaraz.\nMatxinada literaturan landua izan da, baita euskal literaturan ere. I\u00f1igo Aranbarri idazle azkoitiarraren \"Apirila\" eleberrian 1766ko matxinada landu zuen. "}
{"id": "125485", "revid": "1340", "url": "https://eu.wikipedia.org/wiki?curid=125485", "title": "Kaliningrado", "text": ""}
{"id": "125486", "revid": "56334", "url": "https://eu.wikipedia.org/wiki?curid=125486", "title": "Xabier Albistur", "text": "Francisco Xabier Albistur Mar\u00edn (Doneztebe, Nafarroa Garaia, 1944ko urtarrilaren 4 - ), euskal herritar politikari abertzalea da. Filosofia eta Letretan eta Soziologian lizentziaduna. Parisko Unibertsitatean Soziologia masterra egin zuen. Espainiako Trantsizio garaitik EAJko militantea izan zen. 1986an, alderdi horren banaketa gertatu zelarik, EAn sartu zen, baina 1996an EAJra itzuli zen. 1987-1991 bitartean, Eusko Alkartasunan zela, Donostiako alkatea izan zen. 1993 eta 1996 artean Espainiako kongresuko diputatua eta 1996 eta 2008 artean, senataria izan zen."}
{"id": "125487", "revid": "336", "url": "https://eu.wikipedia.org/wiki?curid=125487", "title": "Reobirus", "text": "Reobirusak Reoviridae familian sailkatzen diren birusak dira. Familia horretan genero desberdinak daude; Rotavirus, Cypivirus eta Orbivirus dira aipagarrienak.\nFamiliaren izena ingelesezko sigletatik dator: \"Reoviridae\" (Respiratory Enteric Orphan Virus), birus hauek arnas traktuan eta digestio-aparatuan sortzen baitituzte gaitzak; \"Orphan\" edo Umezurtz terminoa ere gehitu zitzaion, hasieran isolatu ziren lehenengo birusak ez baitzeuden inongo gaitzekin lotuak.\nReobirusak tamaina ertaineko birusak dira (60-80 nm). Material genetikoari dagokionez, harizpi bikoitzeko RNA dute. Hain zuzen ere, animalia-birusen artean reobirusak dira kate bikoitzeko RNA duten bakarrak. Genomaren beste ezaugarri bereziren bat zatituta dagoela izaten da (10-12 zatitan, generoaren arabera), ortomixobirusen antzera. Kapsidea ikosaedrikoa da, kanpoko bilgarririk gabekoa (birus \"biluziak\" baitira).\nHarizpi bikoitzeko RNA-k ezin du zuzenean itzulpen genetikoa garatu. Hori dela eta, RNA horrek RNA-m sortzen du lehen transkripzioaren bitartez, birusak berak dituen entzimei esker.\nReobirusak giza-patogenoak dira. Batzuek digestio-aparatuari eragiten diote, gastroenteritis sortuz (errotabirusak, esaterako); beste batzuek arnas aparatuari, arnas patologiak sorraraziz."}
{"id": "125488", "revid": "646", "url": "https://eu.wikipedia.org/wiki?curid=125488", "title": "Reoviridae", "text": ""}
{"id": "125489", "revid": "1659", "url": "https://eu.wikipedia.org/wiki?curid=125489", "title": "Genitibo", "text": "Genitiboa gramatika-kasu bat da, jabegoa eta izenaren erlazioa adierazten dituena.\nEuskaraz.\nEuskaraz, genitiboa NOREN kasua da:\nLekuzko zein denborazko funtzioa duenean, NONGO kasua erabiltzen da:\nIndoeuropar hizkuntzetan.\nIndoeuropar hizkuntzetan ere genitiboak jabegoa zein harremana adierazten ditu.\nJabegoa.\nGenitibo kasuak jabegoa adierazten du.\nHarremana.\nIzenen arteko harremanak ere adierazten ditu."}
{"id": "125490", "revid": "4829", "url": "https://eu.wikipedia.org/wiki?curid=125490", "title": "Genitiboa", "text": ""}
{"id": "125494", "revid": "646", "url": "https://eu.wikipedia.org/wiki?curid=125494", "title": "Errotabirus", "text": "Errotabirusak \"Rotavirus\" generoan sailkatzen diren birusak dira, \"Reoviridae\" familiako partaideak direnak. Haien izena latinetik dator (\"Rota\": gurpila); izan ere, mikroskopio elektronikoan ikusita gurpil baten antzeko itxura dute (\"irudia\"). Gaur egun (2010ean) 7 talde daude Rotavirus generoan, horietako 3 giza-patogenoak.\nErrotabirusak 1973an isolatu zituen lehenengoz Ruth Bishop mikrobiologo australiarrak, gastroenteritis latza zuten haurren heste-ehunak aztertuz: ehun horietan, mikroskopio elektronikoan behatuz, gurpil itxura zuten birusak zeuden, errotabirusak.\nErrotabirusek haur txiki asko infektatzen dituzte, gorakoak eta beherakoak eraginez. Beherakoak oso larriak dira batzuetan, eta deshidratazio bortitzaren ondorioz heriotzaraino eraman dezakete. Horren ondorioz mundu osoan 600.000 haur hiltzen dira urtero, garatze-bidean dauden herrialdeetan batez ere.\nEgitura.\nErrotabirusek harizpi bikoitzeko RNA dute material genetiko gisa, 11 pusketan zatituta. Kapside ikosaedrikoa dute, kanpoko bilgarririk ez duena.\nGripearen birusarekin gertatzen denaren antzera, RNAren zatiketak birusaren aldakortasun genetikoa areagotzen du, RNAren zatien arteko errekonbinaketa genetikoa errazten duelako.\nPatogenia.\nErrotabirus batzuek gastroenteritis akutua eragiten dute. Haur txikiak izan ohi dira kaltetuenak, baina infekzioak adin guztietan du eragina. Euskal Herrian kasu gehienak neguan gertatzen dira, eta kutsapen bidea gorozki-ahokoa da, hesteetako infekzio gehienen antzera. Gaitzaren inkubazio epea 2 egunetakoa da, eta gero beherako akutua dator, goragaleak, sukarra eta sabeleko minarekin batera. Sintomek astebete inguru irauten dute, eta gero berez desagertzen dira.\nAzken urteotan ahalegin handiak egin dira gastroenteritisa sortzen duten errotabirusen aurkako txerto bat bilatzen; 2006an bi kaleratu ziren, \"Rotarix\" eta \"Rotateq\" izenekoak, birus motelduak dituztenak eta aho bidetik hartzen direnak. Emaitzak itxaropentsuak izan dira."}
{"id": "125496", "revid": "56334", "url": "https://eu.wikipedia.org/wiki?curid=125496", "title": "Kevin Bacon", "text": "Kevin Norwood Bacon (1958ko uztailaren 8a) zinema eta antzerkiko estatubatuar aktorea da, bere antzezlan nabarmenenak Animal House, Footloose, Quicksilver, Tremors, Flatliners, JFK, A Few Good Men, The River Wild, Apollo 13, Sleepers, Wild Things, Trapped, Mystic River, The Woodsman, Friday the 13th, Hollow Man eta Tremors filmeetan burutu ditu.\nBaconek Urrezko Globo Sari bat eta Aktoreen Sindikatuaren Sari bi irabazi ditu, Emmy Sari baterako izendatuta egon zen, eta The Guardian-ek Oscar Sarirako izendapenik jaso ez duen aktore onenen artean izendatu zuen.\nBiografia.\nBacon, sei seme-alabetatik azkena, familia estu batean jaio eta hazi zen, Filadelfian, Pennsylvanian. Bere ama, Ruth Hilda (ezkongabea, Holees; 1916-1991), lehen hezkuntzako eskola batean irakasten zuen eta aktibista liberal bat zen, eta bere aita, Edmund Norwood Bacon (1910eko maiatzaren 2a - 2005eko urriaren 14a), oso arkitekto errespetatua izan zen eta Filadelfiano ospetsua, urte askoan Filadelfia Hiriko Plangintza Batzordeko Zuzendari Exekutiboa izandakoa. Bere anaietako bat Michael Bacon musikaria da. 16 urterekin, 1974an, Baconek diruz lagundutako beka bat irabazi zuen eta Pennsylvaniako Arte Gobernadoreen Eskolan parte hartu zuen, Bucknell Unibertsitatean.\nKarrera.\n1978an, John Landisen Animal House (1978) filmean egin zuen debuta zineman, eta laster lortu zituen rol txikiak Viernes 13 (1980) eta Hero at Large (1980) izenburuekin. Geroago, Diner filmean parte hartu zuen (1982), Barry Levinsonen drama bat, Mickey Rourke, Daniel Stern eta Steve Guttenberg protagonista zituena."}
{"id": "125498", "revid": "336", "url": "https://eu.wikipedia.org/wiki?curid=125498", "title": "Mercalli intentsitate eskala", "text": ""}
{"id": "125499", "revid": "26894", "url": "https://eu.wikipedia.org/wiki?curid=125499", "title": "Karibear plaka", "text": ""}
{"id": "125500", "revid": "646", "url": "https://eu.wikipedia.org/wiki?curid=125500", "title": "Rotavirus", "text": ""}
{"id": "125501", "revid": "12788", "url": "https://eu.wikipedia.org/wiki?curid=125501", "title": "K\u00f6nigsberg", "text": ""}
{"id": "125502", "revid": "119347", "url": "https://eu.wikipedia.org/wiki?curid=125502", "title": "Kaliningrad", "text": "Kaliningrad (), lehenago K\u00f6nigsberg (; ; polonieraz: \"Kr\u00f3lewiec\"; antzinako prusieraz: \"Tw\u0101nksta\", \"Kunnegsgarbs\", \"Knigsberg\"; lituanieraz: \"Karaliau\u010dius\") deitua, Errusiako mendebaldeko hiria eta ibai-portua da, Kaliningrad oblasteko hiriburua. Polonia eta Lituania arteko errusiar barrendegia da, Baltikoaren ertzean dagoena. Geografikoki, bai oblasta, bai hiriburua, Errusiatik bereizirik daude. 2010ean 431.402 biztanle zituen.\nGeografia.\nHiria Vistularen itsas aintziraren iparraldean dago, Pregolia ibaiaren bokalean, Itsaso Baltikoaren ertzean.\nHistoria.\nHiria prusiar eta alemana izan zen jatorriz. 1255ean sortu zuten K\u00f6nigsberg izenarekin eta Hansako elkarteko kide izan zen 1340. urteaz gero. Zaldun teutoien maisu handiaren egoitza bihurtu zen XV. mendean eta Prusiako dukeena geroago. Bertan Prusiako errege Frederiko I.a (1701) eta Gilen I.a (1861) koroatu zituzten.\nBigarren Mundu Gerran hiria asko kaltetu zen. 1945ean Armada Gorriak okupatu zuen. Gerra amaitu ostean, Sobietar Batasunak hiria beretu eta alemaniar populazioa egotzi zuen. Hiriaren izena ere aldatu zuten: 1946an Kaliningrad izatera pasa zen, Mikhail Kalininen omenez. Lehengo izena \"Kionigsberg\" (\u041a\u0451\u043d\u0438\u0433\u0441\u0431\u0435\u0440\u0433) zen errusieraz.\n2002an, 430.003 biztanle zituen eta etnien arabera horrela zegoen banatuta: errusiarrak (% 77,9), bielorrusiarrak (% 8), ukrainarrak (% 7,3), lituaniarrak (% 1,9), alemaniarrak (% 0,6) eta poloniarrak (% 0,5).\nEkonomia.\nIndustriagune garrantzitsua da: janari industria, kontserbak, ontziolak eta eraikuntza mekanikoak. XVI. mendean sortutako unibertsitatea dauka. Baltikoko itsas armadaren baserik garrantzitsuena dago bertan.\nHiri senidetuak.\nKaliningrad ondorengo hiriekin senidetuta dago:"}
{"id": "125503", "revid": "6327", "url": "https://eu.wikipedia.org/wiki?curid=125503", "title": "Konigsberg", "text": ""}
{"id": "125505", "revid": "336", "url": "https://eu.wikipedia.org/wiki?curid=125505", "title": "Daniel Pe\u00f1a S\u00e1nchez de Rivera", "text": "Daniel Pe\u00f1a S\u00e1nchez de Rivera (Madril, 1948 - ) espainiar estatistikari ezagun bat da, egun Madrilgo Karlos III.a Unibertsitateko errektorea ere badena. Estatistika arloko katedraduna, \"Estad\u00edstica Espa\u00f1ola\" aldizkariko zuzendari eta \"Sociedad Espa\u00f1ola de Estad\u00edstica e Investigaci\u00f3n Operativa\" elkarteko lehendakari postuak betetzeaz gainera, hainbat liburu eta artikulu idatzi ditu, kalitate arloan bereziki."}
{"id": "125506", "revid": "105290", "url": "https://eu.wikipedia.org/wiki?curid=125506", "title": "Llanbedr", "text": "Llanbedr Galesko Gwynedd eskualdearen kostaldeko udalerria da, Ardudwy eremuan kokatzen delarik. Harlech udalerritik hurbil dago.\n2011ko erroldaren arabera 645 biztanle zituen."}
{"id": "125507", "revid": "6327", "url": "https://eu.wikipedia.org/wiki?curid=125507", "title": "Aulki Santu", "text": ""}
{"id": "125508", "revid": "119347", "url": "https://eu.wikipedia.org/wiki?curid=125508", "title": "San Joan Laterangoaren basilika", "text": "San Joan Laterangoaren basilika (; ) Erromako katedrala da eta Aita Santuaren egoitza eklesiastiko nagusia, bertan baitako \"Aulki Santua\". Lau basilika nagusien lehena da, San Petri Vatikanokoaren gainetik, eta Mendebaldeko basilika zaharrena.\nBasilika honen izen osoa honakoa da: Salbatore Txit Santuaren eta San Joan Bataiatzaile eta Ebanjelisten Laterangoaren artxibasilika, hiriko eta munduko eliza guztien ama eta buru (; ).\nBasilika bera Vatikano Hiriaren mugetatik at dago, Erromako Lateran auzoan, Monti \"rionean\". Hala ere, lurraldez kanpoko statusa du, Vatikanoaren jabegoa baita. Auzi hau Erromako beste eraikin batzuekin ere gertatzen da, Laterango Itunak hizpatu bezala. Egungo artzapeza Agostino Vallini da, Erromako elizbarrutiko kardinal bikario orokorra. Frantziako presidentea, egun Nicolas Sarkozy, basilikako \"ohorezko kanon bakar eta lehena\" da, Frantziako erregeengandik jasotako titulua Henrike IV.a Frantziakoaren garaitik.\nHistoria.\nBasilika bera \"Castra Nova equitum singularium\" (\"zalduneria inperialaren gotorleku berria\") delakoaren hondakinen gainean eraikia dago. Gotorleku hau Septimio Severok ezarri zuen 193an, baina Milvio Zubiko guduaren ostean, zalduneria indargabetu eta eraikina eraitsi zuten. Hondakinetan \"gens laterani\" administratzaileak ezarri ziren, eta jauregia berreraiki. Konstantinok Erromako apezpikuari oparitu omen zion eraikina, nahiz eta data ezezaguna izan. Badirudi, Melkiades aita santuaren garaian izan zela, 313ko apezpikuen sinodoa bertan ospatzeko eta 324an Silvestre I.ak sagaratua.\nAita Santuen egoitza nagusia izan zen, alboko Laterango jauregian, 1309 arte, Klemente V.ak Aulki Santua Avignonera lekualdatu baitzuen.\nEraikinak aldaketa ugari izan ditu mendeetan zehar. Kalte ugari jasan zituen Erromako harrapaketan, 410ean Alariko I.arena eta 455ean Genserikorena. 774ko Pazkoan, Karlomagno bertan bataiatu zuten.\nLurrikara batek 896an suntsitu zuen. Sergio III.a aita santuak guztiz berreraiki zuen X. mendean, baina sute ikaragarri batek berriz suntsitu zuen 1308ko maiatzaren 6an, Klemente V.aren garaian, berriz berreraikiarazi zuena. Lanak hurrengo aita santu Joan XXII.ak amaiarazi zituen. 1349ko lurrikarak kaltetu zuen berriz, gero beste sute batek 1361ean eta berriz zaharberritu zuen Urbano V.ak, Giovanni Stefani arkitektoaren gidaritzapean.\nEgungo eraikina XVII. mendeko berreraikuntza bat da berez, nabea eta barneko antolakuntza Francesco Borrominirenak, Inozentzio X.aren aitasantutzan egindakoa 1650ko urte santua ospatzeko. Fatxada Alessandro Galilei arkitektoak trabertinoz eraiki zuen 1734an.\nKontzilioak.\nBasilika eta alboko jauregia bost kontzilioren egoitza izan ziren:\nEzaugarriak.\nHistoriako harat-honat hauetan zehar, basilikak antzinako itxura izaten jarraitu zuen, kolomek banatutako nabez osatua, aurrealdean peristilo iturridun batekin. Eredu hau ohikoa zen Berant Antzinatean, baita San Petri Vatikanokoa zaharrean ere erabilia. Fatxadak hiru leiho zituen, eta edertzen mosaiko bat zuen, Kristo, munduko Salbatzailea, irudikatuz. Portikoak freskoz apainduak zeuden, XII. mendea baino geroagokoak segur aski. Basilikaren barnean, kolomak errenkadak mutur batetik bestera luzatzen ziren, baina berreraikuntza batean, Klemente V.arenean segur aski, transeptua eraiki zen eta jarraitasuna hautsi. Garai honetan elizaren zabalera handitu zen. Egun nabea 130 metro luze da.\nEraikin zaharraren zati batzuk oraindik bertan diraute. Horien artea daude Erdi Aroko \"cosmatesco\" zoladura eta San Petri eta San Pauloren estatuak, egun kalostran kokatuak. Andare nagusiaren gaineko baldakin lerdena, orain hain lekuz kanpo dirudiena, 1369koa da. Azpian Aita Santuak baino ezin du eukaristia ospatu. \"Stercoraria\", Aita Santua esertzen den haitzurdin gorrizko tronua, Vatikanoko museoetan dago gaur egun. Izen \"usaintsua\" Aita Santuak koroatzean kantatzen den salmotik datorkio: \"De \"stercore\" erigens pauperem\" (\"behartsua \"ximaurretik\" ateratzen\", 113 (112) salmoa).\nV. mendetik, zazpi otoiztegi zeuden basilika inguratzen, gerora elizara batu zituztenak. Otoiztegi hauek bisitatzeko debozioak, Erdi Aro osoan egina, zazpi aldareen debozioa sorrarazi zuen, Erromako eta beste hainbat lekutako elizetan ohikoa.\nFatxada nagusiak Alessandro Galilei arkitektoak eraiki zuen 1735, fatxada zaharraren aurretik, nartex bat sortuz. Fatxadak basilikaren nabe nagusia eta albokoak adierazten ditu kanpoaldean .Horretarako erdiko baoa albokoak baino zabalagoa eraiki zuen, baina arku tamaina bera erabiliz. Horretarako, erdiko arkuak koloma bikoitzak ditu, \"Serliana\" motiboa erabiliz. Erdiko baoa pixkan bat aurrera eramanez eta goiko balustrada zatitzen duen frontoi batez bukatuz, Galileik erraldoitasuna ematen dio sarrera nagusiari, korintiar pilastra bikoitzez lagundua, Michelangelok Kapitolinoko jauregian egin bezala.\nErdiko ate nagusiak brontzezkoak dira, Curia Iulian zeuden antzinateko jatorrizkoak.\n\"Scala Sancta\".\n\"Scala Sancta\" (\"Eskailera Santua\"), zurez babestutako haitzurdinezko harmailak, tradizio kristauaren arabera, Pilatosen Jerusalemgo jauregiko eskailerak dira, Jesukristok igotakoak Pasioan. Helena Konstantinoplakoak, Konstantino enperadorearen amak, ekarri omen zituen Jerusalemetik eta Aita Santuen jauregian berreraiki.\n1589an, Sixto V.ak eskailerak lekualdatu zituen, jauregi kaperaren aurrean (\"Sancta Sanctorum\"). Ferra\u00f9 Fenzonik margotu zituen bertako fresko gehienak.\nKalostra.\nBasilikaren eta hiriko harresien artean monasterio handi bat zegoen antzina, basilika zerbitzatzen zuten fraideen bizitokia. Geratzen den zati bakarra XIII. mendeko kalostrada, koloma txirikordatu lerdenez inguratua.\nLaterango bataiategia.\nLaterango bataiategi oktogonala basilikatik banandua dago. Sixto III.ak fundatu zuen, agian aurretiko egitura bat erabiliz. Urte luzez Erromako bataiategi bakarra izan zen eta haren egitura oktogonala, guztiz urperatzeko ontzi baten inguruan, beste hainbat bataiategiren eredu izan zen.\nArtzapezak.\nArtzapez postua Bonifazio VIII.ak sortu zuen 1299 inguruan.\nEgun, beste hiru basilika nagusiak bezala, San Joan Laterangoaren artzapez funtzioa kardinal batek betetzen du. 1970tik, portu hau, Erromako katedralari atxikia, Erromako kardinal-bikoarioari dagokio.\nHau da Laterango basilikako artzapezen zerrenda"}
{"id": "125509", "revid": "15795", "url": "https://eu.wikipedia.org/wiki?curid=125509", "title": "Frantziako errege", "text": ""}
{"id": "125510", "revid": "15795", "url": "https://eu.wikipedia.org/wiki?curid=125510", "title": "San Joan Laterangoaren Artxibasilika", "text": ""}
{"id": "125513", "revid": "1340", "url": "https://eu.wikipedia.org/wiki?curid=125513", "title": "Guimar", "text": ""}
{"id": "125516", "revid": "1340", "url": "https://eu.wikipedia.org/wiki?curid=125516", "title": "Santa Ursula", "text": ""}
{"id": "125518", "revid": "42539", "url": "https://eu.wikipedia.org/wiki?curid=125518", "title": "Miltiades", "text": "Miltiades (\u039c\u03b9\u03bb\u03c4\u03b9\u03ac\u03b4\u03b7\u03c2) edo Miltziades greziar gizon-izena da. Besteren artean hauek dute izen hori:"}
{"id": "125519", "revid": "201", "url": "https://eu.wikipedia.org/wiki?curid=125519", "title": "Circus Maximus", "text": ""}
{"id": "125524", "revid": "119347", "url": "https://eu.wikipedia.org/wiki?curid=125524", "title": "1718ko matxinada", "text": "1718ko matxinada herri altxamendu bat izan zen, Bizkaian eta Gipuzkoako zati batean gertatua, itsas portuetara eta Frantziako mugara Hego Euskal Herriko lurraldeen eta Gaztelako Erresumaren arteko aduanak eramatearen kontra; izan ere, Filipe V.aren Errege Agindu batek hala ezarri zuen 1717an.\nMatxinadak espainiar armadaren espedizio bat eragin zuen hura erreprimitzeko eta, geroko frantses armadaren interbentziorekin batera, hamarkada aztoratua izan zen hurrengoa. Ondorio ekonomiko txarren eraginez eta egonkortasunaren premiaz, hala ere, aduanak lehengora itzuli ziren, barrualdera, erreforma batzuen ostean. Aduanei eta kontrabandoari buruzko aldundien eta Espainiako Koroaren arteko negoziazioek Caracasko Gipuzkoar Konpainiaren sorrera ekarri zuten (1728).\nTestuingurua.\nForuen errespetua aitzakiatzat erabiliz, Filipe V.a Espainiakoak 1717ko abuztuaren 21ean Agindua eman zuen alde batetik Errege Ogasunarentzat diru gehiago eskuratzeko eta bestetik bere mendeko lurralde guztiak zentralizatzeko. Euskal lurraldeek, baina, Filipe V.ari an eman zioten babesa Espainiako Ondorengotzako Gerran, eta horrek zaildu egiten zuen erregeak alde bakarreko erabakirik hartzea; izan ere, \"konkista eskubidez\", Katalunia, Aragoi, Valentzia, Balear Uharteetako aduanak errotik kendu zituenean, berdina egiten saiatu zen Nafarroako Erresuman, baina bertan oposizioa aurkitu zuen, haien foruei atxikitzen zitzaizkiolako, eta ez zuen nahi izan leial izandakoei indarrez horiek kentzea. 1717ko erabakiaren atzean, hain zuzen, Giulio Alberoni ministro berria zebilen, bere lehentasunen artean \"Bizkaiari foruak kentzea\" idatzi zuena.\nOrdu arte, Hego Euskal Herrira heldutako lehengaiek ez zuten aduanarik kostaldean eta, ondorioz, Euskal Herria lurralde frankoa zen. Merkatariek, baina, nahiago zuten kostaldean aduana zergak pagatu, Ebron zerga larriagoak pagatu baino (kostaldekoak halako hiru izango ziren); izan ere, bertako merkatarion merkatu nagusia Gaztelako Erresuma zen, eta ondo zetorkien barneko aduanak kentzea.\nBilakaera.\nIstiluak kostaldeko herrietan sortu ziren, Bizkaian eta Gipuzkoan. Matxinada Bizkaian hasi zen: 1718ko abuztuan zerga-biltzaile bat hil zuten Bilbon; nekazariak Bilbora joan eta korrejidoreak dekretua ezeztatuko zukeen agindu berria sinarazten saiatu ziren; horrek, baina, lehendabizi ahaldun nagusiaren sinadura behar zuela adierazi zuen. Gero protesta Gipuzkoara zabaldu, eta zenbait jauntxo eta handiki erail ondoren, hauek jabegoak utzi eta komentuetan babestu edo ihes egin behar izan zuten. Kamenek dioenez, matxinada 30 herritara zabaldu zen. Gipuzkoako Batzar Nagusiek tropak eskatu zizkioten erregeari.\nBizkaiko ahaldun nagusiari, halaber, Abando, Bego\u00f1a eta Deustuko herritarrek aduanak leheneratzeko agindua sinarazi nahi zioten, legea betearazten ari zirelakoan eta baketsu arituz. Tentsioa, baina, igotzen joan zen eta herritarrek, korrejidorea eta Bizkaiko ahaldun nagusia atzeman eta Areatzan sinatzera behartzera zihoazela, jakin zuten Enrique Arana ahaldun nagusiak errege tropak bidaltzeko eskatu zuela. Orduan, herritarrek ahaldun nagusia sastakatu eta bertan hil zuten. Espainiar erregeak hiru mila soldadu bidali zituen eta, 1719aren hasierarako, Blas de Loyola mariskalak zuzendutako soldaduek ia Bizkaia osoa hartua zuten.\nOndorioak.\nAltxamendu ondoko zapalketa gogorra baina mugatua izan zen: hogeita hamabi lagun hiltzera kondenatu zituzten, hogeita hamaika Bizkaian eta bat Gipuzkoan. Blas de Loyolaren espainiar armadak urtebete eman zuen jomugako euskal lurraldeetan. Okupazioak egoera deseroso batean utzi zituen hiru lurraldeotako agintariak. Gainera, herritarrak asaldatuta zebiltzan: Espainiako erregetzaren aurrean, beren ordezkariek tokiko araubidea eta herritarrak defendatzen huts egin zietelakoan zeuden.\nHandik gutxira, baina, Lauko Aliantzaren Gerran kokatuta, Berwickeko duke frantsesa ere (urte batzuk lehenago Katalunian Filipe V.aren alde borrokatutakoa) Euskal Herrira heldu zen armada baten buruan, eta abuztu amaierarako Gipuzkoa, Bizkaia eta Araba osoa buruzagi militar frantsesaren eskuetan zen. Abuztuaren 5ean, Gipuzkoak frantsesei formalki men egin zien baldin eta foruak errespetatzen baziren; Arabak pixka bat geroago onartu zuen frantsesen nagusitza (abuztuaren 29an).\nHala lurralde horietako eliteek nola Espainiako (Gaztelako) erregetzak konponbide iraunkor bat nahi zuten, eta negoziazioetan ibili ziren Madrilgo gortean. Euskal lurraldeok zein bere aldetik ibili ziren negoziatzen, baina guztiak ere San Ignazioren Kongregazioan elkartuta, eta gauzak albait gehien lehengoratzen saiatu ziren. 1719an bertan, aduanak kostalderatzeko 1717ko errege dekretua bertan behera geratu zen praktikan.\nOndorio ekonomikoek, izan ere, euskal ordezkarien alde jokatu zuten. Kostaldean jarritako aduanek ez zuten eman Espainiako erregetzak (Alberonik, \"de facto\" lehen ministro zenak) bilatutako etekinik. 1722. urtean, Nafarroako Estatuek (Gorteek) haserre protesta egin zuten, erregearen agindua kontraforua zelakoan. Ondorioz, 1722ko abenduaren 16ko Errege Aginduak indarrik gabe utzi zuen ofizialki kostaldera aduanak eramateko Filipe V.ak emandako agindua, nolabait horiek berriz barrualdera, Ebrora eramateko modua irekiz. Dena den, \"status quo\" berria ez zegoen artean lotuta. Gorteko negoziazioak 1727ko konponbidean amaitu ziren, kontrabandoari aurre egiteko konpromisoaz eta matxinadako parte-hartzaileen indultuaz (urtebete lehenago): 1727ko Hitzarmena edo Kapitulazioa."}
{"id": "125531", "revid": "96586", "url": "https://eu.wikipedia.org/wiki?curid=125531", "title": "Cabo Verdeko bandera", "text": "Cabo Verdeko bandera 1992ko irailaren 22an onartua izan zen. Hondo urdin bat eta ertz zuriko banda gorri batez osatzen da. Bandek honako proportzioa dute 6:1:1:1:3. Honetaz gain, banden gainean 5 puntako 10 izar aurkitzen dira zirkulu bat osatuz, banderaren zabaleran 3/8 zentraturik aurkitzen dena.\nIzarrek herrialdearen 10 uharte handienak adierazten dute, urdinak berriz ozeano eta zerua adierazi nahi du. Banda txuri eta gorriak bakea eta esfortzua esan nahi dutenak, herria eraikitzeko bidea adierazi nahi dutenak. Izarrek osatzen duten zirkulua eta fondoaren urdin ilunak, Europar Batasunaren banderaren antzekotasuna dute."}
