{"id": "87175", "revid": "105290", "url": "https://eu.wikipedia.org/wiki?curid=87175", "title": "Puig Major", "text": "Puig Major (euskaraz: \"Haitza nagusia\") Mallorcako mendia da. Escorca udalerrian kokatuta dago, Tramuntanako mendilerroan. Bere 1.445 metroko altuerari esker Balear Uharteetako mendirik altuena da.\nGertu, Penyal del Migdia mendia du, bera baino 50 metro txikiagoa dena. Mendia area militarra da eta Espainiako Armadak tontorrean RADAR bat jarri du."}
{"id": "87176", "revid": "105290", "url": "https://eu.wikipedia.org/wiki?curid=87176", "title": "Sogdiana", "text": "Sogdiana (antzinako persieraz: \"Suguda-\"; antzinako grezieraz: \u03a3\u03bf\u03b3\u03b4\u03b9\u03b1\u03bd\u03ae, \"Sogdian\u0113\"; persieraz: \u0633\u063a\u062f \"So\u0121d\"; tajikeraz: \u0421\u0443\u0493\u0434, \u0633\u063a\u062f, \"Su\u0121d\"; uzbekeraz: \"S\u01a1\u0123d\"; txineraz: \u7c9f\u7279, \"S\u00f9t\u00e8\") persiar jatorriko antzinako zibilizazio bat zen, gaur egungo Tadjikistan eta Uzbekistan herrialdeen zati bat hartu zuena. Bertako herririk garrantzitsuenak, Samarkanda eta Bukhara izan ziren.\nSogdianako estatuak, sekula politikoki batuta egon ez ziren arren, Samarkanda inguruan bildu ziren. Baktrianatik iparraldera zeuden, Oxus (Amu Daria) eta Jaxartesen (Sir Daria) artean zeuden eta Zeravshan ibaiaren haran emankorra hartzen zuen. Goi Erdi Aroan, lurraldea iparralderantz hedatu zen, Issik-Kul aintziratik haratuagoko finkapen kolonial politika bati esker.\nAriamzezeko Sogdianako Harkaitza, gotorleku bat, Alexandro Handiaren tropek hartu zuten K.a. 327an, Sogdiana eta Baktriana, satrapia bakarrean batu zituena. Ondoren, Diodoto I.ak sortutako Erresuma Grekobaktrianarraren barnean geratu zen, eszitek, K.a. III. mendearen erdialdean hartu zuten arte.\nSogdianak, funtsezko kokapena zuen Zetaren Bidean, eta paper azpimarragarri bat izan zuen, Txina eta Asia erdialdearen arteko merkataritza aktibitatea erraztuz. Txinarekin, Wu enperadorearen erregealdian, Zhang Qian esploratzaileak bisitatu ondoren harremanetan jarri ziren. Qianek, Asia erdialdera egin zuen bisitari buruzko txosten bat idatzi zuen.\nBisita eta Qiangen txostenaren ondoren, Txina eta erdialdeko Asia eta sogdianarren arteko merkataritza harremanak gorantz hasi ziren. Txinak, lurralde hartara misio ugari bidali zituen K.a. I. mendean, baina, Sogdianako merkatariak, ez ziren zetaren bideko beste batzuk bezain garrantzitsuak, indiarrak eta baktrianarrak kasu.\nSogdianarrak, sinesmen erlijioso ezberdinei buruz zuten tolerantziagatik ezagunak ziren. Budismoa, manikeismoa, Nestorianismoa eta Zoroastrismoak, jarraitzaile ugari zituzten. Sogdianarrek, budismoaren igorpena zetaren bidearen bidez igortzeko balio izan zuten, VIII. mendean gertatu zen musulmandar inbasioaren garaia arte. Sogdianako kulturari eta bere hizkuntzari buruzko informazioaren zati handi bat, idatzi zituzten testu erlijioso ugarietatik dator.\nSogdianako hizkuntza, sogdianera, indoeuropar hizkuntzen talde irandarraren zati zen, eta baktrianarrarekin estuki lotuta zegoen, lurralde hartan hitz egiten zen beste hizkuntza nagusietako bat. Sogdianerak, idazketa sistema ezberdinak erabiltzen zituen, guztiak, alfabeto aramaikotik zetozenak.\nSogdianar gehienak, pixkana-pixkana, beste talde batzuekin nahasten joan ziren, Persiar Inperioko baktrianarrak, turkiarrak edo persiarrak kasu, eta persieraz hitz egiten hasi ziren (egungo tadjiktarrak) edo turkiarrek erdialdeko asia konkistatu zutenean, uzbekeraz, egungo uzbekiar eta tadjik herrien jatorria da."}
{"id": "87177", "revid": "56334", "url": "https://eu.wikipedia.org/wiki?curid=87177", "title": "Dick Cheney", "text": "Dick Cheney izen osoa Richard Bruce Cheney (Lincoln, Nebraska, 1941eko urtarrilaren 30a - ) Ameriketako Estatu Batuetako presidenteorde ohia da.\nAmeriketako Estatu Batuetako presidenteordea izateaz gain, beste zenbait lanbide ere izan ditu. Etxe Zuriko langilegoburua, Ordezkaria Wyomingetik eta Defentsa Idazkaria ere izan da."}
{"id": "87179", "revid": "512", "url": "https://eu.wikipedia.org/wiki?curid=87179", "title": "Jamphel Gyatso", "text": "Jamphel Gyatso (, Wyliez \"byams spel rgya mtsho\", pinyin tibetarrez \"Qamb\u00ea Gyaco\"; ; 1758-1804) Tibeteko zortzigarren Dalai Lama izan zen.\nBizitza.\nTradizioaren arabera, Jamphel Gyatsoren ama berataz haurdun geratu zenean, bere herrian uzta bikain bat egon zen, garagar zurtoin bakoitzak, hiru, lau, edo bost buruxka zituela, Tibeten, ordu arte sekula ikusi ez zena, eta Jamphelen ama, Phuntosk Wangmo eta senide bat bere lorategian afaltzen ari zirela, ostadar handi bat agertu eta amaren sorbalda ukitu zuen. Izaki sakratu baten jaiotzarekin lotutako funtsezko seinalea da hau.\nJaio eta gutxira, umea, sarri, meditazio posturan jartzen saiatzen zen, eta begirada zerurantz zuela. Seigarren Panchen Lama zen Palden Yeshik, ume honi buruz hitz egiten entzun zuenean, Dalai Lamaren benetako berraragitzea zela adierazi zuen. Jamphelek bi urte t'erdi zituenean, Shigatseko Tashilhunpo monasteriora eraman zuten, non, berraragitutako Dalai Lama bezala, bere omenezko zeremonia bat ospatu zen.\nOndoren, Lhasara lagundua izan zen eta tibetar herriaren buruzagi bezala tronuratua Potala Jauregian, urezko zaldiaren urteko zazpigarren hilabetean (1762), bost urte zituenean (lau, mendebaldean kontatzen den bezala, jaiotzatik hasten dena, eta ez emakume bat haurdun geratzen den unetik). Handik gutxira, Lobsang Palden Yeshik aurre-nobizio bezala ordenatu zuen, eta bere izena eman zion, Jamphel Gyatso. Erabat, 1777an ordenatua izan zen, baina herrialdea, lamaordeek gobernatua izaten jarraitu zuen zurezko herensugearen urtea arte (1784).\n1788an, nepaldar zur merkatariekin gatazka bat egon zen, gurkhekin erasoetan amaitu zena. 1790ean, herri honek, hegoaldeko Tibet inbaditu zuen, eta zenbait probintzia konkistatu zituen, Nya-nang eta Kyi-drong bezala. Shigatse hiria eta Tashilhunpoko monasterioa, hartuak eta arpilatuak izan ziren, baina gurkhak, Nepalera atzera egitera behartuak izan ziren 1791n, eta 1796an, bake adostasun bat lortu zen."}
{"id": "87180", "revid": "536", "url": "https://eu.wikipedia.org/wiki?curid=87180", "title": "Ameriketako Estatu Batuetako konderriak", "text": "Ameriketako Estatu Batuetako konderriak Ameriketako Estatu Batuetako azpibanaketa administratiboa da. Estatu bakoitzak hainbat konderri ditu. Konderri bakoitzak bere hiriburua du eta bertan konderriko epaitegiak eta administrazioa daude.\nKonderri hitza, 48 estatuetan erabiltzen da bakarrik. Alaskan \"borough\" (auzotegia) hitza erabiltzen da eta Louisianan \"parish\" (parrokia) hitza."}
{"id": "87183", "revid": "1519", "url": "https://eu.wikipedia.org/wiki?curid=87183", "title": "Jos\u00e9 de Espronceda", "text": "Jos\u00e9 Ignacio Javier Oriol Encarnaci\u00f3n de Espronceda y Delgado (Pajares de la Vega, Almendralejo ondoan (Badajoz), 1808ko martxoaren 25a - Madril, 1842ko maiatzaren 23a) idazle erromantiko emankorra izan zen, XIX. mendeko literatura espainiarraren garrantzitsuenetarikoa.\nBiografia.\nJos\u00e9 de Espronceda Pajares de la Vegan jaio zen 1808an, Almendralejotik gertu (Badajoz). Nafar jatorriko familia batekoa zen, zeinak Tafallako Martinez Esprontzedatarren etxean zuen jatorria.\nMadrilgo San Mateo ikastetxean ikasi zuen eta Alberto Lista izan zuen irakasle. 15 urte zituen \"Los Numantinos\" (1823-1825) elkartea sortu zuenean lagun zituen Ventura de la Vega eta Patricio de la Escosurarekin batera. Hirurteko Liberalaren bukaeran, Rafael del Riegoren heriotzaren mendeku egin nahi izan omen zuten.\n1823an, Mirto akademia sortu zuen Albero Listaren beste ikasle batzuekin batera eta itxia zegoen Listaren Libre de San Mateo ikastetxearen irakasgaiekin jarraitzea zuten helburu.\nSalaketa batzuk medio, 1825ean, Guadalajarako monasterio batera deserriratu zuten 5 urtez. Gero, Alemania, Belgika, Herbehereak, Frantzia eta Ingalaterra bisitatu zituen eta, bere lagun askok bezala, 1830eko iraultza liberaletan hartu zuen parte.\nTeresa Mancharekin maitemindu zen, erbesteratuta zegoen Epifanio Mancha koronel liberalaren alabarekin, baina, aitak agindu bezala, Teresa Guillermo del Amo negozio-gizonarekin ezkondu zitzaion. Hala ere, 1833an Parisen elkartu ziren berriro eta Espainiara itzuli ziren, Fernando VII.a hil zenean amnistia etorri baitzitzaien liberalei. 1838an, Teresak alde egin zion eta berehala hil zen.\nHandik aurrera, Espronceda politikan eta kazetaritzan murgildu zen. Milizia Nazionalean sartu zen eta Madrileko Ehiztarien Konpainian lehen teniente izatera iritsi zen. 1841ean, Den Haagko delegazio espainiarraren idazkari egin zuten eta laster Almeriako diputatu progresista. 1842an, Gorte Orokorretarako aukeratu zuten progresisten ordezkari.\nUrte berean, 34 urte zituenean, \"garrotilloak\" (difteria) hil zuen eta ez zuen Bernarda de Beruetekin ezkontzeko modurik izan.\nLanak.\nMonasterioan egon zen bitartean eta maisu izan zuen Alberto Lista poetaren laguntzaz, \"El Pelayo\" idazten hasi zen, baina ez zuen bukatu.\nGeroago etorri ziren \"Sancho Salda\u00f1a\" nobela historikoa edo \"El castellano de Cu\u00e9llar\".\n1840an, arrakasta handia lortuko zuen olerki bilduma bat idatzi zuen eta plazera, askatasuna, maitasuna, etsipena, heriotza, jaioterria, tristezia, zalantza eta protesta soziala izan ziren gai. \"El estudiante de Salamanca\" lana XIX. mendeko poemarik hoberena dela esaten da bere gaian.\nBukatu gabe geratu zitzaion \"El Diablo Mundo\" (1841), gizartea eta bere gaiztakerian murgiltzen den gizaki garbi bat erakutsiz; hortxe dago \"Canto a Teresa\", Teresa Manchari dedikatu zizkion amodiozko hitzak.\nPoema motzak ugari izan ziren eta \"Canciones\" izena eman zien. Ezaguna dugu \"Canci\u00f3n del pirata\", \"A Jarifa en una org\u00eda\", \"El verdugo\", \"El mendigo\", \"El reo de muerte\" edo \"Canci\u00f3n del cosaco\". Pertsonaia marjinatuak eta gizartetik at daudenak agertzen zaizkigu eta gizarte gaia garbi-garbi agertzen da lirika espainiarrean. \"Desesperaci\u00f3n\" poema iluna eta larria ere agertuko da, Esproncedaren adibide garbia."}
{"id": "87184", "revid": "336", "url": "https://eu.wikipedia.org/wiki?curid=87184", "title": "1960ko Udako Olinpiar Jokoak", "text": "1960ko Udako Olinpiar Jokoak, Erroman ospatu ziren. Udako Olinpiar Jokoen XVII. edizioa izan zen. Erroma, aurretik, jada aukeratua izan zen 1908ko Olinpiar Jokoak ospatzeko egoitza bezala, baina uko egin zion, eta, azkenean, Londres izan zen joko horiek antolatu zituena. Udako Olinpiar Jokoen XVII. edizio honetarako euren hautagaitza aurkeztu zuten beste hiri batzuk, Lausanne, Detroit, Budapest, Bruselas, Mexiko Hiria eta Tokio izan ziren, azkeneko bi hiri hauek, Udako Olinpiar jokoen hurrengo hiri antolatzaileak izango zirelarik. Erromako Olinpiar Joko hauetan, ordurarteko kirolari kopuruaren errekorra lortu zen, 5.348 kirolarirekin, 83 nazio, 17 kirol eta 150 probatan ordezkatzen. Hauek, Italiak antolatutako bigarren Olinpiar Jokoak izan ziren, lau urte lehenago, Cortina d'Ampezzon Negukoak antolatu ondoren. Gainera, nolabaiteko elbarritasuna duten pertsonentzako lehen Paralinpiar Jokoak ospatu ziren, 1960ko Udako Paralinpiar Jokoak.\nNabarmendutakoak.\n "}
{"id": "87185", "revid": "512", "url": "https://eu.wikipedia.org/wiki?curid=87185", "title": "Musa (Partia)", "text": "Musa Partiako erregina izan zen K.a. 2 eta 4 bitartean. Flavio Josefok Thermusa deitua, Augusto erromatar enperadoreak, Praates IV.ari ohaide bezala eman zion esklabo italiar bat zen, Marko Lizinio Krasok K.a. 53ko Carrhaeko guduan galdutako arranoak itzultzeagatik ordain bezala.\nPraates IV.aren gogokoena bihurtu zen, eta bere emazte legitimo bihurtu zuen \"Musa jainkosa\" izenpean. Bere seme Praates V.a, Praatazes modu txikigarrian deitua, izendatu zuen oinordeko bezala. Praates IV.a, bere beste semeak Erromara bahitu bezala bidaltzeko konbentzitu zuen. Etsai guztiak jada jokoz kanpo zeudelarik, Musak eta bere seme Praates V.ak, Praates IV.a erregea pozoitu eta hil zuten, eta erregetza hartu zuten K.a. 2an. Euren txanponetan elkarrekin agertu ziren, eta, dirudienez, elkarrekin gobernatu zuten Partia.\nFlavio Josefok dioenez, Musa, bere seme Praates V.arekin ezkondu zen, eta hau, partiarrentzat onartezina zenez, matxinatu eta tronutik kendu zituzten, koroa, Orodes III.ari emanez, (denbora gutxiz gobernatu zuena, 6rarte bakarrik)."}
{"id": "87186", "revid": "9426398", "url": "https://eu.wikipedia.org/wiki?curid=87186", "title": "Quasar", "text": "Quasarra urruneko galaxia baten erdigunean dagoen energia formazioa da. Eguzki-sistemaren tamainakoak izaten dira. Galaxia aktiboetan izaten dira, eta energia gehien ekoizten duten astroak dira unibertsoan. Quasar batek urtean 1.000 eguzki-masa irensten ditu.\nEzaugarriak.\nQuasarrak 1950eko eta 1960ko hamarkadetan aurkitu zituzten, zeruko irrati-uhinen lehengo kartografia egin zenean, Cambridgeko Unibertsitateak lau elementuko interferometroarekin ateratako \"3C\" katalogoaren 159 eta 178 MHz-eko iturrien artean bereziki. 1962an, 3C273 iturriaren posizioa \u2014lehen, bakarrik \u00b15 arku-minutuko doitasunez ezagutzen zen\u2014 ilargi-ezkutatzeen bidez zehaztu zen, eta haren kontrapartida ikusgaia, izar-itxurakoa, ondo kokatu zen zeruan. Espektro ikusgarria ez zen izar batena, ionizazio handiko igorpen-lerroz jositako Seyfert galaxia baten nukleo aktiboarena baizik; baina askoz lerratuago zegoen gorrirantz (formula_1), eta horrek adierazten zuen iturria 10 bat aldiz urrunago zegoela eta galaxia eliptiko argidunenak baino 10-30 aldiz argitasun handiagoa zuela. Laster, astrofisikariek quasarrak aurkitzeko beste metodo batzuk asmatu zituzten, quasarren energia gehiena igortzen duten uhin ikusgaien eta ultramoreen bidez bereziki, eta irrati-uhinaren intentsitatea ez da jada ezaugarri nagusia quasarrak izendatzeko.\nGrabitazioa erreakzio nuklearrak baino ~20 aldiz eraginkorragoa izan daitekeenez masa-kantitate batetik energia ateratzeko, quasarren argi-igorpenaren mekanismoa lehengo printzipioan datza. 1964an eta 1966an, Zel\u2019dovitx eta Novikov fisikari sobietarrek, batetik, eta Lynden-Bell fisikari britainiarrak, bestetik, proposatu zuten quasarren energia elektromagnetikoa zulo beltz supermasibo (~109 eguzki-masa) baten inguruan biraka dabilen materia likatsuak sor zezakeela, delako materia zulo beltzerantz erortzean. Horrela bada, eta akrezioak simetria esferikoa badu, quasarren argi-sorrerak Eddington limitearen barruan jazo behar du. Limite horrek adierazten du zer argitasun maximo igor dezakeen materia gehitzen duen uhin-iturri batek, fotoien presioz erakartzen duen materia sakabanatu gabe:\nformula_2\nnon formula_3 grabitazioaren konstantea baita, formula_4 argiaren abiadura, formula_5 protoien masa, formula_6 elektroien sekzioa eta formula_7 masa gehitzen ari den iturriaren masa. Beraz, quasarren ohiko argi-igorpen baten kasuan, L ~1046 erg/s, zulo beltza ~108 eguzki-masakoa litzateke. Masa-gehikuntza Eddingtonen limitearen azpitik gertatzen bada, zulo beltzak masa handiagoa izan dezake. Zulo beltz supermasiboen proposamenak berehala jaso zuen zientzialarien komunitatearen onespena, eta, ordutik, quasarren eredu estandarra bihurtu da. Zulo beltz erraldoien presentzia ez da oraindik zuzenean frogatu quasarretan, baina bai quasarra baino ahulagoak diren beste galaxia aktibo batzuetan. Horren froga finkoena NGC4258 galaxiarena da: 22 GHz-eko H20 maserraren behaketa interferometrikoek erakusten dute zentroaren inguruarekiko biraka ari den disko bat. Disko horren maserren Doppler lerrakuntzak (\u00b1900 km/s) eta zentroarekiko posizioak (0,14\u20130,28 parsec) konbinatuz, Newtonen mekanikak esaten digu zentroko gorputzak 3,9 \u00d7 107 eguzki-masa izan behar duela. Bestalde, neurtutako posizioek eta abiadurek planeten orbiten legeei horren zehazki jarraitzen dietenez, zentroko masak 0,012 parsec izan behar du, gehienenez, eta, dentsitate horrekin, gorputza zulo betza besterik ezin da izan.\nQuasar ezagunak.\nGaur egun, ehunka mila quasar ezagutzen dira, eta galaxia erraldoi lokalen % 10ek quasarrek bezalako nukleo aktibo bat dutela zenbatesten da. Quasar-ugaritasuna ez da beti bera izan unibertsoaren historian zehar: quasarrak ~100 aldiz ugariagoak ziren z~2 gorriranzko lerrakuntzan (unibertsoa ~1/4 gazteagoa zenean) gaur egun baino (z = 0). Hain zuzen ere, quasarren aroa deritzo z~2 garaiari. Atzerago jota, z handiagoetara, quasarren ugaritasuna murriztu egiten da berriro.\nQuasarren eta galaxia erraldoi lokal ez-aktiboen antzeko ugaritasunak pentsarazten digu quasarren fenomenoa galaxia guztien eboluzio-fase bat besterik ez dela. Hipotesi hori eztabaidagai da oraindik, baina funtsezko osagaia da jadanik gaur egun lantzen ari diren galaxia eraikitzeko ereduetan.\nQuasarren ondoan, hain argidunak ez diren beste galaxia aktibo hauek ditugu: Seyfert, LINER (ingelesezko Low Ionization Narrow Emission Line Region terminotik), irrati-galaxiak eta blazarrak."}
{"id": "87187", "revid": "512", "url": "https://eu.wikipedia.org/wiki?curid=87187", "title": "Filipo II.a Filorromano", "text": "Filipo II.a Filorromano (Erromaren laguna) edo \"Barypos\" (oin astuna) (), Siriako azken errege seleukotarra izan zen, K.a. 65 eta K.a. 64 bitartean gobernatu zuena.\nFilipo I.a Filadelforen semea zen. K.a. 65ean, erromatarrek, Antioko X.a Eusebioren zeme sen Antioko XIII.a Asiarrari onartu zioten oinordekotza aldarrikatu zuen. Ponpeio, bi erregegaietaz nazkatu zen eta biak, bata bestearen jarraian tronutik kendu zioten, Siria, erromatar probintzia bihurtuz. Antioko, arabiar xeke batek eraila hil zen, eta Filipo II.a bizirik geratu zela uste da, Filipo izeneko printze bat, handik denbora batera, Kleopatra VII.aren ahizpa zen Berenize IV.aren senar bezala aipatzen baita, sekula ospatu ez zen ezkontza, Siriako gobernari erromatarra zen Aulo Gabiniok, ezkontzaren aurka zegoena, Filipo hil baitzuen."}
{"id": "87190", "revid": "4380", "url": "https://eu.wikipedia.org/wiki?curid=87190", "title": "Quasarra", "text": ""}
{"id": "87210", "revid": "1982", "url": "https://eu.wikipedia.org/wiki?curid=87210", "title": "Isere ibaia", "text": ""}
{"id": "87212", "revid": "1712", "url": "https://eu.wikipedia.org/wiki?curid=87212", "title": "Berezko hazkundea", "text": ""}
{"id": "87213", "revid": "336", "url": "https://eu.wikipedia.org/wiki?curid=87213", "title": "Hazkunde begetatibo", "text": ""}
{"id": "87214", "revid": "12788", "url": "https://eu.wikipedia.org/wiki?curid=87214", "title": "Cloak and Dagger", "text": "Cloak and Dagger film beltza da, Fritz Langek 1946an zuzendu zuena. Gary Cooper eta Lilli Palmer izan ziren aktore nagusiak. Film zapuztutzat jo zuen Langek, ez baitzioten laga azken muntaian erabakirik hartzea: amaierako azken hogei minutuak ezabatu zituzten, Langen diskurtsoa erabat itxuraldatuz.\nArgumentua.\nBigarren Mundu Gerra amaitzeko pronto da. Frantziako Erresistentziako kide bi garrantzi handiko informazioa aliatuei bidaltzen ari direnean hil egiten dituzte: naziak bonba atomikoa lortzeko gertu dabiltza. Alvah Jasper zientzia gizona Europara bidaliko du armada estatubatuarreko Zerbitzu Estrategikoetarako Bulegoak (OSS delakoak). Hitlerren aginduetara gogoz bestera lan egiten duten irakasle suitzar batekin eta italiar batekin bildu beharko du, ikerketak zertan diren ondo jakiteko."}
{"id": "87215", "revid": "512", "url": "https://eu.wikipedia.org/wiki?curid=87215", "title": "Orodes III.a", "text": "Orodes III.a, Partiako errege bat izan zen 5 eta 6 urte bitartean.\nTronuan jarria izan zen Praates V.a eraila izan ondoren.\nArmenian, erromatarren aldekoa zen Artavasdes VI.a erregearen erailketak eta hau, Tigranes V.a izeneko errege bategatik aldatu izanak, azken hau ere erromatarren aldekoa eta Artavasdesen balizko semea, partiarren aldekoa zen Erato erreginaren aldekoen matxinada gehitu zuen, laster asko zabaldu zena, eta azkenik, erromatarren aldeko alderdi berak, Tigranes V.a tronutik kendu eta koroa Eratori eman zion 10. urte inguruan.\nKrudelkeriagatik salatua, nobleek erail zuten 7an eta enperadoreari, errege bezala, Vonones I.a bidaltzeko eskatu zion, Praates V.aren anaia, Erroman bahitu bezala zegoena, Augustok eta Praates IV.ak K.a. 25ean sinatutako hitzarmenetik."}
{"id": "87216", "revid": "114476", "url": "https://eu.wikipedia.org/wiki?curid=87216", "title": "Biomasa", "text": "Biomasa ulertzeko bi era daude; alde batetik ekologian eskualde edo ekosistema zehatz batean bizi diren izaki bizidunen materia edo masa total gisa ulertzen da. Izaki bizidunak esaten denean, hilda dauden aleen masa ere kontuan hartu behar da: hildako zuhaitz baten enborra ere biomasaren parte da. Biomasaren baitan mikroorganismoak, landareak zein animaliak sartzen dira. Baina bestalde, energia-iturri gisa erabil daitekeen materia organikoa ere izan daiteke. Industria urriko herrialdeetan egurra da energia iturri nagusienetarikoa eta beraz, hortik dator ere energiarako erabiltzen den materiari izen bera jartzea.\nBiomasaren neurri-unitate gisa area-unitateko dagoen masa edo ekosistema bateko masa osoa erabil daiteke. Beraz, tonak kilometroko karratuko edo gramoak metro karratuko erabil daitezke, baina baita ekosistema batean, laku batean esaterako, dagoen masa osoa ere. Biomasa modu askotara neur daiteke, zer neurtu nahi den kontuan hartuta. Masa freskoa erabil daiteke, ura barne, esaterako lursail batek ekoizten duen patata kiloak jakiteko. Beste testuinguru batzuetan masa organiko lehor gisa neurtzen da. Aplikazio zientifiko zehatzetan, bestalde, organikoki lotutako karbonoaren masa gisa neurtzen da, (karbonoaren errekuntzan energia lortzen baita).\nEkologian biomasa hitza terminoa.\nEkologian biomasa lehen esan bezala, eskualde edo ekosistema batean dagoen izaki bizidunen materiala edo masa total osoa izan daiteke. Materia hau hilik zein bizirik egon daiteke. Izan ere, bizirik dagoen materiak, hilda dagoen materiaren deskonposaketa eta berrerabilpena egin dezake. Hau da elikadura kate gisa jardun dezake ekosistema bateko bizidun guztiek.\nNahiz eta munduan biomasa kantitate handia egon, maila trofiko batetik bestera energia asko galtzen da. Hots, landareen masa totala animalien baino askoz handiagoa da. Beraz, biomasa kopuru totalaz gain, biomasa netoa edo garbia ere aipatu beharrekoa da. Hots, organismoak eskuragarri duten elikadura (materia organikoa) eta benetan mantenugai gisa erabiltzen duten arteko materiaren kenketa edo erlazioa.\nHonen adibide argia sare trofikoan edo bazka sarean egon daiteke. Izan ere, erraz ikusten da nola lehenengo maila trofikoko organismo kopurua handiena den eta gero eta sarean aurrerago joan gero eta ugaritasun txikiagoa dagoen. 2021eko urtarrilean argitu zenez, gizakiek sortutako objektuek Lurreko biomasa osoa baino gehiago pisatzen zuten.\nSailkapena.\nEnergia iturri gisa biomasa era desberdinetan sailka daiteke: naturala, hondar-biomasa edota kultibo energetikoa.\nEnergia ekoizpena.\nAzken urteetan biomasa hitza ordezko energia-iturritzat hartu izan da. Kasu honetan, erregai modura edo ekoizpen industrialerako erabil daitekeen material biologikoari deitzen zaio biomasa. Izan ere, landareek eguzkiaren erradiaziotik fotosintesia eginez energ\u00eda kimikoa sor dezakete. Energia kimiko horren zati bat materia organikoan bertan metatu egiten da, izan ere energiaren kontserbazio legea dela eta, energia ez da sortzen ezta deuseztatzen ere. Biomasari esker, hor geratu den energia errekupera daiteke errekuntza prozesuen bidez edota erregai gisa bihurtuz.\nMateriaz hitz egiterakoan, materia biziduna eta materia organikoa kontuan hartzen da baina ez dute esanahi bera. Alde batetik materia biziduna bizirik dauden izaki bizidunei erreferentzia egiten dio. Bestetik materia organikoa, karbonoaren zientzian oinarritzen den materia da (CH2O)n delarik bere oinarrizko egitura. Energetikoki erabilgarriagoa da materia organikoa materia biziduna baino.\nBestalde, biomasatik energia lortu nahi bada, ez da %100eko etekina lortuko, erretzerakoan, energia zati bat galtzen baita askatzen diren gasak direla medio.\nGainera biomasa zuzenean erabili daiteke ongarri moduan.\nHainbat energia ekoizpen prozesu dago: normalean, konbertsio termikoak izan ohi dira.\nBiomasa zentral energetikoa.\nZentral hauetan, biomasa energia bihurtzeko beharrezkoak diren prozesuak aurrera eramaten dira prozesu biologikoen bitartez energia elktrikoa lortzeko. Biomasa zentraletan ekoizten den energia gehienetan energia garbi gisatzat hartzen da.\nProzesua honelakoa izango zatekeen:\nLehenengo, materia organikoa zentralera eraman eta beharrezkoa den tamaina izan arte mozten da. Hau da, zuhaitzen enborra hartzekotan, zuhaitza moztu egiten da ezpala neurriko zura izan arte.\nOndoren, materia hori maila desberdinetan banatzen da horren konposizioa eta tamainaren arabera. Materia hori erre egiten da eta errekuntzatik lortzen den beroa ura ur lurrun bihurtzeko erabiltzen da.\nUr lurrun hori turbina batetik bideratzen da eta sorgailu elektriko bati lotuta dagoenez, lurrunak turbina biraraziko du eta horrela energia elektrikoa sortuko du.\nAzkenik lurruna berriz ur bihurtzen da kondentsadore bati esker eta beraz, ziklo itxi bat izango zen.\nOrdezko energia gisa.\nEnergia lortzean abantailak eta desabantailak ikus daitezke. Biomasaren konposizioak zerikusi zuzena izango du aterako den energia kopuruarekin, konposizioa aldakorra baita. Kasu honetan, hidrogeno kontzentrazioa, pHa eta hezetasuna adibidez.\nAurkitu denez, biomasa bioerregai gisa erabiltzeko desabantaila gehiago ditu abantaila baino baina biomasaren ingurune-onurak, ekonomikoak eta sozialak errentagarri bihurtzen du.\nEnergia honen erabilerak.\nBiomasatik datorren energia hain da desberdina, gauza desberdinetarako erabili daitekeen.\nEnergia termikoaren ekoizpena.\nErregaia erre bezain laster energiaren erabilera lortzen da. Hau da zuzenekoa da ezin da metatu. Bero iturri gisa erabiltzen da, adibidez zerbait berotzeko egurra erretzen denean. Honen arazorik nagusiena, errekuntzan sor daitezken gasen kutsadura izan ohi da.\nBiogasaren sorrera.\nXede nagusia erregaia lortzea da normalean, abeltzaintzan zein nekazaritzan metanoa erabiltzen da bero iturri gisa.\nBioerregaien ekoizpena.\nOhiko erregaien hautabidea da. Erregai fosiletatik lortzen dugun energia biomasatik lortzen den energia garbiagorekin aldatzeko aukera ematen diguna.\nAlde batetik, bioetanola dugu gasolinaren ordezkoa.\nBestetik biodiesela dieselaren ordezkoa izango zena, oraindik fase esperimentaletan egon arren."}
{"id": "87217", "revid": "1545", "url": "https://eu.wikipedia.org/wiki?curid=87217", "title": "1960ko Neguko Olinpiar Jokoak", "text": "1960ko Neguko Olinpiar Jokoak AEBetako Kaliforniako Squaw Valley hirian ospatu ziren. Neguko Olinpiar Jokoen VIII. edizioa izan zen, eta AEBetan antolatutako laugarren Olinpiar Jokoak, 1904ko San Luisekoak eta 1932ko Los Angelesko Udakoak eta Lake Placideko Negukoen ondoren."}
{"id": "87218", "revid": "105290", "url": "https://eu.wikipedia.org/wiki?curid=87218", "title": "Uadi Maghara", "text": "Uadi Maghara, Sinaiko penintsularen hegoaldean dagoen eskualde bat da. Bere garrantzia, mineral presentziagatik datorkio, turkesa bezalakoak, antzinatetik ateratzen direnak.\nEgiptoko II. dinastiatik aurrera, mineral honen ateratzea, tokiko harkaitzetan grabatutako idazkun ugariengatik berretsia da, faraoiek antolatutako espedizioen lekukotza bezala, nomada beduinoen tribuei aurre eginez, Sinaiko penintsularen kontrola lortzeko.\nEskualdeak, berebiziko balio arkeologikoa du, bertako harkaitzetan, Egiptoko lehen dinastietako zenbait faraoiren izenak dituzten testu hieroglifoak grabatuak baitaude: Sanakht, Sekhemkhet, Djoser, Nyuserra, Menkauhor, Dyedkara-Isesi, Pepi I.a, etab... bezalako faraoiak.\nTurkesa, Hethert jainkosarekin lotua zegoen, \"Turkesaren Anderea\", Sinaiko penintsulako tenplu batean gurtua zena, eta antzinako egiptoarrentzat, balio sinboliko handia zuen: zerua eta goizeko egunsentiko argia sinbolizatzen zituen, eta berpizkundearekin, amatasunarekin, ugalketarekin eta ugalkortasunarekin lotua zegoen, Hetherten ezaugarriak, bitxi zein kuttunetan barra-barra erabilia."}
{"id": "87219", "revid": "56334", "url": "https://eu.wikipedia.org/wiki?curid=87219", "title": "Menkauhor", "text": "Menkauhor-Ikahuor, Egiptoko V. dinastiako faraoi bat izan zen, K.a. 2389 eta K.a. 2380 bitartean gobernatu zuena (J\u00fcrgen von Beckerath).\nBere sendia ez da ondo ezagutzen. Beharbada, bere gurasoak, Nyuserra faraoia eta Reput-Nebu izango ziren, eta bere seme-alabak, Dyedkara, Raemka eta Kaemtienent.\nManetonek, Sexto Julio Afrikanoren arabera, Menkeres deitzen du, eta 9 urteko erregealdia ematen dio. Turingo Errege Kanonaren arabera, bere erregealdia 8 urtekoa izan zen.\nMenkauhor bezala agertzen da Abidoseko Errege Zerrendan eta Menkahor bezala Saqqarakoan.\nBiblos eta Nubiarekin harreman diplomatikoak izateko politikarekin jarraitu zuen.\nSinaiko Uadi Maghara eta Asuango meatzaritza aktibitatearekin jarraitu zen.\nBere herriak asko maite eta miretsi zuen, eta oso ongi hartua izan zen Inperio Berrirarte, oraindik Saqqaran gurtzen zenean.\nBere garaiko eraikinak.\nMenkauhorri buruz, harzurizko estatua txiki bat mantentzen da, Uadi Magharako harkaitz batean idazkun bat eta Abusirren zigilu bat ere aurkitu ziren."}
{"id": "87220", "revid": "96586", "url": "https://eu.wikipedia.org/wiki?curid=87220", "title": "Mixu", "text": "Patrick Mixelena, batez ere Mixu goitizenez ezaguna, (Donibane Lohizune, Lapurdi, 1970 - Baiona, Lapurdi, 2009ko urtarrilaren 2a) euskal abeslaria zen.\nBiografia.\nDonibane Lohizunen jaio eta Urru\u00f1an bizi izan zen. Familia senpertarra zuen amaren aldetik, Matxin Irabola bertsolariaren birriloba zen eta lotura handia atxiki izan zuen Senpererekin.\n1986an Xabaltxekin Ipar Haize pop-folk taldea sortu zuen eta 1989an taldean desegin zuten. 1990ean Izan musika taldearekin hasi zen eta bi urtez egon zen han. Urru\u00f1ako Kuxkuxtu txarangan aritu zen ere zortzi urtez. Hala ere, Sustraia taldearekin izan zuen arrakasta gehien. 1992an sortua, \"Mustafa\" kantak arrakasta handia izan zuen eta horren ondorioz, hainbat urtetan \"Mustafa\" goitizenez deitu izan zioten Mixuri.\n2007an diskoa atera zuen bakarlari gisa. Urte berean MMX proiektua sortu zuen Maialen Errotabehere ezpeletarra eta Xabaltx zuraidarrarekin batera. Hego Amerikan zehar bira egin zuten.\n2009ko urtarrilaren 2an Aviron Bayonnais/Castres partidaren hasieran, Mixuk Avironen maskotarekin batera Aviron Bayonnais errugbi taldearen \"Pe\u00f1a Baiona\" ereserkia kantatzeko ardura zuen. Kantatu zuen eta handik gutxira bihotzekoak jota hil zen. Bi semeren aita zen."}
{"id": "87221", "revid": "949372", "url": "https://eu.wikipedia.org/wiki?curid=87221", "title": "Patrick Mixelena", "text": ""}
{"id": "87222", "revid": "949373", "url": "https://eu.wikipedia.org/wiki?curid=87222", "title": "Patrick Mitxelena", "text": ""}
{"id": "87224", "revid": "512", "url": "https://eu.wikipedia.org/wiki?curid=87224", "title": "Harzuri", "text": "Harzuria edo Alabastroa antzeko itxura duten zenbait mineral multzoa da. Kaltzio karbonato edo igeltsu harri barietate bat da (kaltzio sulfato hidratatua), forma trinkoan agertzen dena, selenita ez bezala, azken hau barietate zuntztsua baita. \"Alabastro\" izena, antzinako grezierazko \u03b1\u03bb\u03ac\u03d0\u03b1\u03c3\u03c4\u03c1\u03bf\u03c2 (\"alabastros\") hitzetik dator, heldulekurik gabeko ontzi bat izendatzen duena, harzuria heldulekurik gabeko lurrin ontziak egiteko erabiltzen baitzen.\nHarzuria, igeltsu harria bezala, atzazalarekin marratzen da (1,5 eta 2 arteko gogortasuna Mohs eskalan). Bere kristalizazio sistema, monoklinikoa da. Bikor fineko igeltsu barietate hau, Espainiako harrobietatik, Ingalaterrakoetatik edo Toskanakoetatik ateratzen da. Harzuria, harri apaingarri bezala erabiltzen da. Bere biguntasunak, oso forma landuetan lantzea ahalbidetzen du. Uretan disolbagarria, ezin da kanpoan erabili.\nErabilera.\nKaltzita, \"antzinakoen harzuria\", \"Bibliaren harzuria\" edo \"Ekialdeko harzuria\" da, ezagutzen diren lehen harzurizko objektuak, Ekialde Hurbiletik baitator. \"Alabastra\" izeneko lurrin edo ukendu ontzi txikiak egiteko oso bilatua, \"alabastra\" izena, harzuriaren beste izena den \"alabastro\" izenaren jatorria izan daiteke.\nKaltzita bloke bakar batean zizelkaturiko sarkofago bat, Londresko Sloane museoaren bilduman dago. Giovanni Battista Belzonik aurkitu zuen 1817an, Seti I.a faraoiaren hilobian, Tebasetik ez oso urruti, eta Sir John Sloanek erosi zuen, arrakastarik gabe, British Museumari proposatu ondoren. Harria, Tebasetik gertu ateratzen zen, greziarrek, \"Psinaula\" edo \"Alabastron\" bezala berrizendatu zuten hirian.\nHarzuria, ontzi kanopo egiptoarrak eta beste ontzi sakratu eta hil ontzi batzuk egiteko erabiltzen zen.\nBeste erabilera batzuk.\nXafla finetan moztua, harzuria, leiho txikietan \"kristal\" bezala erabili ahal izateko moduko bezain gardena da. Honela erabili zen, hain zuzen ere, Erdi Aroko eliza batzuetan, bereziki Italian. Berrikiago, harzuria erabili zen barra-barra Los Angeleseko \"Andre Maria\" katedralerako, 2002an sagaratua. Hozte gailu berezi batek, panelak, beroaren eraginpean opako bihurtzea eragozten du.\nHarzuria preziatua izatea eragiten duten ezaugarrietako bat, zeharrargitsua izatea da. Ebroren Haraneko elizek, Espainian, kristalen ordez, harzurizko xaflak zituzten. Material honen biguntasunak, atzazalarekin ere landu ahal izatea ahalbidetzen du.\nArgiztapenari dagokionez, plafoi eta tulipak ere eraikitzen dira harzuriarekin, hauek brontzezko argi armiarmen zati direlarik.\nHarzuriaren ateratzea.\nHarzuriaren ateratze mundialaren zati handi bat, Aragoin egiten da, Ebroren Haranean. Quinto, Fuentes de Ebro, Azaila eta Albalate del Arzobispo bezalako herrietan. Esplotazioa, harrobi bidez egiten da, paisaia suntsitu eta ingurugiroan kalte handia sortuz, berritzea ez baita batere erraza halako toki idor batean. Uretan oso disolbagarria denez, erliebea, oso erraz higatzen da. Landutako ataletan ez ezik, bloke landugabeetan ere asko esportatzen da, Asian eta herrialde arabiarretan oso estimatua den jade faltsua egiteko, gogortu eta kolore ezberdinetan tindatzen duen prozedura baten bidez."}
{"id": "87225", "revid": "219", "url": "https://eu.wikipedia.org/wiki?curid=87225", "title": "Fito y los Fitipaldis", "text": ""}
{"id": "87226", "revid": "58701", "url": "https://eu.wikipedia.org/wiki?curid=87226", "title": "Fito &amp; Fitipaldis", "text": "Fito &amp; Fitipaldis Euskal Herriko rock musika taldea da, 1990eko hamarkadaren amaieran sortutakoa eta nolabait Platero Y Turen ondorengoa dena eta horren oihartzuna gainditu egin duena, etxean eta kanpoan arrakasta handia lortuta.\nHistoria.\nHasiera (1998-2001).\nFito Cabrales \u201cPlatero eta zu\u201d taldean zegoen abeslari gisa, talde honek sustrai rockeroak zituen AC/DC, Rolling Stones, Le\u00f1o, Status Quo\u2026 eredu bezala. Haien abestien gaiak tabernak, amodioa, drogak eta Rocka ziren. Baina Fito zenbait abesti ezberdin konposatzen hasi zen, bere taldearen estiloarekin bat ez zihoazenak.\u201dPlatero eta zu\u201d utzi gabe, paraleloki \u201cFito eta Fitipaldiak\u201d sortu zuen, Rockabilly, Blues, Swing eta Jazz soinuekin. Lehen diskoa 1998an argitaratu zuten, \u201cA puerta cerrada\u201d. Fitok ez zuen bere iraganeko ospea erabili nahi arrakasta eskuratzeko beraz, edukiera txikiko antzokietan hasi ziren jotzen, hala ere platinozko diskoa denbora gutxira eskuratu zuten.\nBigarren sorkuntza (2001-2005).\nFitoren proiektu bakartiaren arrakasta itzela izan zen eta 2001ean \u201cPlatero eta zu\u201d utziz talde berrian jarri zituen bere ilusio guztiak. Urte berean haien bigarren diskoa argitaratu zuten \u201cLos sue\u00f1os locos\u201d eta berriro platinozko diskoa eskuratu zuten. Disko honetan gitarra elektrikoak eta Rock and Rolla berragertu ziren baina oraingoan, Fitoren estilo berriarekin."}
{"id": "87227", "revid": "336", "url": "https://eu.wikipedia.org/wiki?curid=87227", "title": "Selenita", "text": "Selenita (grezierazko sel\u0113n\u0113tik, \"ilargia\"), igeltsu mineralaren masa kristalino edo kristal garden formako barietate bat da.\nBere izenaren jatorria, Europa erdialdeko elezahar batean dago, non, kristalak, ilgoran eratzen direla dioen. Selenita kristal erraldoiak, geoda edo harkaitz hutsetan aurki daitezke.\nSelenitazko xafla luze eta gardenak, xafla garden oso finetan bana daitezke, antzinatean, beiraren ordezko bezala erabiltzen zirenak. Antzinako Erroman, xafla hauek, lapis specularis deituak ziren. Gaur egun, selenita, harrobietatik atera eta igeltsu arrunt bezala erabiltzen da."}
{"id": "87228", "revid": "1340", "url": "https://eu.wikipedia.org/wiki?curid=87228", "title": "Ameriketako Estatu batuetako konderriak", "text": ""}
{"id": "87229", "revid": "119347", "url": "https://eu.wikipedia.org/wiki?curid=87229", "title": "Naicako meatzea", "text": "Naicako meatzea esplotatzen ari den meatze bat da. Mexikoko Chihuahua estatuko Naica herrian dago, eta, mundu osoan, bere barnean aurkitzen diren kristal eraketa ikusgarriengatik ezaguna da. Meatzeak, beruna eta zilarra ekoizten ditu, eta, bere galerietan, Naicako haitzuloan, 10 metroko luzera eta 4 metroko sendoera zuten selenitazko kristal erraldoiak aurkitu ziren."}
{"id": "87239", "revid": "105290", "url": "https://eu.wikipedia.org/wiki?curid=87239", "title": "Afrikako plaka", "text": "Afrikako plaka (batzuetan Nubiako plaka ere deitua), Afrika osoa hartu eta, mendebalderantz, erdialdeko Atlantikoko dortsaleraino hedatzen den plaka tektoniko bat da.\nPlaka hauek ditu mugakide:\nAfrikako plakaren muga guztiak dibergenteak dira \u2014hau da, elkarrengandik urruntzen ari direnak\u2014, Eurasiako plakarekin duena izan ezik. Plakak, harkaitz zaharrezko zenbait bloke kontinental hartzen ditu; duela 550 milioi urte, Gondwana kontinentea existitzen zela, egungo Afrika eratu zuten blokeak, alegia. Bloke horiek, hegoaldetik iparraldera, hauek dira: Kalaharikoa, Kongokoa, Saharakoa eta mendebaldeko Afrikakoa. Bloke horietako bakoitza bloke txikiagoetan bana daiteke.\nPlakaren alde garrantzitsuenetako bat da Rift Haran Handia (ekialdean), kontinentearen eta plakaren zati bat banatzen ari den hauste bat, hemendik mende askora Somaliako plaka eratuko duena, baita Afrikaren azpikontinente bat ere. Afrikako plaka urtero 2,15 zentimetro mugitzen da iparralderantz. Hala, 650.000 urte inguru barru, Espainiaren hegoaldearekin elkartuko da, eta Mediterraneo itsasoa eta Ozeano Atlantikoa elkarrengandik bananduko ditu."}
{"id": "87246", "revid": "336", "url": "https://eu.wikipedia.org/wiki?curid=87246", "title": "Fito Cabrales", "text": "Fito Cabrales edo jaiotzez Adolfo Cabrales Mato (Bilbo, 1966ko urriaren 6a) rock abeslari eta gitarrajole bizkaitar erdalduna da.\nZabala auzo bilbotarrean jaio eta hiriko giro degradatuetan nerabezaro gogorra igaro zuen, bai eta drogekiko menpekotasuna pairatu ere.\nMusika arloan azkenean arrakasta lortu du hala Euskal Herrian nola kanpoan ere, lehenik eta behin Platero Y Tu taldearekin eta geroago batez ere Fito &amp; Fitipaldisekin."}
{"id": "87248", "revid": "512", "url": "https://eu.wikipedia.org/wiki?curid=87248", "title": "Singapore Flyer", "text": "Singapore Flyer, une honetan existitzen den gurpil handi panoramiko handiena da (2012an Beijingeko Gurpil Handiak atzean utziko du), 165 metroko altuerarekin. Singapurren dago. 2008ko otsailak 11n inauguratua izan zen, eta urte bereko martxoak 1ean publikoarentzako irekia. Londresko \"London Eye\" baino 30 metro garaiagoa eta \"Nanchangeko Izarra\" baino 5 metro garaiagoa da.\nSingapore Flyerrek, herri autobus baten tamainako 28 \"kapsula\" ditu, horietako bakoitzak, 28 pertsonentzako tokiarekin, pasaiariak, errotazioak irauten duen 30 minutuetan, inongo bibraziorik sentitu gabe inguruan ibiltzea ahalbidetzen dutenak. Helduentzako sarreren prezioak, Singapurreko 29 dolarretatik (20 AEBetako dolar edo 13,7 \u20ac) bidaia sinple baten kasuan, 69ra (48 AEBetako dolar edo 33 \u20ac)ra doaz, azkeneko honek, koktelak eta \"ontziratze azkarra\" barne hartzen dituelarik.\nGainera, posible da, baita ere, kabina oso bat alokatzea Singapurreko 1.000 dolarren truke (704 dolar edo 485,5 \u20ac) eta 1500gatik (1057 dolar edo 729 \u20ac) asteburu eta gauetan.\nGurpilak, bisitariei, Singapurreko badiaren ikuspegiez eta hiriko tokirik bereizgarrienez gozatzea ahalbidetzen die, eta, zeru garbia dagoen egunetan, ondoko herrialdeak diren Malaysia eta Indonesiaz. Great Wheel Corpeko arduradunek, urtean 10 milioi pasaiari izatea espero dutela esan dute, hiri-estatuak, 5 milioi biztanle baino gehiago dituena, joan den urtean, 10,3 milioi turista izan zituen bitartean, Turismo ministerioaren datuen arabera.\n2008ko abenduaren 22an, Singapurren arratsaldeko bostak zirenean (goizeko 9ak Euskal Herrian), gurpil erabilezinik geratu zen, motorrek zirkuitulabur bat jasan zutenean, 173 pertsona, barruan harrapatuta utziz. Batzuk, euren kabuz irten ahal izan ziren, baina, gehienak, garabi eta arnesen bidez salbatu behar izan ziren."}
{"id": "87250", "revid": "6327", "url": "https://eu.wikipedia.org/wiki?curid=87250", "title": "Balear", "text": ""}
{"id": "87251", "revid": "105290", "url": "https://eu.wikipedia.org/wiki?curid=87251", "title": "Kent konderria (Delaware)", "text": "Kenteko konderria ingelesez \"Kent County\", Delawareko estatuan dagoen hiru konderrietako bat da. 2000. urtean 126.697 biztanle iguru zituen konderri osoak.\nKonderriko hiriburua Dover da."}
{"id": "87252", "revid": "512", "url": "https://eu.wikipedia.org/wiki?curid=87252", "title": "Lungtok Gyatso", "text": "Lungtok Gyatso, , wyliez \"lung rtogs rgya mtsho\", pinyin tibetarrez \"Lungdog Gyaco\", )(1806ko abenduaren 1a \u2013 1815eko martxoaren 6a) bederatzigarren Dalai Lama izan zen.\nLungtok Gyatso, 1805 edo 1806an jaio zen, Choekhor monasteriotik gertu, Dan Chokhorren, Kham, Tenzin Dhondup eta Choekyong DOLMAko eskualde historikoko herri batean.\n1807an, zortzigarren Dalai Lamaren berraragitze bezala ezagutua izan zen, eta Lhasara lagundu zuten, zeremonia handi batekin. 1810ean, Potala jauregian tronuratua izan zen Po-Ganden drangeko Urrezko Tronuan. Bere nobiziatua, Panchen Lamaren aldetik hartu zuen, nork bere dalai lama izena izan zen Lungtok Gyatso eman zion. Urte honetan bertan, Ta-tarea Nga-Wang Gon-po agure erregeordea hil zen eta De-moku Tul Nga-Wang Min-Zang Tub Jigten-me Gya-GRT (1819an hila), ordezko bezala izendatua izan zen.\nThomas Manning esploratzaile ingelesak, Lhasara 1812an iritsi zena, garai horretan zazpi urte zituen dalai lamarekin izan zuen bilkura, honela deskribatu zuen: \"Aurpegi eder eta interesgarriko lamak, nire arreta guztia erakarri zuen. Bera sinplea zen, ez zioten eragiten umea zeneko printze heziketa oneko moduek. Bere aurpegia, maitekorki ederra zen, pentsatu nuen. Gogo onez egon zen. Oso eraginda nengoen lamarekin izan nuen elkarrizketa honen ondorioz. Negar egin ahal izango nukeen, bitxikeria sentipenagatik.\"\nZoritxarrez, denbora gutxi eman zuen Dalai Lama bezala, 1815ean hil baitzen, bederatzi urterekin. Nazio osoa oso minduta geratu zen, zortzi urte beranduago, hurrengo dalai lama ezagutua izan zen arte."}
{"id": "87253", "revid": "105290", "url": "https://eu.wikipedia.org/wiki?curid=87253", "title": "Milwaukee", "text": "Milwakee Wisconsin estatu estatubatuarreko hiririk handiena da, 605.013 biztanlerekin. Halaber, Ameriketako Estatu Batuko 23. hiririk handiena da.\nMilwaukee konderriko hiriburua da, baina Milwaukee hiru konderriren barruan kokatzen da aldi berean. Geografikoki, Michigan Lakuaren hego-mendebaldean kokatzen da, Wisconsin estatuko hegoaldean.\nHistoria.\nMenominee, Fox, Mascouten, Sauk, Potawatomi, Ojibwe eta Ho-Chunk amerindiar tribuak bizi ziren ingurune hauetan, izan ere hiriaren izena jatorrizko herri horietako baten hizkuntzatik dator.\nLehenengo europarrak iristen frantziar misiolari eta merkatariak izan ziren, XVII. eta XVIII. mendeetan. Hain zuzen ere, Alexis Laframboise frantziar kanadarra izan zen 1785ean lehendabiziko kokalekua ezartzen, postu komertzial moduan. Hiri moduan 1846an sortu zuten, aurretik zeuden Juneautown and Kilbourntown herriak batuta, eta Solomon Juneau lehenengo alkate izendatu zuten. Urte horietan alemaniar etorkin ugari heldu zen hirira, baita hurrengo hamarkadetan ere, alemaniar estatuetan 1848an piztutako iraultzatik ihesean. Besteak beste, hortik abiatu zen hiriko tradizioa garagardogintzan, adibidez Miller enpresa 1855ean sortu zutelarik. Bestela, Poloniar komunitatea ere aipatzeko modukoa da, garai hartan ere etorritakoa.\n1903an Harley-Davidson motorren enpresa ezaguna sortu zuten, eta ordukoak dira lehenengo modeloak. XX. mendearen lehenengo erdialde hartan ere, politika mailan, alderdi sozialista estatubatuarrak Milwaukeen boto kopuru handiena lortu zuen, herrialde osoko hiri handien artean. Izan ere, ideologia horretako hiru alkate eduki izan zituen: Emil Seidel (1910\u20131912), Daniel Hoan (1916\u20131940) eta Frank Zeidler (1948\u20131960). Aipatzekoak dira halaber 1947ko lurrikara eta 2010eko uholdeak.\nKirolak.\nMilwaukee Bucks hiriko saskibaloi talde profesionala da, NBAn aritzen dena alegia. Bestela, beisbol liga nagusian jarduten duen taldea ere badago hiri honetan, Milwaukee Brewers alegia.\nEkonokia.\nHiri hau Harley-Davidson motozikleta ospetsuen sorlekua da.\nHiri senidetuak.\nMilwaukee ondorengo hiriekin senidetuta dago:"}
{"id": "87255", "revid": "1545", "url": "https://eu.wikipedia.org/wiki?curid=87255", "title": "Franche-Comte", "text": ""}
{"id": "87256", "revid": "58701", "url": "https://eu.wikipedia.org/wiki?curid=87256", "title": "Sutlej", "text": "Sutlej ibaia, Satluj bezala ere ezaguna, eta, kartografia ingelesean Sutlaj bezala ere bai. Punjabetik, India ipar-mendebaldea eta Pakistan ipar-ekialdetik igarotzen diren bost ibaietatik luzeena da, 1.370 kilometroko luzerarekin.\nBere iturria, Rakshastal lakuan dago, Kailash menditik gertu, Vindhya mendilerroan, eta Pakistango Punjaben amaitzen da. Punjabaren ekialdeko ibaiadarra da, eta Beas ibaia, Indiako Punjab estatuan jasotzen du, eta Pakistanen jarraitzen du, Chenab ibaiarekin elkartu eta Panjnad ibaia eratuz Mult\u0101n herri historikotik hegoaldera. Panjnada ibaia, Indo ibaiarekin elkartzen da Mithankoten. Indok, ordutik aurrera, Sukkurretik gertu dagoen zintzur batenn ingurutik jarraitzen du, Sindheko lur emankorretatik, eta Arabiako Itsasoan amaitzen da, Pakistango Karachi hiritik gertu. Panyab Handia izeneko eskualde historiko garrantzitsua bustitzen du. Bere hegoalde eta ekialdeko lurraldea oso idorra da, eta Thar basamortua bezala ezagutzen da.\nPakistanen, ibai honen emariaren zati bat, Cholistango basamortua ureztatzeko desbideratua izan da.\nSutlej, gainera, Saraswati ibaiaren ibaiadar garrantzitsu bat ere bada.\nPresak.\nBakhra Nangal Dam"}
{"id": "87257", "revid": "105290", "url": "https://eu.wikipedia.org/wiki?curid=87257", "title": "Cholistango basamortua", "text": "Cholistango basamortua (urduz: \u0635\u062d\u0631\u0627\u0626\u06d2 \u0686\u0648\u0644\u0650\u0633\u062a\u0627\u0646\u200e; seraikiz: \u0635\u062d\u0631\u0627\u0626\u06d2 \u0686\u0648\u0644\u0633\u062a\u0627\u0646), bertan Rohi (\u0631\u0648\u06c1\u06cc) deitua, Pakistango Punjabeko Bahawalpurretik hogeita hamar kilometro ingurura hedatzen da, eta 16.000 km\u00b2-ko hedadura du. Indiako Thar basamortuaren ipar-mendebaldeko hedapentzat har daiteke\nBiztanleria.\nCholistan hitza, \"cholna\"tik dator, urdueraz \"mudantza\" esan nahi duena. Hain zuzen ere, Cholistango biztanleria, tradizionalki erdinomada da, leku batetik bestera joanez, euren abereentzako ur eta larre bila. Hakra ibaiaren ohantze lehorrak zeharkatzen du eskualdea, eta Indo haraneko kulturako antzinako tokiz inguratua dago.\nHistoria.\nIndo haraneko kulturako hirurehun gune arkeologiko harappatar inguru daude Hakraren haranean. Honek, Cholistango basamortuan, gune arkeologiko harappatar guztien %20a egongo liratekeela esan nahiko luke. Gaur egun basamortua den guneak, etengabeko landaketak izan zituen, eta sarri ureztatuak, K.a. 1200 arte. Ondoren, lehortearen handitzearekin, urtaro ureztatzeko laborantzak K.a. 600 arte, lurraldea idor bihurtu zen Hakra ibaia lehortu zenean. Gaur egun, basamortutzea atzerantz botatzen saiatzen ari da, Sutlej ibaiaren uren zati bat desbideratzen dituen kanal baten bidez, baina, bertako biztanleriak, duela berrehun urte zituen bizimoduen antzeko bizimoduak mantentzen ditu."}
{"id": "87262", "revid": "512", "url": "https://eu.wikipedia.org/wiki?curid=87262", "title": "Bengalera", "text": "Bengalera edo Bangla () indo-ariar hizkuntza bat da. Egungo Bangladeshen eta Indiako Mendebaldeko Bengala eta Assam estatuetan hitz egiten den hizkuntzetako bat da. Bangladeshko hizkuntza ofiziala izateaz gain, Indiako 22 hizkuntza ofizialetako bat da, hindiaren atzetik gehien hitz egiten dena.\nBangladesko hizkuntza ofizial eta \"de facto\" nazionala Bengalera Estandar Modernoa da. Nazioaren \"lingua franca\" bat da, bangladehstarren %98ak ezagutzen dena. Lehen aipatutako Indiako lekuetaz gain, ofiziala da Tripuran eta Barak bailaran. Brahamputra ibaiaren eskualde batzuetan ere hitz egiten da, Assamen. Andaman eta Nikobar uharteetan gehien hitz egiten den hizkuntza da, eta Jharkan, Bihar, Mizoran, Meghalaya eta Odishan ere komunitate garrantzitsuak daude. Guztira 230 milioi hiztun dituenez, bengalera munduan hiztun gehien duen hizkuntzen artean seigarrena da.\nXX. mende hasierako hiztegiek zioten hitzen %50a berezkoa zuela, hau da, prakritotik naturalki eratorritako hitzak, ariar hitz eraldatuak eta austro-asiar hitzak, munda edo dravidieratik; hitzen %7 zuzenean sanskritotik etorriko lirateke, aldaketarik gabe, eta beste guztiak persiera, arabiera, turkiera, ingelesa, portugesa eta frantsesetik etorriko lirateke. Horietatik, gehiengoa, pertsieratik, forma gramatikal batzuk ere eman zizkionak. Azken ikerketek, ordea, hitz lokalak zein atzerriko maileguen presentzia igo dela esaten dute, batez ere hizlariek hizkera kolokiala nahiago dutelako.\nBengalerazko literaturak milurteko bateko historia du, eta asko ugaritu da bengaleraren pizkundean zehar; gaur egun Asiako literatura garrantzitsuenetako bat da. 1999an UNESCOk otsailaren 21ean Lehen Hizkuntzaren Nazioarteko Eguna izendatu zuen Bangladeshko hizkuntza mugimenduaren omenez. Hizkuntza Bengalako identitatearen ezaugarri oso garrantzitsua da, kulturalki anitza den eskualdea bateratzen laguntzen duena.\nHistoria.\nBengalako Antzinako hizkuntza.\nK. a. 1. milurtekoan Bengalako apaizek sanskritoa erabiltzen zuten. Bertako herritarrek, hala ere, prakritoaren aldaerak hitz egiten zituzten. Suniti Kumar Chatterjee ikerlariak \"Magdhi Prakritoaren ekialdeko barietate\" gisa izendatzen du hau. Muhammad Shahidullahren arabera bengalarrek hitz egiten zuten hizkuntza Magdhi Prakritoaren oso ezberdina zen, eta \"Purbo Magdhi Prakrito\" izena eman zion. Humayun Azadenarabera Purbo Magdhi Prakrito honek dravidiar eta austro-asiar hitz ugari zituen. Gupta Inperioaren garaian Bengala sanskritozko literaturaren gune nagusia zen. Indo-Ariar Ertainaren dialektoak garrantzitsuak izan ziren Bengalan 1. milurtekoan, eskualdea Magadha Erresumaren parte zenean. Dialekto hauek, Magadhi Prakrito izena dutenak, Bihar estatuan erabiltzen dira gaur egun. Uneren batean Magdhi Prakrito hori Ardha Magadhi hizkuntzan eraldatu zen, eta Bengalako hizkuntzetatik asko ezberdindu zen. Ardha Magadhi hizkuntza Apabhra\u1e43\u015ba hizkuntzetara eraldatu zen lehen milurtekoaren amaieran. Bengalako hizkuntza honek eboluzioa izan zuen denbora joan ahala.\nBengaleraren sorrera.\nHizkuntza indoiraniarra da bengalera. Jatorriz magadhiarra da eta \"radjbangsi\" eta \"sylhettia\" dira dialekto nagusiak. VIII. mende aurreko testuak gorde badira ere, bengalerazko literatura handia \"Chandi Bas\" poemarekin hasi zen (XV m.) eta \"Mukunda Ram\" delakoarekin segitu (XVIII m).\nXIX. mendean, sanskritoaren eragina jaso zuen, Bankim Chandra eleberrigilearen bitartez nagusiki.\nIdazle nagusiak.\nRabindranath Tagore eta Sri Aurobindo dira bengalerazko idazle aipagarriak; batak hizkera sotila erabiltzen du eta besteak filosofia eta esperientzia erlijiosoak ditu gai nagusitzat.\nAdibide testua.\nHonako hau Giza Eskubideen Aldarrikapen Unibertsalaren 1. artikulua da:\nBengalerazko alfabetoan\nErromanizatua\nNazioarteko Alfabeto Fonetikoa\nZuzeneko itzulpena\nItzulpena"}
{"id": "87264", "revid": "23317", "url": "https://eu.wikipedia.org/wiki?curid=87264", "title": "Jura (mendigunea)", "text": "Jura mendebaldeko Europako mendigunea da, Alpeetatik iparraldera hedatua, Rhin eta Rodanoren haranen artean, 230 km luze eta 61 km zabal den zerrenda batean.\nIzena eta kokapena.\n\"Jura\" izena frankoproventzerazko \"juris\"-etik dator, eta hau latinezko \"juria\"-tik (euskaraz: \u00abmendiko oihana\u00bb); hitz guzti hauen jatorria zelterazko \"jor, jore\" da (euskaraz: \u00abgoragune oihantsua\u00bb). Mendiguneak Frantziako departamendu bati, Suitzako kantonamendu bati eta aro geologiko bati eman die izena.\nJura mendizerrak Jurasiar sistemari ematen dio izena, arroka gehienak adin honetakoak baitira.\nGeografia.\nJura Frantzia, Suitza eta Alemaniaren artean banaturik dago:\nGeologia.\nKokapen geologikoa.\n3 gunetan bereizten da Jura: Jura tabularra, Barne-Jura eta Kanpo-Jura. Azken biak nagusitzen diren eremuak dira. Ipar-ekialdean Molasse arroak bereizten ditu Alpeak eta Jura. Iparraldetik eta mendebaldetik Rhin eta Bresse grabenak bereizten dituzte. Gainera Jurak, Bresse grabena eta Jura tabularra zamalkatzen ditu.\nArkuaren fronteko luzera 400km-koa da eta barne-aldeko muga 340km-koa. Bi arkuen arteko zabalera bi ertzetatik loditzen da 65km-ko zabalera maximoa lortu arte.\nEstratigrafia eta Jura mendigunearen eboluzioa.\nJura mendizerrak Alpeetako toles eta zamalkadura gerrikoaren parte da, eta 2km inguruko lodiera duen sekuentzia sedimentarioa du.\nMesozoikoan Jura mendigunea eta Molasse arroa Tethyseko ertz egonko alpetarraren parte ziren, zeinean 2km lodierako kareharri eta tupen arteko txandakapena eman zen. Malm serieko kareharriak eta tupa Jurako erdialdean azaleratzen dira, eta Kretazeoko kareharriek mendebaldeko antiklinalen gailurrak eratzen dituzte.\nOligozenoan eta Miozenoan sedimentu klastiko ibaitar, itsastar eta lakutarrak metatu ziren eta Mesozoikoko arroken gainean gainjarri ziren. Oligozeno eta Miozenoko materialak, Molasse arroan agertzen diren gehienbat, baina Jurako sinklinalen guneetan ere ageri dira.\nJura mendigunean, basamentu/estalki sedimentario estilo tektonikoa nagusitzen da. Basamentua arroka sedimentarioen edo arro sedimentarioen azpitik agertzen diren arroka igneo eta metamorfikoen multzoari deritzo. Arroka hauek aurkitzen diren tokiaren arabera, adin ezberdina dute. Beraz, basamentuaren gainetik metatzen diren arroka sedimentario edo arro sedimentarioei estalki sedimentario deritze. Estalki sedimentarioan aurkitzen diren arrokek beti ukipen diskordantea dute azpiko basamentuarekiko.\nMota honetako estilo tektonikoa garatzeko beharrezkoa da maila disarmoniko bat izatea. Maila disarmonikoa portaera moldakorra duen edozein materialez osatuta dago, eta lodiera minimo bat behar du gainetik eta azpitik dauden materialen aurrean jokaera ezberdina izateko. Konpresio-esfortzu egoera batean, maila disarmonikoaren gaineko materialak tolestu egiten dira gehienbat, eta neurri txikiago batean failatu; azpitik daudenak, ordea, ez dute deformazioaren eraginik jasango. Gainera maila disarmonikoa osatzen duten materialek fluitzeko gaitasuna dute; hau da, maila disarmonikoaren gaineko materialak tolestean eta failatzean eratutako hutsuneak eta gainezartzeak maila disarmonikoa osatzen duten material inkonpetentearen mugimenduek xurgatzen dute.\nEgitura.\nJura mendigunea bi eremu nagusitan banatzen da:\nBatzuetan hirugarren eremu bat definitzen da: \u201cJura tabularra\u201d. Eremu hau Jurako arkutik kanpo aurkitzen da, Ohian Beltzeko eta Vosgoseko basamentuen estalki sedimentarioei dagokio.\nJurak duen ezaugarri bereizgarriena, orogenoan bertan duen kokapena da. Orogenoaren gunetik Molasse Arroa baino urrunago kokatuta baitago. Juran orogenotik urruntzean deformazio-kopurua murriztu beharrean handitzen baita, eta teorikoki orogeno batean orogenotik urrundu ahala deformazioa gutxituz joan behar da.\nJura mendizerrako materialen sedimentazioa erdi-Triasikotik Miozenora bitartean eman zen eta failak eta tolesak erdi-Miozenoean eta Pliozenoan eratu ziren. Azpitik gelditzen diren arroka zaharragoek ez dute konpresioaren eraginik jasan. Erdi- eta goi-Triasikoko ebaporitek osatzen duten maila ahularen gainetik ostera materialak deformaturik ageri dira. Beraz, Jura mendigunean agertzen diren tolesak ez ditu deformazio prozesu batek eragin, baizik eta, maila konpetetente (kareharriak) eta inkonpetenteen (arbelak eta tupak) arteko txandakapenaz eragindako anisotropiak sortutakoak.\nEkonomia.\nNekazaritza munta handikoa da: mahastiak hegoaldean, gaztagintza (comt\u00e9 Frantzian eta gruy\u00e8re Suitzan) eta zur industria. Eskulanek berebiziko garrantzia izan dute (erlojugintza, optika-kristalak, hargintza, plastikogintza) eta indar hidroelektrikorako erraztasunak industria modernoa ekarri du (ehungintza, altzairu bereziak, metalgintza). Turismoa garrantzitsua da."}
{"id": "87265", "revid": "1982", "url": "https://eu.wikipedia.org/wiki?curid=87265", "title": "Jura Mendiak", "text": ""}
{"id": "87266", "revid": "119347", "url": "https://eu.wikipedia.org/wiki?curid=87266", "title": "El Inquilino Comunista", "text": "El Inquilino Comunista euskal musika taldea da, 1990eko hamarkadan eta Getxon sortutakoa. \"Indie\", \"noise\" edo rock alternatiboaren aitzindaria izan zen, bai eta \"Getxo Sound\" deituriko mugimenduaren (Lord Sickness, Los Clavos eta abar) talde nagusia.\nSonic Youth, Dinosaur Jr eta Pixies erreferentziazko bandak izan dituzte."}
{"id": "87267", "revid": "1545", "url": "https://eu.wikipedia.org/wiki?curid=87267", "title": "Vosge mendiak", "text": "Vosgeak edo Vosge mendiak ( ahoskatua; ; alsazieraz: \"Vogese\") ekialdeko Frantziako mendilerroa da, Rhin haranatik gertu daudenak.\nOrografia.\nOrografikoki mendilerroa hegoaldetik iparralderantz hiru ataletan banatu daiteke: Vosge Garaiak (), Erdialdeko Vosgeak eta Vosge Beheak.\nMendilerroaren mendirik altuenak Vosge Nagusietan daude:\nErdialdeko Vosgesko mendirik altuena Donon mendia da (1.008 m.)\nMosela, Meurthe eta Sarre ibaiek Vosgeetan dute iturria.\nHistoria.\nVosge mendietan Europako eztabaida asko konpondu dituzte gerraren bidez:"}
{"id": "87268", "revid": "15251", "url": "https://eu.wikipedia.org/wiki?curid=87268", "title": "Exkixu", "text": "Exkixu euskal musika taldea izan zen, 1990eko hamarkadan Gernika aldean sortua. Rock erritmoak albokaren doinuekin nahastea izan zen taldeko osagai berritzaile ezagunena.\nGerora, Gatibu izan da, zelanbait, gernikar talde haren jarraipena.\nTaldea.\nMitologia, erritu paganoak eta euskal tradizioa oso presente zeuden Gernikako (Bizkaia) talde honetan. Folkari rocka batzeko edota rockari folk instrumentuak gehitzeko ahalegina egin zuten, eta Busturialdetik Euskal Herri osora salto egin zuten, bizkaieraz abestuz eta arrakasta handiarekin. Hitzekin gertutasun handia lortu zuten, kaleratu zituzten bi diskoetan.\n1990. urtean, Jon Mikel Arronategik (baxua), Josu Artetxek (bateria), Alex Sarduik (ahotsa) eta Aitor Albizuk (gitarra) Xe Osti taldea sortu zuten, baina ez zuten inoiz kontzerturik egin. 1991. urtearen hasieran, Gernikako Udalak abiarazitako ekimen bati esker, grabazio baterako diru laguntza jaso zuten. Hala, martxoan lau kantu grabatu zituzten Berrizko (Bizkaia) Lorentzo Records estudioan. Taldea bataiatzeko, Txillardegiren liburu esanguratsu baten izenburua hartu zuten: Exkixu. Horren ostean, kontzertu gutxi batzuk eman zituzten, baina taldeak ez zuen iraun.\nUrte berean, uda aldera, Arronategik eta Artetxek Algortako Jose Miguel Guisan (gitarra) ezagutu zuten, eta entseatzen hasi ziren. 1992an, taldea ezagutarazteko, maketa bat grabatzea erabaki zuten, eta martxoan estudiora sartu ziren, Zornotzako I\u00f1igo Ibarretxe albokariarekin. Aurreko grabazioarekin alderatuta, emaitza zeharo desberdina zen, nahiz eta oraingoan ere rocka eta folka batzeko ahalegina egin. Maketak bi disko etxeren interesa erakarri zuen, eta taldeak Iru\u00f1eko Gor aukeratu zuen. Bizkaian kontzertuak egiten hasiak ziren, eta 1993ko urrian Lorentzo Recordsen sartu ziren berriro. Diskoa grabatu aurretik, Josemi Guisanek taldea utzi zuen eta Esteban Mediavilla bilbotarrak ordezkatu zuen. Gabonen aurretik \"Exkixu\" (Gor, 1993) lehen diskoa kalean zuten. Kantu indartsuak dira, rockeroak, oso melodiko eta itsaskorrak, baina albokaren, trikitiaren eta gaitaren laguntzarekin tradizioari estuki lotuak. Are gehiago, bertsoak ere sartu zituzten. Kantu guztiak taldearenak dira, Motorheaden doinu batetik egokitutako \"Agur\" kantua izan ezik. \"Portu zaharra\" abestiko hitzak Joseba Sarrionandiaren olerki batetik hartuak dira. Maketatik bi abesti (\"Sua, sua\" eta \"Urruntasunaren ahotsa\") hartu zituzten. Igor Elortzak eta Unai Iturriagak bertsoak idatzi zituzten, Joseba Tapiak trikitia jo zuen, eta Jose Alberto Batiz gitarristak (Akelarre, Tapia eta Leturia Band) punteoak sartu zituen \"Matxinada\", \"Agur\" eta \"Aurkitu zintudan\" kantuetan.\nHiru hilabete agertokietara igo gabe egon ostean, 1994ko urtarrilean itzulerako lehenengo kontzertua egin zuten, Burlatan (Nafarroa). Diskoa ezagutzera ematen hasi ahala, kontzertuak ugaritzen joan ziren. \"Sua, sua\" izan zen kanturik arrakastatsuena, baina bizkaieraz abestutako hitzekin Euskal Herriko gazteriaren zati handi bat identifikatu eta leloak nonahi zabaldu ziren: harreman eta haragi kontuak, sentimenduak, askatasun egarria, aldarrikapena, matxismoaren salaketa... Bigarren diskoa grabatzea erabaki zutenerako urte eta erdi pasatu zen eta ordurako taldea kontzertuen zurrunbilo erraldoi batean murgilduta zegoen; taldekideak erdi profesional bihurtu ziren. Erritu paganoen eta mitologiaren kutsua indartzeko, kontzertuetan momotxorroek albokaren doinura egiten zuten dantza, eta taldearen ikur bihurtu ziren. \"Gaua heldu orduko\" ere (Gor, 1995) Lorentzo Recordsen grabatu eta nahastu egin zuten, 1995eko udan. Soinu teknikaria Josu Monge izan zen, eta ekoizpen lanetan Jose Alberto Batizek lagundu zuen.\nHorretan I\u00f1igo Ibarretxek, albokaz gain, txistua ere grabatu zuen; eta trikitia, berriz, Igor Arzuagak eta Ritxar Cuevasek jo zuten. Etxeko bertsolariak, Unai Ormaetxeak, bere tartea izan zuen. \"Hau dok umorie\" abestiko hitzak Asier Serranok idatzi zituen, \"Sexua, ze sua\"-renak Unai Iturriagak, eta \"Gure hitza\"-renak I\u00f1aki Aurrekoetxea Arkotxak. Taldeak bilatzen ari zen soinua aurkitu eta instrumentuekin eskarmentu handiagoa hartu zuen. Are gehiago, folk instrumentuek \u2014albokak, kasu\u2014 leku txikiagoa dute, eta gitarrak gainetik jartzen dira. Hitzei dagokienez, sorginak, Amaiur, sexua, bidegabekeriak eta iraultza dira gehien jorratutako gaietako batzuk. Hain zuzen ere, \"Sorginen leizean\" eta \"Amaiur\" bihurtu ziren diskoko kantu ezagunenak.\nKontzertu ugari egin zituzten, baina behin bakarrik irten zen taldea Euskal Herritik, Zaragozara (Espainia), preso baten aldeko jaialdira. Guztira, 300 bat emanaldi egin zituzten. 1996ko abenduan Euskal Herrian Euskarazen aldeko bilduma batean Benito Lertxundiren \"Loretxoa\" kantuaren moldaketa sartu zuten; hori izan zen kaleratu zuten azken kanta.\n1997ko urrian, Ertzaintzaren polizia operazio baten ondorioz, taldea bertan behera utzi zuten. Hortaz, aste batzuk lehenago, urriaren 5ean, Pasaia-Lezoko Kilometroak jaialdian emandakoa izan zen taldearen azken kontzertu ofiziala. Horren ostean, baina, beste kontzertu bat egin zuten Errigoitiko txokoan, Idi Bihotz, Su Ta Gar, Mikel Markez eta Etxabe Anaiekin batera, Kepa Arronategi euskal preso ohiaren omenez. Gerora, Alex Sarduik, Jon Artetxerekin batera, \"Txulufrina eta arrosa\" diskoa kaleratu zuen, eta handik hiru hilabetetara Gatibu taldea sortzeko lehen urratsak egin zituzten. Jon Mikel Arronategik, berriz, Ken Zazpi taldean dihardu. Bi taldeek Exkixuren arrakastari eutsi diote."}
{"id": "87269", "revid": "10891", "url": "https://eu.wikipedia.org/wiki?curid=87269", "title": "Armorikako mendigunea", "text": "Armorikako mendigunea (, ) Frantziako ipar-mendebaldeko mendigune bat da. Bretainian, Normandiako mendebaldean eta Loirerria eskualdeetan dago, eta guztira 65.000 km\u00b2 ditu.\nIzena antzinako Armorikatik datorkio; Loira eta Sena ibaien arteko eskualdetik, alegia."}
{"id": "87270", "revid": "105290", "url": "https://eu.wikipedia.org/wiki?curid=87270", "title": "Duodeno", "text": "Digestio-aparatuaren anatomian, duodenoa heste meharraren lehen atala da, urdaila eta jejunoa lotzen dituena.\nGizaki helduengan 25-30 zentimetro luze izaten da, eta zaldi ferraren itxura izaten du. Egituraz, duodenoak ez du hesteekin ezberdintasun garrantzizkorik, eta digestio prozesuan ere oso antzeko eginkizunak dituzte duodenoak eta hesteek. Bi atal bereiz daitezke duodenoan: \"duodeno erraboila,\" goikoa, duodeno hormonak biltzen dituena; eta behekoa, duodenoaren digestio atala, gibelari darion behazun urinak eta areari darizkionak biltzen dituena. Atal honetan aretik datozen urinek azidoak neutralizatzen dituzte, eta behazunaren eraginez gantzak xurgatzen dira."}
{"id": "87271", "revid": "119347", "url": "https://eu.wikipedia.org/wiki?curid=87271", "title": "Tarracoko arkeologia multzoa", "text": "Tarracoko arkeologia multzoa Erromatar Inperioaren garaiko hamalau monumentuk osatzen dute, hala Tarragona hiriburukoak (gehienak) nola Tarragon\u00e8s eskualdeko beste udalerri batzuenak ere.\n2002an UNESCOk Gizateriaren Ondare izendatu zuen eta \"Kataluniako zazpi mirariak\" direlakoen artean dago."}
{"id": "87273", "revid": "105290", "url": "https://eu.wikipedia.org/wiki?curid=87273", "title": "Ardenetako mendigunea", "text": "Ardenetako mendigunea () ipar-mendebaldeko Europako mendialdea da, Ardenak eskualdearen erdigunea hartzen duena, Frantzia, Belgika eta Luxenburgon. Alemaniarantz ere hedatzen da, Eifel mendilerroaren bitartez.\nGeologikoki mendigune zaharra da oso. Gailur gehienak 300-400 metrotik beherakoak dira. Mendirik garaiena Signal de Botrange da (694 metro)."}
{"id": "87277", "revid": "1491", "url": "https://eu.wikipedia.org/wiki?curid=87277", "title": "Elefante", "text": "Elefanteak Proboscidea ordenako eta Elephantidae familiako ugaztun lurtar handiak dira. Familia honetako hiru espezie bizi da egun: sabanako elefante afrikarra, oihaneko elefante afrikarra eta elefante asiarra (edo elefante indiarra). Gainerako espezieak, mamuta barne, iraungi egin ziren azken glaziazioaren ondoren.\nElefanteak lurreko animaliarik handienak dira. Beren ernaldia 22 hilabetekoa da, animalia lurtarren artean luzeena. Jaiotzean elefantekumeek 120 kg inguru eduki ohi ditu. Normalean 50 eta 70 urte artean bizi dira, baina inoiz ezagutu den elefanterik zaharrena 82 urtez bizi izan zen. Bestalde, inoiz ikusitako elefanterik handiena Angolan ehizatu zen 1956an: 12.000 kg pisatu zituen. Elefanterik txikienak, berriz, Kreta uhartean Pleistozenoan bizi zen espezie batekoak izan ziren.\nElefante heldu osasuntsuek ez daukate harrapari naturalik, nahiz eta lehoiek kumeak edo gaixo dauden aleak harrapa ditzaketen. Haatik, gero eta mehatxu handiagoa pairatzen dute gizakien eraginetik eta legez kanpoko ehizatik. Aspaldi elefante-aleak milioika zenba bazitezkeen, egun beren populazioa 470.000 eta 690.000 artekoa da, 2007ko estimazio baten arabera. Elefanteak babesturik daude mundu mailan, eta muga handiak daude haiek harrapatu, etxekotu edota beren produktuak (bolia kasu) merkaturatzeko. Hala ere, berriki boliaren merkatua berriro ireki izanak handitu egin du isileko ehiza. Afrikako zenbait herrialdetan elefante-populazioak bi heren txikitu direla ezagutarazi dute, eta zenbait eskualde babestutako taldeak arriskuan daude.\nTaxonomia.\nElefante afrikarraren generoak bi espezie bizidun ditu; elefante asiarra, berriz, bere generoko espezie bakarra da, nahiz eta azken hau lau azpiespezietan bana daitekeen."}
{"id": "87287", "revid": "105290", "url": "https://eu.wikipedia.org/wiki?curid=87287", "title": "Morvan", "text": "Morvan Borgoinako mendigunea da, Yonne, Ni\u00e8vre, Urrezko Kosta eta Saone-eta-Loira departamenduetan kokatuta. Mendiguneko mendirik altuena 901 metroko Haut Folin da. 1970ean eskualdea Natura Parke bihurtu zen."}
{"id": "87288", "revid": "1545", "url": "https://eu.wikipedia.org/wiki?curid=87288", "title": "Familia Santuaren tenplua", "text": "Familia Santuaren tenplua, ezagunagoa katalanezko Sagrada Fam\u00edlia izenez, (izen osoa \"Temple Expiatori de la Sagrada Fam\u00edlia\") Bartzelonako monumentu ezagunenetarikoa eta hiriko ikur nagusia da, \"modernisme\" kataluniarraren adibide ederra izanik. Eixampleko barrutian kokatuta dago, izen bereko Sagrada Fam\u00edlia auzoan.\nHistoria.\n1881ko abenduaren 31n Josep Maria Bocabellak eliza bat eta eskola batzuk eraikitzeko lur eremu batzuk erosi zituen. Proiektu hori aurrera eramateko Francesc de Paula del Villar arkitektoa kontratatu zuen. 1882an elizaren lehen harria jarri zen. Izan ere, Villarren zuzendaritza ez zen oso urruti joan: laster arazoak sortu ziren eta hurrengo urtean proiektua utzi zuen.\nHasiera batean,eliza neogotikoa egitea bazen, 1883.urtean Antoni Gaudi arkitektoak proiektuaren ardura hartu zuenean, hasierako asmoa erabat aldatu egin zen. Une horretatik aurrera, 1926 arte, hau da, bere heriotzaren egun arte, hori izango zen bere bizitzaren proiektua. Urte horietan artistak milaka zirriborro eta bozeto marraztu zituen. Eta gaur egungo eraikina harrigarria bada esan behar dugu Gaudiren asmoa askoz anbiziosoago izan zela. Adibide moduan, arkitektoaren asmoan tenplu erdian dagoen kupula 170 metrotara altxatu behar zen; egun, ordea, eraikita dauden dorreek 107 metro bakarrik dituzte. Beraz, Gaudiren asmoa ez da erabat bete. Bitarte luze horretan hasierako estilo gotikoa haren nahietara erabat moldatu zuen, proiektu pertsonala eta originala osatuz. 1926an tranbia batek Gaudi harrapatu zuen eta istripuaren ondorioz hil egin zen. Une hartan dorre bakar bat altxatzen zen. Artistaren desagerpenak eraikinaren prozesuan eragin zuzena izan zuen. Urte askotan lanak geldirik egon ziren. Ondoren arkitekto talde bat Gaudik utzitako zirriborroak interpretatuz, lanekin aurrera jarraituz saiatu ziren. Aldi berean eztabaida sutsua planteatu zen: batzuk lanekin jarraitzea beharrezkotzat jotzen bazuten, beste askorentzat, hain lan pertsonala izanik, eraikina zegoen bezala utzi behar zen. 1953-1976 aldian maisuak egindakoa oinarritzat hartuta eta erritmo desberdinak, lanek aurrera jarraitu zuten. 1985tik lanak Jordi Bonet i Armengol arkitektoaren zuzendaritzapean dago. Prozesuan hoztasuna nabarmentzen zen eta modu batez artista baten berotasuna emateko 1987an Pasioaren Fatxadako ornamentazioaren ardura Josep Maria Subirachs eskultoreari enkargatu zitzaion. 2010an erdiko nabea estali egin zen eta urte berean, azaroan, Benedikto XVI.ak tenplua donetsi eta basilika izendatu zuen, eraikinaren lanak hasi eta 128 urtera. Gaur egun obrak nahiz eta aurreratuta izan, asko falta da basilika bukatuta egoteko. Esaterako, tenpluak hemezortzi dorre izan beharko ditu.\nGaur egun artista handiaren izena daraman fundazioak eraikina bukatzeko ardura hartu du.\n\"Kataluniako zazpi mirariak\" direlakoen artean dago, eta 2005ean UNESCOk izendatu zuen Gizateriaren Ondare.\nKanpo estekak.\n[[Kategoria:Antoni Gaud\u00edren eraikinak]]\n[[Kategoria:Eixampleko eraikinak]]\n[[Kategoria:Modernismo katalana Bartzelonan]]\n[[Kategoria:Kataluniako elizak]]\n[[Kategoria:Kataluniako basilikak]]\n[[Kategoria:Gizateriaren Ondarea Katalunian]]\n[[Kategoria:Kataluniako Kultura Ondasunak]]"}
{"id": "87289", "revid": "9434751", "url": "https://eu.wikipedia.org/wiki?curid=87289", "title": "Txirri, Mirri eta Txiribiton", "text": "Txirri, Mirri eta Txiribiton euskaraz aritzeko sortu zen lehenengo pailazo taldea da. 1972ko martxoaren 25an eman zuten beraien lehenengo emanaldia Donostian. Berrogeita hamar urtetik gora daramatzate taula gainean eta Euskal Telebistako pailazoak izan dira urte luzez. Oso ezagunak dira Euskal Herrian. Beraien ibilbidean zehar euskal gizartearentzat oso ezagunak bihurtu diren ehundaka abesti sortu dituzte.\nHiru pailazoak xelebreak dira eta bakoitzaren nortasuna ondo definituta dago. Pailazoen eskema klasikoa jarraitzen dute: \"Txirri\" azkarra, jakintsua eta dotorea da. \"Mirri\" berriz bihurria; inbidiatsua, harroxkoa eta zirikatzailea. Eta \"Txiribiton\" pailazo inozoa; ogi pusketa, gozoa, samurra eta adiskide leiala.\n= Taldekideak =\nUrtez urteko bilakaera.\nPailazo taldeak bilakaera izan du. Gaur egun \"Txirri, Mirri eta Txiribiton\" gazteak ezagunak badira ere, urte batzuk lehenago beraien gurasoak hasi ziren pailazo lanetan. Hasiera haietan \"Kixki, Mixki eta Kaxkamelon\" izenarekin hasi ziren.\n= Taldearen bilakaera =\nKixki, Mixki eta Kaxkamelon.\nSorrera (1972-1977).\nXabier Otaegi, Jose Ignazio Ansorena eta Andoni Ezeiza Donostiako Parte Zaharreko Kresala elkartean euskara sustatzeko lanetan hasi ziren 1970eko hamarkada hasieran. Jolasak, lehiaketak, antzerkia, txokolatadak... antolatzen zituzten. Behin ordea, 1972an, umeentzat euskarazko ikuskizunik ez zegoela ikusi, eta hutsune hori betetzeko asmoz, pailazo taldea sortu zuten: Kixki, Mixki eta Kaxkamelon.\nPailazoak sortzerako garaian, eskema klasikoa erabili zuten: pailazo azkarra (\"Kixki\"), lehenengo inozo eta bihurria (\"Mixki\") eta bigarren inozo eta lasaia (\"Kaxkamelon\"). Izenak asmatzeko berriz, Donostian haurrek zozketa egiteko erabiltzen zuten abesti batean oinarritu ziren:\nXabier Otaegik egiten zuen \"Kixki\"ren pertsonaia, Jose Ignazio Ansorenak \"Mixki\"rena eta Andoni Ezeizak \"Kaxkamelon\"ena. Beraien lehenengo emanaldia 1972ko martxoaren 25ean eman zuten Donostiako Kresala elkartean, 18-19 urte zituztela.\nPako Etxebeste apaizgaiaren laguntzaz hasi ziren haurrak gozarazteko, pailazo lanetan. Pakok lehendik pailazo lanak egiten zituen, gaztelaniaz eta asko lagundu zien hasieran. Gidoi batzuk eman eta ideia ere eskaini zizkien.\n1974ko urtarrilean Xabier Otaegi soldaduskara joan zen Afrikako Ceutara eta urtebetez, Pako Etxebestek bete zuen Kixkiren papera. Aurrerago, Xabier bueltatutakoan ere, noizean behin egin izan zituen Mixki eta Kaxkamelonen pertsonaiak laguntza behar zutenean. Xabier 1975eko martxoan itzuli zen soldaduskatik eta gogor segitu zuten berriro lanean. Geroz eta emankizun gehiagotarako deitzen zieten eta urte horretan 30 saio eskaini zituzten Euskal Herri osoan barrena.\n1975ean, \"Herri Gogoa\" disketxearekin beraien lehenengo diskoa grabatu zuten: \"Kixki, Mixki ta Kaxkamelon\". Argitaratu ordea, aurrerago, 1976an egin zen. Diskoak arrakasta izugarria izan zuen eta orduan egin zuten famatu hain ezaguna den \"Pintto-pintto\" abestia.\nUrtetik urtera hobetzen (1977-1981).\n1977tik 1981era bitarteko martxa antzekoa izan zen. Urtean behin ikuskizuna berritzen zuten, Donostiako Antzoki Zaharrean aurkeztu eta gero herriz herri zabaltzen zuten. Garai honetan, beste pailazoen esketxak imitatzeari utzi eta beraien gidoi propioak asmatzen hasi ziren. Saioak ere ugarituz joaten ziren urtetik urtera.\n1982an hamar urte bete zituen pailazo taldeak eta ospatzeko saio berezia eskaini zuten apirilaren 4ean Donostiako Antzoki Zaharrean. Gainera, urte berean, bigarren diskoa kaleratu zuten \"Trikitraka Trikitron.\"\nTaldearen krisia eta amaiera (1981-1984).\nHurrengo urteetan Xabier Otaegik eta Jose Ignazio Ansorenak Andoni Ezeizarekin zuten harremana hozten joan zen eta 1984ko urtarrilaren 20an beraien azkeneko saioa eman zuten Donostiako Antzoki Zaharrean. Aurerrago, beraen arteko erlazioa okertzen joan eta haserretu egin ziren. Ekainaren 6ko iluntzean, Xabier eta Jose Ignaziok Andoniri esan zioten ez zutela berarekin taldean jarraitu nahi eta honek uztea erabaki zuen.\n\"Kixki, Mixki eta Kaxkamelon\"ek 13 urte eman zituzten Euskal Herri osoan barrena beraien saioak eskaintzen. Lehenengo urte horietan guztietan zentimorik ere kobratu gabe ibili ziren. Saioetako gastuen dirua bakarrik eskatzen zuten, beraientzat irabazirik lortu gabe.\nTxirri, Mirri eta Txiribiton.\n1983 amaieran Martin Ibarbia ekoizleak Xabier eta Jose Ignaziori deitu zien Euskal Telebistarako lan bana eskatzeko: Xabierri Donostiako haur danborradaren erretransmisioa egitea eta Jose Ignaziori Euskadiko Orkestrak eman behar zuen saio berezia aurkeztea. Bi eskeintzak bete eta ondoren hirugarrena etorri zen: 1984-1985 ikasturtean astero emitituko zen pailazo saio bat egitea haurrentzako. Saioaren iraupena pailazoen eskutan utzi zuten, ordu erdi edo ordubete. Hauek ordu erdi laburregia izango zela eta astero ordubeteko saioa egitea erabaki zuten.\nOrdurako \"Kixki, Mixki eta Kaxkamelon\"ek beraien azken saioa emana zuten eta taldea eraberritu behar izan zuten telebistarako. Izena aldatu eta \"Txirri, Mirri eta Txiribiton\" izatera pasa ziren. Xabier Otaegik egiten zuen \"Txirri\"rena, Jose Ignazio Ansorenak \"Mirri\"rena eta \"Txiribiton\"ena egiteko berriz, Txema Vitoriari deitu zioten. Txemak aurretik ordezkapen batzuk eginak zituen eta noizbehinka pailazoekin antzeztu izan zuen.\nPailazoen izenak aldatu zituzten, baina pertsonaien izaera ez: pailazo azkarra, inozo bihurria eta mutu bihotz onekoak izaten segitzen zuten. Estetika ordea, aldatu zuten. Jantzi berriak zituzten (Mari Karmen Yuberok egindakoak) eta aurpegiko makilaia ere berriro diseinatu zuten (Karmele Soler eta Amaia Bontigi, Euskal Telebistako makilarien eskutik).\n\"Don Don Kikilikon\" (1984-1988).\nEuskal Telebistako programa hark \"Don Don Kikilikon\" izena zuen eta lehenengo emisioa 1984ko abenduaren 22an izan zen. Orduan hasi ziren ezagun egiten \"puxtarri\" hitza puntuak esateko, \"Tortolika\" hegazkina, \"Amona Martxelon\"... Lehenengo denboraldian 24 atal grabatu zituzten eta denek egitura berdina zuten: pailazoen agurra eta eszena komikoa, abestia, \"Debuluzon\" lehiaketa, Amona Martxelonen ipuinak (Aizpea Goenagak egiten zuen \"Amona Martxelonen\"a eta \"Aitona Martxelonen\"a Paco Sagarzazuk); \"Tortolika\"ren bidaiak eta amaitzeko beste abestia (zuzeneko orkestra zuten Xabier Lizasok zuzenduta).\n\"Don Don Kikilikon\"en bigarren denboraldian aldaketa nabarmenak izan ziren, 1985-1986 ikasturtean. Txanda honetan beste 40 atal egin zituzten eta gero udan, denboraldian zehar egindako fizkziozko esketxak elkartuta beste 5 saio berezi. Garai honetan gidoilari bat hartu zuten: Andoni Ega\u00f1a. Ordura arte Xabier eta Jose Ignazio ziren gidoiaz arduratzen zienak. Gainera, Jaime Otamendi ere lantaldera batu zen koordinatzaile lanetan eta dekoratu berria egin zuten. Garai honetan hasi ziren chroma key teknika ere erabiltzen.\nBigarren denboraldia amaitzeko, 1986ko uztailaren 4ean, Euskal Telebistaren historiako lehenengo zuzeneko emankizuna egin zuten. Zarauzko kiroldegitik zuzenean emititu zuten 3.000 haurren aurrean.\nHirugarren denboraldian, 1986-1987an, beste 39 atal grabatu zituzten (udan esketxekin eta momenturik onenekin osatutako beste 12). Denboraldi honetan 100. atalera iritsi ziren. Esketx gehiago egiten hasi ziren eta Eneko Olasagasti eta Carlos Zabala gidoilari lanetan hasi ziren. Gainera, \"Debuluzon\" lehiaketak tamaina handiagoa hartu zuen eta proba berriak egin zituzten. Denboraldi honetan saio bereziak ere egin zituzten: jubilatuekin, adimen urrituekin eta zuzeneko bi emanaldi Bilbotik eta Gasteizetik.\nLaugarren denboraldia izan zen Don Don Kikilikonen azkena. Azken honetan 38 atal egin zituzten eta berrikuntzen nagusietako bat aurkezle berria izan zen. Jaime Otamendi kameren atzean koordinatzaile lanetan zebilen, baina denboraldi honetan aurkezle izatera pasatu zen. Hau izan zen bere kameren aurreko lehenengo lan potoloa.\nBerriro herriz herri (1986-1998).\nLau urtez aritu ziren saioa egiten, 1984tik 1988ra arte. Telebistak lan asko eskatzen zuen eta lehenengo urteetan herriz herri ibiltzeari utzi zioten. Hala ere, 1986an, telebistako lana eta antzerkikoa uztartu eta berriro herrietara joaten hasi ziren, garai batean egin zuten bezalaxe. Hauek izan ziren hurrengo urteetako antzezlanak:\nHurrengo ikasturtean, 25. urteurrena bete zuten eta ospatzeko, beraien saiorik kuttunena errepikatu zuten:\nAurrerago berriz:\n\"Funtzioa\" (1989-1991).\nLau urtez \"Don Don Kikilikon\" egin eman ondoren, nekatuta zeuden pailazoak eta telebista mundua uztea erabaki zuten. Orduan azkeneko saioaren grabaketaren ondoren, agur modura show bat egin zuten Miramongo bulegoetan. Ikuskizun hura Mikel Lejarzak ikusi eta Euskal Telebistarako helduentzako saio bat egiteko eskatu zien Xabier Otaegiri eta Jose Ignazio Ansorenari. Behin baino gehiagotan esan zuten ezetz, baina azkenean, horrenbeste aldiz eskatu eta gero onartu egin zuten eskaria. Orduan \"Funtzioa\" sortu zuten, Xabier eta Piterren show-a\".\" Ostiral iluntzetan, zuzenean ematen zen helduen umore saioa.\nArrakasta handia izan zuten eta hiru denboraldi egin zituzten (1989ko ekainetik otsailera, 1989-1990 denboraldia eta 1990-1991 denboraldia). Guztira 141 saio. Programa honetako hiru ataletan (Eguberrietako berezi batean, pailazoei eskainitako berezi batean eta haurrei eskainitako berezi batean) \"Txirri, Mirri eta Txiribiton\" ere agertu ziren.\nJaialdi handiak (1990-1998).\n\"Funtzioa\" burutzeko enpresa bat sortu zuten: \"Ikuskin S.L.\" Bertan sartu zuten \"IZ\" disketxeko Fernando San Jose ere. Hurrengo urteetan enpresak hark antolatu zituen \"Txirri, Mirri eta Txiribiton\"en proiektu guztiak. Enpresarekin egitura handiko jaialdiak antolatzeko erraztasuna hartu zuten eta hainbat egin zituzten hurrengo urteetan. Garrantzitsuenetakoak bi.\n\"Txirri, Mirri eta Txiribiton\" saioa (1993-1994).\n1993an berriro ere ETB 1era itzuli ziren pailazoak. \"Txirri, Mirri eta Txiribiton\" izeneko saioa egin zuten. Programa hau bi etapatan banatu zen. 1993an ordu eta erdiko 13 saio egin zituzten (tartean marrazki bizidunekin). Gero 1994an berriro itzuli ziren zirko itxurako plato berri batekin. Oraingo honetan ordubeteko 24 atal grabatu zituzten eta gero, denboraldiko momenturik onenen beste 11 bilduma. Hauetan ere beti egitura berdina zen: Agurra, abestia eta esketxa; \"Kinkirrinera\" izeneko atala (haurrek kantatzeko); \"Jolasean ze arraio!\" (jolasteko); \"Allakuidaos\" atala (eztabaidarako); abestia; pasadizoak eta \"Azkenputz\".\nAtal hauetan, behin baino gehiagotan, Xabierren eta Piterren seme-alabek (Mikel Otaegi, Patrizia Ansorena, Kattalin Ansorena eta Peru Ansorena) pailazoen haurtzaroko irudiak antzeztu izan zituzten. \"Pailazo\" diskoaren azalean, esaterako, Mikel, Kattalin eta Patrizia ageri dira (hamar urte geroago, 2003an, hauek izan ziren \"Txirri, Mirri eta Txiribiton junior\"ren paperak egin zituztenak eta gaur egungo pailazo ofizialak).\n\"Barre busa\" (2000-2001).\nMilurtekoa amaitzeko \"Barre busa\" telebista saioari ekin zioten pailazoek (2000 eta 2001 artean). 1999an egin zituzten lehen grabaketak eta 2000ko urtarrilaren 7an estreinatu zen ETB 1en. Ixiar Oreja zen aurkezlea. Ondorengo urteetan pailazoen telebistako etsai izango zen \"Kakusai\", lehen aldiz, garai hartan agertu zen.\nTelebistan lan egitea eta herriz herri ibiltzea ez ziren bateragarriak eta beraz, saioan berrikuntza bat sartzea erabaki zuten. \"Barre busa\" telebistako estudio batean grabatu beharrean, herrietako antzokietan egin zuten. Horrela, telebistako saioa grabatzeaz gain, Euskal Herria zeharkatzen zuten herriz herri. Programa asteroko ematen zuten eta ordubeteko iraupena zuen.\nHorrela jarraitu zuten, telebistako saioak egiten herriz herri, hurrengo urteetan ere. \"Barre busa\", \"Altza porru!\" eta \"Trikitraka Trikitron\" saioetan.\n\"Altza, Porru!\" (2002).\n2001-2002 ikusturtean izan zen \"Txirri, Mirri eta Txiribiton\"en 30. urteurrena.\nIkasturte horretan, \"Barre busa\" utzi eta \"Altza, Porru!\" saioa egin zuten telebistan. Grabaketak 2001 amaieran hasi bazituzten ere, 2002ko urtarrilean hasi ziren emititzen ETB 1en. Hau ere asterokoa eta ordubeteko iraupenarekin.\n\"Altza porru!\" izeneko diskoa ere kaleratu zuten.\n\"Trikitraka Trikitron\" + Juniorrak (2003-2010).\n2002 amaieran \"Trikitraka Trikitron\" grabatzeari ekin zioten. Telebistan ordea 2003ko urtarrilean hasi ziren ematen. \"Altza porru!\"ren estilo beretsuarekin segitu zuten, baina izena aldatuta. Herriz herri joaten ziren astero-astero \"Pelipe\" izeneko trenean. Saioak ordubete irauten zuen. Urtero aldaketa txikiak sartu zituzten, hobetzen jarraitzeko asmoarekin.\nPrograma egiteko pertsonaia askoren laguntza izan zuten: \"Moro katua\", \"Kakusai\", \"Kakusina\", \"Graxiana sorgina\", \"Juanita detektibea\", \"Elvi sabeliztuna\", \"Txan magoa\", \"Marsel magoa\", \"Maitane\", \"Pepitto\" eta \"Matixa.\"\n2003ko abenduaren 20an ekin zioten bigarren denboraldiari eta atal horretan lehenengo aldiz Txirri, Mirri eta Txiribiton junior ezagutu genituen. Lehenengo aldi hartan pailazoen papera Fernando Ruiz (\"Txirri\"), Bel\u00e9n Cruz (\"Mirri\") eta Josean Bengoetxea (\"Txiribiton\") aktoreek egin zuten.\n2003-2004 denboraldian \"Txirri, Mirri eta Txiribiton junior\" izeneko pailazo gazteen taldea martxan jarri zen. Mikel Otaegi (Xabierren semea) zen \"Txirri\", Kattalin Ansorena (Jose Ignazioren alaba) \"Mirri\" eta Fernando Ruiz aktorea zen \"Txiribiton\". Herriz herri kuskizunak eskaintzen hasi ziren eta noizean behin Euskal Telebistako \"Trikitraka Trikitron\" saioan ere agertzen ziren.\n2005ean, \"Pailazokeriak\" marrazki bizidunetako filma estreinatu zen zinema aretoetan.\n\"Sagarra da apple\" (2011).\nTrikitraka Trikitron amaitutakoan, 2011ean, ekin zioten euren telebistako azken proiektuari: \"Sagarra da Apple.\"\nSaio hau ezberdina zen aurrekoekin alderatuta. Bertan haurrak entretenitzeaz gain, ingelesa ikastea zen helburua. Saioa egunero emititzen zen eta 10 minutuko iraupena izaten zuen.\nBelaunaldi aldaketa (2012-2013).\n2012 urtean, \"Txirri, Mirri eta Txiribiton\"ek 40 urte bere zituzten 1972an sortu zirenetik.\nData berezi hori ospatzeko, pailazo zahar eta gazteek, Euskadiko Orkestra Sinfonikoarekin, \"40 urteko algara\" izeneko emankizuna estreinatu zuten. Bi belaunaldiek batera egindako ikuskizun honekin bira bat egin zuten Euskal Herriko hiru hiriburuetan eta arrakasta handia lortu zuten.\n2012-2013 urteetako Gabonetan aktore helduenek erretiroa hartzea erabaki zuten. Horretarako, \"Agur barrez\" ikuskizuna sortu eta 30 bat saio eman zituzten Euskal Herrian zehar. Ikuskizun honetan ere pailazo zaharrak eta gazteak batera aritu ziren, erreleboa ematen zietela eta euskal barrea pizturik mantentzeko lekukoa pasatzen zietela adierazteko.\n\"Txirri, Mirri eta Txiribiton\" zaharren azkeneko saioa 2013ko urtarrilaren 6an izan zen Igorren.\nTxirri, Mirri eta Txiribiton gazteak.\nGazteen jarraipena (2013-2021).\n\"Txirri, Mirri eta Txiribiton\" erretiratu zirenean, \"junior\"rek hartu zuten beraien lekukoa. Orain \"junior\" izena kendu eta beraiek bihurtu dira \"Txirri, Mirri eta Txiribiton\" ofizial eta bakarrak.\nSortu zirenetik zortzi ikuskizun jarri dituzte martxan:\n50. urteurrena + Beteranoen itzulera (2021-2023).\n2022. urtean \"Txirri, Mirri eta Txiribiton\"ek 50 urte bete zituzten eta Euskal Telebistak 40. Horregatik, bi urteurrenak ospatzeko, 2021eko abenduaren 31n pailazo beteranoak berriro elkartu ziren \"Biba zuek!\" saioak antolatu zuen \"Biba 2022\" gala berezian. Ia bederatzi urte pasa ziren erretiratu eta azkenekoz pailazoz jantzi zirenetik.\n2023ko martxoaren 25ean 51 urte bete zituzten pailazoek.\n= Bitxikeriak =\n= Telebistako saioak =\n= Beste produktuak =\nBestelako produktuak.\n= Sariak =\n= Erreferentziak =\n= Kanpo estekak ="}
{"id": "87291", "revid": "219", "url": "https://eu.wikipedia.org/wiki?curid=87291", "title": "G\u00fcell Parkea", "text": ""}
{"id": "87292", "revid": "58701", "url": "https://eu.wikipedia.org/wiki?curid=87292", "title": "Gironako katedrala", "text": "Gironako Santa Maria katedrala tenplu kristaua da, nagusiki gotikoa, beste estilo batzuen osagaiak dituen arren. hiri kataluniar horretako monumentuen artetik oso nabarmentzekoa eta Gironako probintzia osoaren elizarik handiena da, bai eta Katalunia osoko kultura ondarearen barruan aipatzekoa ere. Izan ere \"Kataluniako zazpi mirariak\" direlakoen artean dugu katedral hau.\nHistoria.\nLehendabiziko tenplu erromanikoa X. eta XI. mendeen artean eraiki zuten, VII. mendean meskita izandakoaren gainean, Islameko inbasioaren aurretik beste eraikin kristau zaharragoak egon baziren ere. Gaur egun arte zutik mantendu da sasoi hartako Carolus Handiaren kanpandorrea edo \"Torre de Carlemany\".\nGaur egungo katedral gotikoa egiteari 1312an ekin zioten, eta garai horretako estilo gotikoarekin erdiko nabe erraldoia egin izan zuten, munduko handiena dena.\nXVIII. mendean aurrealde nagusi barrokoa egin zuten, eta 1960an azkenean amaitutzat eman zuten eraikin osoa."}
{"id": "87294", "revid": "109565", "url": "https://eu.wikipedia.org/wiki?curid=87294", "title": "Erromanikoa Katalunian", "text": "Erromanikoa Katalunian hainbat adibidetan topatu daiteke, Pirinio aldeko baselizak izanda arlo artistiko honetan jatorrizko iturririk emankorrenak. Azken mendean, ordea, Bartzelonako Kataluniako Arte Museoan bildu dituzte pieza gehienak.\nArtikulu honetan eskualdeka agertuko dira tenplu erromaniko nagusiak.\nAdibideak eskualdeka.\nAlta Ribagor\u00e7a.\nLa Vall de Boi udalerrian herrialde osoko adibiderik ospetsuenetarikoak ditugu ondorengo eliza hauetan:\nArtistak.\nErromanikoaren artista kataluniar nabarmenak ditugu, besteak beste, Arnau Cadell, Mestre de Cabestany, Pere de Coma eta Ramon de Bianya. Margolarien artean, bestela, Mestre de la conquesta de Mallorca, Mestre de Llu\u00e7\u00e0, Mestre de Pedret, Mestre de la Sala Capitular de Sixena, Mestre de Soriguerola, Mestre de Ta\u00fcll eta Mestre del Judici Final.\nAzpimarratzekoa da beste alde batetik Lleidako Eskola, 1149 inguruan Al Andaluseko artisau taldea izan zena eta, hiriko konkistaren ostean, eraikin kristauak dekoratzen lagundu zutenak. Batez ere Lleidako Seu Vellaren ateen eta T\u00e0rrega eta Agramunteko atarien dekorazioan parte hartu zuten.\nAzkenik, Ribagor\u00e7ako Atelierrak eskualde hartan lan egin zuen XIII. mendean, eta euren lan ezagunak dira Gia, Cardet eta Sant Climent de Ta\u00fclleko antependium-ak."}
{"id": "87295", "revid": "119347", "url": "https://eu.wikipedia.org/wiki?curid=87295", "title": "Kataluniar Musikaren Jauregia", "text": "Kataluniar Musikaren Jauregia (katalanez \"Palau de la M\u00fasica Catalana\") Bartzelonaren erdigunean dagoen Ciutat Vellan kokatutako musika auditorio bat da. Estetikoki garrantzi handikoa da, izan ere Llu\u00eds Dom\u00e8nech i Montaner arkitektoak egin zuen modernismo estiloan 1905 eta 1908. urteen artean.\n1997an UNESCOk Gizateriaren Ondaretzat hartu zuen."}
{"id": "87296", "revid": "26767", "url": "https://eu.wikipedia.org/wiki?curid=87296", "title": "Batll\u00f3 Etxea", "text": "Batll\u00f3 Etxea (katalanez \"Casa Batll\u00f3\", ) Bartzelonako \"modernisme\" estiloko eraikina da, Antoni Gaud\u00ed arkitektoak 1905 eta 1907. urteen artean egindakoa. Eixampleko barrutian dago, Gr\u00e0cia pasealekuaren 43. zenbakian.\nJosep Batll\u00f3 i Casanovas ehungintzako enpresari katalanak eraiki zuen. Eraikinaren zatirik ezagunena aurrealdea da, Gaudik egindakoen originaletakoa baita, izan ere, harria, burdin forjatua, beirazko puskak eta zeramika polikromatua bezalako elementuak nahastu baitzituen. Etxearen eraikuntzan, Gaudik Josep Maria Jujol eta Joan Rubi\u00f3 i Bellver arkitektoen laguntza izan zuen halaber.\n2005ean UNESCOk Gizateriaren Ondaretzat hartu zuen. Eraikina bisita daiteke eta 2011n 600.000 bisita inguru izan zituen.\nTestuingurua.\nEkonomia eta burgesak.\nXX. mendearen hasiera, azken kolonien galerak Espainiako egoera ekonomikoa baldintzatu zuen, batez ere 1898ko Kubaren galerak. Horren ondorioz, hasiera batean espainiar ekonomiak, eta bereziki, kataluniar ekonomiak, atzerakada bat pairatu zuen. Aldiz, lehen momentu hori igaro ondoren, uharteetan inbertitutako kapitalen itzulerak hazkuntza eragin zuen Bartzelonak bereziki. Kontuan izanik Kataluniako ehungintza industriak kotoitik zuen menpekotasuna (estatubatuarren kontrolpean orain) eta Frantziak bere ehungintza industriaren alde ezarritako neurrik protekzionistak, etorritako diru hori ez ohiko sektore desberdinetan inbertitu zen, eta hala, Katalunian bigarren industrializazio olatu bat eragin zuen: bereziki garatu ziren kimikarekin, metalurgiarekin, argindarrarekin eta automobilgintzarekin zerikusia zuten industriak.\nIraultza industrial berri honek monarkiaren babesa izanagatik, aristokratek baino sortu berri zen goi burgesiak atera zion etekin gehien eta aberastasun handiak metatu zituzten. Eragin politikoa mantendu nahian, erregeak zenbait industri gizon noble bihurtu zituen. Bartzelonan izan zen bereziki ikusgarri aldaketa hori, eta horrela, zenbait burges-aristokraten izenak sonatuak dira gaur egun ere: God\u00f3ko kontea; Quadasko baroia eta Serteko baroia.\nDesadostasunen etxadia.\nBartzelonako erdigunean izanagatik, Gr\u00e0cua pasealekuak nahiko hiri dentsitate txikia zuen 1860-1890 urteen inguruan: lorategiak zituzten etxe partikularrak eta zenbait txalet (Robert jauregia, Mariano\u2026). 1890eko hamarkadan merkataritza ezartzen hasiko da auzoan eta tren geltoki bat jarriko zuten ere 1902an. 1905 eta 1906 bitarte etorbidearen eraldakuntza lanak aurrera egingo dute tranbiaren instalakuntzarekin. Burgesiak oin planoko etxea eraldatuko ditu eta hainbat solairuko etxeak eraikiko ditu. 1900 eta 1914 bitarte pasealekua Bartzelonako goi mailako burgesen modako bizileku bilakatuko da.\nGr\u00e0cia pasealekuko 35 eta 45 zenbakien artean doan etxadia 1864 eta 1875 bitarte etxe arruntekin eraiki zen. 43 zenbakiko (Batll\u00f3 etxea) eta 45 zenbakiko eraikinak batera eraiki ziren 1875ean, eta etxadiaren gainerako eraikinak bezala, garai hartarako nahiko eraikin arruntak ziren.\nHalere, etxadi horretan bertan, Josep Puig i Cadafalchek Amatller etxea (41. zenbakian) eraiki zuen 1900an eta Llu\u00eds Dom\u00e8nech i Montaner arkitektoak 1902an Lle\u00f3 Morera eraldatu zuen. Etxadian orduan, bi eraikin modernista oso desberdin nabarmenduko dira, gainerako guztiak etxea arruntak izaten jarraitzen duten bitartean. Heterogeneitate horrengatik, \"desadostasunen etxadia\" ezizena jarri zioten etxadi guztiari.\nProiektua.\nSorrera.\nJosep Batll\u00f3 i Casanovas ehungintzako industria gizon aberatsa zen. Am\u00e0lia God\u00f3 Belaunzaranekin ezkondua zegoen, God\u00f3ko kontearen alaba, azken hori industria gizon aberatsa ere, berriki noble bihurtua, alderdi liberaleko diputatua, eta La Vanguardia egunkariaren fundatzailea izan zena.\n1900an, Josep Batll\u00f3k \"desadostasunaren etxadi\"ko tarteko etxe bat erosi zuen, Gr\u00e0cia pasealekuko 43.a. Batll\u00f3k eta haren emazteak etxea birgaitzeko baimena eskatu zuten 1904ko azaroaren 7an. Ordurako, Batll\u00f3 familiak dagoeneko hainbat etxebizitzaren eraikuntza enkargatuak zizkion Josep Vilaseca i Casanovas arkitektoari: Pia Batll\u00f3 etxea (Gran Via eta Ramblaren arteko gurutzaduran); \u00c0ngel Batll\u00f3 etxea (253 -257 Mallorca kalean) eta la Enric Batll\u00f3 etxea (259-263 Mallorca kalean, Gr\u00e0cia pasealekuarekin egiten duen guratzaduran). Guztiak gara hartan modan zegoen estilo modernista eklektikoan eraiki ziren. Josep Batll\u00f3k familiaren ohituratik baztertu eta Antoni Gaud\u00ed arkitektoa kontratatzea erabaki zuen, izan ere, eraikuntza artistikoen saria irabaztetik baitzetorren 1900ean eraikitzen hasi zen Calvet etxearekin.\nHasiera batean Batll\u00f3k Gaud\u00edri etxea erabat eraitsi eta berria eraikitzeko eskatu zion. Arkitektoak etxearen fatxada baino ez aldatzeko konbentzitu zuen. Hala ere, arkitektoaren esku hartzeak erabat aldatu zuen eraikina. Espazioak berrantolatu zituen, argitasun eta bentilazio naturalak hobetu zituen, bi solairu gehitu zituen eta terraza eta teilatua aldatu zituen. Aldaketa hauek etxearen tamaina nabarmen aldatu zuten. 21 metroko garaieratik 32 metrora pasa zen; 3100m2tik 4300m2ra, solairuko 450m2.\nAurrealdearen eraldakuntzarako, hasierako haren helburua zena, behe eta lehenengo solairuko egiturak Montju\u00efc gresaz ordezkatu zuen, zeharkako uhin batzuk eraginez. Eraikinaren gainerakoan forma ondulatuak zentzu bertikalean berrerabili zituen.\nGaud\u00edk haunbat plano marraztu zituen, baina ideiaren funtsa igeltsuzko maketa baten gainean garatu zuen, maketa hura aldatzen zihoala gura zituen forma bihurriak lortu arte. Horrez gain, planoen bitartez baino modu eraginkorragoan azal du ahal izan zituen bere ideiak maketa horrekin.\nAzken solairuaren ezkerraldeak atzerago egiten dut, eskuinaldearekiko asimetria bat sortuz. Gaud\u00edk azken solairuko logela bat kentzea erabaki zuen terraza bat sortzeko, espazio ireki bat gainera Amatller etxearekin lerratuko zena. Josep Bay\u00f3 eraikitzaileak Gaud\u00edren hitzak jaso zituen: \"Nahi duguna baino ez dugu egingo, baina ondoan dagoena ez dugu eraitsiko; horretaz aprobetxatuko gara. Hemen dorre bat, hor tribuna bat...\". Eskuinaldean eginahalak egin zituen teilatuaren kurba bat etortzeko ondoko etxearen teilatuaren lerroarekin, ezkerreko eraikina baina garaiago zena.\nGaraiko udal autoritateek mesfidantza erakutsi zuen proiektuarekiko. 1906ko apirilean, eraikitzeko baimena eskatu eta bi urtera, obra geldiarazi zuten oraindik eman ez zuten obra egiteko baimena ez zegoela argudiatuz. Lanak gelditu beharrean, ia amaitzear, jabeek udaletxeari apartamentuak alokatzeko baimena eskatu zioten. Alkateak ez zuen eraikitzeko baimenik eman 1913ko otsailaren 18a arte. Autoritatearekin arazoak ez ziren hor amaitu, izatez, Josep Batll\u00f3k uko egin zion jabetza tasak ordaintzeari 1920 arte etxebizitzaren balorazio altua zela eta. Bonaventura Bassegoda arkitektuarekin eraikinaren tasazioa egitea agindu zion, horren arabera kalkulatzen baitzen zerga. Arkitektoak etxearen tasazio baxuagoa egin zuen erabili ziren materialak merkeak zirela argudiatuz, nahiz eta aurrealdea horren ikusgarri geratu.\nEraikina ia amaituta zegoela, Batll\u00f3k Pere Mil\u00e0ren bisita izan zuen, kalamu-hari fabrika bateko bere bazkidea. Azken horrek etxebizitza berezi baten eraikuntzan ari zen eta bisita horren ondotik Gaud\u00edri eman zion Mil\u00e0 etxearen eraikuntza.\nJabeak.\nEraikina \"inbertsio eraikin\" baten eredu tipikoa da: jabeak lehen solairuan biziko ziren eta maizterrak gainerako solairuetan. Formula hori nahiko ohiko zen XIX. mendeko zabalguneetan. Apartamentuak alokatu ahal izateko baimena 1906ko urriaren 13an aurkeztu zen udaletxean, lanak bukatutzat eman zirenean. Am\u00e0lia God\u00f3 hil zenean (Josep Batll\u00f3ren alarguna), 1940an, haren alabek, Mercedes eta Carmen, eraikina hartu zuten oinordetzan. 1954an etxea \"Sociedad Iberia de Seguros\"i saldu zioten. Aseguru etxe honek egoitza bezala erabili zuen\u00a0eta konponketa txikiak egin zituen.\n1989an Sumitomo\u00a0banketxe japoniarrak hamar mila milioi pezeta eskaini zuen etxea erosteagatik baina ez zuen arrakastarik izan. 1991n, Enric Bernatek, aseguru-etxearen presidenteak, Sotheby'sen esku utzi zuen etxearen salmenta hamar mila milioi pezetatan, nahiz eta erakunde horrek egindako tasazioak hamahiru mila zazpiehun miliotan pezetatan estimatu eraikinaren prezioa. Urte bete beranduago, prezio altuagatik eta higiezinen krisiagatik, etxea oraindik saltzeke zegoen. Azkenean, erosle faltan eta aseguru-etxea zailtasun ekonomiko larrietan sartuta, 2002an Bernat familiak berak etxea erostea erabaki zuen hiru mila milioi pezetatan.\nEgungo erabilpena.\n1995ko birgaitze lanen ondorioz, eraikineko 1839 m2 ireki ziren (sotoa, beheko solairua eta lehen solairua). Enpresa eta partikularren ekitaldietarako irekitzeaz gain, 2002ko martxoaren 19tik etxea mundu guztiari irekita dago. Bisitak urte guztian zehar egiten dira eta Gaud\u00edri buruzko eta eraikinari buruzko xehetasunak ematen dira. 2013an, espazio berriak birgaitzen joan ahala (teilatua, lehen solairua, atzeko terraza, bigarren solairua... eta abar), posible izan zen ia erakin osoa bisitatzea. 2011n eraikinak 600.000 bisita jaso zituen .\nLehen solairuan, kafetegia eta dendarekin batera, Gaud\u00edren altzarien inguruko erakusketa bat dago eta XX. mendeko etxeko bizitza burgesa hobeto ulertzeko lagungarria da..\nEtxearen deskribapena.\nIkuspegi orokorra.\nZati edo xehetasun bakoitzak izan dezakeen interpretazioaz harago, Batll\u00f3 etxea Gaud\u00edren ikuspegi naturalistaren barruan kokatu behar da, funtsean, itsasoan inspiratua dagoena. Kolore aniztasunak, urdin ilunaren nabarmentasunak eta arroken gorritasunak tesi horren argudioak erakusten dute. Urdin iluna zeramika pusketan egiten da ikusgarri, bereziki aurrealdean, atarian eta patioetan.\nJuan Jos\u00e9 Lahuerta historialariaren arabera, \u00aberaikinaren barrualdea lasaigarria da hiriko jendartean eta munduan borrokan dabilen gizakiarentzat; halako urazpiko kobazulo babesle bat, espazio intimo bat, Jules Vernek irudikatuko lukeen bezala, non heroiak, konkistatzaileak, gizaki modernoak, bi errealitate bizi dituen: kanpoaldekoa, kosmikoa eta mugagabea, eta barnekoa, kobazuloan gordea, lurraren umetokian; naturak, arrazoiak eta historiak bat egiten dute lan honetan\u00bb.\nAurrealde nagusia.\nGr\u00e0cia pasealekura ematen duen fatxada nagusian hiru zati bereiz daitezke: goialdea, erdialdea eta behealdea."}
{"id": "87297", "revid": "5834", "url": "https://eu.wikipedia.org/wiki?curid=87297", "title": "Arganzuela", "text": "Arganzuela Madrilgo hiria osatzen duten 21 barrutietako bat da, Imperial, Acacias, La Chopera, Legazpi, Delicias, Palos de Moguer eta Atocha auzoek osatzen dutena. Manzanares ibaiaren ekialdera kokatuta dago, eta M-30 errepideak osatzen duen perimetroan barne dago bere osotasunean. Iparraldean eta ipar-ekialdean, Centro eta Retiro barrutiekin; ekialde eta hego-ekialdean Puente de Vallecasekin; hegoaldean Userarekin; eta mendebaldean Latina eta Carabanchel barrutiekin egiten du muga."}
{"id": "87298", "revid": "512", "url": "https://eu.wikipedia.org/wiki?curid=87298", "title": "Alberto Ruiz-Gallard\u00f3n", "text": "Alberto Ruiz-Gallard\u00f3n Jim\u00e9nez (Madril, Espainia, 1958ko abenduaren 11) abokatua, fiskala eta politikaria da. 2011ko abenduaren 22tik 2014ko irailaren 23ra arte Espainiako Justizia ministroa izan da. Lehenago Madrilgo alkatea (2003-2011) eta Madrilgo Erkidegoko presidentea (1995-2003) izan zen. Alderdi Popularreko kidea da.\nBizitza.\nMadrilgo Complutense Unibertsitatean egin zituen zuzenbide-ikasketak, eta 23 urterekin oposizioetan parte hartu ondoren fiskal-postua eskuratu zuen. 1977. urtean Alianza Popular (AP) alderdian sartu zen. 1983an Madrilgo zinegotzi izendatu zuten, 1986an alderdiko zuzendaritzan sartu zen, eta APren estatutuen idazketan parte hartu zuen. Jorge Verstrynge idazkari orokorra bere kargutik kendu zutelarik, Alberto Ruiz-Gallard\u00f3nen esku gelditu zen kargu hura 1986an, eta urte hartan bertan Madrilgo Autonomia Erkidegoko lehendakaritzarako hautagai izendatu zuten. 1987an APko lehendakariorde izendatu zuten (lau ziren kargu horretan), eta, besteak beste, Madrilgo Erkidegoko senatari hautatu zuten. 1988an, bertan behera utzi zituen alderdi barruko kargu guztiak, Hern\u00e1ndez Mancha alderdi buruarekin izandako gorabeheren eraginez, baina 1989an berriro itzuli zen zuzendaritzara, Manuel Fragaren agintaldian. 1989ko hauteskundeetan senatari-karguan berretsi zuten, eta baita 1993an ere, eta 1991n berriro izan zen Madrilgo Erkidegoko lehendakarigaia; hauteskunde haiek ez, baina 1995ekoak irabazi zituen, eta berriro ere 1999an.\n2003an Madrilgo alkatetzarako hauteskundeak irabazi zituen, eta Madrilgo alkate bilakatu zen. 2007ko eta 2011ko udal-hauteskundeak ere irabazi zituen. 2011ko Espainiako hauteskunde orokorretan Madrilgo diputatu aukeratu zuten. Urte bereko abenduan Mariano Rajoyk Justizia ministro izendatu zuen. 2014ko irailaren 23an bere karguaz dimititu zuen, berak aurkeztu eta defendatutako Abortuaren Legea Mariano Rajoy presidenteak legea atzera bota ostean."}
{"id": "87299", "revid": "371", "url": "https://eu.wikipedia.org/wiki?curid=87299", "title": "Alberto Ruiz Gallard\u00f3n", "text": ""}
{"id": "87300", "revid": "371", "url": "https://eu.wikipedia.org/wiki?curid=87300", "title": "Alberto Ruiz-Gallardon", "text": ""}
{"id": "87301", "revid": "371", "url": "https://eu.wikipedia.org/wiki?curid=87301", "title": "Alberto Ruiz Gallardon", "text": ""}
{"id": "87302", "revid": "201", "url": "https://eu.wikipedia.org/wiki?curid=87302", "title": "Lehoiko golkoa", "text": ""}
{"id": "87303", "revid": "201", "url": "https://eu.wikipedia.org/wiki?curid=87303", "title": "Abu Roash", "text": ""}
{"id": "87308", "revid": "119347", "url": "https://eu.wikipedia.org/wiki?curid=87308", "title": "Esku Huskako Binakako Pilota Txapelketa Nagusia (2009)", "text": "2009ko Binakako Txapelketa esku huskako pilota profesionalean 2009an jokatutako txapelketa nagusia da. Asegarce eta Aspe enpresetako pilotariek parte hartu zuten 2009ko txapelketan, Kutxak babesturik."}
{"id": "87315", "revid": "336", "url": "https://eu.wikipedia.org/wiki?curid=87315", "title": "Naukratis", "text": "Naukratis (grezierazko \u039d\u03b1\u03cd\u03ba\u03c1\u03b1\u03c4\u03b9\u03c2etik, \"itsasontziak gobernatzen dituena\"; arabieraz el-Gi'eif, el-Niqrash edo el-Nibeira deitua), Antzinako Egiptoko hiri greziar bat zen, gaur egun hondakinetan dagoena. Niloren deltan dago, Kanopus besoan, Alexandriatik 72 kilometro hegoekialdera.\nNaukratis, greziarrek Egipton ezarritako lehen merkataritza kolonia izan zen. Greziarrei eman zitzaien, bertsio ezberdinen arabera, Psametiko I.a faraoiaren aldetik K. a. VII. mendean, edo Ahmose II.ak K. a. VI. mendean (Herodotoren arabera) toki berean, aurretik, Miletoko kolonoek hartutako faktoria bat egon zela uste den arren. Hiriko lehen biztanleetako asko, ordura arte, ondoko gotorleku egiptoarra zen Daphnaen zerbitzatzen zuten mertzenario greziarrak izan ziren, Deltaren ekialdeko muturrean. Edonola ere, kolonia, Korinto, Egina eta Mileto buru ziren nagusiki joniar hiriek osatutako hiri konfederakuntza bati eman zitzaion. Arrazoi beragatik. Naukratis benetako nazioarteko hiria zen, baita Solon eta Tales bezalako pertsonaiek bisitatutako gune kultural erakargarri bat ere.\nHerodoto historialariak, elkarte greziar ezberdinen presentziaren eta hirian eraikitako tenplu ezberdinen artean harreman bat ezarri zuen. Bederatzi hirik (Kios, Tea, Fozea, Klazomenes, Rodas, Gnido, Halikarnaso, Faselide eta Mitilene) elkarrekin lan egin zuten, amankomuneko tenplu handi bat eraikiz, \"Helenion\" deitua, eta tokiko azokako intendentea izendatzeko eskubidea eurentzat gordez. Heleniona, aldi berean, santutegia, merkataritza biltegia, biltzar foroa eta gotorlekua zen. Beste alde batetik, Miletokoek, Apoloren omenezko tenplu bat eraiki zuten, Eginakoek, Zeusen omenezko beste bat, eta Samoskoek, Heraren omenezko beste bat.\nMarinelen babesle ziren Dioskuroen omenezko tenplu bat ere bazegoen.\nHiriak, \"timuchi\" izeneko magistratu goren bat zuela jakina da, baina egia esan, barruti bakoitza, amankomuneko jatorria zuten greziarrek osatua, bere kabuz gobernatzen zela uste da.\nHerodotok, denbora batez, Niloko baimendutako itsasportu bakarra izan zela dio, eta, ondorioz, Mediterraneoko nabigariak, derrigor igaro behar ziren bertatik Egipton barneratu aurretik. Egoera pribilegiatu hau, pertsiarrek konkistatu zuten arte mantendu zen. Ondorengo Alexandro Handiaren kanpainak eta honek Alexandria sortu izanak, Naukratis, bigarren plano batera bidali zuen, hortik, sekula gehiago irten ez zelarik.\n1884an, Flinders Petriek, Naukratis egon zen tokia aurkitu zuen, eta lehen indusketa lanak hasi zituen. Greziar zeramikaren eta jainko greziarren omenezko tenpluen presentzia ugariak, hiriaren lotura koloniala berresten du.\nHiritar ezagunak.\nBertsio batzuen arabera, bi hauek ere Naukratisen jaio ziren:"}
{"id": "87319", "revid": "219", "url": "https://eu.wikipedia.org/wiki?curid=87319", "title": "Zubiate zeramika labea", "text": ""}
{"id": "87320", "revid": "105290", "url": "https://eu.wikipedia.org/wiki?curid=87320", "title": "Iturrixar", "text": "Iturrixar izenekoa, Eskoriatzan dagoen iturria da, Arbi\u00f1oste pasealekua eta Santa Ana auzoaren artean, aspaldi lehortua dagoena. Bere ondoan, gaur egun, duela pare bat urtetik, etxebizitza multzo bat egiten ari dira, bertan aurretik egon ziren lantegi, baserri eta etxeak bota ondoren. Gainera, Deba Garaia eskualdeko astekaria den Goienkaria sortu baino lehen, iturri honek, Eskoriatzan argitaratzen zen aldizkari bati izena eman zion, Iturrixar Bi izenekoa."}
{"id": "87331", "revid": "56334", "url": "https://eu.wikipedia.org/wiki?curid=87331", "title": "Psametiko I.a", "text": "Uahibra Psametiko edo Psametiko I.a (K.a. 664-K.a. 610), Egiptoko XXVI. dinastiaren sortzailea eta, beraz, dinastia honetako lehen faraoia izan zen. Dinasti honi, saitarra ere deritzo. Egiptoko Aro Berantiarraren hasiera adierazten du.\nBizitza.\nPsametiko I.a faraoi handietako bat izan zen, asiriar inperioarekiko independentzia lortuz. Herrialdea berriz oparoa izatea lortu zuen 54 urteko bere erregealdi luzean, eta harreman onak izan zituen gobernari greziarrekin, kolono greziar ugari, Egipton ezartzera eta bertako armadan mertzenario gisa zerbitzera animatuz.\nTestu kuneiformeengatik, Asarhaddonek, Egipto gobernatzeko hogei tokiko subirau izendatu eta Asurbanipalek berretsiak izan zirela jakina da. Psametikoren aita zen Nekao I.a, subirau hauetako bat zen, Saisen, baina, dirudienez, ez ziren, egiptoarrak, gorrotatutako asiriarren aliatuen aurka kontrolpean mantentzeko gai izan.\nPsametiko I.a, bere aita K.a. 664an hil ondoren, Egipto bere agindupean batu eta asiriarren kontrolpetik askatzen saiatu zen.\nNubian jatorria zuen Goi Egiptoko Egiptoko XXV. dinastiaren azken hondarrak, arrakastaz suntsitu zituen \"Tenutamon\"pean, eta, une honetan, Tebasek bere autoritatea onartu zuen. Ondoren, Egiptoren berbateratzearen aurka zeuden tokiko printzeen aurkako kanpaina indartsu bat egin zuen.\nBere erregealdiko zortzigarren urtean, K.a. 656an, Tebasera itsas flota boteretsu bat bidali zuen, eta Amonen Jainkotiar Adoratriza, bere alaba Nitokris ondorengo bezala hartzera behartu zuen, \"Adopzioaren estela\" deritzonean. Nitokrisek, kargu hau 70 urtez beteko zuen, K.a. 586an hil zen arte.\nLibiar gaizkile batzuen aurka lortutako garaipenetako bat, bere erregealdiko 10 eta 11. urtean lortutakoa, Dajlako herriko estela batean aipatzen da, Egiptoko mendebaldeko basamortuko oasian.\nHizkuntzaren jatorriari buruzko elezaharra.\nHerodoto historialari greziarrak, bere \"Historia\" izeneko laneko bost liburukietako bigarrenean, Psametiko I.ari buruzko istorio krudel bat igorri zuen. Egiptora egin zuen bidaian, Herodotok, Egiptoko faraoiak ustez jatorrizko hizkuntza zena aurkitu nahi zuela entzun zuen, eta, horretarako, esperimentu bat egin zuen. Artzai bati bi ume jaio berri utzi zizkion, ume horiekin inork ez zuela hitz egin behar aginduz, baina artzaiak elikatu eta entzun beharko zituen, ume horien lehen hitzak zeintzuk ziren jakiteko.\nPsametikoren hipotesia, Herodotoren arabera, gizakiek jatorrizko hizkuntza bat zutela zen, eta ume horiek ahoskatuko zuten lehen hitza, hizkuntza horretan izango zela. Berriz ere Herodotoren arabera, ahoskatutako lehen hitza, \"bekos\" izan zen, frigieraz \"ogia\" esan nahi duena, eta, beraz, Psametikok, Anatoliako hizkuntza hau, gizateriaren lehen hizkuntza izan zela ebatzi zuen. Baina, jada antzinatean, Apolonio Rodasekoak eta Aristofanesek, bekos, umeak elikatzeko erabiltzen ziren ahuntzen bekerekea imitatzen zuen soinu onomatopeiiko bat zela susmatu zuten.\nHerodotoren \"XII Erregeen\" istorioa eta Psametikoren tronuratzea, zalantzazkoa da. Labirintoa, Egiptoko XII. dinastiako faraoi batek eraikia, Herodotok XII Erregeei ematen die.\nBere garaiko testigutzak.\nDeltaren ekialdeko eta mendebaldeko mugetan, gotorleku lerro defentsibo bat ezarri zuen. (Arnold)"}
{"id": "87337", "revid": "1712", "url": "https://eu.wikipedia.org/wiki?curid=87337", "title": "Gluzidoak", "text": ""}
{"id": "87338", "revid": "119347", "url": "https://eu.wikipedia.org/wiki?curid=87338", "title": "Mars Exploration Rover", "text": "Mars Exploration Rover (MER) misioa, Marte aztertzea helburu duen NASAren misio espaziala da. Misio hau aurrera eramateko, NASAk 2 rover (\"Spirit\" eta \"Opportunity\") bidali ditu Martera, lurrazala eta planetaren geologia aztertzeko. Mars Exploration Rover misioa NASAk Marte aztertzeko duen programaren parte da. Programa horrek Martera bi zunda bidaltzea lortu du jadanik, \"Viking\" 1976an eta \"Mars Pathfinder\" 1997an.\nRover robotak eraikitzea, aireratzea eta Marten lehenengo 90 egunean (misioa iraun behar zuen denboran, alegia) funtzionaraztea 820 milioi dolar kostatu zen (680 milioi euro gutxi gorabehera). Baina robotek lanean jarraitu zuten, eta ondorioz misioaren finantzaketa 2009 arte luzatu zen.\n\"Spirit\" eta \"Opportunity\" rover robotek hainbeste informazio garrantzitsu bildu dutenez, bi asteroide izendatu dira bi robot horien ohorez: 37452 Spirit eta 39382 Opportunity.\nHelburuak.\nMisioaren helburu nagusia ura duten edo noizbait izan duten arrokak eta lurra bilatu eta analizatzea da.\nBeste helburu batzuk hauek dira:\nMisioan sortutako arazoak.\n2004ko urtarrilaren 21ean, NASAren Deep Space Network sareak \"Spirit\" robotaren seinalea galdu zuen, haien ustez Australiaren gainean zegon ekaitz baten ondorioz. Roverrak daturik gabeko mezu bat bidali zuen 21ean, eta geroago komunikazio saio bat galdu zuen Marteren orbitan zegoen \"Mars Global Surveyor\" zundarekin, egun berean. Hurrengo egunean, 22an, JPl-an erantzun labur bat jaso zen, roverrak arazoak zituela adierazten zuena. 23an misioaren taldeak roverrak datu gehiago bidaltzea lortu zuten. Roverrak ez zuen ikerkuntza gehiago egin 10 egunean, robotaren flash memorian arazo bat zegoelako. Hala ere, ingeniariek arazoa konpontzea lortu zuten, roverraren softwarea eguneratuz. \"Spirit\"ek bere ikerkuntzak osorik jarraitu zituen otsailaren 5ean. Hori izan da misio honek izan duen arazorik larriena.\n2006ko martxoaren 13an, \"Spirit\"en gurpil batek funtzionatzeari utzi zion. \"Spirit\" oraindik lanean ari da, baina hondatutako gurpila herrestan daramala.\n\"Spirit\" eta \"Opportunity\" roverrak izendatzea.\n\"Spirit\" eta \"Opportunity\" roverrak idazlan lehiaketa baten bidez izendatu zituzten. Irabazlea Sufi Collis izan zen, 9 urteko ikaslea. Hona hemen idatzi zuen testua, ingelesez:\nHala ere, NASAk bere barne dokumentuetan bi rover horiek MER-A (\"Spirit\") eta MER-B (\"Opportunity\") izendatzen ditu."}
{"id": "87340", "revid": "688", "url": "https://eu.wikipedia.org/wiki?curid=87340", "title": "Urpekaritza", "text": "Urpekaritza ur azpian barneratzeko jarduera da, bai itsaso, aintzira edo ibaietan. Itsasokoari, batzuetan, zehatzago itsaspekaritza deritzo. Hau kirol ekintza, ikerketa zientifiko edo militar edo urpean lanerako, ekipamendu bereziaren laguntzarekin edo hauek gabe egin daiteke. Urperatzen denari urpekari (edo itsaspekari) deritzo.\nSailkapena.\nUrpekaritza egiteko bi modu ezberdin nagusi daude: Apnea, grezierako \"apnoia\" (arnasik gabe) hitzetik eratorria, urpekaritza libre bezala ere ezagutua eta ekipamendu urpekaritza bai eskafandra baten bidez \u2013SCUBA ere izendatua (ingeleseko \"Self Contained Underwater Breathing Aparatus\"-ren akronimoa) edo botiladun urpekaritza\u2013azaleko laguntza beharra duena (\"SSD Surface Supply Dive)\"\nApnea.\nApnea eta airea erabiltzen diren SCUBA ekintzak kirol edo aisialdi kategorian sar daitezke. Gasak nahasten dituzten (\"Nitrox, Heliox, Trimix\") SCUBA teknika eta SSD urpekaritza tekniko edo profesionalean sartzen dira arruntean erabiltzen diren teknikak eskatzen duten prestakuntza maila eta arrisku maila dela eta. Kirol urpekaritzan normalean sakontasuna -40 metrora mugatzen da (nahiz apnea eginez sakontasun handiagoak lor daitezkeen) gas nahaste bereziak erabiltzen dituen urpekaritza profesionalean sakontasuna -100 metro edo handiagoa izan daitekeen bitartean.\nApnea bidezko urpekaritza azalean arnas sakon hartu ondoren arnasa mantenduaz urperatzeko teknika eta trebetasunak erabiltzen dira. Ekipamendu berezirik gabe egin daiteke baina normalean dagokion maskara, hegatzak, arnas hodia eta uraren tenperaturan arabera termikoki-isolatzen duen traje bat erabiltzen dira. Gizakiak egiten duen urpekaritza modu sinple eta aitzinekoena da, kultura eta erregio ezberdinetan azaltzen da janaria (arrain, krustazeo edo moluskuen antzerako) edo errekurtso kultural edo ekonomiko ezberdinak lortzeko modu bezala (perlak).\nSCUBA.\nSCUBA urpekaritzan urpekariak daraman botila batean airea presiora gordetzen da, honela urpekariak denbora errespetagarri batetako autonomia lortzen du. Oinarrizko ekipamenduaz gain airea gordetzeko botila bat, arnes bat, flotagarritasun mekanismoa \u2014flotagarritasun mekanismoa eta arnasa bateratzen diren elementuari txaleko hidrostatiko, flotagarritasun txaleko o BCD (ingelesezko \"Buoyancy Compensation Device\"-ren akronimoa) deitzen zaio normalena\u2014, balbula sistema bat, lasta sistema bat, modu sinpleenan erreguladore bat osatzen duten tutuak eta ahokoak behar dira; baina segurtasun estandarrek sakontasuna eta gelditzen den airea (manometro) esaten duten erlojuak eramatea gomendatzen dute.\nEkipamendua.\nKirol urpekaritza (apnea eta SCUBA) ekintza segurua da baina egiten duen partaidearen aldetik erantzukizun handia eskatzen dituen arriskuak ditu. Beharrezko prestakuntza eta erabiltzen den ekipamenduaren ezagutza, segurtasun arauen ezagutza eta betetzea, gutxieneko teknika eta fisiologia ezagutzak uretako bizi-mota ezberdinekiko errespetua beharrezkoak dira ekintza hau behar bezala eta arazorik gabe egin ahal izateko.\nUrpekaritzan erabiltzen den ekipamendua bi maila nagusitan banatzen da: Ekipamendu arina (oinarrizkoa) eta ekipamendu autonomoa (SCUBA).\nOinarrizko ekipamendu edo arina.\nApnea urpekaritzarako beharrezko ekipamendua hurrengo elementuak osatzen dute:\nMaskara.\nUraren azpiak ikusteko aukera ematen duen elementua da. Hau gabe ezinezko izango zen uraren azpian ezer ikuste arrazoi optikoak medio. Maskararen bidez ikusi ahal izateko ura eta begien artean aire geruza bat sortzen da. Begiak estaltzeaz gain sudurra ere estaltzen du. Goma edo silikonazko (hobetsia) estalki bat, tenplatuzko kristal lau batzuk eta eltzeko balio duten goma batzuek osatzen dute. Maskara egoki batek hurrengo ezaugarriak bete beharko lituzke:\nUrpekari jantzia.\nUrpekaria hipotermiatik babestea da elementu honen betebeharra. Gizakion azalaren isolamendu termikoa ez dago urperako prestaturik, uraren bero espezifikoa airearen baino handiagoa denez urperatutako gorputz batek airean baino askoz azkarrago galtzen du beroa. 27\u00a0\u00b0C baino gutxiagoko uretan gomendagarria isolamendu termikoa erabiltzea, 22\u00a0\u00b0C baino gutxiagoko tenperaturek babeste beharrezko egiten dute eta 15\u00a0\u00b0C baino gutxiagokoek isolamendu termiko on bat erabiltzea behartzen dute.\nNagusiki hiru isolamendu modu daude, traje hezeak, traje erdi-hezeak eta traje lehor edo estankoak. Lehenengo motakoak normalean aparrezko material gogorrekoak (neopreno modukoak) izaten dira eta ura eta azalaren artean estanko ez den aire geruza bat sortzen dute. Hauen eraginkortasuna aparraren zabalera eta gorputzarekiko doitzearen araberako da. Bigarren motakoak (erdi-hezeak) lehenengoaren material berdinekoak baina orkatila, eskumutur eta lepoan errefortzu estankoak eta gorputza eta uraren artean beroa babesten duen kremailera hermetiko bat izaten dute. Bere izenak adierazten duen bezala hirugarren motakoek (traje lehorrak) gorputza urarekiko kontaktutik babesten dute bero-galera asko murriztuz, honez gain barnean arropa termikoarekin erabili daitezke. Traje lehor hauen erabilerako prestakuntza eta zaintze berezi batzuek behar izaten da.\nTraje hezeak laburrak edo luzeak izan daitezke eta osatzen duten elementuen arabera zati bakarrekoa edo bi zatikoa (galtza eta txaketa) izan daitezke.\nTrajea eskularru batzuez osa daitezke, hala ere herrialde askotan eskularruak erabiltzea debekatzen dute hauek urpeko landare eta animaliekiko kontaktua, honela hauek arriskuan jartzeko modua errazten dute eta.\nEskarpinak.\nHotza eta hegatsen urraduretatik babesten duten neoprenozko \u201cbota\u201d batzuek dira. Urpekari traje lehorrek beren bota bereziak izaten dituzte hermetiko mantentzeko.\nHegatsak.\nHegatsak (igel-oinak ere deituak) oinetatik luzatzen diren bi pala dira. Uraren azpian abiadura handiagoan ibiltzeko aukera meten dute eta normalean zabaleran gogortasuna eta luzeran malgutasuna ematen duten kautxu edo beste material sintetikoez egiten dira. Palen luzera eta diseinu ezberdinak daude apnea egitean uraren azpiko abiadura edo SCUBA egitean potentzia hobesteko.\nOinarekiko lotzeko moduaren arabera hegatsak irekiak edo moldagarriak, orpazurdaren inguruan goma baten bidez oinera lotzen direnak, eta itxiak (edo jangarriak) doitzea ezineko denak eta oinera zapata baten antzera lotzen direnak izan daitezke. Hegats irekien eskarpin handi eta gogorrak erabiltzeko aukera ematen dute, hegats itxiekin erabiltzen diren eskarpinak berriz galtzerdi batzuen antzerakoagoak dira zapata batzuena baino eta bi funtzio dituzte: alde batetik oina hotzetik babesten dute eta beste aldetik oinak hegatsekin egiten duen urradura dela eta zauriak sortzea ezintzea.\nLasta gerrikoa.\nLasta lotzen den gerrikoa da. Urperatzea erraztu eta flotagarritasun positiboa konpentsatzeko erabiltzen da. Apnea egitean kaxa torazikoa airez beteta dagoenean (hau sakontasunarekin batera gutxitu egingo da) dagoen gorakako indarra azkarrago berdintzeko aukera ematen du. Apnea egitean urpekariak daraman lasta kopuruak ez luke bere burua lasaitasunean urperatu beharko, eta arnasa behartu ondoren flotagarritasuna negatiboaren oso hurbil mantendu beharko luke. SCUBA egitean lastaren berako bultzatzea eta jakaren gorakako bultzatzearen arabera da flotagarritasuna eta urpekari bakoitzak behar duen lasta kopurua bere pisua eta erabiltzen duen trajearen araberakoa izango da. Ixteko sistema finkoa eta segurua izan behar da, baina arrisku kasuan erraz irekitzeko aukera eman behar du.\nSCUBA ekipamendu autonomoa.\nOinarrizko ekipamendu edo arinaren gain SCUBA ekipamendu autonomoa hurrengo elementuek osatzen dute:\nAire konprimitu botila.\nBotila aire kon primatua gordetzen duen altzairu edo aluminiozko ontzia da, goialdean irekiera bakar bat du eta bertan kontrol eta egokitzerako iturria kokatzen da. Iturria balbula batek (J edo K modukoa) botila ireki edo ixtea ahalbidetzen duen giltza bat eta erreguladorea egokitzeko irteera (INT edo estribu modukoa \u2014hauetan tximeleta batek botila irekiera kontrolatzen du eta junta toriko bat egoten da estankotasuna ziurtatzeko\u2014 edo DIN motakoa \u2014erreguladorea botilara hari baten bidez lotzen da presioa handiagoak onartuaz).\nEduki dezaketen gasaren arabera (5 eta 18 l artean) eta onartzen duten presioaren arabera (230 eta 300 bar artean) botila mota ezberdinak daude.\nTxaleko hidrostatikoa (BCD) edo Jacket-a.\nBere izenak adierazten duen modura bizkarrean botila mantentzen duen arnesarekin bateratutako txaleko bat da. Azalena urpekariari flotagarritasun positiboa ematen dion aire-ganbera bat du eta honen bidez presioa dela eta sakontasunean geratzen den flotagarritasun bultzada galtzea (trajea, BCD-aren aire-ganbara eta gorputzeko aire gordailuetako airea konprimitzean gertatzen dena) berdintzeko aukera ematen du. Honetarako txalekoak ganbera edo zahato bat du, hau zenbait balbula eta ahokoen bidez botilako airea zuzenean sartzeko edo ahokoaren bidez putz eginaz bete daiteke eta txalekoan zehar banaturik dauden balbula batzuen bidez hustu daitezke momentuko beharren arabera zahatoa hustu edo puztuaz behar den flotagarritasuna mantentzeko aukera emanaz. Hauez gain igoeran edo konturatu gabe presioa igotzean eztanda egion ez dezan gainpresio balbula bat izaten dute.Txaleko hidrostatikoa urpekariarentzat arraiarentzat gas-puxika dena dela esan dezakegu.\nTxalekoak hauez gain urpekariak behar izan ditzakeen gauzak eramateko aukera ematen duten poltsiko eta eraztunak, baita txalekoa finko mantentzeko beharrezko loturak izaten dituzte.\nErreguladorea.\nUrpekariak arnastu ahal izan dezan botilako airearen presioa doitzen duen elementua da. Etapa deitzen diren erregulazio bi sistema ezberdinek osatzen dute.\nLehen etapa edo urratsak airea zuzenean botilatik jaso eta aire kopuru txiki bat presio ertain batean mantentzen du. Bigarren eta etapa edo urratsak presio ganbera horretatik urpekariaren ahokoaren arteko airea erregulatzen du. Modu honetan botilako airea presio handiko ganbera batetik presio ertaineko beste batetara lehenik eta gero ingurune presiora igarotzen da. Presio handiko ganberan manometroa konektatzen da botilaren presioa jakiteko, ganbera ertainean bigarren etapa(k) (ahoko nagusia eta larrialdiko edo \"octopus\"-a), \"jacket\" edo/eta traje lehorra betetzeko mangerak konektatzen diren bitartean.\nErabiltzen duen sistemaren arabera horrelakoa izan daiteke:\nOrdularia, sakontasun-neurgailua eta aire-urpekaritza taulak.\nBotila bidezko urpekaritzan beharrezkoa da hondoko denbora eta sakontasuna kontrolaturik mantentzea. Bi datu hauek taula batean behar bezala erabiliaz urpekariari segurtasun mugen barnean mantentzeko aukera ematen dio. Badauden ere ibili ahala zuzenean urpekaritza perfila mantentzen duten eta segurtasun mugetara hurbiltzean urpekaria ohartarazten duten urpekaritza ordenagailuak.\nUrpekaritzaren oinarriak.\nEdozein masa bezala urpekari baten gorputzak murgiltzearen eragin fisiko ezberdinak jasaten ditu; honekin batera segurtasun mugak ezartzen dituztelako kontutan artzea interesgarri diren eragin eta erantzun fisiologiko batzuek gertatzen dira.\nOinarri fisikoak.\nUrpekaritzaren fisikaren hiru oinarriak Arkimedesen printzipioa, presioa eta gasen legeak dira. Lehenengoak flotagarritasuna argitzen du, bigarrenak sakoneraren araberako presio aldaketak eta hirugarrenak presioa aldatzean gasen portamoldea (bolumen eta tenperatura).\nArkimedes.\nArkimedesen printzipioa urpekariari elementu bakar bati bezala ezartzen zaio. Urpekariaren gorputzak (eta ekipamenduak) guztirako masa bat du eta murgildutako gorputzaren bolumenaren bolumen bereko ur kantitatea mugituko du. Urpekariak beraz bi kontrako indar jasaten ditu: Alde batetik bere masan (urpekari eta ekipamenduaren pisua) grabitatearen eragina eta bestetik urak eragiten duen flotagarritasun indarra, urpekariak mugitzen duen ur bolumenari dagokiona.\nUrpekariaren masa mugitutako ur masa bolumena baino handiagoa duenean bere flotagarritasuna negatiboa da eta urpekaria hondora doa. Urpekariaren masa mugitutako ur bolumena baino txikiagoa denean aldiz bere flotagarritasuna positiboa da eta urpekaria azalerara doa. Bi indarrak parekoak direnean, urpekariaren masa mugitzen duen ur bolumenaren berdina da, flotagarritasuna neutroa eta goraka indarra beherantzakoak berdintzen duenez urpekaria sakontasun berdinean mantentzen da.\nArkimedesen printzipioak ez du eragin gehiago urpekaritzaren fisiologian. Bere erabilerak urpekariari flotagarritasun neutroa mantentzeko aukera ematen dio eta apnea urpekaritzan laguntza handikoa da. Azken honetan murgiltzean gorputzak jasaten duen dentsitate aldaketa eta biriken posizio erlatiboa (bere grabitate zentroarekiko) erabiltzen dira. Azalean apnea urpekariak flotagarritasun positibo bat du indar hau murgiltze egoki (burua lehenengo) baten bidez erraz saihestu daiteke eta gero sakontasunean biriketako aireak jasaten duen konpresioa dela eta saihesten dena. Sakontasun batetatik aurrera bere flotagarritasun negatibo bihurtzen da bere hondoratzea errazten. Hondoratzean birikak urpekariaren grabitate-zentroa baino beherago egoteak azaleko flotagarritasun neutrora gerturatzen du. Igotzean burua goian duenez birikak grabitate-zentroa baino gorago daude eta flotagarritasun neutroaren sakontasuna hondora mugitzen da, Hau dela eta igotzeko egin beharreko indarra gutxitzen da eta pasibotasuna (flotagarritasun positiboa) azaletik urrunago ematen da.\nPresioa.\nPresioa azalera unitateko aritzen den indarra da. Fluido batek bere barnean murgildutako elementu baten puntu guztietan presio berdina eragiten du, hau dagoen sakontasunaren araberakoa da indarraren bektoreak beti gorputzarekiko perpendikularrak direlarik. Murgildutako gorputz batek jasaten duen presio absolutua presio atmosferikoa (aire zutabearen pisuari dagokiona) eta presio hidrostatikoaren (ur zutabeari dagokiona) batura da. Horregatik presioaren eragina txikiagoa altueran itsaso-mailan baino eta ur gazia geza baino dentsoagoa denez sakontasun berdinean altueran dagoen laku batetako urpekariak itsasoan baino presio gutxiago jasan behar du.\nItsaso-mailan presio atmosferiko arrunta atmosfera batekoa da. 10 metrotako ur zutabe batek eragiten duen presioa gutxi gorabehera atmosfera batekoa da. Beraz kalkuluak errazteko 10 metro ur bikoitzengatik presioa atmosfera edo bar bat handituko dela erabiliko dugu. Modu honetan zehaztasun nahikoarekin uraren azpian 10 metrotara dagoen gorputz batek jasaten duen presio orokorra 2 bar-ekoa dela esan dezakegu (P. atmosferikoa= 1 bar + P. hidrostatiko 1 bar).\nAzkenik, Pascalen printzipioak fluido batean eragindako presioa (kasu honetan atmosferikoa) fluido guztian uniformeki transmititzen da, beraz presio atmosferikoa transmititu eta sakontasun berdineko plano bakoitzean presio hidrostatikora gehitzen da. Modu berdinean urpekariaren ehun bigun bakoitzean presio orokorra transmititzen da gorputz barruko zuloen presio atmosferikoa kanpokoarekin berdinduz.\nGasen legeak.\nGiza gorputza ez da masa uniforme bat eta nahiz gure gorputzaren ehun gehienak urez osaturik egon (likidoak idealean ezin dira konprimitu) zuloak egoteak eta gas egoerako fluidoen fisika ezberdinak gizakiaren gorputza jasa ditzaken mugak ezartzen ditu.\nGasen lege orokorra.\nGasen lege orokorrak presio, tenperatura eta bolumen aldagaiekiko hauen portamoldea argitzen du. Honela gas masa konstante batean aldagai hauen arteko erlazioa hurrengo berdinketak ezartzen du:\nNon P presioa, V bolumena eta T tenperatura diren, bi egoera ezberdinetan (1 eta 2).\nLegeak argitzen duenez hasierako egoera betako (1) gas batean aldagai baten magnitude bat aldatzean berdintasuna mantentzeko amaiera egoeran (2) aldagai osagarrien doitze bat eragingo du.\nTenperatura konstante mantentzen bada (T1=T2), posible da berau ekuaziotik kentzea. Beraz berdintasuna presio eta bolumen arteko aldaketen bidez mantentzen da.\nBoyle - Mariotte Legea.\nTenperatura konstante batetako oreka argitzen du. Urperatzean aire tenperatura oso txikia denez Boyle legea oso erabilgarria da presio eta bolumenaren arteko erlazioa ulertzeko. Oinarrian hurrengo berdinketaz enuntziatzen da:\n\"P1 V1\" = \"P2 V2\"\nPresioa gas baten bolumenarekiko alderantziz proportzionala da: Gas masa batean presioa handitzean bere bolumena proportzionalki txikitzen da.\nHau dela eta azalean litro bat behar duen aire masa konstante batean (1 bar) bere bolumena erdira (1/2 L) txikituko da 2 bar-eko presioan (-10 metro), heren batetara (1/3 L) 3 barretara (-20 metro)...\nModu berdinean 3 bar-etara (-20 metro) dagoen aire litro batek bere bolumena bikoiztu egingo du 2 barretara (-10 metro) eta bar batetara hirukoiztu egingo du (3 L azalean).\nDaltonen legea.\nAirea ez da gas garbi bat gas nahasketa bat baizik, Dalton legeak gas nahasketa baten guztirako presioa gas bakoitzak bolumen osoa okupatuko balitz eragiten dituzten presioen batzea dela argitzen du.\nLege hau presio partzialen legea bezala ere ezagutzen da, gas batek X presioan batean duen presio partziala nahasketan dagoen gasen proportzioarekin zuzen proportzionala baita.\nHau da, gas nahasketa batean osagai batek P presioan nahasketaren bolumenaren %20 betetzen badu, osagai horrek 0,2 Pko presio partzial bat du.\nAire arruntaren osagaiak: oxigeno %21, nitrogeno %78 eta beste gas batzuk %1 (funtsean argon). Biribilduz osagai bakoitzaren presio partziala hau izango da:\nAirearen osagaien presio partziala\nGasen disoluzioaren Henryren legea.\nGas bat likido batekin harremanetan ipintzean gasaren molekulak (bere energia termodinamikoa -presio eta tenperatura- dela eta) gas-likido interfazean sartu eta honen barnean banatzen dira. Egoera honi gasen disoluzioa esaten zaio.\nGas bat fase likidoan disolbaturik dagoenean gasaren tentsioa (T) esaten zaio fase gaseosoan dagoenean presio partziala (p) erabiltzen den bitartean..\nHenry legeak argitzen duenez tenperatura jakin batean eta saturazioa egoeran likido batean disolbatzen den gas kopurua gasak likidoaren azalean eragiten duen presioarekiko zuzen proportzionala da.\nHenry legean izendatzen duen saturazio kontzeptuak gasaren presiorena (gas egoeran) eta bere tentsioaren (likido egoeran) dagoen orekaz ari da. Presioa tentsioa baino handiago denean azpisaturazio egoera esaten zaio, berdinak direnean saturazio esaten zaio eta presioa disolbaturiko gasaren tentsioa baino txikiagoa denen supersaturazioa esaten zaion bitartean. Azpisaturazioan dagoen likido batek oreka (saturazio) irtsi arte gas egoerako gasa disolbatuko du. Supersaturaizoi egoeran disolbaturiko gasa botako du oreka (saturazio) egoerara iritsi arte.\nGasen zabalkundearen Graham legea.\nBi gas arteko zabalkunde fenomenoa, hau da gasak nahasteko abiadura argitzen du lege honek. Oinarrian tenperatura eta presio egoera berdinetan bi gasen arteko zabalkundea gasen masa molarren erro karratuarekiko alderantziz proportzionala dela dio.\nBeste era batetara esanda tenperatura eta presio berdinean molekula \u201carinak\u201d dituen gas baten zabalkunde abiadura molekula \u201cpisatuak\u201d dituena baino handiago da.\nAirearen bi gas nagusiak, nitrogeno (N) eta oxigenoa (O), N2 eta O2 egoera molekularrean daude. Nitrogenoaren masa molekularra 28 den bitartean oxigenoarena 32 da. Beraz nitrogenoaren zabalkunde abiadura oxigenoaren baino handiago da.\nGasen zabalkundearen Fick-en legea.\nGas batek zuntz baten (edo ehun kapa bat) zeharkatzeko duen transferentzia tasa azaltzen du. Hau ageriko superfiziearekiko eta bere bi egoeren arteko ezberdintasunarekiko proportzionala da eta zuntz/ehunaren lodierakiko alderantziz proportzionala da. Gainera zabalkunde abiadura zabalkunde konstantearekiko (parte hartzen duten ehun eta gas bakoitzerako bakarra) proportzionala da."}
{"id": "87341", "revid": "646", "url": "https://eu.wikipedia.org/wiki?curid=87341", "title": "Kanariar Uhartediaren Autodeterminazioaren eta Independentziaren aldeko Mugimendua", "text": "Kanariar Uhartediaren Autodeterminazioaren eta Independentziaren aldeko Mugimendua () Kanarien autodeterminazio eskubidearen eta ondoren Espainiatik independizatzearen alde egiten zuen nazio askapen mugimendua izan zen.\nHistoria.\nAntonio Cubillo abokatuak, frankismo garaian erbesteratua, sortu zuen Aljerian 1964ko azaroaren 22an. 1968an Afrikar Batasunaren Erakundeak MPAIAC eta Kanarien autodeterminazio eskubidea aintzatetsi zuten. 1975ean MPAIACk La Voz de Canarias Libre irratia abian ipini zuen Aljer Irratitik. 1975 eta 1976 artean, segurtasun-indarrek MPAIACeko bi kide erail zituzten. 1976ko azaroaren 1ean, MPAIACk borroka armatuaren bidea hartzea erabaki zuen Indar Armatu Guantxeen (FAG) bitartez. Las Palmasko Galer\u00edas Preciados merkataritza-gunean lehergailu bat sartarazi zuten.\n1977an Madrilgo Galer\u00edas Preciadosen lehergailu bat jarri zuen, Kanarietatik kanpo ipini zuen lehena izanez. Urte berean, Kanaria Handiko aireportuan bonba bat jarri zuten eta aireportua itxi eta hegaldiak desbideratu behar izan zituzten. Hori Los Rodeosko istripuaren kausetako bat izan zen. 1978an Rafael Valdenebros polizia-agentea hil zen FAGek jarritako lehergailua desaktibatzen ari zenean. MPAIACk bere gain hartu zuen ekintza.\n1978ko abuztuaren 5ean, Aljeren, Antonio Cubilloren aurkako atentatua egin zuten eta elbarri gelditu zen. Urte horretan Antonio Cubillok Afrikar Batasunaren Erakundearen goi-bilera batean parte hartu behar zuen. Atentatuaren egileak Espainiako Barne Ministerioaren segurtasun-indarrek Cubillo hiltzeko kontratatutako bi mertzenario izan ziren. 2003an Espainiako Auzitegi Nazionalak Espainiar estatuari 150.000 euroko kalte-ordainketa zigorra ezarri zion.\nMPAIACk borroka armatuari utzi zion eta 1979an Antonio Cubillo sortzailea eta idazkari nagusia taldetik kanporatu zuen. Ondoren, Antonio Cubillok CNC alderdia sortu zuen.\n1980ko eta 1990eko hamarkadetan jarduerarik gabe egon zen. 2003an, aspaldiko MPAIACeko kide ohiak, horietako batzuk MPAIACtik kanporatutakoak, mugimendua birsortu zuten, nahiz eta 1960ko eta 1970eko hamarkadetan egondako beste kideek birsorketa ez zuten aintzatetsi. Gaur egun, MPAIACk nekez du jarduera politikoa."}
{"id": "87342", "revid": "950349", "url": "https://eu.wikipedia.org/wiki?curid=87342", "title": "Kanaria Handi", "text": ""}
{"id": "87346", "revid": "1340", "url": "https://eu.wikipedia.org/wiki?curid=87346", "title": "Golden Gate Zubia", "text": ""}
{"id": "87347", "revid": "201", "url": "https://eu.wikipedia.org/wiki?curid=87347", "title": "Alabastro", "text": ""}
{"id": "87348", "revid": "512", "url": "https://eu.wikipedia.org/wiki?curid=87348", "title": "Mr. T", "text": "Mr. T, benetako izenez Laurence Tureaud, (Chicago, Illinois, Ameriketako Estatu Batuak, 1952ko maiatzaren 21a) aktore, abeslari eta borrokalari estatubatuarra da.\nDiskografia.\nMr. Tk bi disko kaleratu ditu, biak 1984an. Bere lehen diskoa \"Mr. T's Commandments\" zuen izena eta bigarrenak, \"Be Somebody... or Be Somebody's Fool!\", filmaren kantak biltzen ditu.\n2002an, Mr. T, Busta Rhymesen \"Pass The Courvoisier\" bideoklipean atera zen P. Diddy eta Pharell Williamsekin."}
{"id": "87349", "revid": "950430", "url": "https://eu.wikipedia.org/wiki?curid=87349", "title": "Laurence Tureaud", "text": ""}
{"id": "87350", "revid": "950456", "url": "https://eu.wikipedia.org/wiki?curid=87350", "title": "Mister T", "text": ""}
{"id": "87351", "revid": "336", "url": "https://eu.wikipedia.org/wiki?curid=87351", "title": "Chuck Norris", "text": "Carlos Ray \"Chuck\" Norris, (Ryan, Oklahoma, Ameriketako Estatu Batuak, 1940ko martxoaren 10a) aktore eta borroka-artista estatubatuarra da. Texas Rangers polizia indarreko Cornell Walkerren papera \"Walker, Texas Ranger\" telesailean antzezteagatik ezaguna da, baita bertan zuen morroi gogorraren itxura eta ematen zituen ostiko-birakariengatik ere."}
{"id": "87352", "revid": "336", "url": "https://eu.wikipedia.org/wiki?curid=87352", "title": "Providence konderria", "text": ""}
{"id": "87353", "revid": "448", "url": "https://eu.wikipedia.org/wiki?curid=87353", "title": "Hulk Hogan", "text": "\"Terry\" Gene Bollea, Hulk Hogan edo Hollywood Hogan ezizenez, (Augusta, Georgia, Ameriketako Estatu Batuak, 1953ko abuztuaren 11) aktore eta borrokalari estatubatuarra da. Bere alaba Brooke abeslaria da."}
{"id": "87354", "revid": "1150", "url": "https://eu.wikipedia.org/wiki?curid=87354", "title": "Augusto Iba\u00f1ez", "text": ""}
{"id": "87357", "revid": "646", "url": "https://eu.wikipedia.org/wiki?curid=87357", "title": "Enterobacter", "text": "Enterobacter generoa bakterio Gram negatiboz osatuta dago, bazilo txikiak direnak (kokobaziloak). Enterobacteriaceae familia barnean sailkatuta daude. Anaerobio fakultatiboak dira eta glukosa ez ezik, laktosa ere hartzitzen dute. Ez dute esporarik sortzen.\nEnterobacter-en ezaugarri biokimiko nagusiak hauek dira:\nEnterobacter-ek, \"Citrobacter\", \"Klebsiella\" eta \"Escherichia\"rekin batera bakterio koliformeen multzoa osatzen du. Koliformeak hestean bizi diren bakterioak dira, ezaugarri biokimiko amankomunak dituztenak eta garrantzi handikoak ingurugiro-mikrobiologian, kutsadura fekalaren adierazleak baitira.\nEnterobacter giza zein animalien hesteetan bizi da, baina egoera librean ere aurki daiteke (uretan, lur-zoruan...) Espezie batzuk oportunistak dira, gaixotasunak sortuz immunitate-sistema ahula dutenengan; hori dela eta, infekzio nosokomial askoren jatorrian dago bakterio hau."}
{"id": "87359", "revid": "105290", "url": "https://eu.wikipedia.org/wiki?curid=87359", "title": "Iturrixar Bi", "text": "Iturrixar Bi, duela urte asko, Goienkaria agertu aurretik, Eskoriatzan argitaratu eta banatzen zen aldizkaria izan zen. Ze Barri? aldizkariarekin batera etortzen zen, urtean behin. Bere izena, Eskoriatzako Arbi\u00f1oste pasealeakua eta Santa Ana auzoaren artean dagoen jada lehortutako iturri batetatik datorkio."}
{"id": "87360", "revid": "34003", "url": "https://eu.wikipedia.org/wiki?curid=87360", "title": "Arbi\u00f1oste", "text": ""}
{"id": "87361", "revid": "105290", "url": "https://eu.wikipedia.org/wiki?curid=87361", "title": "Disolbagarritasun", "text": "Disolbagarritasuna substantzia batek beste batean disolbatzeko duen gaitasuna da. Modu desberdinetan adieraz daiteke: mol litroko, gramo litroko edo solutu portzentaietan. Kasu batzuetan disoluzio baten disolbagarritasun maila gainditu egiten da solutu gehiegi gehitzeagatik, orduan disoluzioa gainsaturatuta dagoela esaten da.\nNormalean solutua disolbatzaile batean disolbatu nahi denean, berotu egiten da hau. Disolbatzen den substantziari solutu deritzo eta solutu hau disolbatzeaz arduratzen denari disolbatzailea.\nSubstantzia guztiak ez dira disolbatzaile berean disolbatzen. Disolbagarritasunean substantziaren izaera polar edo apolarrak garrantzi handia du. Honen arabera substantzia horrek disolbagarritasun handiagoa edo txikiagoa izango baitu. Esaterako, talde funtzional bat baino gehiagoko konposatuek polartasun handiagoa dute eta beraz, disolbatzaile polarretan disolbagarritasun handia izango dute. Talde funtzional bakarra duten konposatuek aldiz, disolbagarritasun txikia dute disolbatzaile polarretan. Hauen artean daude: parafinak, konposatuak aromatikoak, eta deribatu halogenatuak.\nKimikan erabiltzen den esaera batek dio \"berdinak berdina disolbatzen du\". Hau da, solutu polarrak disolbatzaile polarretan disolbatzen dira eta apolarrak apolarretan. Honen arabera, hidrosolugarriak edo liposolugarriak izango dira.\nSubstantzia baten disolbagarritasuna disolbatzaile eta solutuaren izaeraren, tenperaturaren eta presioaren araberakoa da. Disolbatzaile eta solutu molekulen artean ematen diren elkarrekintzak solbatazio izenarekin ezagutzen dira."}
{"id": "87362", "revid": "119347", "url": "https://eu.wikipedia.org/wiki?curid=87362", "title": "Ze Barri?", "text": "Ze Barri?, Goienkaria argitaratzen hasi aurretik, Eskoriatza eta Leintz Gatzagako berriei buruz informatzen zuen aldizkari bat zen. Ondoren, Goienkaria argitaratzen hasi eta gero, denbora batez, Deba Garaia eskualdeko aldizkari honetan, hala deitzen jarraitu zuen Eskoriatza eta Leintz Gatzagako berriei buruz informatzen zuen zatia."}
{"id": "87363", "revid": "119347", "url": "https://eu.wikipedia.org/wiki?curid=87363", "title": "Disoluzio", "text": "Kimika arloan, disoluzio, edo latinetik \"\u201cdissolut\u012do\u201d\", bata bestearekin erreakzionatzen ez duten substantzia bat baino gehiagoren arteko nahaste homogeneoa da. Nahasturan substantzia hauek maila mikroskopikoan ondo barreiatuak daudenez, substantzia homogeneo eta uniformetzat har daiteke. Hala ere, disoluzioetan bi osagai nagusi bereizten dira; disolbatzailea eta solutua, lehena proportzio gehienekoan \u00a0dagoenari deritzo eta orokorki nahasturari bere agregazio-egoera ematen dio, aldiz solutua, proportzio gutxienekoan dagoenari deritzo, eta nahastean bat baino gehiago aurki daiteke.\nEsan bezala, orokorrean, proportzio handienean dagoen osagaiak baldintzatuko du nahasturaren egoera fisikoa, eta horregatik hainbat eta hainbat disoluzio mota aurki daitezke; gasak likidotan, gasak solidotan, solidoak solidotan, besteak beste.\nDisoluzio baten adibide garbi eta jakina, uretan gatza (NaCl) disolbatzean lortzen den nahastura izan daiteke. Kasu honetan ura disolbatzailea izanik eta gatza solutua.\nEzaugarri orokorrak.\n1.- Nahaste homogeneoak dira\n2.- Substantzia bat disolbatu ondorengo bolumenak ez du zertan disolbatzailearen eta solutuaren bolumenen arteko batura izan behar, handiagoa ala txikiagoa izan daiteke.\n3.- Disoluzio bateko disolbatzailearen eta solutuaren arteko proportzio erlatiboa kontzentrazioa erabiliz azaltzen da, eta kontzentrazioa adierazteko hainbat modu daude.\n4.- Ezaugarri fisikoak, kontzentrazioak baldintzatzen ditu:\n5.- Disoluzioak zentrifugatu arren, solutuaren partikulak 10 Angstrom (\u00c5) baino txikiagoak direnez ez dira jalkituko\nDisoluzioen sailkapen orokorra.\nNahiz eta disolbatzailearen eta solutuaren arteko konbinazioak asko izan eta hauek osatzen dituzten disoluzio motak talde askotan banatzen diren, lehenik nahaste hauek sailkatzeko bi talde nagusi bereizten dira; homogeneoak eta heterogeneoak.\nNahaste homogeneoak.\n\u00a0 \u00a0 \u00a0 \u00a0 \u00a0 \u00a0 \u00a0 \u00a0 Solutua (disolbatzen den solido, gas edo likidoa) partikula txikietan barreiatzen da barneratuko duen konposatuan, hau da disolbatzailean, hau gertatzean eta bai bista arruntez eta baita maila molekularrean, itxura eta konposizio konstantea mantentzen duen nahastea lortzean, disoluzio homogeneoa lortu dela esaten da. Disoluzio mota hauetan nahiz eta osagaien kontzentrazioa aldatu, nahastearen bolumenaren edozein puntutan propietate berak aurki daitezke.\nDiluituak.\nKuantitatiboki aztertu gabe, disoluzio diluitua, solutu gutxiko nahastura izango litzake, hau da, solutuan kontzentrazio murritz edo arbuiagarrikoa den solutu eta disolbatzaile nahastea. \u00a0 \u00a0 \u00a0 \u00a0 \u00a0\u00a0\nKontzentratuak.\nKuantitaboki aztertu gabe, disoluzio kontzentratuak, solutu kantitate esangarriko nahasturak dira.\nSaturatuak.\nDisolbatzaile jakin batek, solutu kantitate jakin batetik haratago gehiago disolbatu ezin duenean, disolbatzailea solutu horretan saturaturik edo asetuta dagoela esan ohi da. \u00a0 \u00a0 \u00a0\nGain saturatuak.\nDisoluzio ase batean solutu gehiago disolbatzen saiatuz gero, hau da, disolbatzaileak onar eta barnera dezakeen solutu kantitatea baino gehiago ezarriz gero, hauspeaketa erreakzioa gertatuko da, hau da, solutua disoluzioaren ondora jalkiko da.\nDisoluzio asetu batean disolbatutako solutuaren kontzentrazioa solutu horren disolbagarritasuna da. Disolbagarritasuna disolbatzailearen eta solutuaren arteko elkarrekintzen menpe egongo da, eta nagusiki tenperaturarekin aldatuko da. Gehienetan tenperatura handiagoa egiten denean disolbagarritasuna ere handiagoa da, baina ez da arau orokor bat.\nNahaste heterogeneoak.\nAspektu uniformea ez duten eta bere osagaiak erraz bereiztu daitezken edo prozedura optiko baten bidez (ura + izotza, ura + hondarra...) bereiztu daitezkeen nahastea da. Osatzen duten sustantzien proportzioak aldakorrak dira, beraz, nahastearen propietateak ere aldakorrak dira.\nOsagai bakoitzak bere propietateak mantentzen ditu: Burdin pinportak, sufrearekin nahasten badira, nahastean, burdinak bere propietate magnetikoak mantenduko ditu eta sufreak bere kolore horia mantenduko du.\nNahaste heterogeneoen partikulen tamaina, nahaste mota determinatzen dute.\n-Suspentsioa: Eremu likido batean, dispertsatzen diren, partikula txiki edo solido hauts ez disolbagarriz eratutako nahaste heterogeneoa da. Suspentsio batean parte hartzen duten partikulak, mikroskopikoak izan daitezke, eta bere tamaina aldakorra, sustantzia motaren arabera. Suspentsioen adibide batzuk: Zukua, salda beroa, margolanak.\n-Koloidea edo koloidalen dispertsioa: koloidea, suspentsioengatik desberdintzen dira, nagusiki, barraiatutako partikulen tamainan. Koloideetan itxuraz nahastea homogeneoa da, barraiatutako partikulak ez dira begi bistaz ikusten, baina mikroskopioarekin ikusi daitezke( 10-6 eta 2\u00b710-4 mm). Disoluzio koloidaletan Tyndall efektua gertatzen da. Supentsio kimioketan ere mikroskopioaren bidez ikusi daitezke( 1\u00b5m baino handiagoak). Gainera, jalkitzean, suspentsio kimiko baten faseak banandu egiten dira. Koloideko faseak berriz, ez dira banatzen. Suspentsio kimikoa iragazkorra da, koloidea berriz ez.\nPartikulen tamaina 10-6 mm baino txikiagoak direnean, nahastea ez da heterogeneoa kontsideratzen, homogeneoa baizik.\nNahaste homogeneoen konposatuen banaketa.\nNahaste homogeneoen konposatuek propietate ezberdinak dituzte, adibidez degradazio egoera, dentsitatea edo disolbagarritasuna. Propietate hauen bitartez sustantziak identifikatu ditzakegu eta nahaste bateko konposatuen banaketa errazten da.\nAgregazio egoera ezberdineko konposatuak: Konposatu \u00a0solido bat eta likido bat osatzen duten nahastea banantzeko, iragazketa erabili daiteke.\nDentsitate ezberdineko konposatuak: Kasu honetan, sedimentazioa, dekantazioa edo zentrifugazioa bezalako teknikak erabiltzen dira.\nEmultsioak: Nahastu ezin daitezkeen bi likido daudenean, likidoetako bat \u00a0beste likidoan sakabanatzen denean.\nEmultsioak. era ezberdinetan eratu daitezke. Batzuetan, konposatuen partikulak urtu egiten dira, eta kapa antzeko bat sortzen da. Beste batzuetan, partikulak, nahastearen leku espezifiko batean kontzentratu daitezke eta masa bat osatu.\u00a0 \u00a0 \u00a0 \u00a0 \u00a0\nDisolbagarritasuna eta asetasuna.\nDisolbagarritasuna esaten diogu substantzia batek disolbatzaile jakin batean disolbatzeko duen gaitasunari eta substantzia bakoitzaren ezaugarri bat da. Substantzia guztiak ez dira elkarrekin modu berean nahasten. Disolbatzaile likido bati solutu solido bat gehitzean, hasieran, egoera solidoan dagoen solutua disolbatzen hasiko da, baina denbora aurrera joan ahala, disoluzioan dagoen solutua egoera solidora ere igaroko da. Beraz, prozesu hau bi noranzkoetan gertatuko da, bat disolbatzea izango da eta bestea, kristalizatzea. Bi prozesu horien abiadura berdina denean, disoluzioan dagoen solutu kantitateari disolbagarritasuna deritzo, eta une horretan, esan ohi da disoluzioa asea dela, disoluzioa oreka dinamikora heldu delarik. Batzuetan, disoluzio kontzentratu eta disoluzio dilutitu terminoak erabiltzen dira. Disoluzio kontzentratua solutu kantitate altua duena da, eta disoluzio diluitua, berriz, solutu kopuru txikia duena. Zenbait kasuetan, disoluzio batek tenperatura jakin batean izan beharko lukeen baino solutu kopuru handiagoa dauka disolbatuta, eta kasu horretan disoluzio gainsaturatu baten aurrean gaudela esan ohi da. Disolbagarritasuna tenperaturarekin aldatzen da, eta kasu gehienetan, tenperatura igotakoan, disolbagarritasuna ere handitzen da. Tenperaturak disolbagarritasunean daukan eragin hori, oso baliagarria da substantziak purifikatzeko. Askotan, erreakzio kimiko batean lortutako produktuak ez dira guztiz puruak, eta ezpurutasun horiek kentzeko disolbagarritasuna oinarri bezala hartu behar da. Adibidez, substantzia nagusia eta haren ezpurutasunak disolbatzaile jakin batean ondo disolbatzen direnean, purifikatu nahi den substantzia tenperatura altuan disolbatuko da disolbatzaile horretan, kontzentrazio altuan. Ondoren, bero dagoen disoluzioa hozten utzi behar da, eta tenperatu jaitsi ahala, disolbagarritasuna ere jeitsiko da. Horren ondorioz, tenperatura jakin batean, disoluzioa purifikatu nahi den substantziaz ase egongo da. Beraz, substantzia nagusia hauspeatu edo kristalizatuko da, eta ezpurutasunak disoluzioan geratuko dira, kopuru txikiagoan daudelako. Purifikatze-metodo horri zatikako kristalizazioa edo birkristalizazioa esaten zaio.\nDisoluzio motak.\nDisoluzio motak bi modutan bana daitezke hauen konposaeraren arabera, lehenean, disoluzioaren agregazio egoeraren arabera sailkatuko da, hau da, nahastea sortzeko erabili diren osagaien agregazio egoeraren arabera, eta bigarrenean, disoluzioaren kontzentrazioaren araberakoa da.\nKontzentrazioaren arabera:.\nBere kontzentrazioaren arabera,disoluzioa kualitatiboki edo kuantitaboki bereiz daiteke.\nDisoluzio enprikoak.\nDisoluzio enpirikoak, nolabait esatearrean, kualitatiboki daude bereizita, hau da, ez dira kontuan hartzen disoluzioko solutu eta disolbatzaile kantitateak, beraien arteko erlazioa eta proportzioa baizik:\nDisoluzio baloratuak.\nDisoluzio enpirikoak ez bezala, disoluzio hauek kuantitaboki daude bereizita, hau da, disoluzioan dauden solutu eta disolbatzaile kantitate zehatzak kontuan hartzen dira. Disoluzioaren bolumen osoan zehar honen konposaera jakiteko balio dutenez, disoluzio baloratuak sarri zientzian eta teknologian dira erabiliak, hauetan konposaeraren zehaztasuna oso fidagarria baita.\nHainbat disoluzio baloratu daude:\nDisoluzioaren kontzentrazioa adierazteko moduak.\nDisoluzio guztian zehar kontzentrazio bera egongo da, hots, prestaturiko disoluziotik zati txiki bat hartu arren, disoluzioak osoki duen kontzentrazio bera edukiko du. Kontzentrazio hori, solutu kantitateak baldintzatuko du eta unitate desberdinetan eman daiteke:\nDisoluzioen propietate koligatiboak eta dagozkien legeak.\nPropietate koligatiboak gehitutako solutu kopuruaren edo kontzentrazioaren menpe dauden propietateak dira, eta disolbatutako substantziaren izaerak ez du propietate hauetan eraginik izaten. Propietate koligatibo ezagunenak honako hauek dira:\nHenry-ren legea.\nHenry-ren legea: Disoluzio diluitu ideal batean, solutu baten lurrunaren presioa ematen digu. Disolbatzailearentzat Roult-en legea erabiltzen jarraitzen da: PA=xAP\u2217A\nGas bat likido batekin harremanetan ipintzean gasaren molekulak (bere energia termodinamikoa -presio eta tenperatura- dela eta) gas-likido interfasean sartu eta honen barnean banatzen dira. Egoera honi gasen disoluzioa esaten zaio, hau da, gas-likido disoluzio baten eraketa. Gas bat fase likidoan disolbaturik dagoenean gasaren kontzentrazioari (c) esaten zaio fase gaseosoan dagoenean eta presio partzialarentzako (p) erabiltzen den bitartean. Bada Henry-ren legeak bi adierazpen erlazionatzeko, Henryren konstantea erabiltzen du honela desio den presioa kalkulkalatzea ahalbidetuz.\nHorretarako, disolbatzaile bat eta solutuak dituen disoluzio diluitu ideal bat dagoenean, solutuek gas fasean eragiten duen presioa kalkulatzen da.\n\u03bci,l(T,P)=\u03bci,v(T,P) (1)\n\u03bc0i,l(T,P)+RTlnxi=\u03bc0i,v(T)+RTlnPiP0 (2)\n\u03bc0i,l(T,P)\u2212\u03bc0i,v(T)RT=lnPixiP0 (3)\nP0e\u03bc0i,l(T,P)\u2212\u03bc0i,v(T)RTKH=Pixi (4)\nPi=KHxi (5)\nHenry legeak argitzen duenez tenperatura jakin batean eta saturazioa egoeran likido batean disolbatzen den gas kopurua gasak likidoaren azalean eragiten duen presioarekiko zuzenki proportzionala da.\nHenry legean izendatzen duen saturazio kontzeptuak gasaren presiorena (gas egoeran) eta bere tentsioaren (likido egoeran) dagoen orekaz ari da. Presioa tentsioa baino handiago denean azpisaturazio egoera esaten zaio, berdinak direnean saturazio esaten zaio eta presioa disolbaturiko gasaren tentsioa baino txikiagoa denen supersaturazioa esaten zaion bitartean. Azpisaturazioan dagoen likido batek oreka (saturazio) irtsi arte gas egoerako gasa disolbatuko du. Supersaturazio egoeran disolbaturiko gasa botako du oreka (saturazio) egoerara iritsi arte.\nGasen solubilitatea likidoetan\nLikidoetan gutxi disolbatzen diren gasak, disoluzioa, idealera hurbiltzen da, solutuan Henry-ren legea betez. Presioa igotzen denean, Henry-ren legeari dagokionez, desbideratze bat sortzen da, disoluzioa, diluitu ideal bezala jokatzeaz uzten duelako.\nDisoluzioak Geologian.\nMeteorizazio kimiko bat da disoluzioa. Disolbatzaile gisa, ur garbia nahikoa da. Material disolbakorrak ebaporitak dira (adb. sukaldeko gatza edo igeltsua). Disoluzioaren intentsitatea ur kantitatearen eta tenperaturaren araberakoa da: tenperatura geroz eta altuagoa, disoluzioa hare eta eraginkorragoa. Ekuatorean poloetan baino disoluzio gehiago dago."}
{"id": "87364", "revid": "58701", "url": "https://eu.wikipedia.org/wiki?curid=87364", "title": "Disolbatzaile", "text": "Disolbatzailea solutu bat disolbatzeko gai den substantzia da. Disoluzio batean kantitate handienean dagoen osagaia izan ohi da, gehienetan likidoa. Disolbatzaileak disoluzioaren egoera fisikoa ezartzen du, horregatik, disoluzioaren egoera fisiko berean dagoen osagaia dela esaten da.\nDisolbatzailearen molekulek solutuarenak inguratu eta elkarrekintzak izaten dituzte haiekin. Prozesu hau solbatazioa bezala ezagutzen da. Solutu polarrak disolbatzaile polarretan disolbatuko dira dipoloen arteko elkarrekintza elektrostatikoen eraginez. Solutu apolarrak aldiz, disolbatzaile apolarretan dipolo induzituen arteko elkarrekintzen bidez.\nDisolbatzaile unibertsala ura da."}
{"id": "87365", "revid": "1340", "url": "https://eu.wikipedia.org/wiki?curid=87365", "title": "2008ko Olinpiar Jokoetarako aurkeztu diren hiriak", "text": ""}
{"id": "87366", "revid": "105290", "url": "https://eu.wikipedia.org/wiki?curid=87366", "title": "Solutu", "text": "Solutua disolbatzaile batean disolbatzen den substantzia da. Disolbatzaile hau likidoa izaten da normalean eta solutua bertan disolbatzean disoluzioa sortzen da. Solutua disoluzioan kantitate txikienean egoten da.\nKonposatu kimiko baten disolbagarritasuna bere polartasunaren araberakoa da neurri handi batean. Normalean konposatu ioniko eta molekular polarrak, ura eta etanola bezalako disolbatzaile polarretan disolbagarriak dira. Substantzia apolarrak aldiz, hexanoa, eterra eta karbono tetrakloruroa bezalako disolbatzaile organiko ez polarretan disobatzen dira."}
{"id": "87367", "revid": "1340", "url": "https://eu.wikipedia.org/wiki?curid=87367", "title": "2008ko Olinpiar Jokoak emango dituzten telebista kateak", "text": ""}
{"id": "87368", "revid": "1491", "url": "https://eu.wikipedia.org/wiki?curid=87368", "title": "Morbihango golkoa", "text": "Morbihango golkoa (bretainieraz: \"Ar Mor Bihan\"; frantsesez: \"le golfe du Morbihan\") Bretainiako badia da, Morbihan departamentuan kokatuta.\nIzena.\nAproposagoa da golkoari bakarrik 'Morbihan' deitzea bretainierazko bere izena, \"Ar Mor Bihan\", 'itsas txikia' esan nahi duelako. Kanpoaldean dagoen Ozeano Atlantikoa, ostera, \"Ar Mor Bras\" edo 'itsas handia' deritzo.\nUharteak.\nKondairak dio golkoak urteak egunak dituen beste uharte dituela. Hala ere, 40 uharte baino ez omen ditu, marearen arabera. Uharte asko pribatuak dira; \u00cele-aux-Moines edo \u00cele-d'Arz uharte nagusiak, ostera, ez.\nMigrazio-ibilbide bat (mokozabal holandarrarena).\n&lt;mapframe latitude=\"44.964798\" longitude=\"-0.395508\" zoom=\"4\" width=\"243\" height=\"370\" align=\"right\"&gt;\n \"type\": \"FeatureCollection\",\n \"features\": [\n \"type\": \"Feature\",\n \"geometry\": {\n \"type\": \"Point\",\n \"coordinates\": [4.9, 52.38]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n },\n \"type\": \"Feature\",\n \"geometry\": {\n \"type\": \"Point\",\n \"coordinates\": [-2.8, 47.6]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n },\n \"type\": \"Feature\",\n \"geometry\": {\n \"type\": \"Point\",\n \"coordinates\": [-6.44, 37.02]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n },\n {\n \"type\": \"Feature\",\n \"properties\": {\"stroke\": \"#F90606\",\"stroke-width\": 2},\n \"geometry\": {\n \"type\": \"LineString\",\n \"coordinates\": [\n [4.9, 52.38], [1.626944, 50.201389], [-0.5, 49.5], [-2.8, 47.6], [-1.7728, 46.5361], [-1.0492, 45.5897], [-1.25, 44.583333], [-1.79, 43.35], [-3.45889, 43.4347], [-4.75, 42.0667], [-5.592585, 41.853906], [-6.44, 37.02]\n ]\n&lt;/mapframe&gt;Mokozabal zuria negua Do\u00f1anako erretserba naturalean ematen du, eta uda Herbeheretan. Amsterdametik Do\u00f1anara joateko egin behar dituen 2.100 kilometro egiteko (gutxi-gora behera) hamabi egun beharko ditu. Egunero sei bat orduz egiten du hegan, batez beste 50 km/h-ko abiaduran, guztira 300km egin ditzake egun bakar batean. Egun guzti horietan jan eta atseden hartu ahal izateko toki egokiak bilatu beharko ditu bidean. Kasu gehienetan Amsterdametik Do\u00f1anarainoko bidea egiteko, hauek izaten dira bidaiako 12 pausalekuak:\nAmsterdam - Sommeko badia - Senaren badia - Morbihango golkoa - Olonneko padurak - Girondako estuarioa - Arcachongo badia - Txingudi (Urdaibai, Mendixur edo Salburua ere izan daitezke) - Santo\u00f1ako badia - La Navako aintzira - Villaf\u00e1filako Gatzaga - Pe\u00f1a del Aguilako aintzira - Do\u00f1ana"}
{"id": "87369", "revid": "1340", "url": "https://eu.wikipedia.org/wiki?curid=87369", "title": "2008ko Olinpiar Jokoetan parte hartzen duten herrialdeak", "text": ""}
{"id": "87370", "revid": "9423459", "url": "https://eu.wikipedia.org/wiki?curid=87370", "title": "Donostiako Aste Nagusia", "text": "Donostiako Aste Nagusia Donostian abuztuaren 15a - Ama Birjina eguna - hartzen duen aste osoan ospatzen den jaialdi bat da.\nSorrera.\n1876an hirugarren gerra karlistaren ostean Donostiak erakargarritasun turistikoa berreskuratzeko beharra zuen. Horregatik Jose Arana eskoriatzarrak sustatu zuen jaialdia XIX. mendearen amaieran. Loterian lortutako diruarekin, enpresaburu bihurtu zen. Zezenketen enpresaburu, hain zuzen ere, zezenketak oso gogoko baitzituen. Horren ondorioz, beranduago Atotxa futbol zelaia egongo zen tokian, zezen plaza bat eraiki zuen. Eta bertan eman zituen zezenketa jaialdiak, Donostiako Aste Nagusiaren sorrera hau delarik, hasieran, \"Zezenketa Aste Nagusia\" deitzen baitzen. Ondoren, denboran aurrera eginez, egun denera pasa zen Donostiako Aste Nagusia.\nAste Nagusiko ospakizunak.\nAste Nagusian ospatzen diren ospakizunen artean, nabarmenena, su artifizialen lehiaketa da. Zaragoza, Valentzia, Italia eta beste toki askotako enpresa piroteknikoak ia urtero etortzen dira Donostiara, Aste Nagusiko su artifizialen lehiaketan parte hartzera.\nBeste ospakizun ezagun batzuk, Saguesen antolatzen diren musika kontzertuak dira.\nAbordatzea.\nDonostiako Piratak martxan ipini ziren 2003an, modu alternatiboan bestelako proposamenak helarazteko hiritarrei, batez ere gazte jendeari. Azken urteotan lortu dute Aste Nagusia piztea, gune berriak eskuratzea (Donostiako portuaren aldean \"La Flamenka\" txosnagunea. Eta ekitaldi nagusi moduan, piraten \"Abordatzea\" egiten dute kaialdetik Kontxaraino, modu informalean egindako txalupen bidez."}
{"id": "87371", "revid": "1340", "url": "https://eu.wikipedia.org/wiki?curid=87371", "title": "Disolbagarritasuna", "text": ""}
{"id": "87372", "revid": "1340", "url": "https://eu.wikipedia.org/wiki?curid=87372", "title": "Solutua", "text": ""}
{"id": "87373", "revid": "1340", "url": "https://eu.wikipedia.org/wiki?curid=87373", "title": "Disolbatzailean", "text": ""}
{"id": "87374", "revid": "201", "url": "https://eu.wikipedia.org/wiki?curid=87374", "title": "Disolbatzailea", "text": ""}
{"id": "87375", "revid": "1340", "url": "https://eu.wikipedia.org/wiki?curid=87375", "title": "Disoluzioa", "text": ""}
{"id": "87376", "revid": "512", "url": "https://eu.wikipedia.org/wiki?curid=87376", "title": "Tsultrim Gyatso", "text": "Tsultrim Gyatso, (1816ko martxoaren 29a - 1837) Tibeteko 10. Dalai Lama izan zen.\nChamdoko familia xume batean, aurreko dalai lama izan zen Lungtok Gyatsoren berraragitze bezala ezagutua izan zen, 1820an. 1822an, Potala Jauregian tronuratua izan zen, Tsultrim Gyatso izenarekin.\nLungtok Gyatso 1815ean hil ondoren, zortzi urte pasa ziren hurrengo dalai lama aukeratua izan aurretik. Gertakari politikoak garai honetan, oso ilunak izan ziren, baina, azkenean, Palden Tenpai Nyimak parte hartu eta Urrezko Kutxa erabili zuen, (hautagaien izenak jarrita zituena), lehen aldiz, dalai lama berria aukeratzeko testen zati bezala.\n1822an, 10. dalai lama Urrezko Tronuan eseri zen, eta bere tronuratzetik gutxira, Palden Tenpai Nyimaren aldetik aurrenobiziatua jaso zuen, nork Tsultrim Gyatso izena eman zion. Gelong botuak administratu zituen Tsultrim Gyatsorentzat 1831n.\n1826an, Drepung Monasterioan sartu eta sutra eta tantran maisu bihurtu zen. Tibeteko testu budistak sakonki ikasi zituen bere bizitza osoan.\n1831n, Potala Jauregia berreraiki zuen, eta, hemeretzi urterekin, Panchen Lamarentzako Gelong botoak eraman zituen urte berean.\nTibeten egitura ekonomikoa konpondu nahi izan zuen, baina ez zen bere lanaren fruituak ikusteko haina bizi izan.\nEtengabe osasun kaxkarra izan zuen, eta 1837an hil zen.\n\"Bizitza laburreko dalai lamen garaian (bederatzigarrenetik hamabigarreneraino) Panchen Lama, bederatzigarren Dalai Lamaren garaitik zegoena zen, oraindik gazte zirenean hildako dalai lamek utzitako hutsunea bete zuena."}
{"id": "87377", "revid": "119347", "url": "https://eu.wikipedia.org/wiki?curid=87377", "title": "Korsikako lurmuturra", "text": "Korsikako lurmuturra (korsikeraz: \"Capicorsu\"; frantsesez \"Cap Corse\") Korsikako eskualdea da, 40 kilometroko luzera duen penintsula uhartearen iparraldeko muturrean kokatuta. Bere oinarrian Bastia, uharteko bigarren, hiria dago. Bertokoek eskualdeari \"l'Isula inde l'Isula\" (euskaraz 'uhartea uharte barnean') diote.\nSerra izeneko mendilerroak penintsula zeharkatzen du, hegoaldeko Serra di Pignutik (960 metrokoa) iparraldeko Monte di u Castelluraino (540 metrokoa). Cima di e Follicie mendilerroko mendirik altuena da, 1.322 metroko altuera duena.\nMankomunitatea.\nCap Corse izeneko mankomunitatean 18 komuna daude:"}
{"id": "87379", "revid": "12788", "url": "https://eu.wikipedia.org/wiki?curid=87379", "title": "Suryavarman II.a", "text": "Suryavarman II.a Khmer Inperioko erregea izan zen 1113 eta 1150 bitartean. Tenpluaren berritzaile eta eraikitzaile erlijioso bezala ezaguna. Ksitindradity eta Narendralakshmi ziren bere gurasoak.\nErregealdia.\nBere erregealdian eraiki zen egun hain ezaguna den Angkor Wat tenplu ospetsua, munduko eraikin erlijiosorik handiena dena. Suryavarman II.ak, beste bi erregegai etsaiak ziren Harshavarman III.a eta Dharanindravarman I.a garaitu zituen, eta Kanputxeari buruzko arau bakarra ezarri zuen, herrialdea, 50 urteko ezinikusiaren ondoren elkartuz. Formalki, 1113an koroatu zuten, bere gurua zen Divakarapandita apaizaren presentzian.\nVishnu eta Shiva jainko hinduen eta Vaisnavismen gurtzak nahastu zituen berritzaile erlijiosoa zen enperadorea. Vaisnavism, erlijio ofizial bezala aldarrikatua izan zen, budismoa baino hobe, honek, bere aurreko erregeen agintaldipean ospe garai bat izan zuelarik. Angkor Wat, Vishnuren omenezko tenplua, Suryavarmanen erregealdiaren lehen urtean eraikitzen hasi zen, eta errege hau hil ondoren amaitu zen."}
{"id": "87380", "revid": "512", "url": "https://eu.wikipedia.org/wiki?curid=87380", "title": "Vonones I.a", "text": "Vonones I.a (\u039f\u039d\u03a9\u039d\u0397\u03a3 bere txanponen arabera), Partiako erregea izan zen 8 eta 12 urte bitartean. Bere aita Praates IV.ak, Erromara bidali zuen bahitu edo preso bezala K. a. 20an, Praatesek Augustorekin lortutako hitzarmenaren ondorioz.\nOrodes III.a erahila izan ondoren, partiarrek, Augustori, artsazidar dinastiako beste gobernari bat eskatu zioten, eta erromatar enperadoreak Vonones bidali zuen. Baina Vonones, ezin izan zen denbora askoan errege bezala mantendu, erromatar bezala hezia izan zenez, partiar nobleziak ez baitzuen ontzat hartzen, eta Erromaren esklabo deitzen zuten. Artsazestar dinastiako beste partaide bat, Artaban II.a, 10etik 38ra gobernatu zuena eta Partia ekialdeko dahae herriarekin bizitzen zegoena, tronua hartzera gonbidatua izan zen, honen ondorioz, Vononesen porrota eta kanporatzea eragin zuen gerra zibil bat gertatu zelarik.\nVononesek egindako txanponek (8 eta 12 urteen artean datatuak) \"Vonones erregea, Artabanen konkistatzailea\" idazkuna daramate, bere etsaiaren aurkako denbora baterako garaipenaren ospakizun gisa. 12. urte inguruan, Vononesek Armeniara ihes egin zuen, eta hango errege bihurtu zen, baina Artabanek, Vonones tronutik kentzea exijitu zuen, eta Augustok, partiarrekin gerran hasterik nahi ez zuenez, Vonones Siriara eramatea agindu zuen, errege bezala zaintzapean egon zen tokia. Beranduago, Ziliziara eraman zuten, eta 19an ihes egiten saiatu zen, baina bere goardiek hil zuten."}
{"id": "87381", "revid": "69297", "url": "https://eu.wikipedia.org/wiki?curid=87381", "title": "1964ko Udako Olinpiar Jokoak", "text": "1964ko Udako Olinpiar Jokoak, Japoniako hiriburu den Tokion ospatu ziren. Udako Olinpiar Jokoen XVIII. edizioa izan zen. Edizio hau, Asiako herrialde batean ospatu zen lehena izan zen. Bertan, 5151 kirolarik parte hartu zuten, 93 nazio, 19 kirol eta 163 probatan ordezkatuz.\nGobernuak, 1800 milioi $eko diru-laguntza bat onartu zuen Tokio Olinpiar Jokoetarako egokitzeko, hiria, garai hartan, goitik behera aldatu zelarik: etengabeko lau txandatan antolatutako langileak eta arkitektura eta urbanismo oso dotorea. Jokoen inbertsio osoa, azkenean 3.000 milioi dolar ingurukoa izan zen.\nEstadio barnean eginiko azken posta, urriak 10ean egin zuen Yoshinari Sakai kirolariak, \"Hiroshimako umea\" deitua, 19 urte lehenago bonba atomikoa hiri horretan erori zenean jaio zelako.\nOlinpiar Joko hauetan, judoa sartu zen kirol olinpiko bezala, Japoniako kirol nazionaletako bat. Baina Anton Geesink herbeheretarrak irabazi zuen urrea, etxeko judo borrokalaria zen Kaminaga garaituz.\nHauek, kolorezko telebistan ikusi ahal izan ziren lehen Olinpiar Jokoak izan ziren, baita zuzenean telebistaz eman ziren lehenak ere, satelite bidez Iparramerika eta Europarentzako. Gainera, kamera motela eta ordenagailuak, probetan denbora zehatzak neurtzeko erabili ziren lehen aldia ere izan zen\nBigarren Udako Paralinpiar Jokoak ere jokatu ziren. 1964ko Udako Paralinpiar Jokoak\nPasadizoak.\n "}
{"id": "87382", "revid": "2135", "url": "https://eu.wikipedia.org/wiki?curid=87382", "title": "1960ko Udako Olinpar Jokoak", "text": ""}
{"id": "87383", "revid": "105290", "url": "https://eu.wikipedia.org/wiki?curid=87383", "title": "A Devil with Women", "text": "A Devil with Women 1930ean Irving Cummings zuzendariak eginiko abentura filma da, Victor McLaglen, Mona Maris eta Humphrey Bogart aktoreek antzeztutakoa. Clements Ripley idazlearen \"Dust and Sun\" eleberria du oinarrian.\nArgumentua.\nMaxton mertzenarioa Erdialdeko Amerikako herrialde batean da. Tom Standishekin batera inguruetan gaizkile den Morloff maltzurraren aurka saiatuko da. Beste alde batetik, Maxton eta Tom Rositaren maitasuna bereganatzeko lehian ibiliko dira."}
{"id": "87432", "revid": "4334", "url": "https://eu.wikipedia.org/wiki?curid=87432", "title": "Britney", "text": ""}
{"id": "87433", "revid": "105290", "url": "https://eu.wikipedia.org/wiki?curid=87433", "title": "Piece of Me", "text": "Piece of Me (euskaraz: \"Nire zati bat\") Britney Spears abeslari estatubatuarraren abesti bat da. Bloodshy &amp; Avant-ek sortua, 2007. urtearen amaieran argitaratu zen munduan zehar, \"Blackout\" albumeko bigarren abesti bezala.\n\"Piece of Me\"-ri buruz.\n\"Piece of Me\" autobiografia moduan idatzita dago, abeslariak paparazziengandik jasotzen duen presioa salatzeko. Kanta honek iritzi bikainak jaso zituen kritikoen eskuetatik, eta hauetako batzuek 2007. urteko abesti onena zela esan zuten.\n\"Piece of Me\"-ren bideoklipa.\nWayne Isham-ek zuzendu zuen abesti honen bideoklipa. MTV Video Music Awards 2008 lehiaketan hiru sari lortu zituen, eta Britney Spearsen bideoklip garestiena da (US$500.000 dolar guztira), Toxic abestiarenaren ondoren (azken honek US$1.000.000eko kostua izan zuen)."}
{"id": "87464", "revid": "336", "url": "https://eu.wikipedia.org/wiki?curid=87464", "title": "Elv\u012bra Ozoli\u0146a", "text": "Elv\u012bra Ozoli\u0146a (; Leningrado, 1939ko urriaren 8a) xabalina jaurtiketako proban espezializatutako atleta ohia da. 1960ko Olinpiar Jokoetan parte hartu zuen, Erroman, Sobietar Batasuna ordezkatuz eta xabalina jaurtiketako urrezko domina irabazi zuen. Urte horretan, Lanaren Bandera Gorriaren Ordenarekin saritua izan zen.\n1968ko Mexiko Hiriko Olinpiar Jokoetan gizonezkoen xabalina jaurtiketako urrezko domina irabazi zuen J\u0101nis L\u016bsisekin ezkonduta dago. Euren semea ere, Voldem\u0101rs L\u016bsis, xabalina jaurtitzailea da eta 2000ko Sidneyko Olinpiar Jokoetan eta 2004ko Atenasko Olinpiar Jokoetan parte hartu zuen."}
{"id": "87465", "revid": "1545", "url": "https://eu.wikipedia.org/wiki?curid=87465", "title": "Lanaren Bandera Gorriaren Ordena", "text": "Lanaren Bandera Gorriaren Ordena () Sobietar Batasunak lanean eta zerbitzu zibilean lortutako lorpenengatik emandako sari bat zen.\n1920ko abenduak 28an, Errusiako Sobietar Errepublika Sozialista Federatiboak, Lanaren Bandera Gorriaren Ordena ezarri zuen, militarren Bandera Gorriaren Ordenaren baliokide zibil bezala. Bere baliokide sobietarra, 1928ko irailak 7an sortua izan zen.\nOrdenak, \"Herrialde guztietako langileak, batu zaitezte!\" leloa zeraman hortzdun gurpil batek inguratutako zilarrezko plaka batean zetzan. Erdiko diskoak, igitaia eta mailua zeramatzan, presa baten aurrean, bi galburuk inguratuak. Honen gainean, CCCP (SESB) siglak zituen bandera gorria jartzen zen. Behean, albo banatan galburu bana zuen izar gorri bat zegoen. Saria, bularraren ezkerraldean eramaten zen, hasiera batean inongo lakiorik gabe, beranduago, berriz, alboetan, urdin ilun koloreko bi zerrenda zituen urdin koloreko lakio batekin."}
{"id": "87466", "revid": "105290", "url": "https://eu.wikipedia.org/wiki?curid=87466", "title": "Blanc Nez lurmuturra", "text": "Blanc Nez lurmuturra (hitzez hitz \"sudur zuria\" euskaraz) C\u00f4te d'Opaleko lurmuturra da, Pas-de-Calais Frantziako departamentuan dagoena.\nBerez jadanik ez da lurmuturra, itsaslabarra baizik. Eskualdeko Natura Parkean kokatuta dago."}
{"id": "87467", "revid": "201", "url": "https://eu.wikipedia.org/wiki?curid=87467", "title": "CCCP", "text": ""}
{"id": "87468", "revid": "105290", "url": "https://eu.wikipedia.org/wiki?curid=87468", "title": "Ferret", "text": "Ferret (gaskoiz: \"Herret\") Frantziako lurmutur bat da. Girondako L\u00e8ge-Cap-Ferret udalerriko penintsularen hegoaldeko muturrean kokatuta dago, Gaskoiniako Landetan. Ozeano Atlantikoa eta Arcachongo badia artean dago. Itsasargi famatua du.\nBertoko herrixkak Claouey, Les Jacquets, Petit eta Grand Piquey, Piraillan, Le Canon, L'Herbe, La Vigne eta Cap-Ferret dira."}
{"id": "87470", "revid": "1545", "url": "https://eu.wikipedia.org/wiki?curid=87470", "title": "Sobietar Batasuneko armarria", "text": "Sobietar Batasuneko Armarriak, igitaia eta mailuaren sobietar ikur tradizionalak, bi gari sortak inguraturiko Lurraren globo baten gainean erakusten ditu. Gari sortak, SESBeko goiburua daraman zinta gorri batekin inguratuta daude. Lema hori, Sobietar Errepublika Sozialistetako hizkuntza ezberdinetan idatzia dago, SESBeko Konstituzioan agertzen diren kontrako ordenan. Gari sorten barnean eta lurraren globoaren barnean, eguzki distiratsu bat agertzen da, etorkizunaren ikur, eta, multzo guztiaren gainean, bost puntako izar gorria.\nArmarria, 1924an hartua izan zen, eta SESB 1991n desagertu zen arte erabili zen. Teknikoki, enblema bat da, eta ez armarri bat, ez baititu heraldikaren arauak errespetatzen. Baina, errusieraz, beti deitu izan da \"\u0433\u0435\u0440\u0431\", ohiko armarrientzako erabili izan den hitza.\n1991n erabilitako bertsioak, SESBeko leloa 15 hizkuntzatan zuen, 1956an, Kareliar-Finlandiar Sobietar Errepublika Sozialista Errusiako Sobietar Errepublika Sozialista Federatiboan barneratua izan ondoren, Sobietar Errepublika Sozialista Autonomo bezala.\nSobietar Errepublika Sozialista bakoitzak eta Sobietar Errepublika Sozialista Autonomo bakoitzak, bere armarri propioa zuen, argi eta garbi, SESBekoan oinarritua. SESbeko Armarriak, beste estatu sozialista batzuen armarrientzako oinarri bezala ere balio izan zuen, Jugoslaviako Errepublika Federal Sozialista eta Alemaniako Errepublika Demokratikoarentzat, adibidez."}
{"id": "87472", "revid": "1340", "url": "https://eu.wikipedia.org/wiki?curid=87472", "title": "Sobietar Batasuneko Armarria", "text": ""}
{"id": "87474", "revid": "336", "url": "https://eu.wikipedia.org/wiki?curid=87474", "title": "Kareliar-Finlandiar Sobietar Errepublika Sozialista", "text": "Kareliar-Finlandiar Sobietar Errepublika Sozialista (; ) Sobietar Batasunak, 1940an, Neguko Gerraren ondoren, hartutako Finlandiako Karelia eskualderi emandako izena zen. Bere kantziler bakarra, Otto Kuusinen izan zen, 1956 arte, gaur egungo Errusiako Kareliako Errepublikaren baliokide den Eskualde Autonomora erantsia izan zenean.\nErrepublikak hartzen duen lurraldea, 1939ko azaroa baino lehenago, Errusiako Sobietar Errepublika Sozialista Federatiboa eta Finlandiaren artean zatitua zegoen. Errusiar zatian, lurraldea, Sobietar Errepublika Sozialista Autonomo bat bezala administratua zen, Kareliako Sobietar Errepublika Sozialista Autonomoa izenarekin.\nSobietar Batasuna eta Finlandiaren arteko 1939ko mugak, Tartuko Hitzarmenean ezarri ziren 1920ko urriak 14an. Baina, Bigarren Mundu Gerraren hasieran, muga horiekin, berehalako alemaniar inbasio baten aurrean, Leningrad behar bezala ezin zela babestu. Arrakastarik gabe, Finlandia, Karelia inguruan, batez ere Ladoga lakuaren inguruan lurralde zati bat uzteko konbentzitu nahi izan ondoren, Sobietar Batasuna gerrara joan zen.\n1939ko azaroak 30ean, Sobietar Batasunak Finlandia eraso zuen, Mainilako istilua aitzakia bezala jarri ondoren. Neguko Gerra deritzonak, Finlandia osoa hartzea zuen xede, eta, inbasio hau legeztatzeko, Finlandiako Errepublika Demokratikoa aldarrikatu zen, Otto Kuusinen presidente zuela, nork Sobietar Batasunera ihes egin zuen, bere alderdia Finlandiako Gerra Zibilean garaitua izan ondoren. Inbasioaren hasierako porrota eta nazioartean arbuiatua zenez, Stalinek, herrialde osoa ez hartzea erabaki zuen, eta Finlandiako Errepublika Demokratikoa desegitea erabaki zen, 1940ko martxorako, lurralde finlandiarra Ladoga lakuaren inguruan bakarrik hartzen zuena.\nGerra, Moskuko Bake Hitzarmenarekin amaitu zen, 1940ko martxoak 13an sinatu zena. Hitzarmen horretan, Finlandiako Errepublika Demokratikoaren lurraldea, errusiar Kareliara erantsia izan zen, eta Kareliar-Finlandiar Sobietar Errepublika Sozialista sortu zen, Kareliako Sobierta Errepublika Sozialista Autonomora erantsi zena, hau, aldi berean, Errusiako Sobietar Errepublika Sozialista Federatibora erantsia izan zelarik.\nOtto Kuusinenek, sobietar Kareliako lurraldeen presidente izaten jarraitu zuen 1956 arte, hau, Kareliako Sobietar Errepublika Sozialista autonomora mailaz jeitsia izan zenean, Errusiako SESFean bigarren aldiz barneratua izan zelarik. Sobietar Batasunaren desagerpenarekin, Kareliak Errusiaren kontrolpean jarraituko zuen, oraingoan, Kareliako Errepublika izenarekin.\nJarraipenaren Gerran, Finlandiak Karelia hartu zuen 1944 arte, euren aliatu alemaniarrek gerra galduko zutela argi geratu zenean. 1944ko irailak 19an, Finlandiako Gobernuak, Moskuko Armistizioa sinatu zuen, Sobietar Batasunari lurralde gehiago emanez, honek Kareliar-Finlandiar Sobietar Errepublika Sozialistari erantsi zion lurraldea. Hau, Finlandiak berretsi zuen 1947ko Parisko Itunean, galdutako lurraldea etorkizunean aldarrikatzeari uko eginez. Aldaketa hauetan, Kareliar-Finlandiar Sobietar Errepublika Sozialistak Leningradoko Oblastari hegoaldean lurraldeak eman zizkion, bereziki Kareliako istmoa eta Vyborg."}
{"id": "87475", "revid": "96586", "url": "https://eu.wikipedia.org/wiki?curid=87475", "title": "Leningrad oblasta", "text": "Leningrad oblasta () Errusiako subjektu federal bat da, oblast bat, Ipar-mendebaldeko Barruti Federalean kokatua. 84.500\u00a0km\u00b2ko eremua du, eta 2010ean 1.716.868 biztanle zituen. Zentro administratiboa San Petersburgon dago, baina hiria eta oblasta administratiboki bereizirik daude.\nErrusiar Iraultzaren ondotik duen izena, Vladimir Leninen omezezkoa da. Errusiar Inperioaren garaian, oblast honetako egungo lurraldearen zati bat, San Petersburgoko Gobernatura Orokorra edo Ingermanlandeko Gobernatura Orokorra deitua izan zen.\nBiztanleria.\nOblastak 1.716.868\u2009 biztanle zituen 2010ean, 1.669.205\u2009 2002an eta 1.661.173\u2009 1989an. 2010eko banaketa etnikoa horrelakoa zen:"}
{"id": "87476", "revid": "56334", "url": "https://eu.wikipedia.org/wiki?curid=87476", "title": "Ipar-mendebaldeko Barruti Federala", "text": "Ipar-mendebaldeko Barruti Federala (errusieraz \u0421\u0435\u0432\u0435\u0440\u043e-\u0417\u0430\u043f\u0430\u0434\u043d\u044b\u0439 \u0444\u0435\u0434\u0435\u0440\u0430\u043b\u044c\u043d\u044b\u0439 \u043e\u043a\u0440\u0443\u0433) Errusiako barruti federal bat da. Errusiako banaketa administratibo guztiak, zortzi barruti federaletan bilduak daude (errusieraz \u0444\u0435\u0434\u0435\u0440\u0430\u043b\u044c\u043d\u044b\u0435 \u043e\u043a\u0440\u0443\u0433\u0430, singularrean, \u0444\u0435\u0434\u0435\u0440\u0430\u043b\u044c\u043d\u044b\u0439 \u043e\u043a\u0440\u0443\u0433). Horietako bakoitza, zuzenean Errusiako Presidenteak izendatutako ordezkari batek administratzen du.\nBarruti Federal honen hiriburu administratiboa San Petersburgo da. 2003ko azaroak 1etik, barrutiko Errusiako Presidentearen ordezkaria, Ilia Klebanov da."}
{"id": "87477", "revid": "512", "url": "https://eu.wikipedia.org/wiki?curid=87477", "title": "Toxic", "text": "Toxic (euskaraz: \"Toxikoa\") Britney Spears abeslari estatubatuarraren abesti bat da. Bloodshy &amp; Avant-ek sortua, 2004. urtearen amaieran argitaratu zen munduan zehar, \"In the zone\" albumeko bigarren abesti bezala.\n\"Toxic\"-i buruz.\n\"Toxic\" abestiak neska batek gizon baten musuei dien adikzioari buruz hitz egiten du. \"James Bond\"-en pelikularen abesti nagusiaren zati batzuk Toxic abestian ageri dira. Kanta honek iritzi bikainak jaso zituen kritikoen eskuetatik, eta hauetako batzuek hamarkadako kantarik onena zela ere esan zuten.\n\"Toxic\"-en bideoklipa.\nJoseph Kahn-ek zuzendu zuen abesti honen bideoklipa. MTV Video Music Awards 2004 lehiaketan lau nominazio lortu zituen, eta Britney Spearsen bideoklip garestiena da (US$1.000.000eko kostua izan zuen)."}
{"id": "87478", "revid": "336", "url": "https://eu.wikipedia.org/wiki?curid=87478", "title": "Kerguelen uharteak", "text": "Kerguelen uharteak (frantsesez eta ofizialki \"Archipel des Kerguelen\" edo \"Archipel Kerguelen,\" ), baita \"Desolazio uharteak\" izenaz ezagunak, Indiako ozeanoaren hegoaldean dagoen uhartedia da. Frantziaren itsasoz haraindiko lurraldeak dira.\nGeografia.\nKerguelen uharteak , kokatuta daude. Uharte nagusiak, \"Grande Terre\" izena duena, 6.675 km\u00b2 azalera du eta beste 300 uharte txikiagoez inguratuta dago. Uhartediak, guztira, 7.215 km\u00b2ko eremua du.\nUhartediko \"hiriburua\" bertako \"Morbihan golkoaren\" ekialdeko muturrean kokatuta dago, Grande Terre uhartean , eta Port-aux-Fran\u00e7ais du izena.\nGrande Terreko mendirik altuena Galli\u00e9ni mendiguneko Grand-Ross haitza da, 1.850 metro dituena.\nUharteak.\nHona hemen inguruko uharte nagusien zerrenda:\nHistoria.\nUhartediak, Ad\u00e9lie Lurraldea, Crozet uharteak, Amsterdam uhartea eta Saint-Paul uhartearekin batera, Frantziaren lurralde austral eta antartikoak osatzen ditu.\n1772ko otsailean, Yves-Joseph de Kerguelen de Tr\u00e9marec frantziar marinelak aurkitu zituzten. XVIII. mendean, itsas txakur ehiztariek eta, XIX. mendean, baleazaleek erabili zituzten.\n1949. urtetik aurrera, Frantziak xede zientzi lanerako erabili ditu. Udan 110 laguneko taldea mantendu du, neguan, berriz, 70 lagunekoa.\nArte munduan.\nHona hemen uhartediaren aipamenak literatura munduan:"}
{"id": "87480", "revid": "119347", "url": "https://eu.wikipedia.org/wiki?curid=87480", "title": "Dublingo metroa", "text": "Dublingo Metroa (\"Dublin Metro\" ingelesez eta \"Meitreo Baile \u00c1tha Cliath\" irlanderaz) oraindik proiektuan dagoen metro sarea da, Irlandako hiriburuan abiatuko dutena eta herrialde osoko lehendabizikoa izango dena.\n2010ean martxan ipintzeko aurreikusi eta 2014rako guztiz amaituta espero dute. Bi linea edukiko duelakoan daude: Mendebaldekoa (\"Metro West/An Meitreo Thiar\") eta Iparraldekoa (\"Metro North/An Meitreo Thuaidh\"). Irlandak 2008tik aurrera bizi izandako krisialdi ekonomikoak eta gobernuak aurrekontuetan egindako murrizketek, metroaren zabaltze data berandutu lezakete."}
{"id": "87481", "revid": "1310", "url": "https://eu.wikipedia.org/wiki?curid=87481", "title": "DU", "text": ""}
{"id": "87482", "revid": "105290", "url": "https://eu.wikipedia.org/wiki?curid=87482", "title": "Crozet uharteak", "text": "Crozet uharteak (frantsesez eta ofizialki \"Archipel Crozet\") Indiako ozeanoaren hegoaldean dagoen uhartedia da. Frantziaren itsasoz haraindiko lurraldeak dira.\nGeografia.\nHaitzak eta uhartetxoak kontuan hartu gabe, sei uharte nagusi (horietako bi uhartediak) daude ekialdetik mendebaldera:\nCrozet uharteek ez dute biztanlerik, Alfred Fauren, 1963tik aurrera \u00cele de la Possessiongo ekialdeko zatian dagoen ikerketa zentroan, daudenak baino. La Grande Manchoti\u00e8re eta La Petite Manchoti\u00e8re zentroak ere eratuak izanak ziren.\nHistoria.\nUhartediak, Ad\u00e9lie Lurraldea, Kerguelen uharteak, Amsterdam uhartea eta Saint-Paul uhartearekin batera, Frantziaren lurralde austral eta antartikoak osatzen ditu.\nMarc-Joseph Marion du Fresne, frantziar esploratzaileak, 1772ko urtarrilaren 24an, \u00cele de la Possession aurkitu eta Frantziarako aldarrikatu zuen uhartediaren jabetza. Izena bere bigarren ofiziala zen Jules Crozeterena jarri zion (berak jadanik Marion uhartea aurkitua zuelako). XVIII. mendean, itsas txakur ehiztariek eta, XIX. mendean, Massachusettseko baleazaleek erabili zituzten.\nFrantziak Madagaskarretik gobernatu zuen uhartedia, 1955ean Frantziaren lurralde austral eta antartikoak departamenduaren zati bihurtu arte. 1938an, Crozet uharteak erreserba naturala bihurtu ziren."}
{"id": "87483", "revid": "88969", "url": "https://eu.wikipedia.org/wiki?curid=87483", "title": "Johanna Spyri", "text": "Johanna Spyri edo Johanna Louise Heusser jaiotzez (Hirzel, Zurich Kantoia, 1827ko ekainaren 12a \u2013 Z\u00fcrich, 1901eko uztailaren 7a) idazle suitzar emankorra izan zen.\nLanda giroan jaio eta hazita, hainbat uda igaro zituen Chur (Grisonia) hiriko inguruetan. Geroago \"Heidi\" bere lan ezagunenaren pasarteak hantxe kokatu zituen.\nDeskribapen poetiko horren bitartez hasten da egilearen lanik famatuena, mundu osoan belaunaldi askotako haurrek gozatu duten lana: \"Heidi\".\nBiografia.\nJohanna Louise Heusser Hirzelen jaio zen 1827ko ekainaren 12an, Z\u00fcrich Kantonamenduko Hirzel mendiaren muinoan dagoen herrixkan, Z\u00fcrich hiritik 11km-ra. Bertara iristeko, pinuz osaturiko baso luzeak zeharkatu behar dira eta horiek amaitzean, belardia fruta-zuhaitzez inguratuta dago. Herrixkan loreak non-nahi daude, etxeak txikiak eta erosoak dira eta gehienek baratzea eta lorategia dituzte.\nGurasoak Johaann Heusser medikua eta Meta Sebweizer poeta izan zituen eta bikotearen laugarren alaba izan zen. Oraindik zutik dirauen etxe zuria Hirzel herrixkaren kanpoaldean kokatzen da, mendietarako bide aldapatsuak hasten diren lekuan. Etxearen leiho altuenetik pinuak eta Z\u00fcricheko aintzira ikusten dira.\nHaur sentikorra izan zen, musikarekiko, hegaztiekiko eta bere inguruko loreekiko izugarrizko zaletasuna adierazten zuena.\nJohanna eta bere neba-ahizpen lehenengo eskola, ereiteko lurretan kokaturik zegoen aletegi bat izandakoa zen. Neskatilaren lehen irakasleak ez zuen trebezia handirik erakutsi, haren lotsa alferkeriarekin nahastu baitzuen, eta etengabe umiliatzen zuen ikaskideen aurrean. Johannaren gurasoek eskolaz aldatu zuten alaba eta herrixkako beste eskola batera bidali. Eskolak apaizaren etxean ematen ziren.\n14 urte zituela, Z\u00fcrichera izebarekin bizitzera joan zen. Bertan, bi ikasturtez, atzerriko hizkuntzak ikasi zituen eta, aldi berean, pianoa jotzen ere bai. Ondoren, urtebete igaro zuen Suitzako Yverdon-les-Bains udalerriko barnetegian.\nNeskatilaren musikarekiko zaletasuna nabaria zen. Pianoa oso gogoko zuen, arik eta arparen doinua entzun zuen arte. Egun batean, Johanna eta bere lagun Netti Fries hiriko kaleetatik zebiltzala, erakusleiho batean arpa bat ikusi zuten. Hura erostea erabaki zuten, baina ez zuten nahikoa diru. Neskatilek zituzten aurrezkiak elkartu eta instrumentua erosi zuten. Arazoa arpa non gorde zen: beraz, gazteek bi astez behin instrumentua etxez aldatzea erabaki zuten. Horrela lortu zuen Johannak instrumentu hura ikastea.\nSei urtez, 1845tik 1852ra, bere ahizpa txikien irakasle izan zen eta aisiarako denbora irakurtzen igarotzen zuen. Horri esker, emakumearen adimen intelektuala eta espirituala indartuz joan ziren. Oporretan, naturarekiko haren afizioa zela medio, Churreko eskualdera joaten zen. Lur horiek ondoren \"Heidi\" istorioan islatu zituen.\n1852an bere bizitza guztiz aldatu zen. Theodorrek, Johannaren neba eta medikuntzako ikaslea zenak, zuzenbidea ikasten ari zen lagun bat zuen, Bernard Spyri. \"Confederated Newspaper\" egunkarian egiten zuen lan, editore moduan. Nebaren bitartez elkar ezagutu eta maitemindu egin ziren. 25 urte zeuzkala ezkondu eta Z\u00fcrichera lekualdatu ziren.\nBakardadea eta jaioterriko lurren oroimina burutik uxatu asmoz, lagun talde batekin, literatura eta arteari buruzko talde batean murgildu zen. Baina jarduerak ez zion askorik lagundu eta denborak aurrera egin ahala, gaixotu eta depresioan erori zen. Sentimendu hori Johannak \"Heidi\"ren istorioan islatu zuen geroago: haurrak Suitza utzi eta Frankfurtera mugitu behar duenean, aire garbitik eta pinu hostoek sortutako soinutik urrun. Herrimin hori Bernhard semearen jaio zenean gainditu zuen, 1855ean.\n1868tik aurrera, Spyri jauna hiriko kontularia bilakatu zen eta senar-emazteak Z\u00fcrichko erdialdera mugitu ziren, lakutik gertu zegoen etxe batera. Haurra, ikasketa musikaletan murgildu zen eta biolin-jotzaile ona bilakatu zen. Etxean amarekin duoak egiten zituen, pianoa eta biolinarekin. Garai honetan hasi zen Johanna \"Heidi\" idazten, Gurutze Gorriarentzat diru-laguntzak lortzeko helburuarekin. \"Ein Blatt auf Vrony\u2019s Grab\" lehen liburua 1871n argitaratu zuen eta J. S. (Johanna Spyri) inizialekin sinatu zuen soilik.\n1870ean, Frantziaren eta Prusiaren arteko gerratea zela, 43 urte zituen. Semeak momentu gozoak igarotzeko aukera izan zezan, idazleak bere haurtzaroko momentuak idatzi zituen, lumaz. Horrela, Alpeetan aitona zaharraren etxean bizi zen neskatila umezurtzaren istorioak irudikatu zituen: \"Heidi\". 1880an argitaratu zen eta egileak lan hau bere izenarekin sinatu zuen.\n1872 eta 1873 bitartean, lan gehiago ondu zituen, beti ere haurtzarkoo eta nerabezaroko gaiei lotuak.\n1879tik aurrerakoa idazlearen denboraldirik emankorrena izan zen, bost urtetan hogei bat liburu idatzi baitzituen.\n1884a idazlea betirako markatuko zuen urtea izan zen; semea hil zitzaion, hogeita bederatzi urterekin, gaixotasun luze baten ondorioz eta, ondoren, bikotekidea. 57 urte besterik ez zituen alargun geratu zenean. Etxez aldatzea erabaki zuen, hiriaren erdigunera mugitu eta, bakarrik ez sentitzeko, iloba bat joan zen harekin bizitzera. Hortik aurrera, idazleak karitatezko hainbat ekintza egin zituen eta idazten segitu zuen, ilobak \u2014semearekin egin izan zuen bezala\u2014 literaturaz eta momentuaz goza zezan.\nJohanna Spyri lasai bizi izan zen Z\u00fcrichen, mendietan bizi ziren haurrei buruzko ipuinak idatziz (beraien ohiturei edota eskuz egin ohi zituzten jostailuei buruzko ipuinak); gainera, istorio hauetan agertzen ziren haurrek animalia nahiz paisaiarekin hitz egiteko joera zuten.\nAzken urteetan, 1886tik 1901era, 48 ipuin idatzi zituen. Mende berriaren lehen hilabeteetan oporrak hartu zituen,nekaturik baitzegoen. Alpeetako hainbat leku bisitatu zituen orduan.\nJohannaren lanek ospea hartu zuten, idazlea ezagun bihurtu zen eta argitaratzaileak, kritikoak eta literatura zaleak etengabe zeuzkan atzetik. \"Heidi\"ren idazlea, ordea, jendearekin harremanetan egon behar hori saihesten saiatu zen.\nZ\u00fcrichen hil zen, 1901eko uztailaren 7an.\nSuitzak benetako mirespena sentitzen du Johanna Spyri eta bere lanekiko. Hainbat alditan goraipatu izan dute, postal, txanpon edota zigiluak eginez. \"Heidi\" pertsonaiak suitzar haurrentzako literaturako pertsonaia ezagunena dela esan daiteke. Heidi bere sortzailea baino ezagunagoa bihurtu da zalantzarik gabe, haur literaturako pertsonaiarik ezagunenetako bat bihurtzeraino. Ez da fikziozko pertsonaia bat soilik, gizarte suitzarraren irudikapen alegorikoa ere bada; izan ere, Alpeetako izaera bere horretan belardiekin, mendiekin eta paisaia idilikoekin islatuz."}
{"id": "87486", "revid": "119347", "url": "https://eu.wikipedia.org/wiki?curid=87486", "title": "Henry Purcell", "text": "Henry Purcell \u2014ahoskera: /\u02c8p\u025c:s\u0259l/\u2014 (Westminster, Londres, 1659ko irailaren 10a \u2013 1695eko azaroaren 21a) Britainia Handiko musikagile edo konpositore barroko bat izan zen. Opera landu zuen batik bat. Hainbaten ustez, Ingalaterrako musikagile onena da. Frantziako eta Italiako elementu estilistikoak hartuta, Ingalaterrako musika barrokoa sortu zuen.\nBizitza.\nPurcell Westminsterko (Londres, Ingalaterra) Old Pye Streeteko St Ann\u2019s Lanen jaio zen. Aita, Henry Purcell izenekoa hura ere, Chapel Royaleko jaun eta abeslari izan zen, eta Karlos II.a Ingalaterrakoaren koroatzean abestu zuen. Hiru anaietan nagusia izan zen, eta anaia txikiena ere, Daniel Purcell (1717an hila), konpositore emankorra izan zen.\n1664an aita hil ondoren, bere osaba Thomas Purcellen zaintzapean geratu zen. Thomas ere Chapel Royaleko kide zen, eta Henry kide gisa bertan sar zedin lan egin zuen. Henryk lehenik Henry Cookerekin ikasi zuen, eta ondoren, Cooken ordezko izan zen Pelham Humfreyrekin. Humfrey hil ondoren, John Bolwrekin jarraitu zituen ikasketak, Westminstergo eskolara joaten zen bitartean. 1676an, Westminster abadiako organista-laguntzaile izendatu zuten.\n1680ean, Blowk, 1669tik Westminster abadiako organista zena, bere karguari uko egin zion, eta Purcellen alde egin zuen leku hori har zezan.\n1682an, Edward Lowe hil, eta Chapel Royaleko organista egin zuten. Hurrengo urteetan, musika sakroa besterik ez zuen egin ia, eta antzerkiaren zituen loturak moztu egin zituen. Hala ere, bere kargu berria hartu aurretik, antzerkirako bi lan garrantzitsu konposatuak zituen: Nathaniel Leeren \"Theodosuis\" lanerako eta Thomas D\u2019Urfeyren \"Virtuous Wife\" lanerako.\n1689an, Purcellek \"Dido eta Eneas\" opera konposatu zuen, Ingalaterrako musika dramatikoaren historian mugarri garrantzitsua izan zena.\nPurcell 1695eko azaroaren 21ean hil zen, eta Westminster Abadian lurperatu zuten.\nLanak.\nHenry Purcellek 860 lan baino gehiago konposatu zituen. Bere obrak hiru estiloren eragina izan zuen:\nMusika instrumentala.\nMusika horrek bi estilo argi ditu Purcellengan: tradizionala eta italiarra (azken hori oso nabaria haren sonatetan). Aipatzekoak dira Purcellen zortzi suiteak, hogeita bost martxa eta klabezinerako pieza inguru eta sonatak biolinerako.\nMusika sakroa.\nPurcellen musika sakroak eragin italiar nabaria du, eta hiru generotan zatitu daiteke:\nMusika profanoa.\nPurcellek zenbait oda arranditsu idatzi zuen, nobleziaren edo erregearen gertakari garrantzitsuren bat zela bide. Genero horretan zuen trebezia izugarri handitu zen 1680tik aurrera. Aipatzekoak dira Maria erreginaren urtebetetzerako konposatutako oda eta \"Ode for St Cecilia's Day\".\nMusika eszenikoa.\nAntzerkirako musika erakargarria idatzi zuen Purcellek: D\"istressed Innocence\", \"Abdelazer\", \"The Married Beau\". Opera bakarra idatzi zuen, zentzu hertsian esanda: \"Dido eta Eneas\" (1689). Haren beste lanak \u201cerdioperak\u201d dira: \"Dioclesian\" (1690), \"Kind Arthur\" (1691), \"The Fairy Queen\" (1692), \"The Indian Queen\" (1695ean hasia)."}
{"id": "87487", "revid": "119347", "url": "https://eu.wikipedia.org/wiki?curid=87487", "title": "Valakia", "text": "Valakia () Danubioaren eskualdean dago, eta printzerri bat izan zen antzina (Valakiako Printzerria); geroago, Moldaviarekin elkartuta, Errumaniako erresuma sortu zuen.\nGaur egun, Valakia bi lurralde geografikotan banatuta dago:\nBertako pertsonaiarik ezagunenetakoa Vlad Drakula () printzea edo voivoda izan zen, Bram Stoker idazle irlandarraren Drakula pertsonaia sortzeko inspirazioa izan zena."}
{"id": "87488", "revid": "148237", "url": "https://eu.wikipedia.org/wiki?curid=87488", "title": "Antonio Tovar", "text": "Antonio Tovar Llorente (Valladolid, Espainia, 1911ko maiatzaren 17a \u2013 Madril, Espainia, 1985eko abenduaren 13a) filologoa, hizkuntzalaria eta historialaria izan zen. Filologia klasikoari eman zizkion ikasketak, bai eta beste hainbat hizkuntzari ere, haien artean, euskarari: egun, haren \"Diccionario Etimol\u00f3gico de la Lengua Vasca\" argitaratzen da, Manuel Aguden eta Koldo Mitxelenaren laguntzarekin egina. Horrez gain, indoeuropar hizkuntzak, aitzinindoeuropera, Iberiar penintsulako antzinako hizkuntzak (adibidez, iberiera) eta amerindiar hizkuntzak ere ikertu zituen. Dozena bat hizkuntzatan mintzatzen zen, eta beste 150 ere ulertzen zituen.\nBizitza.\nAita notario zuenez, Euskal Herrian eta Villenan (Alacant) bizi izan zen, eta batean euskara eta bestean valentziera ikasi zituen. Zuzenbidea El Escorialeko Mar\u00eda Cristina Unibertsitatean, Historia Valladolideko Unibertsitatean eta Filologia Klasikoa Madril, Paris eta Berlinen ikasi zituen.\nGerra zibila.\nGaztetan \"Federaci\u00f3n Universitaria de Estudiantes\" izeneko talde errepublikanoko presidentea izan bazen ere, Espainiako Gerra Zibila hasi eta berehala falangista bihurtu zen, Dionisio Ridruejo adiskideak bultzatuta. Gerran, Radio Nacional de Espa\u00f1aren arduraduna izan zen.\nGerraostea.\nRidruejori elkartuta eta Ram\u00f3n Serrano S\u00fa\u00f1erren abaroan, 1940ko abendutik 1941eko apiril arte Prentsa eta Propagandako idazkariorde kargua bete zuen. Noizbehinka, Serrano S\u00fa\u00f1errekin batera Alemaniara bidali zuten, eta Hitler ezagutzeko aukera izan zuen. Horrela, 1940ko irailaren 13an, Francoren ordezkari berezi gisa Ram\u00f3n Serrano S\u00fa\u00f1errekin Alemaniara bidaiatu zuen, nazionalsozialismoaren aldeko batzuk lagun zituela: Demetrio Carceller Segura, Miguel Primo de Rivera Urquijo, Dionisio Ridruejo, Manuel Halc\u00f3n eta Miguel Mora Figueroa.\nKatedratikoa eta errektorea.\nBizitza politikotik aldenduta, oposizioak atera (1942) eta Latineko katedra lortu zuen Salamancako Unibertsitatean. eta handik aurrera irakaskuntzari eta ikerketari lotu zitzaien. Urte berean, Consuelo Larrucearekin ezkondu zen. Ruiz-Gim\u00e9nezen ministroaldian (1951-1956), Salamancako Unibertsitateko errektore izendatu zuten. Postu hori zuela, \"Unibertsitateko VII. mendeko ospakizunak\" antolatu zituen: munduko unibertsitate garrantzitsuenetako errektoreak bertaratu ziren, bai eta Salamancako kaleetan desfile gogoangarria egin ere, janzki tradizionalak zeramatzatela.\nEspainiako lehen euskal katedra sortu zuen, \"Lengua y Literatura Vascas\", euskal hizkuntza eta literaturari buruzkoa, batik bat. Hartarako, besteak beste Koldo Mitxelena deitu zuen.\nBuenos Airesko (1948-49) eta San Miguel de Tucum\u00e1ngo (1958-59) unibertsitateetan irakasle aritu zen, eta Argentina iparraldeko hizkuntza indigenak aztertzen. Bere lanari jarraipena emango zion eskola bat sortzen saiatu zen. 1963an, politika zela eta, Espainiatik ihes egin zuen, eta Illinoisko Unibertsitatean irakasle izendatu zuten. 1965ean Madrilgo Complutense Unibertsitatean katedra lortu zuen. Hala ere, ez zuen luze iraun: Tierno Galv\u00e1n, Jos\u00e9 Luis L\u00f3pez Aranguren, Garc\u00eda Calvo eta Montero D\u00edaz irakasleak bota zituztenean, berak ere dimititu zuen. Gero, berriro Estatu Batuetan eta T\u00fcbingenen (Alemania) ekin zion irakasteari, 1979an erretiratu arte.\nFilologia klasikoari eman zizkion ikasketak, bai eta beste hainbat hizkuntzari ere, haien artean, euskarari: egun, haren \"Diccionario Etimol\u00f3gico de la Lengua Vasca\" argitaratzen da, Manuel Aguden eta Koldo Mitxelenaren laguntzarekin egina. Horrez gain, indoeuropar hizkuntzak, aitzinindoeuropera, Iberiar penintsulako antzinako hizkuntzak (adibidez, iberiera) eta amerindiar hizkuntzak ere (Salamancako Unibertsitatean, haren izena daraman amerindiar hizkuntzen katedra dago) ikertu zituen. Dozena bat hizkuntzatan mintzatzen zen, eta beste 150 ere ulertzen zituen.\nHizkuntzalaritza erkatuarekiko zaletasunak eta hizkuntzekiko zuen ikusminak, Euskal Herrian eta Valentzian bizi izanarekin batera, hispaniar filologiaren erreferentzia solido bilakatu zuten. Salamancako bihotzeko kale batek \"Rector Tovar\" izena darama, haren omenez.\nReal Academia Espa\u00f1olan \"j\" eserlekua izan zuen eta euskaltzaina ere bazen."}
{"id": "87489", "revid": "59723", "url": "https://eu.wikipedia.org/wiki?curid=87489", "title": "Heidi", "text": "Heidi edo \"Heidiren urteak hara-hona ikasiz\" (jatorriz \"Heidis Lehr- und Wanderjahre\") alemanez idatzitako eleberri ezaguna eta bertan agertzen den pertsonaia nagusiaren izena da. Johanna Spyri suitzarrak argitara eman zuen 1880an. Istorioaren zati handiena Alpeetan kokatuta dago, Grisonia Kantoian, egileak ondo ezaguten zuen inguruan.\nHainbat egokitzapen egin dituzte telebista, zinema eta antzerkian; 1974an Isao Takahata japoniarrak egindako marrazki bizidunetako bertsioa ezagunena da.\nHaria.\nAdelaida (Heidi izenaz ezagunagoa) neskato umezurtza da eta Dete izebarekin Maienfeld herrian bizi da. Izebak Frankfurtera lanera joan behar duenean, Heidi mendian bizi den aitonaren etxera eraman du, aitonak haren ardura har dezan. Hark agure erretxinaren ospea badu ere, azkenean bien artean harreman bikaina garatu dute. Aitonaz gain, paraje eder horietan beste lagun batzuk ezagutu ditu: Lanbro txakurra, Pello ahuntzaina, Elurtxo antxumea, Pitxin txoria...\nUrte batzuk geroago, Dete itzuli da Heidi berarekin Frankfurtera bizitzera eramateko. Han Sessemann gizon aberatsaren etxean bizi da eta Klara, neska elbarritua, bera baino nagusiagoa, ezagutu. Harekin adiskidetasun harreman sendoa egin du, bien tutore eta irakasle Rottenmeier andere zorrotzaren begiradapean.\nAzkenean, Heidi aitonarekin itzuli da, Klarak bisita egin die eta elbarritasuna sendatu zaio."}
{"id": "87490", "revid": "512", "url": "https://eu.wikipedia.org/wiki?curid=87490", "title": "Bram Stoker", "text": "Abraham \"Bram\" Stoker (Clontarf, Dublin, Irlanda 1847ko azaroaren 8a \u2013 Londres, Ingalaterra, 1912ko apirilaren 20a) irlandar nobelagile eta ipuin idazlea izan zen. Gaur egun arte nobelagile viktoriar ezagunenetakoa edo famatua egin zuen bere lan ezagunena: beldurrezko \"Drakula\" nobela (1897) izan zen. Bizitzan, aldiz, ezagunagoa izan zen Henry Irving aktorearen laguntzailea izateagatik eta Irving berak Londresen zeukan Lyceum Antzokiko gerentea izateagatik.\nBiografia.\nAbraham Stoker Clontarfen jaio zen, Dublinen (Irlanda), 1847ko azaroaren 8an. Gurasoak Abraham Stoker eta Charlotte Mathilda Blake Thornley feminista izan zituen eta sei anaia-arreba zituen: bi zaharrago (Rose eta Jack) eta lau txikiago (Yoaquen, Johan, Jason eta Jumy). Familia burges, langile eta zurrun haren aberastasun bakarra liburuak eta kultura zen.\nMutilak zituen osasun arazoek etxean ikastera behartu zuten, irakasle pribatuekin, eta lehen 7 urteak ohean eman zituen, gaixotasunetik gaixotasunera, amak fantasma eta misterio istorioak kontatzen zizkion bitartean. 7 urte bete zituenean, sendatu egin zen, baina lehen urte haien eraginak bizitza osoko lanean iraungo zion.\n1864an, Trinity Collegen sartu zen eta, 1870ean, ohorezko matrikula lortuko zuen matematika eta zientziatan. Txapeldun izan zen atletismon eta Filosofia Elkarteko lehendakari ere bai.\nIkasten zuen bitartean, funtzionario lanetan aritu zen Irlandako britainiar gobernuaren egoitza zen Dublingo Gazteluan. Era berean, antzerki kritikaria izan zen Dublin Evening Mailentzako eta Irlanda eta Ingalaterrako hainbat argitalpenetako arte kritikaria ere bai.\nZuzenbideko oposaketak gainditu zituen eta Ingalaterran abokatu izateko aukera izan zuen. 1878an, Londresera lekualdatu baino 5 egun lehenago, Stoker bere laguna zen Oscar Wilden emaztegai ohia zen Florence Balcombekin ezkondu zen eta seme bat izan zuten: Irving Noel.\nLana.\nHasierako lanetako bat \"The Crystal Cup\" (1872) London Societyren bitartez argitaratu zuen eta \"The Chain of Destiny\", berriz, Shamrock aldizkarian atera zen.\n1876an, funtzionario lanetan ari zen bitartean, denbora askoz erreferentea izango zen testu liburua idatzi zuen: \"The Duties of Clerks of Petty Sessions in Ireland\" (1879).\nDublin Evening Mailentzako antzerki kritiko lanak egiten ari zenean, jabeetako bat garaiko beldurrezko ipuin idazle garrantzitsuena zen Sheridan Le Fanu zen eta haren \"Carmilla\" ipuinak eragin handia izango zuen Stokerrengan, Dracula idatzi zuen unean.\nStokerri izugarri gustatu zitzaion Henry Irvingek eginiko \"Hamlet\" aktuazioa eta horrela goraipatu zuen bere kritikan. Hark idazkari partikular hartu zuen eta gerente egin zuen Londresko Lyceum Theatren.\nIrvingentzat lanean aritu zen bitartean, Daily Telegraphen kritiko literarioa izan zen eta eleberri ezagunak idazteko tartea izan zuen: \"The Snake's Pass\" (1890) edo \"Dracula\" (1897). 1905ean, Irving hil zenean, \"The Lady of the Shroud\" (1909) eta \"The Lair of the White Worm\" (1911).\n1912ko apirilaren 12an hilko zen Londresen, Ingalaterran. Bere emazteak zabalduko zituen \"Dracula's Guest and Other Weird Stories\" (1914) bezalako hainbat lan."}
{"id": "87491", "revid": "119347", "url": "https://eu.wikipedia.org/wiki?curid=87491", "title": "Ekin argitaletxea", "text": "Ekin argitaletxea 1942an Buenos Airesen euskal iheslariek sortutako argitaletxea zen, euskal kultura bultzatzeko asmotan.\nHistoria.\nIheslari jeltzaleek sortua, sortzaileen artean Isaac L\u00f3pez Mendizabal eta Andr\u00e9s de Irujo zeuden, Manuel de Irujo (Andr\u00e9sen anaia), Bernardo Estornes eta Sebastian Amorrorturen laguntza zutenak. Azkena 1910eko hamarkadan ihes eginikoa zen eta arte-lan enpresa zuen.\nPolitikoki bero sorreran Gerra Zibila eta diktadura frankistak eragina izan zuten euskal kulturaren egoera kontuan hartu behar da. Gainera, Bigarren Mundu Gerra zela eta, Europan ere ezin zen argitaletxerik sortu. Hori zela eta, gerra ondoren, Hego Amerikan ez ezik Europa osoan ere zeuden euskaldunen artean hedatu ziren argitaletxe berriaren lanak.\nLehendabiziko aleak \"Biblioteca de Cultura Vasca\" izeneko (\"Ekin bilduma\" izenaz ere ezaguna) bilduma hasi zuen: Arturo Campi\u00f3n \"El Genio de Navarra\" liburuaren berrargitalpena.\nEkinek euskaraz liburu asko eta, guztira, ehun liburu baino gehiago argitaratu ditu, historia, literatura, folklore eta politikaz ari zirenak. Bere \"Bolet\u00edn del Instituto Americano de Estudios Vascos\" bilduma luzaroan argitaratua izan da.\nEgoitza.\nLehendabiziko egoitza Isaac L\u00f3pez Mendizabalen etxebizitzan bazen ere, laster Buenos Airesko Per\u00fa kalearen 175ean egon zen. 1970etik aurrera, egoitza \"Laurak Bat\" erakundean dago. Egungo zuzendaria Andr\u00e9s de Irujoren alarguna den Maria Elena Etxeberri da."}
{"id": "87492", "revid": "219", "url": "https://eu.wikipedia.org/wiki?curid=87492", "title": "Marrazki bizidun", "text": ""}
{"id": "87493", "revid": "96586", "url": "https://eu.wikipedia.org/wiki?curid=87493", "title": "Felix katua", "text": "Felix katua () marrazki bizidunetako pertsonaia klasikoa da, zinema mutuaren garaikoa. Ameriketako Estatu Batuetan eta 1920ko hamarkadaren hasieran lehen aldiz aurkezturik, eztabaidan dagoen sortzailea nor den, Pat Sullivan australiarra eta Otto Messmer estatubatuarraren artean dagoelarik."}
{"id": "87494", "revid": "119347", "url": "https://eu.wikipedia.org/wiki?curid=87494", "title": "Marrazki bizidunak", "text": "Marrazki bizidunak zinema mota berezia da non eskuz, ordenagailuz edo beste bide batzuez egindako irudien sekuentziak mugimendua sortzen duen, soinuekin eta bestelako efektuekin konbinatuta.\nZinemaz gain, marrazki bizidunak telebistan ere oso erabiliak dira, hala telesailetan nola iragarkietan.\nHistoria.\n1920ko hamarkadan teknika honen lehenengo lanak erakutsi zituzten publikoki, zuri-beltzez eta soinurik gabe, Felix katua adibiderik ezagunena izanda. 1928an Walt Disneyk urrats bat aurrerago eman zuen soinua sartzen, Mickey sagua haren pertsonaia famatuaren bidez, eta 1941ean beste bat \"Fantasia\" pelikularekin.\nOrdutik, The Walt Disney Companyk ibilbide luze eta arrakastatsua izan du ekoizpen ugarirekin, gaur egun izanda konpainiarik ezagunen eta handiena.\nEuskal Herrian.\nEuskarazko lehenengo lan azpimarragarriak XX. mendearen bukaeran egin zituzten: Pernando Amezketarrari buruzko marrazki sorta egin zuten, telesail moduan ETB-1ean eskainia. Hastapen horietan, \"Kalabaza tripontzia\" lana ere aipatzekoa da.\nGaur egun Irusoin euskal konpainiarik aktiboena da, bai animazioan baita luzemetraietan ere. Lan animatuen artean \"Crist\u00f3bal Mol\u00f3n\", \"Supertramps\", \"Glup\" eta \"Karramarro Uhartea\" nabarmentzekoak dira.\nBeste ekoiztetxe batzuen bidez eginda, \"Olentzero eta subilaren lapurreta\" eta\n\"Olentzero, gabonetako ipuina\" ditugu."}
{"id": "87496", "revid": "96586", "url": "https://eu.wikipedia.org/wiki?curid=87496", "title": "Mickey Mouse", "text": "Mickey Mouse edo \"Mickey sagua\" marrazki bizidunetako pertsonaia beteranoen eta ezagunenetarikoa da mundu mailan, Walt Disneyk 1928an sortutakoa. Gaur egun The Walt Disney Companyren ikur nagusietakoa da.\nMinnie Mouse Mickeyren neskalaguna da.\nMinnie Mouse, Donald Ahatea, Daisy Ahatea, Scrooge McDuck, Goofy eta Pluto txakurrekin batera Disneyren marrazki bizidunetako pertsonaia ospetsuenen zazpikotea osatzen du."}
{"id": "87497", "revid": "4334", "url": "https://eu.wikipedia.org/wiki?curid=87497", "title": "Britney Jean Spears", "text": ""}
{"id": "87498", "revid": "1143424", "url": "https://eu.wikipedia.org/wiki?curid=87498", "title": "Fantasia (pelikula)", "text": ""}
{"id": "87499", "revid": "23317", "url": "https://eu.wikipedia.org/wiki?curid=87499", "title": "Hemoglobina", "text": "Hemoglobina odolaren heteroproteina da, ugaztun eta beste ornodun batzuen globulu gorrietan dagoena. Bere eginkizun nagusia oxigenoaren garraioa da, arnas aparatutik gorputzeko ehunetara.\nPigmentu gorria da, eta odolari gorri kolorea ematen dio. Bere pisu molekularra 64.000 Daltonekoa da.\nHemoglobina, heteroproteina guztien antzera, talde proteikoz (proteinaz) eta talde prostetikoz (molekula ez-proteikoz) osatuta dago. Hemoglobinaren talde prostetikoa eraztun tetrapirrolikoa da, erdian burdin atomoa duena (\"ikusi irudia\"). Talde prostetikoari hemo taldea deritzo.\nLau kate polipeptidikoek (bi \u03b1 eta bi \u03b2) osatzen dute hemoglobina molekula, kate bakoitzak hemo talde bat duelarik. Oxigenoa hemo taldearen burdin atomoari lotzen zaio; hortaz, hemoglobina bakoitzak lau molekula oxigeno garraia dezake:\nGlobulu gorriak hiltzen direnean barruko hemoglobina askatzen da, eta ehunetan dauden makrofagoek hemoglobina hori hartzen dute, bilirrubinan eraldatuz.\nOxigenoa ez ezik, hemoglobinak karbono dioxidoa ere garraiatzen du. Oxigenoa biriketan lotu eta odolean zehar zeluletara garraiatzen duen bitartean, karbono dioxidoa metabolismoaren ondorioz gure zeluletan sortzen den produktua da eta biriketara garraiatzen du bertatik kanporatzeko.\nOxigenoak odolean disolbatzeko duen gaitasun txikia dela eta, hemoglobina beharrezkoa da. Antzeko zerbait gertatzen da karbono dioxidoarekin, hau bikarbonato bezala garrraiatzen da odolean.\nHemoglobina oxigenoari lotuta dagoenean oxihemoglobina izena hartzen du, karbono dioxidoari lotuta badago aldiz, karbaminohemoglobina. Karbono dioxidoa hemoglobinari lotzean, honek oxigenoa lotzeko duen gaitasuna jaitsi egiten du. Hau, Bohr efektua bezala ezagutzen da.\nHemoglobinak oxigenoa hartzeko duen ahalmena asko murrizten da karbono monoxidoa (CO) aurrean, bi gasek lehia egiten dutelako hemoglobinari lotzeko (karbono monoxidoa hemoglobinari lotzen zaio oxigenoa lotzen zaion leku berean). Hala ere, hemoglobinak afinitate askoz handiagoa du karbono monoxidoarekiko (CO) oxigenoarekiko baino, 200 aldiz gehiago edo. Horrek esan nahi du CO eta O2 daudenean, hemoglobinak CO hartuko duela oxigenoaren ordez.\nHori dela eta, CO oso gas toxikoa da, heriotza eragin dezakeena. Karbono monoxidoaren intoxikazioak asfixia eragiten du, biktimaren ehunek ez baitute oxigenoa jasotzen (oxigenoaren ordez CO eramaten baitu hemoglobinak). Karbono monoxidoarekin konbinatzen denean, gorri koloreko konposatu bat eratzen du hemoglobinak, karboxihemoglobina izenekoa; horrek ematen die karbono monoxido intoxikazioaren ondorioz hildako biktimei duten kolore arrosa berezia.\nEra berean, hemoglobinak ere afinitatea du zianuroarekiko (CN), sufre monoxidoarekiko (SO) eta nitrogeno dioxidoarekiko (NO2). Substantzia horiek guztiak toxikoak dira, oxigenoa eta hemoglobinaren arteko lotura eragozten dutelako.\nGorputzean hemoglobinaren maila normalak 12,5-18gr/dL-koak dira. Anemia dagoenean maila horiek jaisten dira. Bihotzeko hainbat gaitzek, aldiz, maila horiek igotzen dituzte."}
{"id": "87500", "revid": "105290", "url": "https://eu.wikipedia.org/wiki?curid=87500", "title": "Irusoin", "text": "Irusoin telebista eta zinema arloetan lan egiten duen euskal enpresa da.\n1993. urtean sortua, animazioko filmak, fikzioko filmak, dokumentalak, telebista saioak eta komunikazioarekin erlazioa duten proiektuak ekoiztu ditu:"}
{"id": "87504", "revid": "1545", "url": "https://eu.wikipedia.org/wiki?curid=87504", "title": "1964ko Neguko Olinpiar Jokoak", "text": "1964ko Neguko Olinpiar Jokoak, Austriako Tirol estatuko hiriburu den Innsbrucken ospatu ziren. Neguko Olinpiar Jokoen IX. edizioa izan zen. Bertan, 1091 kirolarik parte hartu zuten, 36 nazio, 6 kirol eta 34 probatan ordezkatuz.\nKirol ezberdinen egoitzak.\n "}
{"id": "87505", "revid": "336", "url": "https://eu.wikipedia.org/wiki?curid=87505", "title": "Bergisel", "text": "Bergisel, Austriako Innsbruck herritik hegoaldera dagoen 746 metroko garaierako muino bat da. Wilten izeneko gunean dago, Sill ibaiak, bere urak Inn ibaian isurtzen dituen tokian.\nIzena, latinezko \"burgusinus\"etik dator, mendia esan nahi duena, alemanez Bergisel bihurtu zena. Bere lehen erabileretako batzuk, errausketa gune eta, Glaziazio garaian, babeslekua izan ziren.\n1809an, Bergisel, Bergiseleko lau guduak gertatu ziren tokia izan zen, Andreas Hoferren agindupean. 1892an, Andreas Hoferren omenezko monumentua, gudu horiek oroitarazteko eraikia izan zen.\n1952tik, Innsbrucken Lau Muinoen Lehiaketako lau probetako bat ospatzen da. Bergiselchanze, zehazki, 1964ko Neguko Olinpiar Jokoetarako eraikia izan zen, aurreko arrapala ordezkatzeko, txikiagoa baitzen. Gainera, 1976ko Neguko Olinpiar Jokoetarako ere erabili zen. Arrapala berria, 2003an irekia izan zen, Zaha Hadid arkitektoak diseinatua, eski jauzietarako egun behar diren baldintzen arabera eginiko zaharrenetako bat bezala.\nBerebiziko izua piztu zuen istripu lazgarri bat gertatu zen arte, non hildako asko egon ziren, Bergiselgo estadioa, snowboardeko Air &amp; Style jaialdiko egoitza izan zen.\nBrenner trenbideak zein Brennerautobahnek, Bergisel azpitik igarotzen diren tunelak dituzte. Sill Zintzurra, aisialdi tokia, honen oinean dago.\nBergiselera, Innsbrucketik datorren Stubaitbahnetik hel daiteke, Sonnenburgerhof Geltokira irtenez, edo, lehen zatian, Bergisel Geltokira."}
{"id": "87506", "revid": "1545", "url": "https://eu.wikipedia.org/wiki?curid=87506", "title": "Brennerautobahn", "text": "Brennerautobahn edo A13a, Austriako autobide labur bat da, Tirol austriarreko hiriburu den Innsbruck, Austriak Italiarekin duen mugarekin lotzen duena, Brenner pasabidearen bidez, non A22 autobidean bihurtzen den."}
{"id": "87510", "revid": "58701", "url": "https://eu.wikipedia.org/wiki?curid=87510", "title": "Huny", "text": "Huny, Egiptoko III. dinastiako azken faraoia izan zen. K.a. 2637 eta K.a. 2613 bitartean gobernatu zuen. (Shaw)\nHuny, Turineko Errege Kanonean dokumentatua dago, 24 urteko erregealdiarekin. Manetonek aipatzen duen Kerferes baldin bada, hogeitasei urteko erregealdia izan zuen, Sexto Julio Afrikanoren arabera, Sinzelo fraidearen bertsioan.\nHuny, oso edadetua zegoela iritsi zen tronura. \"Meresankh\" izan zen bere emaztea, eta, honekin, bi seme-alaba izan zituen: Bere oinordeko izan zen Snefru eta \"Hetepheres\".\nBere garaiko eraikuntzak.\nBatzuetan, Meidumen dagoen piramide mailakatua eraikitzea agindu izana ematen zaio, Djoserrena baino handiagoa, uste denez, bera hil zenean oraindik amaitu gabe utzi zuena. Honela, bere seme eta oinordeko izan zen Snefruk, esaten denez, bere erregealdiaren hasieran amaitu zuen. Baina, teoria hau, Hunyri emandako hil monumentu bat izateko desira naturalak sortzen du, baina ez dago Meidumeko piramidea, faraoi honen hilobia izan zela frogatzen duen ebidentziarik.\nSnefruren izena, aldiz, Meidumen bai aurkitu da, baita faraoi honen zenbait semerena ere, bereziki Nefermaat eta Rahotep, Meidumeko nekropoliko mastabetan lurperatuak izan ziren. Honela, litekeenagoa da Snefru izatea piramidea eraikitzea agindu zuena, eta, beranduago, bere erregealdian, piramide mailakatutik piramide klasiko bihurtzea, bere aurpegiek, hiruki forma hartuz. Piramideak, erori zenetik, zutik, bere erdigunea baino ez du mantentzen.\nBadago beste piramide bat, Hunyk, eraikitzea agindu izana litekeena dena, baina bere hondakinak Elefantinan aurkitu diren piramide zeremonial txiki bat baino ez da. Piramide hau ez zen hilobi bat, eta ez du nekropoli edo tenplu multzo bat inguruan: bere benetako funtzioa eta bere esangura erlijiosoa, erabat ezezagunak dira.\nLitekeena da, baita ere, 10 eta 17 metro arteko altuera duten piramide mailakatu txiki guztiak, Zawyet el-Meytinen, Abidosen (Sinki), Naqadan (Nubt), Khulan (Hierakonpolis) eta Edfun aurkituak, Huniri eman izana. (M.D.A.I.K. 36 p 43-59; M.D.A.I.K. 38 p. 83-93 eta 94-95).\nBere ustezko hilobia, Zawyet el-Aryanen egon daiteke, edo Meidumeko nekropolian (M 17 mastaba, Swelimen arabera), non zenbait funtzionarioren mastabak ere aurkitzen diren, Nefermaat kasu (M 16), bere emazte Itetekin lurperatua, Hunyren beste seme bat eta Snefruren lehen chatya, Keopsen arkitekto eta chaty izan zen Hemiunuren aitarena eta Rahotep eta Nofreten mastaba (M 6).\nMetyenen biografiak, ziuraski, hirugarren dinastiaren erdialdean jaio zenak, garai honen zenbait adierazpen ematen ditu."}
{"id": "87512", "revid": "56334", "url": "https://eu.wikipedia.org/wiki?curid=87512", "title": "Ashur-nadin-apli", "text": "Ashur-nadin-apli (akkadikoz \"Asurrek seme bat eman du\"), urte gutxi batzuk (K.a. 1208-K.a. 1204 gobernatu zuen errege asiriar bat izan zen, bere aita Tukulti-Ninurta I.a hil ondoren.\nEz da ezagutzen zehazki, Ashur-nadin-apli tronura igo izanaren arrazoia, bere anaia Ashur-nasir-pal izan baitzen euren aita Kar-Tukulti-Ninurtan setiatu, eta, ziuraski, hil zuena. Bere erregealdiari buruz ere ez da ezer ezagutzen, bere ondorengoa, bere iloba Ashur-nirari III.a izan zela ezik.\nGarai honetan, Asiriak, gainbehera azkar bat izan zuen, Babiloniaren protektoratu bezala."}
{"id": "87513", "revid": "119347", "url": "https://eu.wikipedia.org/wiki?curid=87513", "title": "Zinema mutu", "text": "Zinema mutua elkarrizketa eta soinurik gabeko zinema da. XIX. mendeko bukaeratik \u2014zinemaren sorreratik alegia\u2014 1920ko hamarkada arte iraun zuen. Geroztik, teknikaren aurrerapenari esker, zinema soinudunaren aroa hasi zen.\nSarritan, eszenen artean paragrafo idatziak agertzen ziren pantailan, narratzaile baten azalpen moduan edo elkarrizketen zatiak erakutsiz. Halaber, orduko zinema-aretoetan zuzenezko musikari batek (normalean, pianista) musika jotzen zuen pelikula eman bitartean, nolabait pantailan gertatutakoari jarraituz.\nHistoria.\nEuropa.\nXX. mendearen hasieran, Europa izan zen zinemaren gune nagusia. Zine-konpainia handiak sortu ziren, batez ere Frantzian (Gaumont,la Path\u00e9, Itala films) eta Italian. Frantzian zine komikoa (Andr\u00e9 Deed eta Max Linder), eta Italian zine kolosala (\"Quo vadis?\" 1912an) nagusitu ziren. Baina Lehen Mundu Gerraren ondorioz, gainbehera izan zuen zinemak Europan.\nI. Mundu Gerra bukatu ondoren, Europako zinema berriz hasi zen bizitasuna hartzen. Frantzian abangoardiako zinema izan zen aitzindaria garai haietan. Zinemari arte irizten zioten filmegile haiek Germaine Dulac izan zuten gidari; haiekin batera sortu zen zinemari buruzko saiakera ere. Germaine Dulac, Abel Gance, Jean Epstein dira mugimendu hartako filmegile batzuk.\nAlemanian ere zinemagintzak kutsu abangoardista handia izan zuen, baina oinarri industriala Frantziakoa baino sendoagoa zuen. Industria kimikoak eta bankuek, gobernuaren babespean, Universum Film Aktiengesellschaft (U.F.A.) produkzio-etxe indartsua sortu zuten 1917an. Testuinguru hartan sortu zen zinema espresionista: errealitatea oso modu adierazkorrean itxuraldatzen zuen irudietan, dekoratuak, makillajeak eta bihurrituz, eta giro kezkagarrien eta film beldurgarrien bidez. Robert Wiene-ren \"Das Kabrnett des Dr. Caligari\" (1919) izan zen aurreneko film espresionista. Haren atzetik etorri ziren : \"Der Goleni\" (1920, Paul Wegener), \"Der m\u00fcde Tod\" (1921, Fritz Lang), \"Nosferatu, eine Symphonie des Grauens\" (1922, F.W. Murnau)... Aldi hartakoa da, halaber, Kammerspielfilm mugimendua, zinema naturalista eta intimista, pertsonaien psikologian sakontzen zuena. Zinema alemanean hiru filmegile gailendu ziren beste guztien gainetik : F. W. Murnau -\"Der letzte Mann\" (1924), \"Faust\" (1920)-, G. W. Pabst -\"Die freudlose Gasse\" (1925)-, eta Fritz Lang -\"Dr. Mabuse, der Spieler\" (1922), \"Metropolis\" (1927) eta \"Die Nibelungen\". (1924), ariar arrazaren goraipamena, bere emazte Thea von Harbourekin batera egina ; naziek beretzat lan egitea proposatu ziotelarik, Fritz Langek Estatu Batuetara ihes egin zuen.\n1924an zinema alemanak krisi handi bat izan zuen, eta hango aktore eta zuzendari bikain asko Hollywoodera joan ziren lanera : Erail Jannings, Pola Negri, Ernst Lubitsch, Carl Mayer, F. W. Murnau...\nSobietar Batasunean boltxebikeen iraultzak bultzada handia eman zion zinemari; 1919an, zinemaren industria nazionalizatu zuten, eta 1922an honela zioen Leninek: \u00abarte guztien artean, zinema da guretzat garrantzitsuena\u00bb. Baliabide gutxi zegoen arren, berehala sortu zen filmegile berrizale andana bat. Dziga-Vertov-ek sortu zuen teoriak fikzio-kutsua zuen oro baztertzen zuen, eta dokumentala besterik ez zuen aintzat hartzen, muntaketaren bidez tankeratzeko eta filmari esanahi jakin bat emateko. Teoria horrek eragin handia izan zuen gerora ere. Muntaketa izan zuen, beraz, ardatz zinema politiko, epiko, eta askotan liriko hark. Pudovkinek muntaketa analitikoa erabili zue Griffithen antzera; Einsensteinek, berriz, kontraste biziak sortzeko erabili zuen muntaketa; \"Potemkin korazatua\" (1925) filma iraultzaren epopeia da, eta zinemaren historiako maisulanik bikain eta eragin handieneko bat dela esan izan da.\nZinema sobietarrak eragin handia izan zuen Frantzian 1924tik 1930era ugaritu ziren mugimendu abangoardisten artean.\nBatetik, zinema abstraktua zegoen, forma hutsezkoa, erritmoan oinarritua; Viking Eggeling, Hans Richter, Walter Ruttmann eta Fernand Leger izan ziren zinema mota horren eragileak. Surrealismoak eragin handiagoa izan zuen, amets-giroko film esperimentalen bidez: \"La coquille et le clergyman\" (Germaine Dulac, 1926), \"L'\u00c9toile de Mer \" (Man Ray, 1928), eta, batez ere, Luis Bu\u00f1uel espainiarraren \"Un chien andalou\" (1929).\nEstatu Batuak.\nMerkatuaren aldetik herrialde hura zen jaun eta jabe munduan: izarren sistemak arrakasta handia zuen, indar handiko mitoak zituen sortuak, baita kontatzeko modu soil baina zuzenak ere. Arrakasta hark hainbat ardatz izan zuen : Cecil B. de Millek gorpuzten zuen zinema ikusgarri handizalea (\"The Ten Commandments\", 1923); zinema komikoa -Charles Chaplin (\"The Gold Rush\", 1925) eta Buster Keaton (\"The General\", 1926)- ; marrazki bizidunak : \"Felix the Cat\" (1928), Popeye, Betty Boop, Walt Disneyren filmak... ; garai hartan hasi ziren, halaber, filmegintzan gerora ospe handia izango zuten filmegile batzuk : King Vidor, John Ford, Howard Hawks; eragin berezia izan zuten aldi hartako Estatu Batuetako zinemagintzan Europatik joandako filmegileek, alemanek eta suediarrek batez ere; Sj\u00f6str\u00f6m suediarra (\"The Wind\", 1928), Greta Garbo suediar aktore mito bihurtua, Ernst Lubitsch komediaren maisua, Murnau arestian aipatua (\"Tabu\", 1928), Josef Von Sternberg (\"Underworld\", 1927), eta, batez ere, Erich Von Stroheim aktore eta filmegile austriarra, gizarte burgesaren kritikatzaile amorratua (Greed, 1923)."}
{"id": "87515", "revid": "201", "url": "https://eu.wikipedia.org/wiki?curid=87515", "title": "Iparmendebaldeko Barruti Federala", "text": ""}
{"id": "87517", "revid": "512", "url": "https://eu.wikipedia.org/wiki?curid=87517", "title": "Intsumisio mugimendua Espainian", "text": "Intsumisioa Espainiako armadari desobedientzia zibileko gizarte mugimendua izan zen, 1980ko hamarkadatik soldadutzaren desagerpena arte iraun zuena, 2000ko hamarkada arte alegia.\nKontzientzia Eragozpen Mugimendua aurrekari zuzena izan zuen, eta Euskal Herrian oihartzun handia izan zuen. Milaka gaztek ezetz esan zioten soldaduska egiteari, horietako askok intsumisioaren bidea hartuz. Ehunka gazte kartzelan sartu zituzten, eta hainbat euskal erakunde publikok euren sostengua aurkeztu zion mugimenduari.\nAurrekariak.\nEspainiako Indar Armatuak, Europako indar armatu gehienek bezala, armada profesionala izan zuten XV. mendetik aurrera, normalki kargua ematen zitzaion aitoren semeren batek biltzen zituen bere soldaduekin. XVIII. mendetik aurrera sistema honek arazoak ditu eta bi figura sortzen dira: \"leba ondratua\", udal bakoitzak izendatzen zituen herritarrekin, zozketaz; eta \"leba derrigortua\" berariaz kondenatutako herritarrekin. Argien Mendean sistema hau aldatu eta \"kintak\" deitzen hasi ziren, gerra garaietan bereziki. Kinta hauetatik salbuetsita zeuden kleroa eta noblezia eta Katalunian eta Hego Euskal Herrian zentsatutakoak. Sistemak emaitzak ematen zituela eta, 1770an \"Ordenanza para el Reemplazo Anual\" argitaratu zen, kinta erregularrak ezartzen zituena. Sistema hau Prusiako ereduan oinarrituta zegoen, Karlos III.a Espainiakoak imitatu nahi zuen eredua. Ordenantza hau 1800ean eta 1837an berritu zen, eta soldaduska formalari hasiera eman zion, urteroko deialdiekin. 1808an nobleziaren eta kleroaren salbuespena kendu zen, eta aukera eman zen diruaren truke soldaduskatik libratzeko; honela, familia askok euren dirua galdu zuten seme bat ez galtzeko, ahalik eta 1912an aukera hau kendu zen arte."}
{"id": "87518", "revid": "119347", "url": "https://eu.wikipedia.org/wiki?curid=87518", "title": "Aierdi baserria", "text": "Aierdi baserria Urnietako Goiburu auzoan dagoen baserria da, XVI. mendean eraikia\n2007ko urtarrilaren 31n, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nEzaugarriak.\nKanpoaldea.\nFamilia bakarreko baserria da, 20 x 21 metroko oin karratukoa, eta bi solairu eta ganbara ditu. Bi isurkiko estalkia du eta hark gailur perpendikularra dauka HEra begira dagoen fatxada nagusiarekiko. Hodi-teila du 540 m2-ko azaleran.\nFatxada nagusiaren beheko solairuan harlanduzko gotikoa dago; kareharriz egina dago eta junturak zementuz berdinduta ditu. Sarrera nagusia dobeladun arku zorrotza da eta fatxadaren erdiko ardatzaren gainean desbideratuta dago. Fatxada horretan bertan, beste arku zorrotz erdi itxi bat dauka, eta erantsitako terraza ere bai, zementuz egina eta fatxadari atxikita. Lehenengo solairuko zorutik aurrera, hormak harlangaitzezkoak dira eta harlanduzko eskantzuak dituzte. Fatxada horretan, pieza bakarreko hiru zutoin ditu horma gotikoaren gainean. Gainera, bost leiho-bao ditu irekita zuriz margotutako fatxadaren gainean. Horma pikoan bi leiho-zulo daude. Estalkiaren teilategalean, beso batek sendotzen du gailurra. IEko fatxada ere harlanduzko gotikoz egina dago. Hango sarrera dobeladun erdi puntuko arkua da, eta alboan, kanoi-zuloa izan zena ikusten da itxita. Horren azpian beste zulo bat dago, harlanduzko ezpadura duen leihoarena, hain zuzen. Erantsirik duen egiturak itxi egiten du, hein batean, fatxada. HMko fatxada lehen deskribaturiko bien antzekoa da, eta horma gotikoa du beheko solairuan eta harlangaitzezkoa lehenengoan. Fatxada horretan hiru leiho-zulo daude irekita. Erantsita duen zurezko teilapeak eta siloak fatxadaren zati bat ixten dute. Atzeko fatxada NWn dago, eta beheko solairuan, zulo bat ageri da: arku zorrotz batek eta eraikina bermatu eta sendotzeko hormabular handi batek osatzen dute. Fatxada horretako lehen solairuan, hiru leiho-zulo daude irekita, eta harlanduzko ezpadura dute.\nBarnealdea.\nArku nagusitik sartuta, baserriak bebarrua du; batik bat, harlauza handiz egina dago. Sarrera horren ezkerraldean, arrasto batzuk daude, tximiniarik gabeko beheko sua izan zenaren arrastoak. Eskuinaldean, gaur egungo sukaldea eta logelak daude. Hala ere, logeletara IEko fatxadako arkutik zehar ere joan zaitezke.\nSarreratik, atzean dagoen ukuilura ere joango zara. Eskaileretan gora, lehenengo solairura iritsiko zara; irekia da, zatitu gabea. Eskuinaldean, mihiztatutako oholtzaz itxitako hormatala ageri da; metrailaz hondatua dago, Gerra Karlisten ondorioz. Ezkerrean beste itxitura bat egon zen, hormatal horrekiko simetrikoa, baina urteak dira haizealdi batek eraitsi zuela. Hormatal horiez gain, lau logela daude HEko fatxada nagusian.\nBaserriaren egiturak euskarri hauek ditu: bost ardatz-zutoin eta lau bernia, baserriak duen dolare gotikoari dagozkionak. Zutoin horiek habe, beso, petral eta gapirioez mihiztatuta daude, eta guztien artean baserriaren egitura osatzen dute. Zutoinetako batek hustura du eta armairu moduan erabiltzen da. Dolare gotikoko lau berniez gain, dolare horren azpila ere badauka dagozkion sobigainuetan bermatuta."}
{"id": "87521", "revid": "105290", "url": "https://eu.wikipedia.org/wiki?curid=87521", "title": "Skewb diamantea", "text": "Skewb diamantea, Rubiken kuboaren motako buruhausgarri mekaniko bat da. 138.240 konbinaketa ezberdinetan jar daitezkeen 14 atal mugikor ditu. Buruhausgarri hau, Skewbaren poliedro duala da.\nDeskribapena.\nSkewb diamanteak, oktaedro forman, izkinei dagozkien 6 atal ditu, eta beste zortzi, hiruki formakoak, aurpegi bakoitzaren erdialdeari dagozkionak. Atal guztiak mugi daitezke beste edozein atalekiko.\nEbazpen egokiak.\nSkewb diamantea ebazteko behar den bira kopuru gehiena, 10ekoa da. Taulan, buruhausgarria ebazteko n bira behar dituzten p posizio kopurua laburbiltzen da."}
{"id": "87522", "revid": "96586", "url": "https://eu.wikipedia.org/wiki?curid=87522", "title": "Arkhangelsk oblasta", "text": "Arkhangelsk oblasta () Errusiako subjektu federal bat da, Erdialdeko Barruti Federalean dagoena. Haren barnean Frantzisko Josefen Lurraldea eta Zembla Berria daude, baita Nenetsia barruti autonomoa ere. 587.400 kilometro koadroko hedadura du, eta 2010ean 1.185.536 biztanle zituen.\nArkhangelsk hiria (350.000 biztanle inguru) oblasteko gune administratiboa eta hiriburua da.\nBanaketa administratiboak.\nBarrutiak.\nOblasta honako barruti hauetaz osatuta dago:"}
{"id": "87523", "revid": "12654", "url": "https://eu.wikipedia.org/wiki?curid=87523", "title": "Karelia (herrialdea)", "text": ""}
{"id": "87524", "revid": "105290", "url": "https://eu.wikipedia.org/wiki?curid=87524", "title": "Kareliako istmoa", "text": "Kareliako istmoa (; , \"Karel'skij pere\u0161eek\"), Errusiako Ladoga lakua eta Finlandiako Golkoa banatzen dituen 45 eta 110 kilometro bitarteko lur zati estu bat da.\nAntzina Finlandiarena izan bazen ere, lurralde hau SESBen sartu zen Neguko Gerraren ondoren, eransketa hau, Jarraipenaren Gerraren ondoren berretsia izan zelarik. Inguru honetako barruti edo raionak, administratiboki, San Petersburgo hiriaren mende daude. Gainontzekoak, Leningradoko Oblastaren administraziopean daude.\nHiririk garrantzitsuena, Vyborg da."}
{"id": "87525", "revid": "6950", "url": "https://eu.wikipedia.org/wiki?curid=87525", "title": "Software librea herri administrazioan", "text": "Software librea herri administrazioan eztabaidagai handia izan da, software librearen erabilerak eragindako garrantzitsuenetakoa. Software libreak erabiltzaile bakarrarentzat onurak baditu, herri administrazioak ere onurak lor ditzake Linux edo bestelako plataformak eskuratuz eta Estatuko sail guztietako sistema informatikoek behar diren kode zabaleko programak eskuratuz gero.\nGaur egun, aukera libreak seriotasuna lortu du eta horren adibidea da hainbat estatuko gobernuek bere aldeko apustua egin dutela, esaterako Venezuelak.\nArrazoiak.\nZerbait doan bada, zergatik ordaindu? Galdera honetan kokatzen da software librearen aldeko ikuspuntu indartsuenetako bat, batez ere munduaren alde honetatik begiratuta. Baina argudioak harago doaz. Hona hemen argudio batzuk herri administrazioan software librea erabiltzeko:\nEstatu politika.\nHego Amerikak softwarearen garatzaile onak izatearen ospea izan du, hezkuntza publikoan zein erakunde pribatuetan. Horregatik, alde batetik, programatzaile askori atzerrira lan egitera joateko eskaintzek egin dizkiete azken urtetan, eta bestetik, asko eta asko euren herrietan ari dira softwarea garatzen atzerriko enpresentzat. Hori ez da txarra, baina estatua giza kapital garrantzitsurik gabe geratzen ari dira, eta balio hori atzerriko enpresen esku dago. Estatuak ezin du hori debekatu, baina programatzaileen jakituria hobeto aprobetxatzeko eta bideratzeko bidea jorratu beharko luke estatuak.\nEstatuak hain zuzen software librearen ikerkuntza eta garapena bultzatu beharko luke programatzaileak sustatuz. Software arloan hezkuntza finkatu eta hezkuntza programak sortu beharko ditu zulo teknologikoa gainditu ahal izateko. Behar beharrezkoa da horretarako arlo ezberdinetako taldeak sortzea gaia aztertu eta arautu dezaten. Ildo horretatik esan daiteke, herri administrazioak software librea bereganatzea ezin besteko urratsa dela.\nNoski ez da prozesu erraza, baina herri administrazioek software librea eskuratzeko eragozpenak aztertzen ditugunez, inoiz ez dira eragozpena teknikoak azaltzen. Eragozpenak enpresa jakin batzuen eskutik datoz, euren onurak eta abantailei eutsi nahi dizkioten enpresen eskutik. Baina bestetan herri administrazioko funtzionarioak ere aldaketak egitearen kontrakoak dira. Beraz, beharrezkoa da nazio eztabaida bultzatzea, software librearen onurak denek ezagutu ditzaten eta beste herrialdeetako esperientziak ezagutu ahal izateko.\nEstrategia handiak.\nHego Amerikak egun duen menpekotasunaren arrazoietako bat informazio teknologiengandik duen menpekotasunak sortzen du. Menpekotasun horren, kalte ekonomikoaz gain, beste herrialdeen teknologia politikaren menpe egon behar izatea dakar, hau da enpresa handiak dituzten herrialdeen politikaren menpe.\nMenpekotasun horrekin amaitu nahi dutenek, alde guztiak hartu beharko dituzte kontutan, azterketa kritikoa egin beharko dute.\nHerri administrazio batek software librea aukeratzen badu, horrek ez du esan nahi menpekotasun teknologikorik ez duela izango, baina zalantzarik gabe askatasuna handiago izango du, eta horregatik soilik pena merezi du.\nHerrialdeak.\nHainbat herri administrazioek software librearen alde egin dute, batzuek euren zerbitzari eta mahaigain sistemak migratuz, eta beste batzuek dirulaguntzak eskainiz.\nAdibide gisa, Alemania, Argentina, Brasil, Dominikar Errepublika, Ekuador, Espainia, Frantzia, Kuba, Txile, Txina, Mexiko eta Venezuela aipatu daitezke."}
{"id": "87526", "revid": "336", "url": "https://eu.wikipedia.org/wiki?curid=87526", "title": "Openmoko", "text": "Openmoko mundu mailan hazi den \"Open Source\" proiektua da eta horren helburu nagusia, sakeleko telefonoentzako lehenengo sistema eragile askea sortzea da. Orain arte, sistema eragile askearen ideia interneteko zerbitzarietan edota ordenagailuentzako programetan ikusi dugu batik bat, baina Linux-en eskutik datorkigun sakeleko telefono berri hau sekulako ekarpena izango da sistema eragile askearen munduan.\nMundu honetan sartuta dagoen jendearentzako aurrerapen handia da oso, [i-Phone]-arekin alderatzen baldin badugu batez ere; esan genezake Apple-n eskutik datorkigun i-Phone-ak ez duela inongo askatasunik eskaintzen erabiltzailearentzako. Izan ere, erabiltzaileak produktua erosten du, normalean prezio altu batean eta diseinu berritzaile batekin, eta ezin du inolaz ere aldaketarik egin produktuan. Ikuspegi teknologikotik begiratuta, azken urteetan salgai jarri den dispositiborik itxienetarikoa da i-Phone. Aldiz, Openmokoren produktu berri honek askatasuna ekarriko du. Izan ere erabiltzaile orok dauka berrikuntzak edo hobekuntzak egiteko aukera. Eta produktuak etengabe egingo du aurrera.\nOpenmoko izena daraman proiektu hau Linux sistema eragilean oinarrituta dago, eta Open Sourcen benetako izana edo esentzia eta punta-puntako aplikazioak bateratzen dituen proiektu bakarrenetarikoa dugu. Linux bezalako sistema eragile batek bi ezaugarri garrantzitsu ditu, alde batetik, librea izatea, hau da, lizentziarik pagatu behar ez izatea, eta bestalde, sistemak iturri kodea dakarrela.\nNeo freerunner telefono berria.\nGaur egun Openmokok salgai duen telefono mugikorrak [Neo FreeRunner] (GTA01) du izena eta erabiltzaile aurreratuei begira egina dago; batzuek diote, iPhone-aren lehiakide dela. Esan bezala, telefono hau garatzaileei zuzendua dago eta ez erabiltzaile arruntei.\nSakeleko telefono horren bigarren bertsioa (GTA02) iristear dago, eta honako baliabide hauek izango ditu: WiFi konektibitatea, 3D azeleragailua eta 256 Mbyte Flash.\nOraingoz behintzat, telefono mugikor honen ezaugarri zehatzek itxura ona dute: Samsung S3C2410AL-26 prozesadorea, 2,8 hazbete dituen ukipen-pantaila (640\u00d7480, 283 dpi), 64 Mbyte dituen Flash memoria eta 128 Mbyte dituen RAM memoria, AGPS hargailua, 2.0 Bluetooth-a eta azkenik 1.1 USB portua.\nNeo freerunner-en abantaila azpimarragarriena.\nNolanahi ere, benetako berrikuntza garrantzitsu eta azpimarragarriena zera da: guztiz irekia den Software arkitektura izatea. Gainera, Neo FreeRunner-en egitura prest dago mundu osoko adituek esku sar diezaioten, aparatua hobetu eta baliabide gehiago eransteko.\nHala ere, ez dira adituak telefono berri honi ekarpenak egin diezazkioketen bakarrak; izan ere, edozein erabiltzailek bere mugikorrean nahi beste aldaketa egiteko prestatuta dago guztiz irekia den Software arkitektura, hots pantailako irudia aldatu edo huts-hutsetik hasita birprograma daiteke. Gaur egun, gero eta erabiltzaile gehiago daude sistema eragile librearen barruan eta hau paregabea da Neo FreeRunner bezalako produktu batentzako.\nHorrela, honi esker produktua etengabe hobetzen joango da, eta urte batzuen buruan sekulako produktua lor daiteke. Izan ere, mundu honetan sartuta dagoen jendea berritzailea eta ekinekoa izan ohi da eta beti dabil produktu hobea nola sortu aurkitu nahian.\nProduktu berriaren inguruko balorazioak eta prezioak.\nPrezioa, oraingoz, 300 dolar ingurukoa da. Produktu berria denez gero, oso balorazio gutxi egin daitezke Neo FreeRunner-ari buruz. Lehenengo begiratuan ikusten da ez duela iPhone-ak duen trinkotasuna baina, hala ere, erabiltzailearen interfazeak itxura ona dauka.\nHala ere, interneten dauden Foro ezberdinetan begiratu bat bota ondoren emaitza ezberdinak atera ditzakegu, eta hauek dira horietako batzuk: sistema eragile librearen kontra dauden batzuek diotenez, Openmoko-k atera berri duen telefono hau umeentzako beste jostailu bat besterik ez da, software librea erabiltzen duten beste produktu batzuk bezalaxe. Hortaz, i-Phone-arekin alderatuz gero, ez du inongo arrakastarik lortuko.\nSistema eragile librearen aldekoek berriz guztiz kontrakoa diote. Beraien ustez, korporazio baten menpe ez dagoen produktu bat edukitzeak ez du preziorik. Gainera uste dute miresgarria dela diseinu primitiboa duen, interneten ibili daitekeen, eta deiak egiteko balio duen telefonoa edukitzea. Nahiz eta ez izan Apple-n produktuek dituzten grafiko ikusgarriak."}
{"id": "87529", "revid": "56334", "url": "https://eu.wikipedia.org/wiki?curid=87529", "title": "Ashur-nirari III.a", "text": "Ashur-nirari III.a, K.a. 1203 eta K.a. 1198 bitartean gobernatu zuen errege asiriar bat izan zen, bere osaba Ashur-nadin-apliren oinordeko bezala.\nEz da ia ezertxo ere ezagutzen Ashur-nirari III.aren erregealdiari buruz, Ashur-nasir-palen semea zela izan ezik. Bere beste osaba bat izan zen bere oinordekoa Asiriako tronuan: Enlil-kudurri-usur."}
{"id": "87530", "revid": "90204", "url": "https://eu.wikipedia.org/wiki?curid=87530", "title": "Horemheb", "text": "Dyeserjeperura Horemheb edo Horemheb soilik, Egiptoko XVIII. dinastiako azken faraoia izan zen. \"Bi Lurrak\", 27 urtez gobernatu zituen, K.a. 1323/K.a. 1321etik K.a. 1295/K.a. 1294rarte. Bere koroaketa eta jaiotza izenak, \"Dyeserjeperura-Setepenra Horemheb Meriamon\" izan ziren.\nBizitza.\nAntzinako famili aristokratiko baten ondorengoa zen, errege familiako inorekin senidetuta ez zegoen arren. Berari buruzko lehen aipamenak, Akenatonen erregealdikoak dira. Horemheb, Akenatonen erregealdian, honek sortutako hiriburu berria zen Aketatonen bizi zen, eta tropen komandantea eta armadako buruzagietako bat zen. \"Errege hereje\" bezala ezagutzen den faraoiari leial izan zitzaion arren, Akenatoni, honen ahultasuna kritikatzeari ez zion utzi. Horemheb, gortetar adimentsu bat zen, militar ospetsu bat ere izateaz gain, Egiptoko gorte nahaspilatsuan, jauregiko azpikeriez josia.\nTutankamonen erregealdian, Horemheb jenerala, nabarmendu egiten da, eta A\u00ffrekin batera, botere guztia euren eskuetan biltzen dute, errege gaztea erabat euren mende utziz. Bi pertsonaia boteretsu hauen arteko harremana ez da ezagutzen (etsaiak ala aliatuak?), baina, edonola ere, elkarrekin, euren eragina hamar urtez hazi eta hazi aritu zen, Egiptoko benetako gobernariak bihurtu ziren arte.\nTutankamon hil zenean, Horemhebek, Ay faraoi bezala izendatzea babestu zuen, semerik ez zuen agure bat, egoera egokiago baten zain, Tutankamon, seme-alaba ezagunik gabe hil baitzen. Chaty agureak, koroa bikoitza janzteko zuen presa ezagutzen da, jada Tutankamonen hilobian hurrengo errege bezala bere burua irudikarazi baitzuen, eta Ankesenamonekin ezkondu eta hau isilarazi zuen. Baina, bere adina zela eta, lau urteko erregealdia besterik ez zuen izan.\nTronuratzea.\nAy, semerik izan gabe hil zen, eta litekeena da Horemheb tronura lotu izana, edo gutxienez, lan hori erraztu izana, heroi nazional bat baitzen, hititen aurka lortutako garaipenen ondorioz, eta jeneralaren oztopo bakarra, errege familiakoa ez izatea, alegia, bigarren ezkontza batean, Ayren alaba zen Mutnedymetekin ezkondu ondoren gainditu zen, Akenatonen Errege Emazte Handia zen Nefertiti ospetsu eta ederraren ahizpa. Horemheb, aurretik, \"Amenia\" izeneko neska batekin ezkonduta egon zen, baina, garai hartan, jada hilda egongo zen. Errege koroatu berria, jada adin heldukoa izango zela ez da ahaztu behar.\nGobernua.\nEgiptoren nazioarteko eragina berreskuratzen saiatu zen, Palestinaren hegoaldearen konkista abiatu eta handik denbora batera egin beharreko Siriaren inbasioa planifikatuz. Horemheb, gogortasunez gobernatu zuen errege bat bezala pasa da historiara, baina, herrialdearen egoera, ia Akenatonen aurretik zegoenera itzultzea lortu zuena, Akenatonen ondoren, oso txarto, utzia, geratu baitzen.\nHoremheb eta kleroa.\nHoremhebek, Horusen jarraitzailea, oligarkia eta armadak Amonen apaizekin zuten aliantza berrezarri zuen, hauek, bere tronuratzean aliatuak izan baitzitezkeen, pribilegioren batzuk itzuliz, eta Akenatonek eraikitako Aketatonen suntsipena planifikatzen hasiz, ondorengo faraoiek beteko duten lana.\nHoremhebi, Egiptoko Errege Zerrendetatik, Atonen jarraitzaile ziren \"errege hereje\"en izenak ezabatu izana leporatzen zaio, \"Amarnako Zisma\" deritzoneko protagonistak izan zirenak, Akenaton, Semenekhkara, Tutankamon eta A\u00ff, alegia, hau, beranduago gertatu zen arren, Ramses II.aren garaian. Horemheben erregealdian, Karnakeko Atonen omenezko \"mehatxuzko\" tenplua baino ez zen behera bota, bere blokeak, Amonen tenplu handi honen zabalkuntza lanetan erabiliz.\nHoremheb, ondorengo Errege Zerrendetan, Amenofis III.aren oinordeko bezala agertzen da, bere gobernualdiari, errege herejeen erregealdietako urteak gehituz, eta, beraz, 58 urte osatuz, 27ren ordez.\nBere hilobia.\nHilobi eder batean, KV57an lurperatua izan zen, Erregeen Haranean, baina bere momia oraindik ez da aurkitu, eta falta den garrantzitsuenetako bat da, Inperio Berriko faraoien momien artean.\nOinordekoa.\nHoremheben oinordekoa, bere chaty Paramesu izan zen, Ramses I.a izena hartu eta Egiptoko XIX. dinastia sortu zuena. Ez da Horemheben semerik ezagutzen, baina Tanedyemy izeneko alaba bat izan zuela susmatzen da, dinastia berriarekin senidetua izan zena.\nBere garaiko testigutzak.\nEraikuntza lan urria egon zen bere erregealdian. Egitasmo nagusia Tebasen, erregearen hil tenplua izan zen, Aygandik usurpatu zuena. Karnakeko Amonen tenpluan erantsitako eraikinak, Karnakeko Atonen tenpluetako blokeak erabiliz eraiki ziren."}
{"id": "87531", "revid": "336", "url": "https://eu.wikipedia.org/wiki?curid=87531", "title": "KV57", "text": "KV57 hilobia, Erregeen Haranean kokatua, Horemheben lurperaketarako erabili zen, Egiptoko XVIII. dinastiako azken faraoia izan zena.\nHilobia, Edward Ayrtonek aurkitu zuen, Theodore Davisentzako lanean ari zena, 1908ko otsailean. Haraneko lurpean duen kokapenagatik, hilobia, Niloren uholdeetakoren batek eragindako luizien ondorioz hondakinez betea zegoen.\nHilobi hau, XVIII. dinastiako beste errege hilobi batzuekiko ezberdina da. Eraikuntza ezberdinekoa, baxuerliebeak ditu margoen ordez, hormetan, historian lehen aldiz agertzen diren Ateen Liburuko gertakariekin. Apaindura amaitu gabe dago, Horemheben erregealdia, hogei urte baino gehiagokoa izan zen arren.\nDeskribapena.\nKV57a, uadiaren mendebaldeko adarrean dago, KV35etik gertu, muino baten azpian, eta KV8 eta KV9 hilobiekin gurutzatzen da. Eskailera bat eta hiru korridoreren bidez, aurreganbera eta ganbera hipostilo batetara iristen da. Alboko pasabide batek eta maldan dauden beste bik, beste bi gelatara daroate, horietako bigarrena, hil ganbera, zenbait alboko konpartimendu dituena. Bere planoa, XVIII. dinastiako hilobien artean, ardatz okertukoak direnak, eta XX. dinastiakoen arteko trantsizio bat da, azken hauek, erabat zuzenak.\nJainko ezberdinen irudikapenez apaindua dago, Horemheb bera euren artean dagoelarik, baita Ateen Liburuko gertakariekin ere.\nAurkikuntzak.\nErregearen sarkofagoa, kuartzita gorri landuzkoa da, eta bere estalkia apurtua aurkitu zen. Egiptoko XXI. dinastiako zenbait lurperaketen hezur eta hondarrak zituen, eta zaila da Horemhebenak zeintzuk diren jakitea."}
{"id": "87532", "revid": "336", "url": "https://eu.wikipedia.org/wiki?curid=87532", "title": "Terapia genetiko", "text": "Terapia genetikoa organismo baten ehunen zeluletan geneen sartzean datza, gaixotasun batzuk sendatzeko. Bere helburua gaixotasuna eragiten duten geneak aldatzea da, kromosometatik gene okerrak kenduz gene zuzenak ipintzeko. Modu honetan hereditarioak diren gaitzak edo mutazio batek eragindakoak tratatu litezke epe laburrean.\nHainbat birus erabili dira orain arte zelula ostalarian sartu behar diren geneak garraiatzeko, bektore moduan. Lehenengoan genea edo gene berriak birusean sartzen dira ingeniaritza genetikoaren bidez. Giza-zelulak infektatzerakoan birusak genoma berria zelularen kromosometan txertatzen du. Tratamendu honek arrakasta badu, txertatutako genomak proteina funtzionalak sortuko ditu, gaitza sendatuko dutenak.\nOrain arte terapia genetikoan erabili diren birusak adenobirusak eta erretrobirusak izan dira.\n2000. urtean giza genomaren informazio genetiko guztia deszifratu zen. Giza genomak 3 mila milioi nukleotido eta proteinak kodetzen dituzten 25.000 gene inguru ditu, eta dagoeneko gaitzak eragiten dituzten gene batzuk ezagutzen dira. Giza genomaren ezagutza sakona gaixotasun genetikoak diagnostikatzeko ez ezik, terapia genetikoa garatzeko ere balio handiko tresna izango da."}
{"id": "87533", "revid": "646", "url": "https://eu.wikipedia.org/wiki?curid=87533", "title": "Gene-terapia", "text": ""}
{"id": "87534", "revid": "58701", "url": "https://eu.wikipedia.org/wiki?curid=87534", "title": "Ateen Liburua", "text": "Ateen Liburua Egiptoko Inperio Berrian datatutako Antzinako Egiptoko testu sakratu bat da. Hildako baten beste munduko bidaia kontatzen du, eta Eguzkiaren mugimenduarekin lotua dago, gaueko orduetan gertatzen den arren, Duatean. Izpirituak, \"ate\" batzuk igaro behar ditu bidaiaren etapa ezberdinetan. Ate bakoitza, jainkosa ezberdin batekin lotzen da, eta hildakoak, jainkosa bakoitzaren izaera berezia ezagutu behar du. Testuak, pertsona batzuk kalterik jasan gabe igaroko direla aditzera ematen du, beste batzuk, \"suzko laku\" batean sufrikarioa jasan beharko duten bitartean.\nAteen Liburuaren zatirik ezagunena, egiptoarrek ezagutzen zituzten gizateriaren arraza ezberdinei buruzkoa da: Lau mailatan banatzen dituzte, ohi, egiptoar, asiar, libiar eta nubiar deituak. Prozesioan irudikatzen dira, beste munduan sartzen.\nAteen Liburuarekin lotutako irudiak eta testua, Inperio Berriko hilobi askotan agertzen dira, baita Horemhebengandik hasi eta Ramses VII.a faraoirarteko faraoi guztien hilobietan ere. Senneyamen hilobian ere erakusten dira, Deir el-Medinako langile bat zena, Inperio Berriko faraoien hilobiak eraiki zituzten artisau eta artisten antzinako herria.\nAteen Liburuko jainkosa bakoitzak, titulu ezberdin bat du, eta kolore ezberdineko jantziak dituzte, baina, gainontzekoan, berdin-berdinak dira, guztiek, buru gainean, izarrak daramatzatelarik. Jainkosa gehienak, soilik Ateen Liburuan agertzen dira, eta ez dira egiptoar mitologiako beste testu batzuetan agertzen. Ondorioz, istorioa, soilik, gaueko zikloa zehazteko sistema gisa sortua izan zela iradoki da, ate bakoitzean jainkosa bat zegoelarik, hauek, ordu bakoitzean agertzen den izar nagusiaren alegoria bat direlarik.\nAteen Liburuaren iturriak.\nEgiptoko XVIII. dinastia\nEgiptoko XIX. dinastia\nEgiptoko XX. dinastia"}
{"id": "87535", "revid": "34003", "url": "https://eu.wikipedia.org/wiki?curid=87535", "title": "Gernika Plaza (Eskoriatza)", "text": ""}
{"id": "87536", "revid": "56334", "url": "https://eu.wikipedia.org/wiki?curid=87536", "title": "Jose Ramon Aranguren", "text": "Jose Ramon Aranguren Iraizotz (Iru\u00f1ea, Nafarroa Garaia, 1938ko martxoaren 14a \u2013 2009ko urtarrilaren 7a) euskal herritar politikaria izan zen.\nIru\u00f1eko Udalean Herri Batasuneko zinegotzia izan zen. \"Egin\" egunkariko Orain SA argitaletxeko kontseilaria izan zen, harik eta Espainiako Auzitegi Nazionaleko Baltasar Garz\u00f3n epaileak \"Egin\" itxiarazi zuen arte, 1998ko uztailaren 15an. Horrexegatik, 18/98 makroauzian auzipetu zuten."}
{"id": "87540", "revid": "96586", "url": "https://eu.wikipedia.org/wiki?curid=87540", "title": "Bakarneren gaztelua", "text": "Bakarneren gaztelua Joan Mari Irigoienek idatzitako gazteentzako eleberria da. Erein argitaletxeak argitaratu zuen.\nLaburpena.\nOrtzean zehar egindako bidaia magiko zoragarria da liburua: \"Belunen emakume eder bat ezagutu nuen: Artizar, baita haren suhia ere: Saturno. Eta hona itzultzear nintzenean, hantxe zeuden biak ni agurtu nahian. Eta oroigarri gisa Artizarrek bere zapia eman zidan, nik berari eman nionaren truke. Gero Saturno hurbildu zitzaidan: \"Sirio, tori iluntasun hazi hau heure herrian ereiteko\", esan zidan. Hondar ale beltz baten antza zuen hazi hark. Eta haziaren truke, lupan bildua nuen argi izpi batekin eraztun bat moldatu\u2026 eta eraztuna eta argi hazi bat erregalatu nizkion Saturnori\u2026\"."}
{"id": "87542", "revid": "105290", "url": "https://eu.wikipedia.org/wiki?curid=87542", "title": "Zugspitze", "text": "Zugspitze Alemaniako mendirik altuena da, 2.964 metrotara. Alpeetan dago mendia, Wetterstein mendikatean.\nMendi honek muga egiten du Austriarekin, Tirolekin hain zuzen ere. Mendiaren zatirik handiena Austria bada ere, tontorra Alemaniako lurretan dago, Bavierako lurretan.\nMendi honetara igotzeko tren bat dago, 2.560 metrotara heltzen dena, Bayerische Zugspitzbahn alegia. Trenak Garmisch-Partenkirchen herritik igo egiten du goraino. Hortik gora teleferiko batek mendi tontorreraino eramaten zaitu. Mendi tontorra turistez betea dago normalean eta neguan eskiatzailez beteta."}
{"id": "87543", "revid": "105290", "url": "https://eu.wikipedia.org/wiki?curid=87543", "title": "Jordaniako dinar", "text": "\"Artikulu hau Jordaniako dibisari buruzkoa da; beste esanahietarako, ikus \u00abDinar\u00bb.\"\nJordaniako dinarra (ISO 4217 kodean JOD) Jordaniako dibisa da. Jordaniako dinarrak 10 dirham, 100 piastra eta 1000 fil azpiunitateak ditu.\nJordaniako dinarrak ere Zisjordaniatik zirkulatzen du Israelgo shekel berriarekin batera."}
{"id": "87544", "revid": "105290", "url": "https://eu.wikipedia.org/wiki?curid=87544", "title": "Shekel berri", "text": "Shekel berria (ISO 4217 kodean ILS, hebreeraz \u05e9\u05e7\u05dc \u05d7\u05d3\u05e9 eta arabieraz\u0634\u064a\u0642\u0644 \u062c\u062f\u064a\u062f) Israelgo dibisa da. Shekel berriaren azpiunitatea 100 agora da. 1986ko urtarrilaren 1ean sartu zen indarrean shekel dibisaren lekua hartuz.\nShekel berriak ere Palestinatik zirkulatzen du."}
{"id": "87545", "revid": "953794", "url": "https://eu.wikipedia.org/wiki?curid=87545", "title": "\u20aa", "text": ""}
{"id": "87546", "revid": "953796", "url": "https://eu.wikipedia.org/wiki?curid=87546", "title": "Shekel berria", "text": ""}
{"id": "87548", "revid": "512", "url": "https://eu.wikipedia.org/wiki?curid=87548", "title": "Jose Ignacio Telletxea", "text": "Jose Ignacio Telletxea Idigoras (Donostia, 1928ko apirilaren 13a - 2008ko martxoaren 8a) idazle, historialari, teologo eta apaiza izan zen.\nBiografia.\nTelletxea, 12 urte zituela, Gasteizko apaizgaitegian sartu zen, non historia eta geografia ikasteari ekin zion.\nGero, Erromako \"Pontificia Universitas Gregoriana\" unibertsitatean Giza Zientziak, Filosofia eta Teologia ikasi zituen, 1956an Paleografian diploma bat lortzeaz gainera, Eliza Katolikoaren Historian doktoretza ere lortu zuen. Erroman Angelo Roncalliren lagun bihurtu zen, Joan XXIII.a izango zena.\nDonostia eta Gasteizko apaiztegietan irakasle izan eta gero, Salamancako Unibertsitatean Eliza Katolikoaren Historiako katedradun bihurtu zen, eta irakasteari ekin zion 1999 arte.\n1979an euskaltzain izendatu zuten. Eusko Ikaskuntzako kidea izateaz gain, Espainia, Venezuela eta Mexikoko Historia Akademietakoa ere bazen.\n1990ean Andoaingo Urrezko Domina lortu zuen eta Manuel Lekuona Saria 2001ean.\n2008an, hil zenean, Iturengo Aurtitz auzoko kanposantuan lurperatu zuten, familia jatorriz bertakoa baitzuen. Hileta-elizkizunak bost gotzainek egin zituzten (Donostiako Juan Maria Uriarte eta Jose Maria Setien, Bilboko Ricardo Bl\u00e1zquez eta Karmelo Etxenagusia, eta Gasteizko Miguel Asurmendi)\nLanak.\nHona hemen idatzitako liburu nagusiak:"}
{"id": "87549", "revid": "336", "url": "https://eu.wikipedia.org/wiki?curid=87549", "title": "Intxitxu", "text": ""}
{"id": "87552", "revid": "954112", "url": "https://eu.wikipedia.org/wiki?curid=87552", "title": "J. D. Salinger", "text": ""}
{"id": "87554", "revid": "105290", "url": "https://eu.wikipedia.org/wiki?curid=87554", "title": "Jose Arana Eskolak", "text": "Jose Arana Eskolak, Eskoriatzan, 90 urte inguruz egon ziren eskola batzuk izan ziren.\nSorrera.\nJose Aranak, bere testamentuan, enpresaburu bezala lortu zuen diru guztia, Eskoriatzako herriari utzi zion. Beste gauza batzuen artean, eskola batzuk eraikitzeko erabili zen, eskoriatzar enpresaburuagatik, Jose Arana izena hartu zuten.\nErabilera.\nDenbora luzez, lehen hezkuntzako ikasketa eskola izan zen. Ondoren, behin lehen hezkuntzako ikasketak emateari utzi eta gero, bertan, informatika kurtsoak eta beste kurtso batzuk emateko erabili zen. Gainera, askotan, San Pedroetan, su artifizialak jaurtitzeko toki bezala ere erabili izan zen. Batzuetan, San Pedro jaietan bertan, bertsoak eta musika kontzertuak emateko ere erabili zen.\nDesagerpena.\nLaurogeitamar urte inguruz iraun zuen eraikinak, bertan etxebizitza eraikin multzo bat egiteko bota zen arte, 2004 inguruan.\nKokapena.\nFernando Eskoriatza plazan zegoen, Eskoriatzako gaur egungo udaletxearen ondoan."}
{"id": "87564", "revid": "105290", "url": "https://eu.wikipedia.org/wiki?curid=87564", "title": "Bird of Paradise (1932ko filma)", "text": "Bird of Paradise King Vidorrek 1932an egindako filma da, Dolores del Riok eta Joel McCreak antzeztua. Aktore nagusiak igerian biluz agertzeak zer esan nahikotxo sortu zuen filma aurkeztu zenean. Hays Kodea onartu barik zegoen artean eta horrela zentsuraren bahea pasatu ahal izan zuen. 1951n Delmer Davesek istorio bera abiapuntu hartuta, bigarren bertsio bat osatu zuen, Louis Jordan eta Debra Paget aktoreekin.\nArgumentua.\nPolinesia. Marinel gaztea, (Joel McCrea), kareletik jausi da itsasora, eta itotzekoa denean tribu bateko neska batek, Luanak (Dolores Del Riok), onik atera du arriskutik. Maitemintzen hasiak dira, baina euren zori gaiztorako irlako sumendia sutan hasten da. Erupzioa itzaliko bada, herriko neska gaztea eskaini behar zaie jainkoei oparitzat. Zein neskato eta Luana aukeratuko. Bikotea ihes egiten saiatuko da."}
{"id": "87565", "revid": "119347", "url": "https://eu.wikipedia.org/wiki?curid=87565", "title": "Trimix", "text": "Trimix oxigeno, helio eta nitrogenoaz osatutako gas arnasgarri bat da, eta batez ere urpekaritza tekniko edo profesionalean erabiltzen da.\nHiru gas hauek nahastean sakontasun edo asmo ezberdinetarako egoki diren nahasketa desberdinak sortu daitezke gas bakoitzaren portzentajea aldatuaz.\nNahasketak.\nNahasketan helio gehitzearen abantailak.\nUrpekaritza gas nahasketetan helio gehitzearen arrazoi nagusia oxigeno eta nitrogeno portzentajea airean dagoena baino txikiagoa izatea lortzea da, horrela sakontasun handietan arnastu ahal izateko. Nitrogeno portzentajea txikiago bat beharrezko da nitrogeno narkosia eta gasak sakontasunean dituen beste eragin fisiologiko batzuek murrizteko. Helioak oso efektu narkotiko txikia du.\nHelioaren dentsitate txikiagoak sakontasunean arnasteko erresistentzia murritzen du.\nNahasketan helio gehitzearen desabantailak.\nHelioak bera aireak baino 5 aldiz azkarrago transmititzen du; hau dela eta, helioa arnasten duten urpekariek bereizitako gas bat erabili behar dute traje-lehorrak puzteko.\nZenbait urpekarik arthralgia hiperbarikoa jasaten dute jaisterakoan.\nHelioa erabiltzean normalean airea erabiltzen baino baxuago behartzen du deskonpresio geldialdia egitea.\nNahasketan oxigenoa gutxitzearen abantailak.\nNahasketaren oxigeno maila gutxitzean urperatzearen gehienezko sakontasun operatiboa eta iraupena handitzen ditu oxigeno toxikotasuna muga faktore bat bihurtuz.\nNahasketan nitrogenoa mantentzearen abantailak.\nTrimix-ean nitrogenoa mantentzean Presio handiko sindrome nerbiosoa prebenitzen lagun dezake, hau 130 metro baino sakontasun handiagotan heliox arnastean agertzen den arazo bat.\nIzendatzea.\nNormalean nahasketa izendatzeko oxigeno portzentajea, helio portzentajea eta aukeran falta den portzentajea, nitrogenoaren erabiltzen dira. Adibidez \"trimix 10/70\" izendatutako nahasketa batek %10 oxigeno, %70 helio eta %20 nitrogeno du eta 100 metrotako urperatze batean erabili daiteke.\nNahasketa jakin bateko gas erlazioa urperatze jakin batetarako sakontasun operatibo muga seguru bat eta aire sakontasun ekibalentzia eroso bat lortzeko hautatzen da. Orokorrean trimix-ean gas nahaste muga seguruak 1.0-1.6 bar arteko oxigeno presio partzial (ppO2 - ikus Dalton legea) eta 30 eta 50 metro arteko gehienezko sakontasun aire ekibalentzia dutenak dira. 100 metrotara \"12/52\" nahasketak 1.3ko PPO2 eta 43 metroko sakontasun aire ekibalentzia (narkotikoa) du.\nZirkuitu irekiko urpekaritzan bi nahasketa dira erabilienak: \"normoxic\" trimixa - azalean gutxienez 0.18 PO2 duena eta \"hypoxic\" trimixa azalean 0.18 PO\" baino txikiago duena. Normoxic nahasketa batek, \"19/30\" adibidez 30 eta 50 metro arteko sakontasunean erabiltzen da eta hypoxic nahasketak, \"10/50\" adibidez urperatze sakonagoetan erabiltzen da, bakarrik hondoko gas bezala eta ezin da segurtasunez arnastu ppO2 0.18 baino txikiago den erdiko sakontasunetan arnastu.\nTrimix erabiltzen duten Zirkuitu itxiko rebreather-etan nahasketa \"hyperoxic\"-a izan daiteke sakontasun erdiko uretan rebreather-ek automatikoki oxigenoa gehitzen baitute ppO2 zehatz bat mantentzeko.\nErreferentziak.\n - http://www.scuba-doc.com/HPNS.html High Pressure Nervous Syndrome\n - https://web.archive.org/web/20081204042843/http://www.techdiver.ws/trimix_eng.shtml Trimix eta heliox urpekaritza\n - https://web.archive.org/web/20101225064956/http://archive.rubicon-foundation.org/7555\nKanpo estekak.\n - https://web.archive.org/web/20080914174633/http://www.techdiver.ws/exotic_gases.shtml Gas exotikoak"}
{"id": "87566", "revid": "105290", "url": "https://eu.wikipedia.org/wiki?curid=87566", "title": "Fernando Eskoriatza plaza", "text": "Fernando Eskoriatza plaza, XVI. mendeko eskoriatzar medikuaren omenez hala deitua, Eskoriatzako plaza nagusia da. Herriaren erdialdean dago.\nPlazako eraikin garrantzitsuak.\nPlazan dago Eskoriatzako egungo udaletxea, Eskoriatza herri independente bihurtu zenetik herriak izan duen hirugarren udaletxea. Oraingoaren aurreko udaletxea ere, plazan zegoen. Kultur etxea ere bertan dago. Eta, garai batean, Jose Arana Eskolak ere plaza horretan egon ziren, harik eta, 2004 aldean, eskola haiek bota eta toki berean etxebizitza multzoa eraiki zuten arte.\nAntzinako erabilera.\nAntzina, XX. mendearen hasieran edo XIX.aren amaieran, orain bezala, plaza nagusia zen. Baina, gaur ez bezala, toki itxia zen, ondoren, Jose Arana Eskolak egon ziren tokian. Gainera, herri kiroletarako erabiltzen zen. Bai eta lastoa garraiatzeko eta beste nekazaritza lan batzuetarako ere.\nJaiak.\nSan Joan jaietan, plazan altxatzen dute makal enborra. Gainera, urte askoan, plaza honetan Jose Arana eskolen eraikina egon izan den bitartean, herriko jai patronalak diren San Petri jaietako su artifizialak, eraikin horretatik bota izan dira. Horretaz gain, plazan bertan dagoen egungo udaletxetik, urtero, pertsona batek egiten du San Pedro jaietako pregoia.\nKale eta auzo mugakideak.\nPlazaren iparrekialdeko zatitik aurrera, Hidalga kalea hedatzen da. Plazaren ondoan dagoen jubilatuen elkartetik, Gernika plazara iristen da. Errepidearen beste aldetik, Gaztainadui kalea hedatzen da. Azkenik, lehen Jose Arana eskolak egon ziren tokiaren atzean, Txistularien plaza deritzona dago. Gaur egun Inkernu tabernaren ondoan dagoen pasabide batetik, gainera, Olazar kalera iristen da, pasabide hau igarotzerakoan, Bolibar ibaia zeharkatzen delarik."}
{"id": "87567", "revid": "105290", "url": "https://eu.wikipedia.org/wiki?curid=87567", "title": "Areano", "text": "Areano, Eskoriatzan dagoen landa-turismoko etxe baten izena da. Mendiolako mendatearen tontorrera iritsi eta eskuinetara dago, Mendiola eta Bolibar elizateko Lete auzoaren arteko bidean. Gertu, Kurtzebarri eta honen inguruko beste mendi batzuetarako bidea dago."}
{"id": "87568", "revid": "34003", "url": "https://eu.wikipedia.org/wiki?curid=87568", "title": "Lete (Eskoriatza)", "text": ""}
{"id": "87569", "revid": "336", "url": "https://eu.wikipedia.org/wiki?curid=87569", "title": "1968ko Udako Olinpiar Jokoak", "text": "1968ko Udako Olinpiar Jokoak, Mexikoko hiriburu den Mexiko Hirian ospatu ziren, urte horretako urriak 12 eta 27 bitartean. 36 urteren ondoren, Amerikan ospatu ziren berriz Udako Olinpiar Jokoak. Joko hauek, Udako Olinpiar Jokoen XIX. edizioa izan zen. Aipaturiko datak aukeratzeko arrazoia, ipar hemisferioan udazkena ondo sartua zegoenean, Mexiko hiria, maiatzaren hasieratik urriaren lehen egunerarte, euri garaian egoten dela da (hiriburuko tradizioaren arabera, euriak urriak 4an amaitzen dira, eta, beraz, egun horri, \"San Frantziskoren lokarrikada\" deitzen zaio), aire librean egin beharreko proba ugariri kalte handia eragingo ziona.\nHautagaitza.\nBere hautagaitza olinpikoa babesteko, Barruti Federaleko Departamenduak, (Mexiko hiriko gobernu organoa), Nazioarteko Batzorde Olinpikoari Mexico Demande-Requests-Solicita izeneko 207 orrialdeko liburu elehiruduna aurkeztu zion, itaun sorta ofizialari erantzuteaz gain, Mexiko hiriko azalpen historikoa ere ematen zuena, aurretik antolatutako kirol ekitaldi zerrenda bat, jada zituzten instalakuntzak eta eraiki beharko zirenen txosten xehea, Mexiko hiriko baldintza klimatikoak, zegoen altuerari (2240 metro) buruzko iritzi mediko ezberdinak, eta hiriak, 1963. urtearen hasieran zituen komunikazio sistemen azterketa xehea.\nJokoetan, 5.531 kirolarik parte hartu zuten, 113 herrialde, 23 kirol eta 172 probatan ordezkatuz.\nMexiko Hiria, 1968ko Udako Olinpiar Jokoen egoitza bezala, Nazioarteko Batzorde Olinpikoak 1963an Alemaniako Baden-Badenen egin zuen biltzarrean aukeratua izan zen. Beste hautagaiak, Lyon (Frantzia), Detroit (AEB), eta Buenos Aires (Argentina) izan ziren.\nDatuak eta argudioak ebaluatu ondoren, Mexiko Hiriak, eman ziren 58 bozkatatik, 30 jaso zituen. Detroitek 14, Lyonek 12 eta Buenos Airesek bi jaso zituzten. 1962ko abenduak 7an eginiko gestio mexikarrek, beraz, euren fruita eman zuten.\nJakina zen, Nazioarteko Batzorde Olinpikoak, joko hauen antolakuntza Mexikori eman zionean, ez zuela bere altuerak, kirolarien osasuna kalte zezakeenik pentsatu, eta, are gutxiago eman zien funtsik, zenbait herrialdetako prentsan agertu ziren iruzkinei: \"Kirolariek, sei edo zortzi egunetan, bi mila metro baino gehiagoko altuera batetara egokitu behar baldin baudute..., ezkorra izango naiz: bata bestearen atzean jausten hasiko dira! Ez da mexikarren propagandagak eragiten utzi behar, jakina, euren hiria, zerutik haratago jartzen ari direnak\", zioen Manfred Kinderrek \"Berliner Ausgabe\"n (Hanburgo, 1964ko abenduak 11).\nExtra Bladeteko aipamena: \nHain zakarrak ez ziren iruzkinak ere bazeuden: \"Inork ez dezala espero Mexikoko Joko hauetan errekorrik hausterik, iraupen erdi eta iraupen probetan, oinezko lasterketetan eta igeriketan.\" (Le Monde, Paris, 1965eko urriak 22). Baina Nazioarteko Batzorde Olinpikoa, Mexiko hirian, lasai-lasai, 6 milioi pertsona bizi zirela eta, altuera hain arriskutsua ez zela erabat konbentzituta zegoen. Gainera, urtero, klima eta altuera ezberdinetako milioi bat turista joaten zirela kontutan harturik.\nBeldur hauek, (frogetan baino susmoetan oinarrituago zeudenak), Mexiko Hirian ospatu zen 111. Nazioarteko Kirol Astean erabat baliogabetuak izan ziren, Baden-Badenen, Olinpiar Jokoen Komite antolatzaileak eskaini zuen bezala. Ekitaldi ezberdinen emaitzak, (bertan parte hartu zuten herrialdeetako zientzialariek egin zituzten ikerketa fisiologikoenez gain), behin betiko, altuerari buruzko eztabaida konpondu zuten, eta nazioek, beldur horiek inongo funtsik ez zutela konbentziturik, euren talde osoak bidali zituzten.\nEztabaida.\nBaina, Jokoak ospatu aurreko hilabeteetan, ez ziren bakarrik kirol kontuak izan, Jokoak ia bertan behera uztera eraman zutenak. 1968, arazo politiko eta sozialez betea egon zen. Herrialde batzuek, Txekoslovakia inbaditu zuen SESB joanez gero, eurak ez joatearekin mehatxatu zuten. Egon ziren, baita ere, AEBetako zenbait kirolari beltz, leihatzeari uko egin ziotenak, euren herrialdean diskriminatuak sentitzen bait ziren, edo Kareem Abdul-Jabbarren kasua, saskibaloiaren historia osoko jokalaririk hoberenetariko bat. Kirolari hoberen gehienak, azkenen joan ziren, baina publikoki protesta egin zuten Estadio Olinpikoan, eta arraza beltzeko zenbait kirolarik, euren dominak, podioan, itxitako ukabila altxatzen zuten bitartean jaso zituzten, horietako batzuk, buruan txapel berde bat zutela. Arrazoi honegatik, Mexikoko Jokoak, \"Black Power\" edo Indar Beltzaren jokotzat hartu ziren.\nJokoak hasi baino hamar egun lehenago, urriak 2an, Mexikoko armadak, indarkeriaz desegin zuen Grebako Kontseilu Nazionalaren mitin bat Tlatelolcoko Hiru Kulturen Plazan, 1968ko Mexikoko Ikasle Mugimendua edo Tlatelcocoko Sarraskia bezala ezagutzen dena. Zehaztu gabeko pertsona kopuru bat hil zen. \"El M\u00f3ndrigo\" libeloaren arabera (beranduago, Gobernazio Idazkaritzan idatzia izan zela jakin zena), Grebako Kontseilu Nazionalak, jendailaren aurka tiratzeko aginduak zituen, kaosa eragiteko (\"...zenbat eta hildako gehiago, hainbat eta hobe mugimenduarentzako). Olinpiar Jokoek eskaintzen zuten eskenategia, Mexiko, munduaren aurrean, ezegonkortasun politikoko herrialde bezala agerraraztea probesteko saiakera argi bat zen. Armada eta Gobernua erruduntzat jo nahi izan ziren. Baina orain, sarraskiaren arduradun nagusia, gobernua bera izan zela ezagutzen da. Emaitzak, hor daude, guztien agerian. Frankotiratzaileak (Presidentziaren Estatu Nagusiko langileak), Hiru Kulturen Plazan aurkitzen ziren ikasle, herritar eta Mexikoko armadako soldaduen aurka tiratzen hasi ziren, berriki inauguratua zen Nonoalco-Tlatelolco Hirigunearen barnean. Zenbat hildako egon ziren esatea, eztabaidagarria da. Batzuk, 100 eta 500 artean kalkulatzen dute, eta, gutxienez, 445 zauritu. \u00abLos 68 del 68\u00bb artikuluan, Jorge Casta\u00f1edak, 2006ko abuztuak 30ean, \"Reforma\" egunkarian, honako hau idatzi zuen:\nNazioarteko Batzorde Olinpikoak, gertaera hau, Jokoen ospakizunari eragingo ez zion barne arazotzat jo zuen, eta bertan behera ez uztea erabaki zuen. Beranduago, urriak 9an, CNHak, Olinpiar su etena onartu zuen. Ez zen manifestaldi bakar bat bera ere egon Olinpiar Jokoak ospatzen ari ziren bitartean, hasiera batean, \"Bakearen Olinpiada\" bezala bataiatu zuena, hortik bere logotipoa, Black Power edo Indar Beltzarena bezala ezagutu zen arren, arraza beltzeko kirolariekin egon zen polemikaren ondorioz. Dena dela, jokoetan zehar, hiria, Armadako elementuek ondo zaindua egon zen.\nIkus, gainera.\n "}
{"id": "87570", "revid": "219", "url": "https://eu.wikipedia.org/wiki?curid=87570", "title": "ETA (pm)", "text": ""}
{"id": "87571", "revid": "336", "url": "https://eu.wikipedia.org/wiki?curid=87571", "title": "ETA politiko-militarra", "text": "ETA politiko-militarra edo ETA (pm) ETAren barruan 1970eko hamarkadan gertatutako banaketaren ondorioz sortutako taldea izan zen, estrategia militarraren aurrean arlo politikoa indartzearen aldekoa izan zena, eta langileen aldeko korrontea ordezkatzen zuena militaristen aurrean.\nProzesua nolabait agerian gelditu zen 1973an Hazparnen egindako biltzar ttipiaren ondoren, eta pizgarrien artean Carrero Blancoren aurka atentatua egiteari buruzko eztabaida izan zen. Atentatuaren ondoren bigarren biltzar ttipia egin zuten ekainean, eta \"militarrak\" alde batetik eta bestetik \"politiko-militarrak\" edo \"polimiliak\" kokatu ziren. 1974ko urrian banaketa ofiziala egin zuten, eta \"Argala\" militarren buru eta \"Pertur\" polimilien buru gelditu ziren.\n1982ko otsailean Miarritzen eginiko bilera batean borroka armatuarekin jarraitzearen inguruko eztabaidan zatitu egin zen ETA (pm) erakunde armatua. Gehienek (%73) jarraitzearen alde egin bazuten ere, \"zazpigarrenekoak\" izena hartuko zuen sektoreak borroka armatua bertan behera utzi zuen. ETA politiko-militarraren inguruko alderdi politikoak hasiera batean Euskal Iraultzarako Alderdia eta ondoren Euskadiko Ezkerra izan ziren. ETA (p-m) desagertu eta horietako kide asko Euskadiko Ezkerrera joan ziren.\n1982an desagertu zenean, ETA militarra edo ETA (m) geratu zen erakunde armatu bakar moduan eta ondorioz, urteak aurrera joan ahala, ETAren izena soilik erabiltzen hasi zen \"militarrak\" izendatzeko."}
{"id": "87572", "revid": "6327", "url": "https://eu.wikipedia.org/wiki?curid=87572", "title": "Arjangelskeko Oblasta", "text": ""}
{"id": "87573", "revid": "512", "url": "https://eu.wikipedia.org/wiki?curid=87573", "title": "Eliza (argipena)", "text": "Eliza hitzak hainbat adiera ditu:"}
{"id": "87576", "revid": "98444", "url": "https://eu.wikipedia.org/wiki?curid=87576", "title": "Steven Seagal", "text": "Steven Frederic Seagal (Lansing, Michigan, Estatu Batuak, 1952ko apirilaren 10) aktore eta borroka-artista estatubatuarra da. Horrekin batera, musikaria ere bada.\nBiografia.\nAita judutarra zuen eta ama, berriz, txeroki eta irlandar jatorrikoa. Gaztetan, Fullertonera (Kalifornia) joan ziren bizitzera eta bertan ikasi zituen arte martzialak, Fumio Demura karate maisuaren gidaritzapean. Hemeretzi urterekin, Japoniara joan zen arte martzialak ikastera. Bertan, ingeles klaseak eman zituen, aikido, zen, budismo eta kendo klaseak ordaindu ahal izateko.\nJaponian, Hiroshi Isoyama eta Seiseki Abe aikido-maisuen ikasle izan zen eta 7. daneko gerriko beltza lortu zuen Aikikai-n, baita Miyako Fujitanirekin ezkondu ere. Fujitani familiarekin, dojo bat ireki zuen halaber eta Japonian aikidoa irakasteko baimena lortu zuen lehen atzerritarra izan zen. 1983an, Estatu Batuetara itzuli zen.\n1984ean bigarren aldiz ezkondu zen, Adrienne La Russa aktorearekin, oraindik ere lehen emaztearekin ezkonduta egon arren. Hirugarren emaztea Kelly LeBrock izan zen, bizkarzain lana egin zionean ezagutu zuena.\nHaren aktore ibilbidea Michael Ovitz ezagutu zuenean hasi zen. Ovitz Hollywoodeko aktoreen ordezkari famatuenetakoa zen. Hortik aurrera, Steven Seagalen izen-deiturak oso ezagunak egin ziren Estatu Batuetan, batik bat arte martzialetako filmetako aktore gisa.\nBere film askotan, produktore eta gidoilari lanak ere egin izan ditu. Zine kritikari batzuen iritziz, haren karrera estankatuta geratu da, interpretaziorako abilidade txikia duelako eta bere pertsonaiak arte martzialetarako soilik erabiltzen dituelako, sentimendurik jarri gabe.\nMusikari modura.\nAktore-lanaz gain, gitarra jotzen du. \"Steven Seagal and the Thunderbox\" taldean jo izan du eta bi disko kaleratu, lehena (\"Songs from The Crystal Cave\") 2005ean eta bigarrena (\"Mojo Priest\"), 2006an."}
{"id": "87577", "revid": "336", "url": "https://eu.wikipedia.org/wiki?curid=87577", "title": "Eliza (eraikina)", "text": "Eliza gurtza kristaua egiteko tenpluaren izena da, tamaina, funtzio eta bestelako ezaugarrien arabera hainbat motatan sailkatzen dena. Lehenengo eliza kristaua 233 eta 256 artean eraikitako etxe eliza bat da. XI mendetik XIV. mendera Europa mendebaldean eliza bat eraiki zen. Batzuetan eliza hitza beste erlijio batzuen eraikinetarako analogiaz erabiltzen da. Eliza, gainera, kristau komunitate erlijiosoa edo kristau-fededunen gorputz edo batzar bat munduan zehar deskribatzeko erabiltzen da. Kristau arkitektura tradizionalean, eliza baten planoak, sarri, gurutze kristau bat osatzen du; erdiko pasabideak eta eserlekuak habearte bertikala irudikatzen dute, bema eta aldare horizontalarekin. Dorreek edo kupulek zerua behatzea eragin dezakete. Eliza modernoek hainbat estilo arkitektoniko dituzte. Eraikin batzuk, beste xede batzuetarako eginak, eliza bihurtu dira, eta beste erabilera batzuetarako ere erabili dira.\nEtimologia.\nEliza hitza antzinako ingelesezko cirice hitzetik dator, \"Kristau gurtzarako bazterturik dagoen bilera-lekua\",* kirika hizkuntza aitzingermaniko. Hau, ziur asko, grezierazko gotiko kyriake (oikia), kyriakon doma \"Jaunarena\" (etxea), kyrios \"agintariarena, jauna\", proto aitzinindoeuropera errotik* keu- \"hanpatzeko\". Grezierazko kyriakon (\"Jaunaren etxea\") kristau gurtzako etxeetan erabili zen c. 300, batez ere ekialdean, nahiz eta zentzu honetan eklesia edo basilika bezain arrunta ez izan.\nHistoria.\nAntzinaroa.\nLehen eliza kristaua, \"domus ecclesiae\", Dura-Europos eliza da, 233 eta 256 artean sortua.\nK. a. III. mendearen bigarren erdian, kristau gurtzarako (\"aula ecclesiae\") eraiki ziren lehen aretoak eraikitzen hasi ziren. Nahiz eta hauetako asko hurrengo mendean goiz suntsitu ziren Pertzepzio Dioketianikoan zehar, eliza are handiagoak eta landuagoak agertzen hasi ziren Konstantino Handia enperadorearen erregealdian.\nErdi Aroko garaiak.\nXIV. mendetik aurrera, katedralaren eraikuntza eta eliza parrokial txikiagoen eraikuntza uhin bat gertatu zen Europa mendebaldean zehar. Gurtzarako lekua izateaz gain, katedrala edo parrokia-eliza, sarritan, bilgune orokor gisa erabiltzen zuten bertan zeuden komunitateek, eta ospakizun, oturuntza, obra misteriotsu eta feriak antolatzen zituzten. Elizako lurrak eta eraikinak ere erabili ziren laboreak gordetzeko eta gordetzeko.\nArkitektura erromantikoa.\n1000 eta 1200 artean, estilo erromantikoa ezaguna egin zen Europan zehar. Estilo erromanikoa egitura geometriko sinple, trinko eta gutxi apainduez osatutako eraikin handi eta mardulek definitzen dute. Erromanikoko elizaren ezaugarri ugariek arku zirkularrak, dorre borobil edo oktogonalak eta kapitel kuxindunak dituzte zutabeetan. Garai erromantiko goiztiarrean, sabaian zerraldoa jartzea modan zegoen, eta, geroago, garai berean, ganga zizelkatuek ospea lortu zuten. Barrokoak zabaldu egin ziren, eta erliebeek ezaugarri eta gai epikoagoak hartu zituzten.\nArkitektura gotikoa.\nEstilo gotikoa 1140 inguruan sortu zen eta ondoren Europa osoan hedatu zen. Eliza gotikoek garai erromanikoaren ezaugarri trinkoak galdu zituzten, eta apaindurek ezaugarri sinboliko eta alegorikoak zituzten. Lehenengo arkiboltak, saihetseko gangak eta botoiak agertzen hasi ziren, propietate geometrikoak zituztenak, horma handi eta zurrun batzuen beharra murrizten zutenak egonkortasuna bermatzeko. Horrek, halaber, leihoen tamaina handitzea ahalbidetu zuen, barnealde argiagoak eta arinagoak sortuz. Nubeko sabaiak altuagoak egin ziren eta zutabeak eta kanpandorreak altuagoak egin ziren. Arkitekto askok egitura-posibilitatearen mugak mugatzeko erabili zituzten garapen horiek. Joera horrek, hain zuzen, dorre batzuen gainbehera ekarri zuen, zeinak, oharkabean, zarataren mugak gainditu baitzituen. Alemanian, Herbehereetan eta Espainian ezaguna egin zen areto \u2011 elizak eraikitzea, non ganga guztiak garai berean eraikiko ziren. \nKatedral gotikoak delikatuak izan ziren, garai erromanikoan bezala, eta ezaugarri erromaniko ugari izan zituzten. Hala ere, hainbat xehetasun eta konplexutasun ere agertzen dira dekorazioan. Frantziako Notre-Dame de Paris eta Frantziako Notre-Dame de Reims, baita Palermoko San Francesco d 'Assisi, Ingalaterrako Salisburyko katedrala eta Wool eliza eta Chennaiko Santhome eliza ere, Indiako katedral gotikoen estilo landuak erakusten dituzte.\nEliza gotiko ezagunenetako batzuk, mendeetan zehar, amaitu gabe egon ziren, gotikoaren estiloa populazioz erori ondoren. Koloniako katedralaren eraikuntza, 1248an hasi zena, 1473an gelditu zen, eta 1842 arte ez zen berriz hasi.\nErrenazimentuan.\nXV eta XVI mendeetan, Errenazimenduaren eta Erreformaren ondorioz, etikaren eta gizartearen aldaketak elizak eraikitzean ere eragin zuen. Estilo arrunta gotikoaren antzekoa zen, baina sinplifikatu samarra. Basilika ez zen jada eliza mota ezagunena, baina ezkaratz ordez elizak eraiki ziren. Ezaugarri tipikoak zutabeak eta kapitel klasikoak dira.Eliza protestanteetan, non Jainkoaren hitzaren aldarrikapenak garrantzi berezia baitu, bisitariaren ikuspegia pulpitura bideratzen da.\nArkitektura barrokoa.\n1575 inguruan Italian erabili zen lehen aldiz Baroque estiloa. Handik Europa eta Europako kolonietara zabaldu zen. Barrokoaren garaian, eraikuntzaren industria izugarri hazi zen. Eraikinak, baita elizak ere, aberastasuna, autoritatea eta eragina adierazteko erabiltzen ziren. Formen erabilera oso exageratua izan zen. Kupula eta kapitelak molduraz apainduak zeuden, eta antzinako stucco eskulturak sabaiko pintura freskoek ordezten zituzten. Lehen aldiz, elizak artelan elkarlotu bat bezala ikusi ziren, eta kontzeptu artistiko koherenteak garatu ziren. Eraikin luzeen ordez, plan zentralizatuko eraikin gehiago sortu ziren. Apaindura loreduna eta motibo mitologikoak, 1720 inguruan Rococo arora arte jasoak.\nParrokia protestanteek nahiago zituzten alboko elizak, zeinetan bisitari guztiak pulpitutik eta aldaretik ahalik eta hurbilen egon zitezkeen.\nArkitektura.\nElizentzako arkitektura arrunta gurutze forma da. (Erdiko lauki luze bat, alboko laukizuzena, eta aurrealdean laukizuzen bat, aldareko espazio edo santutegirako). Eliza hauek ere, sarritan, kupula edo beste ganga handi batzuk izaten dituzte barrualdean, zerua irudikatzeko edo nabarmentzeko. Elizetarako beste forma komun batzuk zirkulu bat dira, betierekotasuna irudikatzeko, edo oktogono edo antzeko izar forma bat, elizak munduari argia ematen diola irudikatzeko. Beste ezaugarri komun bat armarria da, dorre garai bat \"Mendebaldean\" elizaren muturrean edo gurutzaduraren gainean.\nEliza kristau askoren beste ezaugarri komun bat aurrealdeko aldarearen ekialdeko orientazioa da. Tradizio hau Bizantzion sortu zen XIV. mendean, eta VIII. mendetik IX. mendera leheneratu zen mendebaldean. Mendebaldeko muturrean aldarea eta ekialdean sarrera edukitzeko ohitura zaharra XI. Mende berantiarra zen batzuetan, baita Frankismo garaiko Europako iparraldeko eskualdeetan ere, Petershausenen (Constance), Bambergeko katedralean, Augsburgeko katedralean, Regensburgeko katedralean eta Hildesheimeko katedralean ikusi zen bezala.\nKristautasunari dagokionez, eliza bat (grezieraz: _\u1f10\u03ba\u03ba\u03bb\u03b7\u03c3\u03af\u03b1, Ekkl\u0113s\u00eda asanblea) bertara joaten diren fededunen biltzarraren edo bileraren izen bera jasotzen du, bai eta eliza-erakundearen izen bera ere. Hainbat eliza mota daude, ikuspegi arkitektonikotik.\nEliza kristauak.\nBere garrantziaren eta funtzio instituzionalaren arabera, eliza kristaua, eraikin isolatua izan edo multzo erlijiosoa bezala izendatu daiteke:"}
{"id": "87579", "revid": "56334", "url": "https://eu.wikipedia.org/wiki?curid=87579", "title": "Monasterio", "text": "Monasterioa, zenobioa edo bakartegia eraikin erlijiosoa da non \"monastikoak\" bizi diren, bai elkarrekin (fraide eta mojak) bai bakarka (eremutarrak). Tenplu mota hauek kristautasunean, hinduismoan eta budismoan eraiki eta erabiltzen dituzte.\nMonasterio konplexu batek hainbat eraikin ditu, tartean eliza bat, logela bat, klaustroa, erreferentea, liburutegia, balnearioa eta erizaintza, eta kanpoko nabeak. Kokapenaren, ordena monastikoaren eta bertako biztanleen okupazioaren arabera, konplexuak bere baitan har ditzake, era berean, komunitateari bere buruaren askitasuna eta zerbitzua errazten dioten eraikin multzo handi bat. Hauek hospizio bat, eskola bat, eta laborantza- eta industria-eraikin multzo bat barne har dezakete, hala nola aletegi bat, forja bat edo garagardotegi bat.\nEtimologia.\nMonasterio hitza orokorrean komunitate erlijioso mota bat aipatzeko erabiltzen da. Erlijio katolikoan eta, neurri batean, budismoaren zenbait adarretan, terminoaren definizio zehatzago bat eta hainbat hitz erlazionatu daude.\nMonasterio budistak, orokorrean, vihara deitzen dira. Vihara gizonek edo emakumeek okupa dezakete. Tibetar budismoan, monasterioei goma deitzen zaie. Kanbodian, Laos eta Thailandian, monasterio batek, wat izena du. \nMonasterio kristaua abadia bat izan daiteke (hau da, abade baten agintepean), edo prioria bat (aurreko baten agintepean), edo ermitau bat (ermitau baten egoitza). Gizon-komunitatea (monjeak) edo emakume-komunitatea (mojak) izan daiteke. Kartusiar ordenaren monasterio bat da. Ekialdeko kristautasunean, monasterio-komunitate txiki bati skete dei dakioke, eta monasterio oso handi edo garrantzitsu bati labra baten duintasuna eman dakioke.\nMonasterio kristau baten bizitza komunitario handiari \"zenobitiko\" deritzo, ermitau baten ermitaren aurkako bezala. Izan da, baita ere, batez ere Greziako eta Zipreko Osmanli okupazioaren pean, bizitza \"idiorfismo\" bat, non monjeak elkartzen diren, baina gauza indibidualen jabe izan eta denen onerako lan egin behar ez duten.\nHinduismoan, monasterioek \"matraka\", \"Mandir\", \"Koil\" edo \"ashram\" izena dute.\nBizitza monastikoa.\nErlijio gehienetan, monasterioen barruko bizitza komunitate-arauek arautzen dute, eta biztanleen genea ezartzen dute, eta zelibato izaten jarraitzeko eskatzen diete, jabetza txiki edo pertsonalik gabe. Monasterio jakin baten barruan bizitza sozialki inguruko jendearengandik banandua izateko maila ere asko alda daiteke; tradizio erlijioso batzuek isolamendua agintzen dute, eguneroko mundutik apartaturiko kontenplaziorako, eta, kasu horretan, monasterioko kideek beren denbora gehiena elkarrengandik isolaturik eman dezakete. Beste batzuk komunitateekin harremanetan jartzen dira zerbitzuak eskaintzeko, hala nola irakaskuntza, osasun arreta edo ebanjelismoa. Zenbait monasterio-komunitatek itsasbazterrak baino ez dituzte okupatzen, bertako tradizioen eta eguraldiaren mende baitaude, eta baliteke jendea zenbait egunetik behin ia bizitza osora igarotzen den aldietan moneta-komunitatearen parte izatea.\nMonasterio baten hormen barruko bizitza era askotara sostenga daiteke: produktuak fabrikatu eta salduz, nekazaritzako produktuak maiz, dohaintzak edo limosnak eginez, errentak edo inbertsioak eginez, eta erlijioaren barruko beste erakunde batzuen funtsak erabiliz, iraganean monasterioen euskarri tradizionala izan zena. Kristau monasterioen tradizio luzea izan da abegitsu, karitatezko eta ospitaleko zerbitzuak eskaintzen. Monasterioak sarri lotu izan dira hezkuntza eta beka eta ikerketa sustatzearekin, eta horrek eskolak eta unibertsitateak ezartzea eta unibertsitateekin elkartzea ekarri du. Bizitza monastiko kristaua gizarte modernoari egokitu zaio zerbitzu informatikoak, kontabilitate zerbitzuak eta kudeaketa eskainiz, baita ospitale eta hezkuntza administrazio modernoa ere."}
{"id": "87581", "revid": "512", "url": "https://eu.wikipedia.org/wiki?curid=87581", "title": "Eskoriatzako udaletxeak", "text": "Eskoriatzako udaletxeak, Leintzeko harana erakunde juridikotzat desegin ondoren Eskoriatzak herri independentetzat izan duen historian, orotara hiru izan dira: Santa Marine plazakoa, Hidalga kalekoa eta gaur egungoa, Fernando Eskoriatza plazan dagoena.\nSanta Marine plazakoa.\nSanta Marine plazako udaletxea, Eskoriatzak izan zuen lehen udaletxea izan zen. Leintzek erakunde juridikotzat izan zituen azken urteetan, dirudienez, haraneko hiriburua Aretxabaletan zegoen. Konpentsazio gisa, Aretxabaletak, 200 dukat eman zizkion Eskoriatzari, haraneko udaletxea han egoteagatik. Diru hau, ofizialki, udaletxearentzako eraikin bat eraikitzeko erabili behar zen, baina ez zen horretarako erabili, baizik eta alokairu batzuk ordaintzeko. Espero zen bezala, Eskoriatzako elizateak, egoera hau zela eta, kexatu egin ziren, eta Eskoriatzari, diruaren zati proportzionala emateko eskatu zioten.\nEskoriatza eta bere elizateen arteko ezadostasunak, epaiketa baten bidez konpondu behar izan ziren, baina ez zen edonolako epaiketa izan, Filipe V.a Espainiakoak parte hartu behar izan baitzuen. Epaiketa, 1706an hasi zen, Eskoriatza eta elizate guztietako biztanleak joan zirelarik.\nLekuko guztiek esan zutenez, 1630 arte eta XVII. mende osoan, Agiriano familiaren jabetzakoa zen eraikin bat erabili zen udaletxe bezala, Santa Marine plazan zegoen etxe bat, garai hartan, herriko plaza zena.\nDirudienez, bi arrazoi egon ziren etxe hori udaletxe bezala aukeratzeko: Alde batetik, plazako eraikinik handiena zela, eta, beraz, herriko gobernu funtzioentzako egokiena izatea. Bestetik, herriko etxezaina zen Juan Martin de Agirianoren jabetzakoa izatea. Etxezainaren funtzioa kontutan hartu beharrekoa da, udaletxearen erabakietan eragin handia baitzuen.\nGartzelari dagokionez, dirudienea, Aranburuzabala kalean zegoen, Ganuza etxetik gertu. 1706an, elizateak, epaiketatik garaile irten ziren, eta honek garai berri bat abiarazi zuen Eskoriatzaren historian.\nBeste erabilera batzuk.\nSanta Marine plazako etxea, udaletxe izan ondoren, harategi, eskola eta hiltegi izan zen.\nGaur egun.\nJada, gaur egun ez da existitzen Eskoriatzako lehen udaletxea izan zen eraikin hau. 2006 inguruan, bota egin zen, bertan atzerago, plaza berri bat eraikitzeko, non musika kontzerturen bat edo beste antolatu den.\nHidalga kalekoa.\nHidalga kaleko udaletxea, Eskoriatzako bigarren udaletxea izan zen. 100 urte inguruz erabili zen, 1825ean, udaletxe berri bat eraiki behar zela erabaki zen arte. Gaur egun, bigarren udaletxea izan zen eraikinak, hor dirau, egungoaren ondoan.\nFernando Eskoriatza plazakoa (Egungoa).\n100 urte lehenago eraikitako eraikina, Hidalga kaleko udaletxea, ez zen nahikoa behar guztietarako, eta, horregatik, eraikin handiago bat behar zela erabaki zen. Egungo udaletxearen eraikuntza, 1825ean hasi zen. Toki on bat behar zen, eta herriaren erdialdean erabaki zen, gaur egun Fernando Eskoriatza plaza denean. Garai hortan, plaza eta Hidalga kalearen plazako zatiari, 7 etxetxoak zeritzen, zazpi etxe edo baserrik osatzen baitzuten. Behin kokapena aukeratu ondoren, ze itxura izango zuen erabaki zen: Euskal Herriko eraikin ofizialetan ohikoena zena garai hartan: Bi solairu eta arkupedun eraikin bat, harlanduz egina. Eta, eraiki zenetik, horixe da Eskoriatzako udaletxea.\nAldaketak.\n1955 aldean egin zen aldaketetako bat, Jose Arana eskoletan eragin handia izan zuena. Bertan, eranskin bat jarri zitzaion udaletxeari, eta udaletxea ireki egin zen. Beranduago, 2003 aldean, beste aldaketa bat egin zen, 1955 eta 2002 artean egon zen terrazadun eraikin horretako balkoi eta leiho zaharra bota eta bertan, erloju bat eta balkoidun beste kristalezko pantaila bat jarri zenean."}
{"id": "87582", "revid": "34003", "url": "https://eu.wikipedia.org/wiki?curid=87582", "title": "Santa Marine plaza", "text": ""}
{"id": "87583", "revid": "119347", "url": "https://eu.wikipedia.org/wiki?curid=87583", "title": "Eskoriatzako Artisautza Feria", "text": "Eskoriatzako Artisautza Feria edo \"Ferixie\" ekaineko lehen larunbatean ospatzen den feria bat da. Bere lehen edizioa, 1997an ospatu zen. Bertan, orotarik aurki daiteke: animalia exotikoak, gaztak, pastelak... Feriak Huhezi ingurutik Eduardo Gorosarri plazarainoko zati guztia hartzen du.\nArizmendi ikastolak antolatzen du, besteak beste."}
{"id": "87584", "revid": "34003", "url": "https://eu.wikipedia.org/wiki?curid=87584", "title": "Eduardo Gorosarri plaza", "text": ""}
{"id": "87585", "revid": "105290", "url": "https://eu.wikipedia.org/wiki?curid=87585", "title": "Deba Garaiko Trenbidea", "text": "Deba Garaiko Trenbidea baderitzo ere, bere ibilbidea, Gasteizen hasten zen.\nSorrera.\nXIX. mendearen amaieran planifikatu zen trenbide hau, eta 1918an martxan jarri zen. Denboran zehar, bere ibilbidean luzapenak egin ziren, bere existentziaren azken aldera, O\u00f1atira ere heltzen zelarik.\nIbilbidea.\nGasteizen hasi, eta, behin Gipuzkoan sartzean, Deba ibaiaren ibilbidea jarraitzen zuen, Leintz-Gatzaga, Eskoriatza, Aretxabaleta eta Arrasatetik pasatuz, Bergaran amaitzeko, Labegaraieta auzo inguruan. Bere existentziaren azken aldera, esan bezala, O\u00f1atira ere heltzen zen, Elorregi edo San Prudentziotik abiatzen zen adar baten bidez.\nAmaiera.\n1967aren amaieran desagertu zen, krisi gogorrak zirela medio.\nGeltokiak.\nGeltokiei zegozkien eraikin batzuk, oraindik mantentzen dira. Eskoriatzako Aingeruguarda pasealekuan zegoena, adibidez, beranduago, ia berriki, gaztetxe bezala ere erabili izan dena. Baita Arrasateko Deba Goieneko ospitalaren ondoan dagoena ere, INEMaren eraikina dagoena. Beste bat, Eskoriatzako Mazmela elizatean zegoen, baina, Eibar-Gasteiz autobide berriaren eraikuntza dela eta, bota egin zuten.\nTunelak.\nTunel asko ere, oraindik hor mantentzen dira. Eskoriatzan Eduardo Gorosarri plazaren atzealdean, beste bat, une honetan itxita dagoena, baina, bidegorri bihurtzeko asmoz, irekitzea pentsatua dagoena Olazar kalean, herriko hilerripean, eta beste bat, Mazmelan, lehen aipatutako geltokia baino goraxeago, hau ere itxia. Aretxabaletan, Solohandi kalearen atzealdean dagoena baino ez da geratzen. Bergaran, 2007an euskeraren aldeko Kilometroak jaialdia ospatu zenean, ibilbidean igaro zena geratzen da."}
{"id": "87586", "revid": "34003", "url": "https://eu.wikipedia.org/wiki?curid=87586", "title": "Olazar kalea", "text": ""}
{"id": "87587", "revid": "34003", "url": "https://eu.wikipedia.org/wiki?curid=87587", "title": "Hidalga kalea", "text": ""}
{"id": "87588", "revid": "448", "url": "https://eu.wikipedia.org/wiki?curid=87588", "title": "Reforma, Coraz\u00f3n de M\u00e9xico", "text": "Reforma, Coraz\u00f3n de M\u00e9xico \u2014jendartean Reforma izenez ezaguna\u2014 Mexiko osoan zabalkundea duen egunkari bat da, Mexiko Hirian inprimatua, 1993ko azaroaren 20an sortua. Alejandro Junco de la Vega da zuzendaria, eta Grupo Reforma enpresa da jabea.\nEskuineko ideologia politikoa duela jotzen da, egunkarian lan egiten duten gehienak eskuineko alderdi edo gobernuetatik gertukoak direlako, eta ezkerreko joera edo mugimenduei etengabeko kritikak egiten dizkielako. Hala ere, Egunkariak sari ugari jaso ditu bere adierazpen askatasunagatik eta kazetaritza independenteagatik. \"Diario Reforma\" eta etxe bereko beste argitalpen bat den \"El Norte\", Mexikoko egunkarietan koloretako argazkiak eta tipografia sartu zituzten lehen egunkari garrantzitsuak izan ziren.\n\"Reforma\" 1993an sortu zen. 1994an, egunkariak, Barruti Federaleko Aldarrikatzaileen Batasunak egindako boikotari aurre egin behar izan zion. Ordutik, egundaino egunkaria banatzen jarraitzen duten mikroenpresaburu eta enpresa independenteen sare bat sortu zen."}
{"id": "87591", "revid": "119347", "url": "https://eu.wikipedia.org/wiki?curid=87591", "title": "Txipset", "text": "Txipset-gailua (\"zirkuitu integratuen multzoa\", ingelesetik itzulia), elkarrekin jokatzeko diseinatutako mikrotxipen multzoari deritzogu, normalean unitate bezala merkaturatuak. Sistema baten periferikoa den zirkuitu integratua, zirkuitu integratu laguntzaile izenaz ezagutzen ohi da, honako hau bestalde, sistemaren funtzionamendurako beharrezkoa dena. Sistema gehienek zirkuitu integratu laguntzaile bat baino gehiago behar dute.\nTxipset-gailua gaur egun.\nx86 arkitekturarako gaur egungo ama plaken txipset-gailuek, prozesadore nagusiarekiko bi zirkuitu laguntzaile izaten dituzte:\nSarritan Txipset-gailua hezurmuinarekin alderatzen da: gizaki batek burmuin ona eduki dezake baina muinak okerrera egiten baldin badu, beheko guztiak ez du ezertarako balio.\nGaur egun, Txipset-gailuen fabrikatzaile nagusiak honako hauek dira: AMD, ATI Technologies (2006an AMD-k erosia), Intel, NVIDIA, Silicon Integrated Systems eta VIA Technologies."}
{"id": "87593", "revid": "96586", "url": "https://eu.wikipedia.org/wiki?curid=87593", "title": "Rafael Chirbes", "text": "Rafael Chirbes (Tabernes de Valldigna, Valentzia, 1949ko ekainaren 27a - Tabernes de Valldigna, 2015eko abuztuaren 15a) gaztelaniaz jarduten zuen idazle eta literatur kritikari valentziarra zen."}
{"id": "87594", "revid": "9081367", "url": "https://eu.wikipedia.org/wiki?curid=87594", "title": "Kukai", "text": "Kukai Dantza Konpainiak jatorri tradizionaleko dantza ikuskizunak sortzen ditu. Dantza tradizionaletik abiatuta, Kukaik beste arte jarduerekin, beste dantza estiloekin eta beste pentsamoldeekin elkarlana bultzatzen du. Dantza tradizionaletik abiatuta, ikuskizun garaikideak sortzen ditu Kukaik. Jon Maya da zuzendaria, eta gaur egun, beste sei dantzarik osatzeko dute konpainiaren oinarria: Eneko Gil, Alain Maya, Ibon Huarte, Urko Mitxelena, Vanesa Casta\u00f1o eta Nerea Vesga. Hala ere, kolaborazio ezberdinak egin dituzte zenbait dantzarik Kukairentzat.\nHainbat ikuskizun aurkeztu dituzte Euskal Herrian eta bertatik kanpo: \u20181937, gogoaren bidezidorretatik\u2019 (2002), \u2018Otehitzari Biraka\u2019 (2005), 'Latidos/Taupadak\u2019 (2007), \u2018Hnuy illa\u2026\u2019 (2008), \u2018Soka\u2019 (2009) eta \u2018(SOK) 2\u2019 (2010).\nHistoria.\nKukai Dantza Konpainiak jatorri tradizionaleko dantza ikuskizunak sortzen ditu. Dantza tradizionaletik abiatuta, Kukaik beste arte jarduerekin, beste dantza estiloekin eta beste pentsamoldeekin elkarlana bultzatzen du. Dantza tradizionaletik abiatuta, ikuskizun garaikideak sortzen ditu Kukaik.\n\u2018Deiadarra\u2019 izeneko koreografia aurkeztuz ekin zion lanari 2001. urtean, eta harrez geroztik makina bat lan egin ditu. Esanguratsuak dira, Tanttaka Teatroarekin elkarlanean ekoiztutako ikuskizunak: \u20181937, gogoaren bidezidorretatik\u2019 (2002), \u2018Otehitzari Biraka\u2019 (2005) eta \u2018Hnuy illa\u2026\u2019 (2008). Ikuskizun horiek arrakasta handia lortu dute Euskal Herrian. Emanaldi ugari egiteaz gain, 2003. urtean Donostia Antzerki Saria eskuratu zuen \u20181937\u2019 ikuskizunak. Halaber, Euskal Herritik kanpo ere emanaldi dezente egin ditu Kukaik ikuskizun hauekin. Hala , Argentinan, Txilen, Uruguain, Venezuelan, Estatu Batuetan, Kolonbian eta Erresuma Batuan aurkeztu ditu bere ikuskizunak. \u2018Hnuy illa\u2026\u2019 ikuskizunarekin 2009 urtean Espainiako Arte Eszenikoen Max Sarietan Errebelazio saria irabazi zuten.\nTanttaka Teatroarekin harreman estua izanda ere, Kukaik beste hainbat lankidetza ere burutu ditu. Esate baterako, 2007. urtean, Logela Multiemdiarekin batera \u2018Latidos/Taupadak\u2019 kale-ikuskizuna sortu zuen Valladolideko Nazioarteko Kale Antzerki Jaialdiaren enkarguz.\nKalearekin bigarren harremana \u2018Soka\u2019 ikuskizunean izan zuen Kukaik. Pantxika Telleriarekin elkarlanean soka dantza tradizionala oinarri hartuta 2009an aurkeztu zen lan berri hau. 2010ean kaleko ikuskizunak antzokietara egin zuen jauzi \u2018(SOK)2\u2019 ikuskizunean.\nKukairen jarduera nagusia ikuskizunen produkzioa eta aurkezpena izanik ere, saio berezi ugari egin ditu hainbat ekitalditan. Esate baterako, \u2018Arditurri, Bertsoak dantzan\u2019 saioa, 2007. urteko Max Sarien Gala, Euskal Turismoaren Gala, Haizearen Orraziaren inaugurazioa, Gipuzkoako Batzar Nagusien inaugurazioa, Nazioarteko Antzerki Egunaren Gala, Korrikaren aurkezpena\u2026 Horiez gain, 2010ean Euskadiko Orkestra Sinfonikoarekin eta Andra Mari Abesbatzarekin Sorgineta Ballet Suitea aurkeztu zuen Euskal Herriko hiriburuetan.\nAipatzekoak dira ere, bere ibilbidean zehar taldeak eskuratutako sariak, besteak beste, 2017 eta 2019ko Max Sarietan Dantza Ikuskizun hobearena 'Oskara' eta 'Erritu' espektakuluengatik ,2017ko Dantza Sari Nazionala\nIbilibide honetan guztian artista ugarirekin lankidetzan jarduteko aukera izan du Kukaik: Mireia Gabilondo, Juan Mari Beltran, Mikel Urdangarin, I\u00f1aki Salvador, Logela Multimedia, Carlos N\u00fa\u00f1ez, Sol Pico, Jon Maia eta Andoni Ega\u00f1a bertsolariak, Oreka TX\u2026"}
{"id": "87595", "revid": "336", "url": "https://eu.wikipedia.org/wiki?curid=87595", "title": "Hnuy illa...", "text": "Hnuy illa... Kukai dantza konpainiak eta Tanttaka antzerki taldeak 2008an sortutako ikuskizuna da, antzerkia eta dantza uztartzen dituena. Ikuskizunak Joseba Sarrionandiaren poemak ditu oinarri."}
{"id": "87597", "revid": "58701", "url": "https://eu.wikipedia.org/wiki?curid=87597", "title": "Santo Domingo de Silosko monasterioa", "text": "Santo Domingo de Silosko monasterioa () Espainiako tenplu beneditar ezaguna da, izen bereko udalerrian kokatutakoa, Burgosko probintzian. Klaustro erromanikoa azpimarragarria da, alde batetik, eta bestetik Silosko monjeek kantatzen duten kantu gregorianoagatik.\nJada VII. mendean, bisigodoen garaian, monasterio bat omen zegoen ibarrean. X. mendean San Sebasti\u00e1n de Silos izena zuen, baina Domingo Siloskoari esker izenaz aldatu zuen. Hau San Millan de la Cogollako monasterioan priore izatera iritsi zen baina Nafarroa utzi behar izan zuen Gartzea erregeak mehatxatu zuelako (erregeak monasterioaren lurrak bereganatu nahi zituen) San Sebastian Siloskoa monasterioko zuzendaria izan zen, 1041. urtetik aurrera abade gisa. Hil ondoren, monasterioak Santo Domingo izena hartu zuen.\nEgungo monasterioan, XI. mendean egindakoa, XVIII. mendean zabaltze lanak egin zituzten, estilo barrokoaz."}
{"id": "87598", "revid": "58701", "url": "https://eu.wikipedia.org/wiki?curid=87598", "title": "27koen kluba", "text": "27koen kluba 27 urterekin hil ziren eta mundu osoan ospetsu egin diren rock nahiz blues generoetako musikariek osatzen dute. Anglosaxoi kultura herrikoian sortutako kontzeptua da. Ingeles hizkuntzako herrialdeetan sortutako kontzeptua da; bereziki, Erresuma Batuan eta Ameriketako Estatu Batuetan."}
{"id": "87599", "revid": "336", "url": "https://eu.wikipedia.org/wiki?curid=87599", "title": "Kantu gregoriano", "text": "Kantu gregorianoa (\"cantus gregorianus\") edo kantu laua musika liturgikoaren mota bat da, erritu katolikoan meza laguntzeko eta latinez egindakoa eta monasterioaren barruko bizitzarekin eta beneditar ordenarekin lotutakoa. Munduko lehenengo testuak VIII. mendekoak dira, eta gaur egun nahikoa galduta egon arren, tradizioa mantentzen da besteak beste Santo Domingo de Silos (Burgos) eta Ganagobien (Proventza Garaiko Alpeak).\nGregorio I.a (590-604) aita santuagatik deitzen da horrela.\nAurrekariak.\nPenintsula Iberikoan VI. mendetik ezagutzen da kantu bisigotiko, mozarabe edo \"hispanikoa\". Garatu izan zen batik bat Toledo, Sevilla, C\u00f3rdoba eta Zaragozan, Isidoro de Sevilla (c. 560-636), Braulio de Zaragoza (590- 651), Eugenio de Toledo (?-657) eta Ildefonso de Toledo (c. 610-667) egileen bidez. Gaur egun ez da posible interpretatzea orduan idatzitako musika zeinuak.\nEuskal Herrian.\nXII. mendekoak dira lehenengo informazioak kantu gregorianoari buruz Iru\u00f1ean. Gonzalo Mart\u00ednez de Bizcargui (c. 1460-1530) azkoitiarrak \"Arte de Canto Llano y Contrapunto y Canto de \u00d3rgano con Proporciones y Modos de 1511\" eta \"Intonationes\" idatzi zituen. Joanes de Anchieta (1461-1523) azpeitiarra ere nabarmendu zen.\nXVI. mendetik aurrera, aipatzekoak dira Mart\u00edn Ib\u00e1\u00f1ez de Echevarr\u00eda edo Pero Ib\u00e1\u00f1ez de Gamboa moduko izkiriatzaileak, Aita Donostiaren ikerketei esker. Orduan hasi ziren ezagunak egiten Gabonetako abestiak eta doinu polifonikoak, latinez baino gazteleraz idatzitakoak.\nXVIII. mendean, Andr\u00e9s de Sostoa (1745-1806), fraide frantziskotarra Arantzazun ezaguna izan zen kantu lauan egindako lanagatik, gaur egun arte iritsi ez dena. Hurrengo mendean, Jos\u00e9 Juan Santesteban \"maisuba\"-k (1809-1884) \"M\u00e9todo Te\u00f3rico Pr\u00e1ctico de Canto Llano\" eta \"Colecci\u00f3n Completa de Misas, V\u00edsperas, e Himnos de Canto-Llano\" argitaratu zituen.\nBerrikuntzaren alde, Eustaquio de Uriarte (1863-1900) durangarra nabarmendu zen, Santo Domingo de Silosko monasterioan egonaldia egin ostean. \"Tratado Te\u00f3rico-Pr\u00e1ctico de Canto Gregoriano seg\u00fan la verdadera Tradici\u00f3n\" argitaratu zuen 1890ean, Solesmesko erreformaren alde. 1928an musika sakratuari buruzko biltzarra egin zuten Gasteizen azkenik.\nKomunitate beneditarrik apenas egon ez direnez, bestelako abesbatzak arduratu dira arlo honetaz XX. mendetik hona. Easo Abesbatzak bildu zituen 100 kantu lau baino gehiago 4 CDtan 2002an, \"Cantate domino\" izenburupean. Javier Irastorza Lazkaoko fraide beneditarrak zuzendu zuen obra, lau zatitzan banatuta: \"Pater natus\", \"Attende domine\", \"Gaude Maria\" eta \"Pange lingua\"."}
{"id": "87600", "revid": "6118", "url": "https://eu.wikipedia.org/wiki?curid=87600", "title": "Chipset", "text": ""}
{"id": "87601", "revid": "119347", "url": "https://eu.wikipedia.org/wiki?curid=87601", "title": "Ganagobieko monasterioa", "text": "Ganagobieko monasterioa (frantsesez \"Abbaye Notre-Dame de Ganagobie\") Frantziako ekialdean dagoen tenplu beneditarra da, izen bereko udalerrian kokatutakoa (Proventza Garaiko Alpeak).\nX. mendean sortu zuten, estilo erromanikoaz, eta bertako monjeek gaur egun ere kantu gregorianoa abesten dute."}
{"id": "87604", "revid": "119347", "url": "https://eu.wikipedia.org/wiki?curid=87604", "title": "Bartolome Karrantza", "text": "Bartolome Karrantza (Miranda Arga, 1503- Erroma, 1576ko maiatzaren 2), teologo nafarra izan zen, batzuetan \"Miranda\" edo \"Karrantza eta Miranda\" abizenekin deitua.\nBiografia.\nAita Pedro Karrantza noblea zuen. Alcal\u00e1 de Henaresen ikasi zuen Teologia 1515 eta 1520 artean, non Antso Karrantza osaba irakasletzat izan zuen. 1520ean domingotar bihurtu eta 1521 eta 1527 artean irakasle izan zen, hasieran Salamancan eta gero Valladoliden. Orduko irakaslerik famatuena izan zen. 1530ean Inkisizioari salatua izan zen Erasmoren jarraitzailea izateagatik, baina ezin zen ezer frogatu.\n1539an Erromara joan zen non Paulo III.a Aita Santua ezagutu zuen. Valladolidera itzuli eta zentsorez (\"cualificador\") lan egin zuen Inkisizioarentzat. 1540ean Kanariak eta Cuscoko diozesien apezpikua izateko proposatua izan bazen, uko egin zuen. Karlos V.ak ordezkari izendatu zion 1546ko Trentoko Kontzilioan. Hantxe \"De necessaria residentia personali\" hitzaldia eman zuen. Garizumako bere sermoia, zindokuntzari buruzkoa, aipatua zen oso. Ordenaren probintzial izendatu zuten Gaztelan.\n1554an erregeak Filipe II.a bere semearekin batera bidali zuen Ingalaterrara azken honen ezkontza negoziatzeko. 1557 Filipe II.ak Toledoko artzapezpiku izateko proposatu eta Bartolomek onartu zuen aiherkundez. Karlos V.ari azken igurtzia eman zion.\nAnberesen 1558an argitaratutako \"Comentarios sobre el Catechismo\" bere liburua zela eta, berriro Inkisizioaren aurrean salatua izan zen. Hala ere, 1563an Trentoko Kontzilioak onartua zen. Ordurako Filipe erregearen babesa galduta zuen eta 1559an Torrelagunan atxilotu eta zortzi urte eman zituen gartzelan. Liburua \"Indexen\" kokatua izan zen. Karrantzak Erromari apelatu eta 1566ko abenduan Castel Sant'Angelora eramana zen.\nAzken epaiketan, Karrantzak Martin Azpilikueta eta Frantses Nafarroakoa abokatua zituela, ezin zuten heresia frogatu, baina Karrantzak hamasei akats idazteagatik abjuratu behar zuen. Epaiketa egin eta zazpi egun geroago hil zen. Jose Ignacio Telletxearen aburuz, akatsak arduratu gabe idatzi bazituen ere, ezin da ukatu Philipp Melanchthon luteranoak bere ideietan zuen eragina. 1546an Venezian argitaratutako \"Summa Conciliorum et Pontificum\" bere liburua, ostera, askotan aipatua izan da.\nLanak.\nHona hemen berrikitan argitaratutako bere lanak:"}
{"id": "87610", "revid": "105290", "url": "https://eu.wikipedia.org/wiki?curid=87610", "title": "Leizeen Liburua", "text": "Leizeen Liburua, Egiptoko Inperio Berriko \"Liburu\"etatik, berantiarrena da, eta bere izena, Duata (beste mundua), leizeetan banatuta dagoelako hartzen du. Literarioena ere bada, testua, irudiei nagusitzen zaielarik.\nHildakoak, bere ibilbidean, leize batzuk zeharkatzen ditu, eta jaso ditzakeen sariak zein jasan ditzakeen zigorrak aipatzen dira: egiptoarrek utzi diguten infernuaren deskribapenik hoberena du.\nAmduateko Liburuak, hildakoak jarraitu beharreko bidea deskribatzen duen bitartean eta Hilen Liburuak, beste mundurako bidaia ondo amaitzeko sorginkeria ugari irakasten duen bitartean, honek, bere lurreko bizian, hil ondoren zorrotz zigortuak izango diren ekintzak egitea eragozteko informazioa ematen du. Bertsio oso bat, Seti I.aren zenotafioan dago, eta beste bat Ramses VI.aren hilobian, KV9.\nDeskribapena.\nAhari burudun eguzki jainkoaren bi margok, bi zatitan banatzen dute, zati hauetako bakoitza, aldi berean, beste hirutan banatuta dagoelarik, sei banaketa, beraz, testua irudiekin konbinatuz, beste liburuak (Amduateko Liburua eta Ateen Liburua). Zerraldoak irudikatzen dituzten obalo batzuk daude, eta, beheko erregistroan, Eguzki Jainkoaren etsaiak, buruz behera irudikatuak daude, gorriz eta beltzez, eskuak bizkarrean lotuta dituztela. Prozesioa, jainkoaren leizeetako bidearen paraleloan aurrerantz doa, bosgarren banaketan, kaldaretan erretzen diren arte, Eguzkia Duatetik jaiotzen ari den bitartean.\nLeizeen Liburuarekin apaindutako hilobiak.\nEgiptoko XIX. dinastia\nEgiptoko XX. dinastia\nEgiptoko aro berantiarra"}
{"id": "87611", "revid": "6327", "url": "https://eu.wikipedia.org/wiki?curid=87611", "title": "Jos\u00e9 de Am\u00e9zola y Aspiz\u00faa", "text": ""}
{"id": "87613", "revid": "86574", "url": "https://eu.wikipedia.org/wiki?curid=87613", "title": "2009ko Eusko Legebiltzarrerako hauteskundeak", "text": "2009ko Eusko Legebiltzarrerako hauteskundeak urte horretako martxoaren 1ean egin ziren. IX. Legealdiko Eusko legebiltzarkideak hautatu ziren, ohikoa den bezala lurralde historiko bakoitzetik 25.\nHauteskunde hauetako berezitasunen artean dugu Eusko Alderdi Jeltzalea eta Eusko Alkartasuna bereizirik aurkeztu zirela, aurreko hauteskundeetan ez bezala. EHAK alderdia legez kanpo utzi zutenez, ezin izan zuen zerrendarik aurkeztu. Lehenengo aldia izan zen eguneko hauteskunde bakarra izan ez zela, Galiziako hauteskundeekin batera egin baitziren.\nAurrekariak.\nD3Mren legez kanporatzea.\nEzker Abertzaleak azkenik, baliogabeko boto bezala zenbatuko diren D3Mko papeletekin botoa emateko deia egin zuen. 2009ko otsailaren 17an Garzonek haren ekintzak eten zituen eta webgunea ixteko ere eskatu zuen, eta hauteskunde kanpaina egitea debekatu zion. Hala ere, papeletak etxez etxe banatu eta kartelak itsatsi ziren, ondorioz, ertzaintzak zenbait lagun atxilotu zituen.\nLazkaoko atentatua.\nLazkaon izandako atentatuak otsailaren 23-24 egunetako egitarau politikoa aldatu zuen. ETAk lehergailua jarri zuen PSE-EEren egoitzan, eta kalte izugarriak sortu zituen. Biharamunean, eztandaren ondorioz txikitutako etxebizitza baten jabeak, borra bat hartu eta Lazkaoko herriko taberna txikitu zuen \"mendeku bezala\". Hurrengo egunean, haren aurkako hainbat mezu agertu ziren herrian. Ezker abertzaleak erasoaren aurkako elkarretaratzea egin zuen eta erasoaren inguruan zenbait hedabidek agertutako \"ulerberatasuna\" lotsagarritzat hartu zuen. Erasotzaileak herria utzi zuen behin-behinean.\nEuskobarometroa.\nEuskobarometroaren inkestak, \"ezker abertzale ilegalizatuari\" 100.000 boto zuzen ematen bazizkion ere, ez zuen zenbatespenik egin, beraz, Demokrazia Hiru Milioi (D3M), ez da agertzen hurrengo taulan.\nHautagaitzak.\nEuskal Autonomia Erkidegoko hauteskundeetan hiru hauteskunde-barruti daude: Araba, Bizkaia eta Gipuzkoa.\nEmaitzak boto baliogabeak zenbatuta.\nEzker abertzaleak, azkenik, ilegalizazioen aurrean, D3M-rako botoa eskatu zuen eta baliogabe bezala zenbatuko ziren papeletak erabili zitezela. 2005eko hauteskundeetan 4.035 baliogabeko boto egon ziren, oso gutxi 2009ko 100.939 boto baliogabeekin alderatuta."}
{"id": "87614", "revid": "336", "url": "https://eu.wikipedia.org/wiki?curid=87614", "title": "Patxi L\u00f3pez \u00c1lvarez", "text": ""}
{"id": "87615", "revid": "56334", "url": "https://eu.wikipedia.org/wiki?curid=87615", "title": "Antonio Basagoiti Pastor", "text": "Antonio Basagoiti Pastor (Madril, 1969ko urriaren 25a) bizkaitar politikaria eta bankaria da. 2008tik 2013 arte, Euskadiko Alderdi Popularraren buru izan da, eta gaur egun Banco Santander banketxearentzat lan egiten du Mexikon.\nBizitza.\nMadrilen jaio zen 1969an, eta han bizi izan zen unibertsitatean hasi arte, nahiz eta Getxon zazpi urte bizi (zazpi urte zituen arte). Izan ere, enpresaburu eta bankari gisa nabarmendutako Bizkaiko familia batekoa da. Hartara, Antonio Basagoitiren aita, Antonio Basagoiti Garc\u00eda-Tu\u00f1\u00f3n, Banesto banketxeko presidentea da 2010az geroztik; eta herenaitona, Antonio Basagoiti Arteta, Iberdrola argindar konpainiaren eta 1900 urtean Banco Hispano banketxearen (egun Banco Santanderren txertatua) sortzaileetariko bat izan zen.\nGaztetan, Deustuko Unibertsitatean Zuzenbidean lizentziatu zen. 1995ean, Alderdi Popularreko kide egin zen, eta urte horretan bertan zinegotzi izan zen Bilboko Udalean. Denboraldi labur batez, 1998ko urritik 1999ko martxora, Espainiako Gaztediaren Institutuko zuzendari nagusia izan zen. Azken urte horretan, Bilboko Udalera itzulirik, bera izan zen Alderdi Popularraren hautagaia Bilboko alkatetzarako. 2004an, Bizkaiko Alderdi Popularreko lehendakari izendatu zuten. 2008 arte, Bilboko Udaletxeko PPko bozeramaile izan zen.\n2008ko irailean, Euskadiko Alderdi Popularreko buru Maria San Gilek bere karguari uko egin ondoren, Euskadiko Alderdi Popularraren presidente aukeratu zuten. 2008ko urriaren 25ean, EAEko lehendakarigai gisa aurkeztu zuen alderdiak Donostian eginiko ekitaldi batean. 2009ko Eusko Legebiltzarrerako hauteskundeetan, bera izan zen Alderdi Popularreko zerrendaburua.\n2013an Euskadiko Alderdi Popularraren buruzagitza utzi zuen eta Mexikora lan egitera joan zen, Banco Santanderren bertako adarraren presidente gisa.\nEz da euskal hiztuna, baina 2003. urtean euskara ikasteko asmoa adierazi zuen."}
{"id": "87616", "revid": "336", "url": "https://eu.wikipedia.org/wiki?curid=87616", "title": "Unai Ziarreta Bilbao", "text": ""}
{"id": "87617", "revid": "336", "url": "https://eu.wikipedia.org/wiki?curid=87617", "title": "Javier Madrazo Lav\u00edn", "text": ""}
{"id": "87618", "revid": "26894", "url": "https://eu.wikipedia.org/wiki?curid=87618", "title": "EB-B", "text": ""}
{"id": "87619", "revid": "336", "url": "https://eu.wikipedia.org/wiki?curid=87619", "title": "Ramses I.a", "text": "Men-Pehty-Ra Ra-Mesesu edo Ramses I.a, Egiptoko XIX. dinastiaren sortzailea izan zen, Egiptoko Inperio Berriaren garaian. Bere erregealdi laburreko datak, K.a. 1295 eta K.a. 1294an estimatzen dira.\nBizitza.\nJatorrian Paramesu deitua, Niloren deltaren inguruko hiria zen Avaris inguruko familia militar ospetsu batetakoa zen. Karrerako militar bat izan zen, hasiera batean arkularien buruzagia, Seti izeneko bere aitagandik heredatu zuen lanbidea, eta errege armadaren jeneral izatera iritsi zen. Ramsesek, Horemheben babesa izan zuen, garai hartako Egiptoko XVIII. dinastia nahaspilatsuko faraoia, nork, Ramses, bere chaty bezala izendatu zuen, eta, beraz, erresumako bigarren pertsonarik boteretsuena. Bere gustuei dagokionez, bere kolore gogokoena urdina zela ezagutzen da. Ozai izeneko anaia bat izan zuen, jaio bezain pronto hil zena, eta, beraz, historiak ez du onartzen.\nHil aurretik, Horemhebek, bere chatya tronura lotu zuen, jada gizon edadetua zena, baina seme bat behintzat bazuena. Ramses I.ak, berehala lotu zuen bere semea tronura, elkargobernari bezala zerbitzatzeko. Hau, Ramses I.a hil ondoren, Seti I.a faraoia izango zen. Bere aitaren izenean, Setik zenbait operazio militar abiarazi zituen, eta, bereziki, Egiptok Sirian galdutako lurrak berreskuratzeko saiakera bat. Honen ondorioz, Ramses, etxeko kontuetan arduratua agertzen da: Gogoangarriena, Karnaken bigarren tenplua eraikitzen amaitu ahal izatea izan zen, bere aurrekoak hasi zuena. Hala eta guztiz ere, Ramses I.aren erregealdia, bere adina zela eta, Horemhebena eta Seti I.aren arteko trantsizio garai bat baino ez zen izan.\nFaraoi zaharra, ezkonduta zegoen tronura igo zenean, eta, Errege Emazte Handi izendatu zuen Sitra, hau ere oso edadetua, Erreginen Haranaren sortzailea izatearen ohorea izan zuena, non, ordutik aurrera, errege emazte handiak eta printzeak lurperatuak izan ziren. Ez da litekeena Ramses I.a Tanedyemy ilunaren senarra izatea, Horemheben ustezko alaba bakarra, eta, agian, bi dinastiak lotzeko, errege gazteenarekin, Seti I.arekin, alegia, ezkonduko zen.\nRamses I.a tronura igo zenean, bere seme Seti I.a, jada, gobernu lanak izan zituen gizon heldu bat zen, eta bere biloba Ramses II.ak, hamar urte baino ez zituen. Ramses, 16 hilabeteko erregealdi labur baten ondoren hil zen, eta, bere oinordekoa, bere seme eta elkargobernari, Seti I.a izan zen. Erregeen Haranean lurperatu zuten. Bere hilobia, Giovanni Battista Belzonik aurkitu zuen 1817an, eta KV16 izenarekin sailkatu zen; txikia da eta korrika eta presaka amaitua izatearen itxura du. Ramses I.aren momiak, jazoera handiak jasan ditu historian zehar, eta ez da zehatz ezagutzen, benetan, beti eman izan zaiona ote den, Deir el-Bahariko ezkutalekuan jatorria duena.\nBere garaiko testigutzak.\nBere izena, zenbait idazkun eta estelatan agertzen da"}
{"id": "87635", "revid": "336", "url": "https://eu.wikipedia.org/wiki?curid=87635", "title": "1968ko Neguko Olinpiar Jokoak", "text": "1968ko Neguko Olinpiar Jokoak, Grenoblen ospatu ziren. Hau, Frantzian antolatzen zen Olinpiar Joko Batzuen laugarren edizioa izan zen. Eta, Neguko Olinpiar Jokoetako X. edizioa izan zen. Bertan, 1158 kirolarik parte hartu zuten, 37 herrialde, 6 kirol eta 35 probatan ordezkatuz.\nGertakariak.\n "}
{"id": "87781", "revid": "119347", "url": "https://eu.wikipedia.org/wiki?curid=87781", "title": "Edward Cave", "text": "Edward Cave, (1691ko otsailaren 27a; 1754ko urtarrilaren 10a), inprimatzaile eta argitaratzaile ingelesa izan zen. Berak sortutako \"The Gentleman's Magazine\" informazio orokorreko lehen aldizkaritzat jo ohi da.\nZapatagile baten seme, Newtonen jaio zen, Rugbytik (Warwickshire) gertu. Eskolatik bota zuten, ikastetxeko zuzendariari lapur egin omen ziolako. Horrela, gazte hasi zen beharrean eta hainbat lanetan jardun zuen: egur saltzaile, erreportari eta inprimatzaile, besteak beste. Edozeini interesgarri egingo zitzaion aldizkari izan zitekeen produktuaz gogoeta sakona egin zuen, jende ilustratuak gustura irakurriko zuenaz, zela literaturaz, zela merkataritzaz, zela... Eta ideia hori burutu nahian Londresko hainbat inprimatzaile eta liburu saltzaileren atzetik ibili zen. Alperrik baina; inork ez zion kasurik egin. Laguntzarik ez zuela izango ikusitakoan bere gain hartu zuen egitasmoa. 1731n eman zuen argitara \"The Gentleman's Magazine\" aldizkariaren lehen zenbakia. Luze barik bere garaiko aldizkako argitalpen garrantzitsuena bilakatu zen.\nGogo osoa jarri zuen sortutako lanean, eta kolaboratzaile sare handia eratzea lortu zuen. Han zen, esaterako, beste askoren artean, Samuel Johnson. Cavek berak ere idatzi ohi zuen argitalpenean, eta halakoetan \"Sylvanus Urban\" gaitzizena erabili.\nEhungintzak ere erakarri zuen Cave eta enpresa bat sortu zuen Northamptonen, akaso lurrun-makina erabiltzen lehenetakoa izan zena.\nHezueria izan zuen luzean eta 1754an gaixo hil egin zen."}
{"id": "87808", "revid": "201", "url": "https://eu.wikipedia.org/wiki?curid=87808", "title": "Miranda-Arga", "text": ""}
{"id": "87815", "revid": "512", "url": "https://eu.wikipedia.org/wiki?curid=87815", "title": "Txixaparrazta", "text": "Txixaparrazta, 2001ean, Zarautzen (Gipuzkoa) sortutako Hardcore punk taldea da.\nHistoria.\nTxixaparrazta, 2001 urtean sortu zen bi lagun entsegu lokalera bateria jotzera joaten zirelako. Lehen entsegu hauetatik hasi zen sortzen taldea. Hortik gutxira, Letek gitarra hartu zuen eta Urbi eta Juaniton ahotsen laguntzaz, taldea osatu zuten. Zarauzko Herriko Tabernan jotzea eskeini zieten eta horrela eman zuten beraien lehen kontzertua, nahiz eta jotzen ideia handiegirik ez eduki.\nLehen kontzertu honetatik oso gutxira, Urbik taldea utzi eta bere ordez Xilban sartu zen abestera. 2005. urterarte horrela jarraitu zuten. Urte horretan, Erdoiztako baserrian maketa bat grabatu zuten Metralleta taldearekin batera. Honen ondoren, Juanitok taldea utzi zuen eta bere ordez Lope sartu zen proiektuan.\nFormazio honekin kontzertuak ematen jarraitu zuten eta 2006. urtean, berriz ere material berria grabatu zuten. Lehenik, Mexikoko Insolentes taldearekin elkarbanatua, EP bat kaleratu zuten. Honez gain, 18 abestiz osaturiko CD bat ere argitaratu zuten. Bi lan hauek argitaratu ondoren, lehen Europar bira burutu zuten Suitza, Frantzia, Alemania eta Belgikatik.\n2010eko Maiatzean, taldekideak berriro elkartu ziren kontzertu bat emateko. Kontzertu hau, Arraio Irratiaren urteurren festaren barnean eman zen"}
{"id": "87817", "revid": "201", "url": "https://eu.wikipedia.org/wiki?curid=87817", "title": "Apaiz", "text": "Apaiza erlijio errituak kudeatzeko ahalmena edo agintea duen pertsona da. Judaismoan, kristautasunean, hinduismoan eta beste hainbat erlijiotan (adar guztietan edo batzuetan) daude. Apaizen jarduerak euren denbora osoa edo zati bat har dezake.\nKatolizismoan.\nTradizio katolikoan, apaizek sakramentuak eta meza emateko ahalmena daukate, eta gizonezkoak bakarrik izan daitezke. Parrokia baten ardura baldin badute \"parroko, bikario\" edo \"erretore\" izena dute. Hierarkiaren arabera, katolikoek hainbat apaiz mota dituzte: aita santua da apaiz gorena, eta hortik behera datoz kardinalak, artzapezpikuak, gotzain edo apezpikuak, parrokoak eta diakono edo apaizurrenak.\nPrestaketa edo ikasketak apaizgaitegian egiten dituzte, eta apaizetxea dute bizileku, tradizionalki toki nabarmenean kokatua.\nAipatzekoa da, orobat, serora: moja izanda edo izan barik apaizari laguntzen dion emakumea. Sakristauaren emazteari ere \"serora\" deritzo. Bizkaieraz \"abadea\" deritzo apaizari."}
{"id": "87818", "revid": "6327", "url": "https://eu.wikipedia.org/wiki?curid=87818", "title": "JRR Tolkien", "text": ""}
{"id": "87819", "revid": "1545", "url": "https://eu.wikipedia.org/wiki?curid=87819", "title": "Felipe Barandiaran Mujika", "text": ""}
{"id": "87820", "revid": "105290", "url": "https://eu.wikipedia.org/wiki?curid=87820", "title": "Fraide", "text": "Fraidea gizonezko eskeko ordena bateko kristau erlijiosoa da. Fraideak apaizak izan daitezke ala ez, horretarako botoak egiten ala ez dutenaren arabera."}
{"id": "87824", "revid": "1545", "url": "https://eu.wikipedia.org/wiki?curid=87824", "title": "Moja", "text": "Moja edo lekaimea aszetismoa praktikatzen duen emakumea da, gehienetan beste moja batzuekin batera, monakotzaren arauen arabera. Era berean bizi diren gizonei monje deritze. Pertsona hauek kristautasun, budismo eta beste erlijio batzuetan aurki daitezke. Mojak apaizak izan daitezke ala ez, horretarako botoak egiten ala ez dutenaren eta erlijio taldearen arabera.\nOrdenak.\nEliza Katolikoan hurrengo ordenak daude, besteak beste, euretako asko tradizionalki hezkuntzan ibili izan eta ibiltzen direnak. Ordena batzuk izen bera hartzen dute gizon zein emakumeentzat:"}
{"id": "87826", "revid": "124238", "url": "https://eu.wikipedia.org/wiki?curid=87826", "title": "Bad Religion", "text": "Bad Religion, 1979. urtean Kalifornian sortutako Hardcore eta Punk Rock taldea da. Aditu askoren iritziz, Hardcore melodikoaren aitzindariak dira.\nHistoria.\nHastapenak.\n[[1970eko hamarkada]]ren amaieran, Greg Graffin (Ahotsa), Jay Ziskrout (Bateria), Brett Gurewitz (Gitarra) eta Jay Bentleyk (Bajua) [[Punk]] talde bat sortzea erabaki zuten. Garai hartan, [[Black Flag]], [[The Adolescents]] edota [[The Germs]] taldeak oso gustuko zituzten, eta antzeko musika egitea otu zitzaien.\nGarai hartan, kontzertuak emateko eta diskoak ekoitzi ahal izateko zeuden arazoengatik, Brett Gurewitzek (Mr. Brett bezala ere ezagutua) diskoetxe bat sortzea erabaki zuen. Honen bidez, Bad Religionen diskoez gain, beste talde hasiberri askori ere aukera eman nahi zion. Horrela, [[Epitaph]] izeneko diskoetxea sortu zuen. Diskoetxea sortu ondoren, taldeak lehen [[Extended play|EPa]] argitaratu zuen (\"Bad Religion\"). Disko hau, [[1981]]ean kaleratu zuten.\nHonen ondoren, estudioko lehen lana kaleratu zuten ([[How Could Hell Be Any Worse?]]). Lan honetan, Greg Hetsonen gitarra-jotzailearen laguntza jaso zuten. Momentu horretan, Hetson, [[Circle Jerks]] taldeko gitarra-jotzailea zen, baina etorkizunean bi taldeetako partaide izatera pasako zen. Diska honen grabazioan, Bad Religionen ibilbide guztian gertatu diren formazio aldaketak hasi ziren. Jay Ziskroutek, 8 abesti grabatuak zituela taldea utzi zuen eta bere ordez, Pete Finestone sartu zen taldean. Diska honek oso harrera ona izan zuen, 10.000 kopia baino gehiago saldu baitzituen.\n[[1983|1983. urtean]], sintetizagailu eta teklatuen bidez, soinu berriak sartzen hasi ziren beraien musikan, horrela soinu progresiboago bat lortu zuten. Soinua aldatzeaz gain, beraien bigarren diskoa ere argitaratu zuten ([[Into the Uknown]]). Baina jarraitzaileei ez zitzaien soinu aldaketa hau asko gustatu eta taldea eta diskoa oso kritikatuak izan ziren. Honez gain, taldearen formazioa berriro ere aldatu egin zen. Finestonek bateria jotzeari utzi zion eta bere ordez Davy Goldman sartu zen. Jay Bentleyk ere taldea utzi zuen eta bere ordez Paul Dedona sartu zen bajua jotzera.\nBad Religionen barruan ere lehen arazoak sortu ziren urte horretan. Honek, taldearen lehen geldiunea ekarri zuen. [[1984]]ean, Mr. Brettek taldea utzi zuen drogekin zituen arazoengatik. Bere ordez, Hetson sartzen da berriz ere taldean. Hetson berak, Greg Graffinekin hitz egin zuen berriz ere estudioan sartzeko. Horrela, [[Back to the Known]] [[Ep|Ep-a]] plazaratu zuten. Diska honetan, Tim Gallegosek bajua jo zuen Dedonaren partez eta Finestone taldera itzuli zen bateria jotzeko. [[1984]] eta [[1988]] urte bitartean, ez zuten diska berririk grabatu, baina formazio aldaketak izan ziren berriz ere. Lehenik, Finestonek taldea utzi zuen eta bere ordez John Albert sartu zen. Beranduago, Lucky Lehrer hasi zen bateria jotzen, Alberten ordez.\nBad Religionen lehen arrakastak.\n[[1986|1986. urtean]], Bentley, Finestone eta Gurewitz taldera itzuli ziren Bad Religionen estudioko hirugarren diska kaleratzeko ([[Suffer]]). Diska hau, [[1988]]an kaleratu zuten [[Epitaph]]en laguntzaz eta taldearen lehen arrakasta izango zen. [[Kalifornia]]ko [[80ko hamarkada]]ko [[Punk]] mugimenduan inflexio puntu bat izan zen diska hau, Diska honek, folk melodiak eta punka nahasten zituen eta. Estilo mota berri hau, talde askok imitatuko zuen aurrerago.\nSuffer diskoaren ondoren, [[No Control]] eta [[Against the Grain]] diskak etorriko ziren [[1989]]an eta [[1990]]ean. Hiru disko hauekin, taldea [[Punk Rock]] talderik esanguratsuena bilakatuko zen. [[1992]]an, Generator diskoa kaleratu zuten. Diska honetako abestiak, landuagoak eta luzeagoak izango ziren. Finestonek taldea utzi zuen berriz ere, oraingo honetan ordea betirako izango zen. Bere ordez, Bobby Schayer sartu zen bateria jotzera.\n[[1993]]an [[Recipe for Hate]] zazpigarren albuma kaleratu zuten, momentuz Epitaph diskoetxearekin kaleratuko zuten azkena. Hala ere, taldearen jarraitzale askok asko kritikatu zuten taldea, urte horretan [[Atlantic]] bezalako diskoetxe multinazional batera pasa zirelako. Urte honetan ere, taldeak abesti bat grabatu zuen (\"Leaders and Followers\") [[Clerks]] pelikularentzat.\nGurewitzen martxa.\n[[1994]]a urte oso mugitua izan zen Bad Religionentzat. Taldeak [[Stranger Than Fiction]] diska kaleratu zuten, [[Punk Rock]] diskorik borobilenetakoa. Diska hau izango zen, Gurewitz estudioan Bad Religionekin grabatuko zuen azkena. Gurewitzek, [[Epitaph]] diskoetxearekin lan egitea soilik erabaki zuen eta horregatik utzi zuen taldea. Urte horietan, Epitaph oso ezaguna egin zen, batik bat [[The Offspring|Offspring]] taldearen [[Smash]] diskoaren arrakastagatik. Bad Religionen jarraitzaileek ez zioten barkatu Bad Religion uztea eta saldutzat jo zuten. Mr. Bretten ordez, Brian Baker sartu zen gitarra jotzeko. Baker, Punk talde historikoetan ibilitakoa zen, hala nola [[Minor Threat]] edota [[Dag Nasty]] taldeetan ibili zen. Honez gain, Epitaphek, [[All Ages]] bilduma diskoa kaleratu zuen [[1995]]ean. Horrek, Gurewitzen eta Bad Religioneko taldekideen harremana okertu egin zuen.\nGurewitzen martxak, eragin nabarmena izan zuen taldearengan, sorkuntza alorrean gehienbat. [[1996]]an [[The Gray Race]] diskoa kaleratu zuten, salmenta oso xumeak izan zituena. Honekin batera, izugarrizko bira mundiala burutu zuten Bad Religionekoek. Bira hau amaitzean, [[Tested]] zuzeneko diskoa kaleratu zuten [[1997]]an. Diska hau [[Epic]] diskoetxearekin kaleratu zuten. Urte bat beranduago, [[No substance]] diskoa kaleratu zuten, taldearen hamargarrena.\n[[90eko hamarkada]] amaieran, [[The New America]] diska kaleratu zuten, hasierako arrakastak berreskuratuz. Diska honekin batera, Gurewitzekin zuten harremana hobetzen joaten da, Gurewitzek kantu batean partehartzeraino. Disko hau, [[Atlantic]] zigiluarekin kaleratzen duten azkena izango da.\n[[2001]]ean, berriz ere Epitaph diskoetxearekin hasten da lanean eta Bobby Schayerrek taldea eta musika mundua uzten du arazo fisikoen ondorioz. Bere ordez, [[Suicidal Tendencies]], [[Infectious Grooves]] edota [[The Vandals]] taldeetan ibilitako Brooks Wackerman hasten da bateria jotzen. [[2002]]an [[The Process of Belief]] diska kaleratzen dute, Epitaph diskoetxearekin eta Mr. Brett taldean dela.\n[[2004]]ean [[The Empire Strikes First]] diskoa argitaratu zuten. Urte berean, bira bat burutzen dute [[Ameriketako Estatu Batuak|Estatu Batuetatik]] [[Rise Against]] eta [[Pennywise]] taldeekin.\n[[2006|2006. urtean]], beraien lehen [[DVD]]a kaleratu zuten ([[Live at teh Palladium]]. Bertan [[Hollywood]]eko Palladium aretoan izandako bi kontzertutako irudiak, taldekideei elkarrizketak eta argazkiak daude. Urtebete beranduago, [[New Maps of Hell]] diskoa kaleratu zuten, estudioko 14.a.\n[[2010]]ean, Bad Religionek disko berria kaleratzeko intentzioa du.\nKanpo estekak.\n[[Kategoria:Ameriketako Estatu Batuetako musika taldeak]]\n[[Kategoria:1980ko hamarkadako musika taldeak]]\n[[Kategoria:1990eko hamarkadako musika taldeak]]\n[[Kategoria:2000ko hamarkadako musika taldeak]]\n[[Kategoria:Hardcore musika taldeak]]\n[[Kategoria:Punk musika taldeak]]\n[[Kategoria:Ameriketako Estatu Batuetako rock musika taldeak]]\n[[Kategoria:Kaliforniako musikariak]]"}
{"id": "87827", "revid": "105290", "url": "https://eu.wikipedia.org/wiki?curid=87827", "title": "Ibaizabal-Mendebalde Kultur Elkartea", "text": "Ibaizabal-Mendebalde Kultur Elkartea Bilboko euskarazko telebista kate bat bultzatzeko helburuarekin sortutako herri plataforma bat da. Gaur egun, Ibaizabal Telebista dauka martxan, internet bidez igortzen duen telebista kate herrikoia.\nTelebistaz gain, blog bat jarri zuten abian, elkartearen proposamenen berri emateko."}
{"id": "87828", "revid": "95298", "url": "https://eu.wikipedia.org/wiki?curid=87828", "title": "Bordaxuri (antzezlana)", "text": "\"Bordaxuri\" Piarres Larzabal lapurtarrak 1952an idatzitako antzezlana da, sei ekitaldi edo \"gertaldi\"tan banatutakoa.\nLan honek XIX. mendean Martin Larralde \"Bordaxuri\" bertsolariak aitarekin izandako zoritxarreko istorioa kontatzen du."}
{"id": "87829", "revid": "12788", "url": "https://eu.wikipedia.org/wiki?curid=87829", "title": "Martin Larralde", "text": "Martin Larralde Iturbide, ezizenez Bordaxuri (Hazparne, 1782ko urtarrilaren 7a - Rochefort, Frantzia, 1821eko abenduaren 19a) lapurtar baserritarra eta bertsolaria izan zen, Galerianoa ezizenez ere ezaguna.\nBizitza.\nMartin Larralde Hazparnen jaio zen, Elizaberri auzoko Plumagainea baserrian, 1782ko urtarrilaren 7an. Aita Gilen Larralde zuen eta ama Marie Iturbide. Aita Bordaxuria baserriko semea zen eta ezkondua zen Plumagainera, emaztearen baserrira. \"Bordaxuri\" izengoitiaz ezagutzen zuten eta semea ere ezizen horrekin iritsi zaigu. Hiru seme-alaben artean, Martin zen premua, eta bizibidez zapatagina izan zen. \nIduriz bertsotan aritzen zen, haren historia kontatzen duten bertsoez gain \"Andere\u00f1o bat ikusi nuen igande goiz\u00f1o batez\" izenekoak ere ezagutzen baitizkiogu. Gaia ikusirik, bere tragedia gertatu aitzinekoak direla dirudi. Ama 1809an hil zitzaion, eta orduan ama zenaren baserriaren zati bat eskatu zion aitari. Aitak ez zion inolaz ere onartu, eta orduz geroztik biziki harreman txarra izan zuen semearekin.\n1815eko ekainaren 27an, Gilenek baimena eman zion Kaselarenbordako Jean Ospitali Plumagaineko lurretan belarrak bildu eta jaso zitzan. Azken hau lan horretan ari zela, baten batek tiro bat eman zion bizkarrean eta bertan hil zuen. Berehala zabaldu zen gertatutakoaren berria, eta urte bereko uztailaren 4an jendarmeek Martin erruduntzat hartu eta Baionara eraman zuten preso. \nAzaroaren 28an, Pauen epaitu zuten eta galeretara kondenatu bizitza osorako. Epaiak dio Bordaxurik ez zuela jasan auzotar bat bere ustez bereak izan behar ziren lurretan lanean ikustea, eta horregatik hil zuela Ospital. Zazpi epaile agertu ziren deliberoaren alde eta bost, berriz, aurka. Epaiketan hainbat lekuko izan ziren, denak euskaldunak, frantsesez tutik ere ez zekitenak, eta zuberotar batek itzultzaile lanak egin behar izan zituen baita frantsesezko agiri guztiak idatzi ere. \n1816ko agorrilaren 5ean, Rochefort hiriko galeretara eraman zuten, hogeita hamabost urte zituela, eta lan behartu horietan ari izan zen, 1821eko abenduaren 19an, Rocheforteko itsasgizonen eritegian hil zen arte. Zendu zelarik 39 urte zituen. Ezkongabea zen.\nGalerianoaren kantua.\nPauen preso zegoela \"Galerianoaren kantua\" izeneko bertso sorta idatzi zuen gertatu zitzaiona kontatuz eta aitaren aurkako erra azalduz. Osora hamaika bertso.\n3.- \n\"Ala, zorigaitzeko premu izaitea!\"&lt;br&gt;\n\"Harrek eman baiteraut betikotz kaltea;\"&lt;br&gt;\n\"aitari galdeginik sortzeko partea,\"&lt;br&gt;\n\"galeretan eman nau, hauxe duk dotea!\"&lt;br&gt;\n4.-\n\"Ene aita da gizon kontsideratua,\"&lt;br&gt;\n\"semia galeretan du segurtatua;\"&lt;br&gt;\n\"nun-nahi othoitzean, belaunikatua,\"&lt;br&gt;\n\"saindu iduri, debru madarikatua!\"&lt;br&gt;\nMartinek bere errugabetasuna aldarrikatu zuen bertso autobiografiko hauetan eta, halaber, modu bortitz batez, senideekiko erresumina zigun agertu.\n5.- \n\"Ene lehen kusia, Kadet Bordaxuri\"&lt;br&gt;\n\"Fagore bat banuke galdatzeko zuri:\"&lt;br&gt;\n\"Ongi adreza zaite ene arrebari\"&lt;br&gt;\n\"Ene saltzeko zonbat ukan duen sari?\"&lt;br&gt;\n6.-\n\"Aita aitzinean ta arreba ondoko\"&lt;br&gt;\n\"Osaba burjes hori diru fornitzeko\"&lt;br&gt;\n\"Ez ordian enetzat bi sei liberako\"&lt;br&gt;\n\"Galeretan bederen leher egiteko!\"&lt;br&gt;\n7.- \n\"Elizan sartzen dire debozionerekin;\"&lt;br&gt;\n\"Iduriz badohatzila saindu guziekin;\"&lt;br&gt;\n\"Beren liburu eta arrosarioekin,\"&lt;br&gt;\n\"Debruak pesta onik einen du heiekin.\"&lt;br&gt;\n8.- \n\"Zortzigarren bertsua anaiarendako:\"&lt;br&gt;\n\"Kontseilu bat banikek hiri emaiteko!\"&lt;br&gt;\n\"Untsa goberna hadi, etzauk dolutuko,\"&lt;br&gt;\n\"Ni baitan etsenplua errex duk hartzeko.\"&lt;br&gt;\n9.- \n\"Zuri mintzo nitzaizu, oi, aita zilarra!\"&lt;br&gt;\n\"Ardura dudalarik begian nigarra;\"&lt;br&gt;\n\"Zure eta ene arraza Bordaxuritarra,\"&lt;br&gt;\n\"Galeretan naizeno ni bainaiz bakarra.\"&lt;br&gt;\nBordaxuri ala Katxo?\nZenbait ikerketaren arabera \"Galerianoaren kantua\" ez zuen Larraldek idatzi, Manez Etxeto \"Katxo\" bertsolari herrikideak baino; Piarres Xarritonen arabera, epaiketan argi geratu zen Bordaxurik ez zekiela idazten.\nMartin Larralde, mitoa.\nBordaxuriren inguruan nolabaiteko mitoa sortu zen. Piarres Larzabal apaizak \"Bordaxuri\" antzezlana idatzi zuen 1952an. Antzerki horretan fikzioak presentzia handia dauka, besteak beste semea aita hiltzen saiatzen baita, baina Martin Larralderen izena haizatu zuen ezker-eskuin. Bestalde, Pantxoa eta Peiok \"Galerianoaren kantua\" abesti bihurtu zuten. Halaber, Joseba Sarrionandia bizkaitar poetak berari eskaini zion \"Martin Larralde\" olerki ezaguna, \"Hnuy illa nyha majah yahoo\" liburuan argitaratu zena. Urte batzuk beranduago Ruper Ordorikak musikatu zuen, \"Dabilen harria\" lanaren baitan:\n\"Larre berdeak, etxe zuri teila gorriak\"\n\"jendarme auto bat\"\n\"bidean bildots artean pasatzen\"\n\"Martin Larralde honelako egun batez hil zen\"\n\"galeretan,\"\n\"begiak zabalik etzanda, agian zerua\"\n\"itsaso zikin bat dela esanez.\""}
{"id": "87831", "revid": "105290", "url": "https://eu.wikipedia.org/wiki?curid=87831", "title": "Alatri", "text": "Alatri Italiako udalerri bat da. Frosinoneko probintzian kokatuta dago, Lazio eskualdean. biztanle ditu, kilometro koadroko azaleran banatuta.\nMugakideak.\nAlatrik honako udalerri hauekin egiten du muga:"}
{"id": "87832", "revid": "23317", "url": "https://eu.wikipedia.org/wiki?curid=87832", "title": "1972ko Udako Olinpiar Jokoak", "text": "1972ko Udako Olinpiar Jokoak, Alemaniako Bavaria estatuko hiriburu den Munichen ospatu ziren. Udako Olinpiar Joko hauek, Aro Modernoko XX. edizioa izan zen. Bertan, ordura arteko kirolari gehien bildu zituena izan zen, 7.123 kirolarik parte hartu zutelarik, 121 herrialde, 23 kirol eta 195 probatan ordezkatuz.\n1972ko Udako Olinpiar Jokoak, atentatu terrorista batek ilundu zituen. Irailak 5ean, palestinar jatorriko terrorista batzuek, bi kirolari israeldar hil zituzten, eta beste bederatzi bahitu bezala hartu zituzten. Arrakastarik izan ez zuen erreskate saiakera baten ondoren, bahituak eta terroristak, hiru ezik, hilda amaitu zuten (Municheko Sarraskia). Gertatutakoa gora-behera, Jokoek normaltasun osoz jarraitu zuten, egun bakarrez bertan behera utziak izan ondoren. Kirolari batzuk, Municheko hiri olinpikoa utzi zuten. Joko hauek, Kubaren igoera suposatu zuten, Latinoamerika eta Karibeko herrialderik indartsuena bezala, kontinente horretako herrialdeetatik, domina gehien lortu zituena izan zelarik, parte hartu duen hurrengo jokoetan mantendu duen postua, azkenekoetan, Beijingekoetan izan ezik, non, Latinoamerika eta Karibeko herrialdeen artean, bigarren geratu zen, Brasilen atzetik."}
{"id": "87833", "revid": "512", "url": "https://eu.wikipedia.org/wiki?curid=87833", "title": "Dallas-Fort Worth nazioarteko aireportua", "text": "Dallas-Fort Worth Nazioarteko Aireportua Dallas eta Fort Worth (Texas) hiri estatubatuarretan dagoen nazioarteko aireportua da. Herrialdeko laugarren aireporturik garrantzitsuena da.\n5 terminal ditu, eta horietarik lau (A, B, C, eta E terminalak) Ameriketako Estatu Batuetako barne hegaldietarako dira, hau da, estatuko hegaldietarako bakarrik. Halaber, D Terminala nazioarteko hegaldietarako erabiltzen da osotasunean."}
{"id": "87834", "revid": "105290", "url": "https://eu.wikipedia.org/wiki?curid=87834", "title": "Waldi", "text": "Waldi 1972ko Municheko Udako Olinpiar Jokoetako maskota izan zen, Otl Aicherrek sortua. Diseinuaren eredua, Dachshund edo teckel arrazako zakur bat zen, Bavariako bereizgarria. Olinpiar Joko batzuetako lehen maskota izan zen, eta, bere ezaugarrien artean, bere koloretasuna zegoen, burua eta isatsa, urgin ardi kolorekoak eta zerrenda hori eta berdeko gorputza baitzituen. Maskotak, onarpen oso ona izan zuen, eta objektu ugaritan irudikatua izan zen. Honek, olinpiar joko bakoitzak, bere maskota propioa izatea eragin zuen."}
{"id": "87835", "revid": "336", "url": "https://eu.wikipedia.org/wiki?curid=87835", "title": "Mihaela Pene\u015f", "text": "Mihaela Pene\u015f (Bukarest, 1947ko uztailaren 22a) xabalina jaurtiketan espezializatutako errumaniar atleta ohia da. 1964ko Tokioko Udako Olinpiar Jokoetan parte hartu zuen, Errumania ordezkatuz, eta proba horretako olinpiar txapelduna izan zen, M\u00e1rta Rudas hungariarraren aurretik. Lau urte beheranduago, 1968ko Mexiko Hiriko Udako Olinpiar Jokoetan, Angela Nemeth hungariarrak bere herkidearen porrota mendekatu zuen, Mihaela bigarren postura bidaliz.\nLortutako sari nagusiak.\nMarkarik hoberenak.\nBere errekor pertsonalik hoberena 1967an lortu zuen, 60,68 metroko marka batekin."}
{"id": "87836", "revid": "646", "url": "https://eu.wikipedia.org/wiki?curid=87836", "title": "Proteus (bakterioa)", "text": "Proteus generoa bakterio Gram negatiboz osatuta dago, Enterobacteriaceae familia barnean sailkatzen direnak. Anaerobio fakultatiboak dira eta mugikorrak. Morfologiaren aldetik bazilo txikiak dira. Ez dute esporarik sortzen.\nEnterobakterio guztien antzera Proteus giza zein animalien hestean bizi ohi da, komentsal moduan eta inongo kalterik eragin gabe.\nGenero honetako ezaugarri biokimiko nagusiak honako hauek dira:\nProteus-en berezko ezaugarria urea molekula hidrolizatzeko ahalmena da, ureasa izeneko entzima baitu. Ezaugarri hau erabiltzen da sarritan laborategian, bakterio honen bilaketa egiten denean:\nUrea hidrolizatzerakoan amoniako agertzen da, ingurumenaren pH igoz. Proteus-ek erresistentzia handia du pH alkalinoekiko, eta gai da ingurune horietan hazitzeko.\nUreolitikoak izateaz gain, andui asko proteolitikoak dira: aminoazidoak desaminatzen edota deskarboxilatzen dituzte, aminak edo zetoazidoak sortuz. Hori dela eta, zeregin garrantzitsua burutzen dute hilotzen usteltze prozesuetan.\nHabitat eta Patogenia.\nGiza zein animalien hesteetan bizitzeaz gain, Proteus batzuk aske bizi dira, uretan edo lurzoruan. Zenbait espezie patogenoak dira, infekzio oportunistak garatuz. Horrek esan nahi du mikrobioa patogeno bihurtzen dela aldeko baldintzak dituenean: pertsona immunogutxituengan, esaterako, patologia desberdinak eragiten ditu.\nGernu-infekzioak eragin ohi dituzte bakterio hauek. Andui batzuk oso erresistenteak dira zenbait antibiotikoekiko."}
{"id": "87840", "revid": "1340", "url": "https://eu.wikipedia.org/wiki?curid=87840", "title": "La Nouvelle-Orl\u00e9ans", "text": ""}
{"id": "87841", "revid": "6327", "url": "https://eu.wikipedia.org/wiki?curid=87841", "title": "Alto Tras-os-Montes", "text": ""}
{"id": "87842", "revid": "1340", "url": "https://eu.wikipedia.org/wiki?curid=87842", "title": "Baixo Mondego", "text": ""}
{"id": "87843", "revid": "1340", "url": "https://eu.wikipedia.org/wiki?curid=87843", "title": "Baixo Vouga", "text": ""}
{"id": "87844", "revid": "1340", "url": "https://eu.wikipedia.org/wiki?curid=87844", "title": "Grande Porto", "text": ""}
{"id": "87845", "revid": "1340", "url": "https://eu.wikipedia.org/wiki?curid=87845", "title": "Oeste (azpieskualdea)", "text": ""}
{"id": "87846", "revid": "1340", "url": "https://eu.wikipedia.org/wiki?curid=87846", "title": "Alentejo Central", "text": ""}
{"id": "87847", "revid": "56334", "url": "https://eu.wikipedia.org/wiki?curid=87847", "title": "Seti I.a", "text": "Menmaatra Sethy edo Seti I.a, Ramses I.a eta Sitraren semea, Egiptoko XIX. dinastiako bigarren faraoia izan zen. Hamabost urte inguruko erregealdia izan zuen, K.a. 1294tik K.a. 1279 arte.\nBizitza.\nMilitarra izan zen, bere aita bezala, Niloren deltan jaioa, Avaris inguruan. Bere izena, egiptoar mitologiako gerra, arma eta armadaren jainkoa zen Setengandik datorkio, nor, Seti I.ak, apaiz bezala zerbitzatu zuen soldadu izan aurretik.\nEz da askorik ezagutzen Seti I.aren gaztaroari buruz, gehiago, ordea, bere erregealdiari buruz. Bere aita Horemheb faraoiaren chaty eta, ondoren, faraoi bihurtu zenez, berehala lotua izan zen tronura, baina jada ordurako adin heldukoa zen. Bakarkako bere erregealdiaren lehen urtean, Palestina, Siria eta Fenizia konkistatzera abiatu zen, Akenatonen garaian euren independentzia lortu zuten lurraldeak, edo hitita beldurgarriek konkistatu zituztenak, Egiptoren betiko etsaiak. Seti I.ak lurralde hauen hegoaldea konkistatzeko kanpainak, berebiziko arrakastaz amaitu ziren, Tutmosis III.a eta Amenofis II.aren garaitik parekorik ez zuena, baina ez zen iparralderago joaten ausartu, hititar domeinuaren aurrerakada zela eta.\nTronura igo zenean, Setik jada bazituen seme-alabak, eta, bere betiko emaztea, Tuya, Errege Emazte Handi mailara igoa izan zen. Seti I.a, Tanedyemy ilunaren emaztea izan zela ere ikusi nahi izan da, dinastiaren hasierako erregina bat, bere senidetasuna ezagutzen ez dena, baina, ziur asko, Horemheben alaba eta XVIII eta XIX. dinastien arteko lotura izango zena.\nHoremheb, Ramses I.a eta Seti I.ak, Egipto baketu eta berrantolatu behar izan zuten, euren beste konkistetako bat, Amonen Apaiz Gorenak kontrolpean mantentzea izan zelarik, Akenatonen iraultza amaitu ondoren, boteretsuegi bihurtu zirenak. Gudu isil honetan lortutako lorpen bat, semeek kargua heredatzea eragoztea izan zen. Aldi berean, gainontzeko jainko eta jainkosa tradizionalen gurtza bultzatu zen (jakina, Aton aipatzea debekatuz), bereziki Seth jainkoarena, honen Avarisko tenplua zaharberritzea agindu zelarik. Hain zuzen ere, Seti I.aren erregealdian hasi zen Akenatonen aurkako jazarpena, eta honen amaitu gabeko hiriburua suntsitzen hasi zen.\nXIX. dinastia, errege gerlari familia bat bezala agertu zen, jatorri militar argikoa. Seti I.aren ondorengoa izan zen Ramses II.a handia, ez zen salbuespena izango, eta azken faraoi honek izan zuen ospe handiagatik iritsi da, egundaino, Seti I.aren oroitzapena, zertxobait jaitsia. XIX. dinastia, gainera, batez ere hasieran, eraikin handiak bultzatu zituen errege etxe bat izan zen, eta soilik Ramses I.a eta Seti I.aren erregealdi laburrek, ondoren, Ramses II.ak, bere eraikuntza propioak bezala hartuko zituen eraikin erraldoiak amaitu ahal izatea eragotzi zuten.\nLurperaketa.\nSeti I.a, 40 urte inguru zituela hil zen, Tutmosis I.aren antzerako erregealdi baten ondoren, baita iraupenean ere, 13-16 urteko erregealdia. Bere oinordekoa, bere seme Ramses II.a izan zen, honekin, elkargobernu bat ezarri zuelarik, oinordekotza baketsua ziurtatzeko.\nSeti I.aren momia, hobekien kontserbatuta dagoenetako bat, 1881ean aurkitu zen Deir el-Bahariko ezkutalekuan, eta, ordutik, Kairoko Egiptoar Museoan kontserbatzen da. Momiari eginiko azterketek, ez dute bere heriotza goiztiarraren arrazoiak zeintzuk izan ziren adierazten, baina bere bihotzaren funtzionamendu txar bat eragiten zuen bihotzeko gaixotasun bat zuela uste da. Hain zuzen ere, bere bihotza, gorputzaren eskuinaldean aurkitu zen, eta, beraz, faraoiak, hil ondoren, kontrako aldean jarri ziezaiotela agindu zuela uste da, beste bizitzan behar den bezala funtziona zezan. Beste aditu batzuk, berriz, hau, momifikatzaileen akats bat izan zitekeela uste dute.\nSetiren hilobia, KV17a, Erregeen Haranean dagoen handienetako bat da, baita ederrenetako bat ere. 1817ko urriak 16an aurkitu zuen Giovanni Battista Belzoni italiarrak. Bere sarkofagoa, Egipton aurkitutako ederrenetako bat, gaur egun, Salteko museoan dago, Erresuma Batuan.\nBere garaiko testigutzak.\nTenpluak eraiki zituen eta, bere izena, zenbait monumentu eta idazkunetan agertzen da."}
{"id": "87849", "revid": "137486", "url": "https://eu.wikipedia.org/wiki?curid=87849", "title": "Rafael Aizpun", "text": "Rafael Aizpun Santaf\u00e9 (Caparroso, 1889ko urriaren 24a - Iru\u00f1ea, 1981eko maiatzaren 1a)\nlegelari eta politikari nafarra izan zen. Jes\u00fas Aizpunen aita da.\nBiografia.\nZuzenbidea ikasi zuen Bartzelonan. Liberal autonomista, gaztetan maurismoaren zalea izan zen. 1922an, Partido Social Popularreko kide bihurtu zen, zenbaitek Espainiako lehenengo alderdi demokrazia-kristautzat jo izan duten alderdikoa, Rafael Aizpun bera bezala bestalde, eta Iru\u00f1eko Udaleko zinegotzi hautatu zuten. Aizpun lurjabea eta abokatua zen, baita Cr\u00e9dito Navarroko kontseilaria ere. Javier Drondak batez ere jabeen klasearen interes ekonomikoen babesletzat dauka.\n1920. urtetik aurrera Eusko Ikaskuntzako kidea ere izan zen. 1930ean Lizarrako Estatutua idazteko batzarretan parte hartu zuen. Bigarren Errepublikako 1931ko hauteskundetan Nafarroako diputatu hautatu zuten, Miguel Gortari katoliko; Jose Antonio Agirre jeltzale eta Joaqu\u00edn Beuntza eta Rodeznoko kondea karlistekin batera.1933an Uni\u00f3n Navarra alderdia sortu zuen, CEDA barruan egon zena eta gero Acci\u00f3n Popular de Navarra izango zena. 1933an eta 1936an berriro hautatu zuten diputatu. Aldi honetan, Nafarroan nekazaritza erreforma aplikatzearen kontra nabarmendu zen, foruen kontrakoa zela argudiatuz, eta Nafarroan lur-jabetzen pilaketa arazorik zegoela ukatu zuen.\nEspainiako justizia ministroa izan zen Lerroux presidentea zela, hau da, 1934ko urritik 1935eko apirilera arte. Industria eta Merkataritza ministroa ere izan zen 1935eko maiatzatik irailera. Ministro gisa, 1934ko urriko iraultzaren ondoren, Nafarroako udal sozialistak bertan behera uzteko lehiatu zen, lurralde horretan istilurik izan ez zen arren. Gerra Zibilean altxatuen alde egin zuen eta, 1938an, lan handia egin zuen 1938ko abenduan sortutako batzordean 1936ko otsailaz geroko errepublikazaleen jarduera zuzenbidez kanpokoa omen zela frogatzeko. Nafarroako Zuzenbide Ikasketen Kontseiluko kide zela, berriz, frankismoak foru-zuzenbidea errespetatzen zuela defenditu zuen. Gerra bukatu eta gero politika utzi zuen.\n1960ko hamarkadaren bukaeran, ekonomia irakasle izan zen Nafarroako Unibertsitatea izango zen eskolan.\nLanak.\nNafarroako Zuzenbide Foralean aditua, hauek dira idatzi zituen liburuak:"}
{"id": "87852", "revid": "237", "url": "https://eu.wikipedia.org/wiki?curid=87852", "title": "Euskadiko Langile Komisio", "text": ""}
{"id": "87853", "revid": "69297", "url": "https://eu.wikipedia.org/wiki?curid=87853", "title": "Celestino Peralta", "text": "Celestino Peralta Lapuerta (Caparroso, 1879ko maiatzaren 6a - Buenos Aires, 1929) apaiz eta hizkuntzalari nafarra izan zen.\nBiografia.\nKaputxino bihurtuta eta Celestino Mar\u00eda de Caparroso izena hartuta, 1905ean Iru\u00f1ea apaiz ordenatu zen.\nLekarotzen, Aholku Onaren ikastetxeko irakaslea izanik, euskara buru belarri ikasi eta hizkuntzalaritzari ekin zion. Ikastetxean Aita Donostia irakaslea ere bazen eta biek elkarrekin lan egin zuten. 1919an euskaltzain izendatu zuten.\nGramatika bat idatzi zuen, Bernardo de Arrigarai ezizena erabiliz, A\u0155igarai idatzita deitura.\n1921ean Txile-Argentina Kaputxinoen probintziara eramana, 1928an, Buenos Airesean abituak utzi zituen eta hurrengo urtean bertan hil zen.\nBere omenez, Tuterako euskaltegia Arrigarai izena du.\nLanak.\nGainera, 1922an Madrilen Aita Donostiak \"\u201cEuskal eres sorta\u201d\" kantutegian lagundu zuen, 1926an, berriz, \u201cLa Baskonia\u201d 1189. alean."}
{"id": "87854", "revid": "512", "url": "https://eu.wikipedia.org/wiki?curid=87854", "title": "Henri Gavel", "text": "Henri Gavel (Saint-Pol-sur-Ternoise, Pas-de-Calais, 1880ko maiatzaren 22 - Lapurdi, 1959ko urriaren 15), Frantziako hizkuntzalari eta euskaltzaina izan zen.\nBiografia.\nBaionako lizeoan gaztelaniazko irakaslea zela, euskara ezagutu eta ikasi zuen. Hantxe Eusko Ikaskuntza erakundearen kide bihurtu zen. Gero, Toulouseko Unibertsitatearen Letren Fakultateko irakaslea izan zen. Euskaltzain ere bazen.\nGaskoiera ere menperatu zuenez, Institut d'Estudis Occitans eta Baionako \"Acad\u00e8mia gascona\" erakundeen kidea zen. Gainera, \"Soci\u00e9t\u00e9 des Sciences, Lettres et Arts de Bayonne\" edo \"Soci\u00e9t\u00e9 des Amis du Mus\u00e9e Basque\" erakundeen kidea ere bazen.\nLanak.\nKultura-aldizkari asko izan ziren haren artikuluak argitaratu zituztenak: \"Eusko Ikaskuntzen Nazioarteko Aldizkaria\", \"Gure Herria\", \"Gernika\", \"Euskera\", \"Eusko-Jakintza\" eta \"Bulletin du Mus\u00e9e Basque\" Euskal Herrian; eta \"Annales du Midi\" eta \"Bulletin de la Soci\u00e9t\u00e9 des professeurs de langues meridionales\", atzerrian.\nHona hemen idatzitako liburu nagusiak:"}
{"id": "87856", "revid": "512", "url": "https://eu.wikipedia.org/wiki?curid=87856", "title": "The Blue Gardenia", "text": "The Blue Gardenia 1953an Fritz Lang zuzendariak egindako filma da. Hedabideen inguruan Langek sortu zituen hiru filmetako lehena da (gerora datoz \"Beyond a Reasonable Doubt\" eta \"While the City Sleeps\" -biak 1956koak-) eta hilketa baten harira informazioa zelan eskaintzen den kritikatzen du. Filmaren izen bereko kanta entzun daiteke, Nat King Colek abestua; kantaria antzezle ere ikus dezakegu. Filmaketa oso azkar egin zuten, hogei egunean, eta azken emaitzan nabari da.\nArgumentua.\nNorah Larkin (Anne Baxter) gizon batekin (Raymond Burr) geratu da eta beronen apartamentura joango dira. Gizonak zakar jokatu eta Norahri min egin nahi dio, jazarri. Norahk bere burua defendatuko du, eta indarrak galduta zorabiatuko da. Esnatzean gizona neskaren ondoan hilik dago. Norahk berak hil duelako susmoa dauka. Casey Mayo (Richard Conte) kazetariarengana joko du laguntza eske."}
{"id": "87857", "revid": "119347", "url": "https://eu.wikipedia.org/wiki?curid=87857", "title": "Arahau", "text": "Arahau hizkuntza eraikia da, 2006 inguruan Ivan Karazev idazle errusiarrak sortua.\nFonetika.\nArahauak 10 bokal, 17 kontsonante, 10 diptongo eta 10 triptongo ditu. Azentua beti aditzeko silaban erortzen da.\nAdibidez: \"Kfasaadesfrat\" [kfa.saa.\u2019des.frat] \"Nik irakaslea ikusten dut\"; \"Tesark\" [\u2019te.sark] \"Ni ibitzen naiz\".\nLatindar alfabetoan oinarritutako alfabetoa du: a, \u00e4 [ia], b, c [ts], d, e, \u00eb [ie], f, g, h [x], i, j [j], k, l, m, n, o, \u00f6 [io], p, r, s, t, u, \u00fc [iu], v, y [\u0268], z [z].\nBokalak.\nArahauak Finlandieraren hamar oinarrizko bokalak ditu, hamar beheranzko diptongo daude (au, ao, ae, ai, ou, oe, oi, oa, ei eta ea), hamar beheranzko triptongo daude: uau, uao, uae, uai, uou, uoe, uoi, uoa, uei eta uea (u [w] letra ere kontsonantea da). j letra gaztelaniako y bezala ahoskatzen.\nSwadesh zerrenda.\nHona 177 itemek osatutako zerrenda, euskarazkoa eta arahauzkoa lagun.\nSailkapena.\nArahau ez dago philum indoeuroparraren barruan sailkatuta eta Europako mendebaldean izan zen hizkuntza-familia baten azken arrastotzat hartzen da.\nArahauk baditu ezaugarri urri batzuk (hizkuntza indoeuroparrekin alderatuz). Lehenbizi, bere morfologia eransgarria (aglutinantea), hitza osatzeko modua, hitz barneko zatiak (morfema) \u201citsasten\u201d dira elkarrekin, funtsezko aldaketarik jasan gabe, eta gainera esangura gramatikal bakoitzak (adibidez, kasua eta numeroa izenetan, denbora, pertsona eta numeroa aditzetan) badu bere morfema propioa. Arahauk badauka kasu ergatiboa eta aktiboa. Arahauk hitzak sortzen ditu batez ere bi sistemen arabera: konposaketa eta eratorpena. Eratorpena, maileguak eta konposaketaren batera, lexikoa sortzeko metodorik errazenetako eta eraginkorrenetako bat da. Arahaun atzizki lexiko ugari daude eta honek baimentzen du nukleo beretik hainbat esanahi desberdin ateratzea, baita kategoria sintaktikoa aldatzea ere.\nArahaun badaude atzizki desberdinak, izen-sintagma barruan izenaren funtzioa adierazten dutenak. Hizkuntzak, beraz, erabiltzen ditu atzizkiak, preposizioen ordez. Atziki hauek zuzen itsasten zaizkio sintagmari, behin baino ez dira erabiltzen, ez sintagma horretako elementu bakoitzean.\nArahauk euskararekin kointzidentzia du.\nArahau-euskara (kointzidentziak):\nEredua.\nGure Aita euskaraz:\nGure Aita arahauz:"}
{"id": "87862", "revid": "1545", "url": "https://eu.wikipedia.org/wiki?curid=87862", "title": "Ingalaterrako Eliza", "text": "Ingalaterrako Eliza () Ingalaterrako eliza kristau nagusia da, eta anglikar erkidegoko \"ama\" eta \"lehendabiziko\" gisa jarduten du. Halaber, Porvooko Komunioaren kidea eta anglikanismoaren sorburua ere bada.\nTeologia.\nSinesmen eta praktiketan, Ingalaterrako Elizak hainbat forma eta tradizio nahasten ditu: bere kongregazio batzuetan, gurtza eta liturgia, Erromatar Eliza Katolikoak Vatikanoko II. Kontzilioatik aurrera egiten dituenen oso antzekoak dira (ikus, \"High church\"), baina beste batzuetan, zaila da forma anglikanoak eta beste gorputz ebanjeliko batzuen adierazpenak bereiztea (ikus, \"Low church\"). Konstituzio anglikanoak, hala ere, teologikoki kontserbadoreak diren sinesmen asko baieztatzen ditu eta bere gurtze adierazpen liturgikoa ere oso tradizionala da. Era berean, bere antolaketa artzapezpiku, apezpiku eta elizbarrutien hierarkia historikoari eusteko komenigarritasunean oinarritzen da.\nAskoren iritziz, Ingalaterrako Eliza bereziki bereizten da bere irizpide-zabaltasuna eta eskuzabaltasuna dituelako oinordekotza nagusitzat. Horregatik, gaur egun, bere sinesmenak eta praktikak gero eta gehiago bereizten dira anglo-katolikoetatik, liturgia eta sakramentuak areagotzen jarraitzen dutenak, eta ez predikan zentratutako zerbitzuak, ezta bizi-testigantza ebanjelikoak txertatzen diren zerbitzuak ere, eta are gutxiago karismadun eta mendekostearren berezkoak diren suspertze-bilerak. Baina Ingalaterrako (Eliza zabala) horrek gizarte modernoaren garapenak dakartzan doktrina-erronka berriei egiten die aurre, hala nola emakumeen apaiz-ordenazioari buruzko gatazkei (1992an onartua eta 1994an gauzatua) edo anglikanoen gehiengo handiak onartzen ez duen klero homosexualaren egoerari buruzko eztabaidari.\n2005eko uztailean, Sinodo Orokorrak, epe ertainean, emakumeak apezpiku gisa kontsakratzeko prozedura bozkatu zuenean, era horretako banaketak indar handiagoz azaleratu ziren. Horren ondorioz, 2006ko otsailean, Sinodo berak, modu nabarmenean, 'azterketa gehigarri' baten aldeko botoa eman zuen, eta eskema instituzional bat ezarri zuen, parrokia bakoitzari emakume gotzain bat ez onartzeko eta gizon bat aukeratzeko erabaki autonomoa emateko.\nGobernua.\nIngalaterrako Elizaren buru espirituala Canterburyko artzapezpikua da, gainera Ingalaterra osoko Gotzaina Lehena eta Canterbury probintziako Metropolitarra dena. Komunitate anglikanorako batasun gunea ere izanda, nazio eta eskualde mailako eliza independenteen anaitasun mundiala, \"primus inter pares\" bezala aitortzen dute. Justin Welby, petrolio industriako exekutibo ohia, 2012ko azaroaren 9an Canterburyko artzapezpiku izendatu zuten. Bestalde, Erresuma Batuko erregeak (gaur egun Elizabeth II.a) \"Ingalaterrako Elizako Gobernadore Gorena\" titulu konstituzionala du.\nIngalaterrako Elizak gorputz legegile bat du: Sinodo Orokorra. Sinodoaren ebazpenak Erresuma Batuko Legebiltzarrak onartu behar ditu (baina ez zuzendu), benetako adostasuna jaso eta Ingalaterrako legearen parte bihurtu aurretik. Elizak, bere sistema judizial propioa ere badu, Gorte Eklesiastikoak bezala ezagutzen dena, sistema judizial britainiarraren zati direnak, elizak eta euren hilerriak zaintzeari eta kleroaren diziplinari dagokionez ahalmen bereziak dituztenak.\nIngalaterraz gain, Ingalaterrako Elizaren jurisdikzioa Man uhartera, Kanaleko uharteetara eta Flintshire galestar konderriko parrokia batzuetara hedatzen da. Azken urteetan, Europako lurralde kontinentalean erbesteratutako kongregazioek \"Elizbarrutia Europan\" deiturikoa osatu dute.\nEkonomia.\nIngalaterrako Eliza, herrialde horretako Eliza ofiziala den arren, ez du gobernu britainiarraren zuzeneko finantzaketarik jasotzen. Dohaintzak dira finantza-baliabideen iturririk garrantzitsuena, nahiz eta beren askotariko jabetza historikoek sortutako errentetan ere oinarritzen diren. 2005. urte inguruan, Ingalaterrako Elizak bere diru-sarrerak 900 milioi libera esterlina ingurutan estimatu zituen.\nHistorikoki, parrokiek Elizaren baliabide gehienak bildu eta administratu zituzten. Horregatik, elizgizonen soldata aldatu egiten zen parrokia bakoitzaren finantza-ugaritasunaren arabera, eta horietako batzuk bereziki gogokoak bilakatu ziren. Elizbarruti batzuek ere aktibo garrantzitsuak administratu izan dituzte: Durhamgo elizbarrutiak, adibidez, baliabide eta botere politiko handia izan zuen ezen bere gotzaina \"printze-apezpiku\" bezala ezagutua izan zen. XIX. mendearen bigarren erdialdetik aurrera, ordea, Ingalaterrako Elizak ahalegin handiak egin ditu bere elizbarrutien eta parrokien finantza-egoera \"berdintzeko\"."}
{"id": "87863", "revid": "880", "url": "https://eu.wikipedia.org/wiki?curid=87863", "title": "Opera (musika)", "text": ""}
{"id": "87864", "revid": "6327", "url": "https://eu.wikipedia.org/wiki?curid=87864", "title": "Schengen espazioa", "text": ""}
{"id": "87865", "revid": "99405", "url": "https://eu.wikipedia.org/wiki?curid=87865", "title": "Erresuma Batuko historia", "text": "Erresuma Batuko historia ofizialki 1707ko maiatzaren 1ean hasten da, Ingalaterrako (Gales ere barne zela) eta Eskoziako estatuek bat egin zutenean. 1603tik erresuma biek errege bera zuten, nahiz eta bakoitzak bere parlamentua izan. 1707ko Batasun Itunak Britainia Handiko Erresuma sortu zuen eta parlamentu bakarra Westminsterren ezarri zen (Londresen). Erresuma horri 1800eko Batasun Aktaren bidez Irlanda batu zitzaion, Britainia Handiko eta Irlandako Erresuma Batua sortuz.\n1066ko normandiarren inbasioaren ondotik, Ingalaterra eta Eskoziako erresumek ez zuten kanpoko inbasiorik jasan. Horren ondorioz, bakoitzak bere erakunde politiko, administratibo eta kulturalak, lege sistemak eta zientzia eta ezagutzaren garapena oztoporik gabe aurrera eraman ahal izan zituzten. Zazpi Urteko Gerraren ostean (1756-1763) Inperio britainiarra munduko nagusi bihurtu zen, Frantziaren kaltetan; inperio horrek 1922rako mundu osoko biztanleriaren laurdena bere menpean izan zuen eta Erresuma Batuko hizkuntzaren, kulturaren eta eredu industrial zein sozialaren hedapen garrantzitsua suposatu zuen.\n1922an Irlandako 32 konderrietatik 26k bere burujabetasuna aldarrikatu zuten, Anglo-irlandar Itunaren bidez. Beste sei konderriek Britainia Handiaren menpe jarraitu zuten eta, horregatik, 1927an Erresuma Batuak izena aldatu zuen; Britainia Handiko eta Ipar Irlandako Erresuma Batua bihurtu zen. Lehenengo eta Bigarren Mundu Gerretan parte hartze erabakigarria izan zuen, aliatuen aldean (irabazle izan zen aldean, hain zuzen). 1945etik aurrera (bereziki 1960ko hamarkadatik aurrera) bere kolonia garrantzitsuenak estatu independente bihurtzen joan dira eta Inperio Britainiarra bertan behera gelditu da. Hala ere, kolonia ohi gehienak \"Commonwealth of Nations\" izeneko elkartean jarraitzen dute eta askok Erresuma Batuko monarka beraien estatu buru mantentzen dute. Horrez gainera, Erresuma Batuak nazioarteko erakunde garrantzitsuenetan (Europako Batasuna, Nazio Batuen Erakundea eta NATO, besteak beste) botere handia izaten jarraitzen du XXI. mendean.\nXVIII. mendea.\nErresuma Batuaren sorrera.\nBritainia Handiko Erresuma Batua deituriko estatua 1707ko maiatzaren 1ean sortu zen, Ingalaterrako eta Eskoziako erresumek bat egin zutenean (Gales Ingalaterrako erresumako parte zen 1282tik). Batasun hori aurreko urtean negoziatu zen Batasuneko Itunaren arabera egin zen eta bai Ingalaterrako parlamentuak, baita Eskoziakoak ere, Batasuneko Akta bana onartu zuten.\nOrdura arte estatu subiranoak izan ziren arren, 1603tik errege bera zuten, Eskoziako Jakobo VI.ak seme-alabarik gabe hil zen bere lehengusina Ingalaterrako Elisabet I.a erreginaren koroa jaso zuenean. Jakobo VI.ak Jakobo I.a izenez agindu zuen Ingalaterran. Epealdi horri (1603-1707) Koroen Batasuna izena eman zitzaion. Batasuneko Itunak erresuma bien arteko batasuna indartu nahi izan zuen, erresuma bakarra eta parlamentu bakarra lortzeko. Britainia Handiko Ana izan zen lehen erregina (1702-14). Hala ere, zenbait atal batasunetik kanpo gelditu ziren, hala nola, lege sistema, hezkuntza sistema eta Eliza. Izan ere, Eskozian Eskoziako Eliza Presbiteranoa zen ofiziala eta Ingalaterran Eliza Anglikanoa.\nJakobotarren altxamenduak.\nErresuma Batua sortu baino lehen, XVII. mendearen bigarren erdian, Ingalaterrako, Eskoziako eta Irlandako erresumetan gorabehera politiko eta erlijioso ugari bizi izan ziren. Karlos I.a erail ondoren, Oliver Cromwellek Commonwealth izeneko aldi errepublikarra ezarri zuen (1649-1660). Horren ostean, Ingalaterrako Karlos II.ak (Karlos I.aren semeak) boterea hartu zuen, nahiz eta 1649an bertan Eskoziako Parlamentuak Eskoziarren errege izendatu zuen. Ingalaterrako boterea hartu zuenean, Cromwellen lege puritanoen aurka egin zuen eta Eliza Anglikanoari bere botere tradizionala itzuli zion, nahiz eta tolerantzia erlijiosoko aldi bati hasiera eman. Hala ere, ezin izan zien katoliko eta protestanteei erabateko emantzipaziorik eman.\nKarlos II.a hil ondoren, bere anaia Jakobo II.ak (Eskozian Jakobo VII.a) hartu zuen boterea baina katolikoa zenez bere menpeko askok ez zuten onartu. 1688ko abenduaren 11n erregetza uztera behartu zuten (Iraultza Gloriosoa). Bere alaba Maria II.ak eta honen senar Gillermo III.ak hartu zuten boterea. Mariaren eta bere ahizpa Anaren erregetzen ondoren, Britainia Handia Estuardo familiaren eskutik Hannover dinastiaren eskuetara pasa zen eta sistema parlamentarioa indartu zen.\nAldaketa horiekin ados ez zeudenek iraultza jakobotarrak abiarazi zituzten (1715ekoa eta 1745ekoa), Estuardoen dinastia berrezartzeko asmoz. Joera honek porrot nabarmena izan zuen 1746ko Culloden-eko borrokan.\nInperio Britainiarra.\n\"Artikulu nagusia: Inperio Britainiarra\"\n1756an hasitako Zazpi Urteko Gerra Europa, India, Ipar Amerika, Karibea, Filipinak eta Afrikako kostaldean zehar egin zen (historiako lehen gerra globaltzat hartu izan da). Britainia Handiak Prusia, Brunswick-L\u00fcneburg eta Portugalekin batera, Frantzia, Austria, Errusia, Suedia, Saxonia eta Espainia garaitu zituen. Frantziak, bereziki, ordura arte izandako nagusitza galdu zuen Prusiaren eta Britainia Handiaren mesedetan. Azken honek Europatik kanpoko lurraldeetan nagusitza eztabaidaezina lortu zuen.\n1760 eta 1770eko hamarkadetan Britainia Handiaren eta Ipar Amerikako Hamahiru kolonien arteko gatazka piztu zen metropoliak ezartzen zituen zerga altuak zirela eta. 1775ean Ipar Amerikako Iraultza piztu zen eta kolonoek metropoliari gerra deklaratu zioten, Frantziaren laguntzaz. Gerra irabazita, 1783an Ameriketako Estatu Batuak sortu ziren.\nKolonia horien galerak Inperio Britainiarra fase berri batera eraman zuen. Ordutik aurrera, Inperioaren gunea Asia eta Pazifikoko eskualdeetan (geroago, baita Afrikan ere) jarri zen. Adam Smith eta bere teoria liberalak arrakasta izan zuen; izan ere, Estatu Batuen independentziak Ipar Amerikaren eta Britainia Handiaren arteko harreman ekonomiko gero eta sendoagoak sortu zituen eta, beraz, argi gelditu zen botere politikoa ez zela ezinbestekoa eragin ekonomikoa izateko.\nSistema bera bultzatu nahi izan zuten Indiaren kasuan ere, baina Frantziak botere geroago eta handiagoa izateko arriskua zela eta. Horregatik, lurralde berriak konkistatzera eta bertan menpeko agintariak jartzera jo zuten.\nAldi berean, Britainia Handiak bultzatuta lurralde berriak ezagutzeko espedizioak egin ziren. Horien artean garrantzitsuena 1770ekoa izan zen. James Cook Australiako ekialdeko kostaldera iritsi zen eta lurraldea britainiarrentzat konkistatu zuen. 1787tik aurrera presondegiak ezarri ziren lurralde hartan.\nXIX. mendea.\nIrlanda eta Britainia Handiaren arteko batasuna (1800).\n1800eko urtarrilaren 1ean Irlandak Erresuma Batuarekin bat egin zuen eta Britainia Handiko eta Irlandako Erresuma Batua sortu zen.\nIrlanda lurralde independentea zen, baina 1170etik hasita Ingalaterran agintean zeuden errege normandoek inbasioak egiten zituzten. XVII. mendearen hasieratik kolonoak kokatu ziren Irlandako Ulster probintzian. Hauek Eskozia eta Ingalaterratik zetozen eta erlijioz protestanteak eta anglikanoak ziren. Irlandako jatorrizko populazio katolikoa lurralde horietatik bota egin zuten. Kolonizazio horrek Irlanda Britainia Handiarekiko menpetasun egoeran jarri zuen.\n1641ean irlandar katolikoek matxinada bat antolatu zuten beraiek sufritzen zuten diskriminazioari aurre egiteko. Matxinada horrek porrot egin zuen eta ordurako agintean zeuden protestanteek katolikoen aurkako Lege Penalak onartu zituzten 1691n. Horien ondorioz, besteak beste, katolikoek Parlamentuko kide izatea debekatuta zuten. 1703an eta 1709an lege horiek indartu egin ziren eta eliza anglikanotik kanpo zeuden talde protestanteen aurka ere aplikatu ziren. Horregatik, 1798an lege horiek kaltetutako katoliko eta protestanteek bat egin zuten erabat burujabea izango zen Irlanda errepublikarraren 1798ko Irlandako matxinada egiteko. Frantziako Iraultza hartu zuten eredu. Matxinada horrek ere porrot egin zuen, baita Irlandar Batuen Elkarteak (\"Society ofUnited Irishmen\") Lege Penalak ezabatzeko egindako eskaerek ere. Britainiar gobernuak erabaki zuen onena Irlandaren independentziarekin behin betiko amaitzea zela.\nNapoleondar Gerrak.\n\"Artikulu nagusia: Napoleondar Gerrak\nNapoleon Bonapartek Frantziako Iraultzaren eragina Europa osora zabaldu nahi izan zuen. 1803ko maiatzaren 18an Britainia Handiaren eta Frantziaren arteko gerra hasi zen; Erresuma Batuko gobernuarentzat ezinbestekoa zen Napoleonen asmo errepublikarrak geldiaraztea.\nEuropaz gain, gatazka hauek Karibera eta potentzia europarren beste lurraldeetara ere zabaldu ziren. Zentzu horretan, zenbait historialariren arabera, gerra hauek mundu gerrak izan zirela esan daiteke.\nNapoleonen helburua Britainia Handiaren eta Europaren arteko merkataritza harremanak apurtzea zen. Erresuma Batuak ezin izan zion hasiera horretan (1806an, Berlingo Dekretuak sinatu zirenean) militarki aurre egin, armada napoleondarra baino. Baina Europako merkatuak itxita zituenez, ahalegin guztia kanpoko merkataritzara bideratu zuen, baita lehen garapen industrialera ere (azken hau Frantziarena baino askoz handiagoa zen).\nErresuma Batuak parte hartze garrantzitsua izan zuen Napoleonen aurkako borroka askotan, besteak beste, Waterlooko batailan.\nAro Viktoriarra.\nIndustria Iraultzaren garapen garrantzitsuena Victoria I.aren erregetza aldian gertatu zen (1837-1901), nahiz eta horren aurrekariak 1832ko Erreforma Aktarekin hasi. Garai hori, gainera, Inperio Britainiarraren gailurra izan zen, India inperioaren parte izatera pasatu zelako, besteak beste.\nKolonietan gatazka garrantzitsuak zeuden arren, metropolia bake egoera egonkorrean zegoen. Garai horri \"Pax Britannica\" izena ematen zaio horregatik. Erreforma liberalak gauzatzen joan ziren eta sufragio eskubidea hedatu egin zen. Hala ere, landa guneetatik hirietara joandako jende multzoak masifikazio arazoak sortu zituen hiririk handienetan, bereziki Londresen.\nVictoria erreginak eraginda, gizartean joera moralista sakonak ezarri ziren: emakumezko eta gizonezkoen arteko bereizketa argia, gai sexual ia guztiak tabu bihurtu ziren... Hala ere, aurpegi garbi horren atzean bestelako fenomenoak ere agertu ziren; prostituzioa nabarmen igo zen klase apaleneko emakumeen artean.\nIrlandaren autonomia (Home Rule).\n1800eko Batasun Aktaren arabera, Britainia Handiak Irlandan ezarritako Lege Penalak ezabatu eta katolikoen emantzipazioa burutu behar zuen. Hala ere, orduko erregeak, George III.ak, neurri horiek errege izendatu zuteneko zinaren aurkakoa zirela uste zuen, bera anglikanismoaren babesle sendoena izan behar baitzen. Daniel O'Conell abokatuak bultzatuta egin zen emantzipazioaren kanpainak 1829an lortu zuen bere helburua, George III.a hiltzean. Orduan lortu zuten katolikoek Irlandako parlamentuan parte hartzea (nahiz eta populazioaren ia erabateko gehiengoa izan).\n1846ko Patataren izurriteak nekazari asko hirietara bultzatu zituen. Britainia Handian joera ekonomiko liberalak ziren nagusi eta gaizki ikusten zuten estatuaren esku hartzea goseteari aurre egiteko. Karitatezko ekintza handiak bultzatu ziren arren, gobernuaren esku hartze faltak izurritea katastrofe bilakatu zuen.\nIrlandako boto-emaileek (garai hartan emakumezkoek eta maila batetik beherako behartsuek ezin zuten botorik eman) nagusiki alderdi liberalaren eta kontserbadorearen alde egiten zuten. Isaac Buttek gidatuta, kontserbadore batzuek alderdia utzi eta Irlandako Alderdi Parlamentarioa sortu zuten. 1870etik aurrera Chales Stewart Parnellek gidatuta Irlandako alderdi garrantzitsuena izatera iritsi zen. Alderdi hau Home Rule edo autonomiaren aldeko borrokan nabarmendu zen. Hala ere, ez zuen arrakastarik izan, Lord-en Ganberak bai 1886an, baita 1893an ere Komunen Ganberak onartutako proposamenak baztertu zituelako. Irlandan bertan ere, bereziki Ulsterren, autonomiaren aurkakoak indarra hartzen jarraitu zuten, bereziki autonomiak beraien pribilegioak (populazio protestantearenak, alegia) murriztuko zituen beldurrez).\nXX. mendea.\nIrlandaren zatiketa.\nXIX eta XX. mendeetan Irlandako abertzaletasuna indartuz joan zen. Daniel O'Conellek gidatutako mugimenduak katolikoen emantzipazioa eta eskubide berdintasuna bermatu nahi zituen. Geroago, Charles Stewart Parnellen gidaritzapean, Irlandako nazionalisten helburua Home Rule edo autonomia lortzea izan zen.\n1912an Britainia Handiko gobernuak Home Rule delakoaren proposamen berri bat egin zuen, baina, 1893ko ahaleginean bezala, Lorden Ganberak ez zuen onartu. Hala ere, ordurako Lorden Ganberak ez zuen legegintza atzera botatzeko eskumenik; gehienez jota, urte biz proposamena atzeratzeko ahalmena zuen.\n1914rako Lehen Mundu Gerra lehertu zen eta Britainia Handiak Home Rule-erako proposamena baztertu egin zuen gerrak iraun bitartean. Gerra horretan, bai Ipar Irlandako unionistek, baita errepublikarrek ere, Britainia Handiaren tropekin batera borrokatu zuten.\n1916ko Aste Santuan Irlandako abertzale batzuek Erresuma Batuaren aurkako altxamendua egin zuten Dublinen eta \"Irlandar Errepublika\" aldarrikatu zuten. Britainiarrek altxamendua gogor zapaldu zuten eta bertako partaide gehienak hiltzera kondenatu zituzten. Hala ere, gertaera horrek irlandarren independentzia nahiak areagotu egin zituen. Horrela, 1919an egindako hauteskundeetan, Sinn F\u00e9ineko hautetsiek uko egin zioten Westminster-eko parlamentura joateari eta Dublinen D\u00e1il \u00c9ireann izeneko parlamentua sortu zuten. Honek Irlandaren independentzia aldarrikatu zuenean Britainia Handiak gerra deklaratu zion (Irlandako Independentzia Gerra).\n1921ean Britainia Handiak bake ituna proposatu zien buruzagi irlandarrei. Irlandako gobernuaren ordezkariek Anglo-irlandar Ituna lortu zuten Londresko negoziazioetan; honen ondorioz, Irlandako Estatu Askea sortu zen, hegoaldeko 26 konderrietan. Estatu aske hau Britainia Handiaren baitako dominium-a bihurtu zen, bertako erregearen menpe baina barne politika ia independentearekin. Iparraldeko 6 konderriek, aldiz, Britainia Handiaren menpe jarraitu behar izan zuten. Itun horrek Irlandako gizartean zatiketa gogorra ekarri zuen, aldeko eta aurkakoen artean. 1922 eta 1923 bitartean Irlandako Gerra Zibilak aurreko gatazkak baino hildako gehiago utzi zituen eta azkenean itunaren aldekoek garaipen argia lortu zuten.\nIrlandako gobernu berriaren proiektua Britainia Handiarekin harremanak hobetzea zen baina bere independentzia bermatuz. Horrela, pixkanaka gobernuak botere gehiago hartu zituen bere gain, harik eta 1948an Commonwealth elkartea utzi eta ofizialki errepublika bihurtu zen arte.\nDepresio handia.\nLehenengo Mundu Gerraren eta Bigarrenaren arteko urteak egoera ekonomiko gogorra ekarri zuten, hasierako susperraldi arin baten ostean. Britainia Handian egoera gogorrena Ingalaterra iparraldean eta Galesen bizi izan zuten; lurralde horietako zenbait eskualdetan langabezia tasa %70era iritsi zen. 1926an mehagintzako langileen egoera larria salatzeko greba orokorra egin zen baina ez zen hobekuntza nabarmenik lortu. Areago, krisia larriagotu egin zen eta Britainia Handian ikatzaren produkzio eta kontsumoa gainbehera hasi zen. Gerra ezin saihesteak armamentu industriaren bizkortzea areagotu zuen 30eko hamarkadatik aurrera.\nBigarren Mundu Gerra (1939-45) eta berreraikuntza.\nBritainia Handiak eta bere koloniek (nagusiki, Indiak) Hirugarren Reichari gerra deklaratu zioten 1939ko irailaren 1ean, azken honek Polonia inbaditu ondoren. Gerra garaian (1939-1945) nazien kontrolpetik at egon zen arren, bonbardaketa gogorrak jasan zituen 1940ko irailaren 7tik 1941eko maiatzaren 10era. Urtebeteko bonbardaketa horietan, zuzenean 43.000 zibil baino gehiago hil ziren eta milioi bat zibil baino gehiago zauritu. Gertaera larrienak Londres hiriburuan izan ziren arren, Erresuma Batuko beste hainbat hiritan ere bonbak jaurti zituzten Ardatzeko armadek, besteak beste, Belfast, Birmingham, Bristol, Cardiff, Clydebank, Coventry, Greenock, Sheffield, Swansea, Liverpool, Hull, Manchester, Portsmouth, Plymouth, Nottingham eta Southampton-en.\nErresuma Batua Aliatuen taldekoa zenez, gerran garaile atera zen, Ameriketako Estatu Batuekin, Sobietar Batasunarekin eta Frantziarekin batera. Ondorioz, zeregin garrantzitsua izan zuen gerra osteko berreraikuntza garaian, bereziki Alemaniako ipar mendebaldea kontrolatu baitzuen. Garaile izan arren, hala ere, 67.100 zibil eta 382.700 militar baino gehiago galdu zituen gudan.\nGerra ostean egindako lehen hauteskunde orokorretan, ordura arte lehen ministro izandako Winston Churchill kontserbadorearen ordez, Clement Attle laboristak lortu zuen garaipena. Gobernu laborista berriak berreraikuntzarako proposamen berriak bultzatu zituen, besteak beste Osasun Zerbitzu Nazionala (ingelesez, \"National Health Service\" edo NSH) zabalduz. Ekonomia une oso larrian zegoen, industria gehienak nazionalizatu egin ziren eta elikagaien errazionamendua martxan jarri zen. Kontuan izan behar da, gainera, gerra amaitu eta hurrengo negua (1946-1947koa ordura arte neurtutakoen artetik gogorrena eta hotzena izan zela.\n1950eko hamarkadatik aurrera, inperio britainiarreko lurraldeetatik hainbat etorkin etorri ziren lan bila Erresuma Batura, batez ere eraikuntzan lan ugari zegoelako. Horrek Britainia Handiaren kultur aniztasunaren hasiera eragin zuen. Suezko krisiak Britainia Handiak nazioartean zuen eragin zuzena galarazi zuen arren, 50 eta 60 hamarkadak hazkunde handiko garaiak izan ziren Erresuma Batuarentzat.\nInperiotik Commonwealth-era.\n\"Artikulu nagusia:Britainiar Inperioa\"\nBi Mundu Gerren arteko garaian, Britainia Handiaren inperioa ahultzen joan zen. Nazionalismoa indartzen zihoan, gehienbat Egipto eta Indian. 1910erako, Inperioko hainbat lurralde handi (Kanada, Australia eta Zeelanda Berria, besteak beste) \"dominium\" bihurtu ziren (barne autonomia ia erabatekoa zuten lurraldeak, atzerri gaietan metropoliaren menpe jarraitu zuten arren). 1926an Commonwealth izeneko elkartea sortu zen (jatorrizko izena \"Brittish Commonwealth of Nations\", 1949tik aurrera \"Commonwealth of Nations\").\nBigarren Mundu Gerratik aurrera, bereziki India eta Pakistanen independentziatik aurrera (1947), inperio britainiarra desegiten joan zen deskolonizazioaren ondorioz. Herrialde independente gehienek \"Commonwealth\"-eko kide izaten jarraitzen dute eta horietako askok (Kanadak eta Australiak adibidez) Britainia Handiko monarka dute estatu burutzat. Herrialde txiki batzuetan, aldiz, monarka berezia dute (Brunei, Lesoto, Tonga...) eta beste batzuk errepublikak dira (India, Pakistan, Nigeria, etab.).\nInperioko beste lurralde batzuk beraien erabakiz Britainia Handiaren menpe jarraitzea erabaki dute, besteak beste, Gibraltar, Bermuda, Falkland Uharteak...\nIpar Irlandako gatazka eta Belfasteko hitzarmena.\n\"Artikulu nagusia: Ipar Irlandako gatazka\"\n1922an Irlandako Estatu Askea sortu zenean, Ulster probintziako sei konderrik Britainia Handiaren menpe jarraitu zuten. Lurralde horretan katoliko errepublikazale eta nazionalisten kontrako diskriminazio larriak jarri ziren abian. Nazionalistak gobernutik kanpo eduki zituzten eta hezkuntza, etxebizitza eta eskubide sozialetan protestante unionisten bizi maila baino kaskarragoa zuten.\n1966ko maiatzean \"Ulster Voluntary Force\" talde paramilitar armatua sortu zen. Taldearen helburua IRAren aurka borrokatzea zen, baina beraien ekintzen biktima izan ziren komunitate bietako pertsonak.\n1960ko hamarkadan Eskubide Zibilen aldeko Ipar Irlandako Elkartea sortu zen, komunitate nazionalistak jasaten zuen diskriminazioarekin amaitzeko. Elkarte honek hainbat martxa eta manifestazio antolatu zituen, baina 1968tik aurrera talde terrorista unionisten erasoak jasaten hasi ziren. Urriaren 5ean Derryn poliziak baimenik ez zuen martxa baten kontra eraso egin zuen eta hiru egunez istilu gogorrak izan ziren. Unionista erradikalen erasoak jasaten zituzten arren, poliziak ez zituen martxak babestu nahi.\n1969 eta 2001 urte bitartean, Ipar Irlandako gatazka armatuak 3.526 hildako utzi zituen; horietatik %60 errepublikarrek erailak, %30 unionistek eta %10 segurtasun indarrek eta britainiar polizia (RUC) eta armadak. Hildako gehieneko urteak 1971 eta 1979 bitartekoak izan ziren.\nGatazka konpontzeko hainbat ahalegin egin izan dira, euretariko asko nazioarteko potentziek (AEBk besteak beste) bultzatu eta babestuak. Horietatik garrantzitsuena 1998an sinatu zen Ostiral Santuko Hitzarmena.\nBritainia modernoaren hazkundea.\n1950 eta 1960ko hamarkadetan, Britainia Handiak aurrerapen ekonomiko nabarmena egin zuen eta Bigarren Mundu Gerraren osteko arazoak gainditzea lortu zuen. 1973an Europako Ekonomia Erkidegoan sartu zen, Irlanda eta Danimarkarekin batera, baina, aldi berean, 1973ko Petrolioaren Krisiak gogor eragin zion. Gainera, Ipar Irlandako egoera krudelago bihurtu zen, Troubles izeneko garaian; IRAk, Irlandan ez ezik, Britainia Handian ere hainbat atentatu egin zituen.\n1979an Margaret Thatcherren eskutik kontserbadoreek boterea lortu zuten. Thatcherren agintaldian ekonomiaren lehentasuna industriatik finantza eta zerbitzuen sektorera pasatu zen. Enpresa estatal gehienak pribatizatu egin ziren. Ipar Itsasoan aurkitutako petrolioaren ondorioz, ikatzaren industria behin betiko desagertu zen, meatzariek egindako protesta ugariak izan arren. 1980ko hamarkadak hazkunde ekonomikoa ekarri zuen, klase ertaina burtsan inbertsioak egiten hasi zelako. 1991 eta 1992an krisialdi larri baina labur bat izan zen John Major lehen ministroaren agintaldian, baina 1992tik aurrera hazkunde handiko 16 urte izan ziren. 1997an Alderdi Laboristak hauteskundeak irabazi zituen, Tony Blairren gidaritzapean. Honek laborismoaren berritze bat ekarri zuen; merkatu askea onartu zuten, baina erreformak egin beharra azpimarratu zuten, ongizatea bermatzeko.\nXXI. mendea.\n2014ko urriaren 16an, EBtik ateratzeko erreferenduma onartu zuen Erresuma Batuko Parlamentuak. Erresuma Batua Estatu kide izaten jarraitzea nahi baldin bazuen, EBk Londresekin zituen akordioak aldatu beharko zituen eta \u201cmamitsua\u201d zen zerbait barneratu beharko zuen, Atzerri ministroak adierazi zuenez.\nAzaroaren 13an, HIESaren proba egitera deitu zituzten odontologo baten 22.000 paziente, izan ere, klinika \u201chigiene arazoengatik\u201d itxi zuten.\nAzaroaren 26an, jihadistak Erresuma Batura itzultzea oztopatzeko lege proiektua aurkeztu zuen David Cameronek.\nAzaroaren 28an, Europar Batasuneko mugimendu askatasunaren \u201cgehiegikeriekin\u201d bukatzeko migrazio-sistema \u201czorrotzago\u201d bat eskatu zuen David Cameronek eta \u201ceskaleak, maula-egileak eta komenientziazko ezkontzak egiten dituzten pertsonak\u201d kanporatu nahi zituela ere esan zuen. Sei hilabeteko epean lana aurkitzen ez zuena kanporatu nahi zuen eta baita laguntzak jasotzeko aukera gehienez lau urtez edukitzea.\nAbenduaren 3an, Googleren irabaziak zergak edukitzeko lege bat egin zuen Erresuma Batuak.\nAbenduaren 12an, arazo tekniko batek kaosa eragin zuen Erresuma Batuko aireko espazioan. Arazoa informatikoa izan zen eta hegaldiak atzeratu eta bertan behera utzi behar izan zituzten.\nAbenduaren 15an, UKIPeko hautagai batek dimisioa aurkeztu zuen grabazio polemiko batzuengatik. Wouth Basildon eta East Thurrockeko zerrendetan joateko asmoa zuen."}
{"id": "87866", "revid": "105290", "url": "https://eu.wikipedia.org/wiki?curid=87866", "title": "Ministry of Fear (1944ko filma)", "text": "Ministry of Fear Fritz Langek 1944an zuzendu zuen filma da, Graham Greene idazlearen \"The Ministry of Fear\" eleberriaren zinemarako adaptazioa. Enkargu-lana izan zen itxura baten. Langek oso gustuko zuen Greeneren kontakizuna; ez, ordea, gidoilariak, Seton I. Millerrek, atondu zuen egokitzapena. Lang bera eleberriaren eskubideak erosten saiatu zen, baina Paramountek aurre hartu zion; eta handik gutxira estudioak zuzentzea eskaini zionean ez zuen kexarik agertu, baina gidoia jaso zuenean nolabaiteko damua ere sentitu zuen. Dena den, ahal ondoen saiatu zen lan egiten.\nArgumentua.\nStephen Neale (Ray Milland) sasoi batean eroetxean izan da eta atera berria da. Londreserako trena hartzekoa da eta zain dagoela, azoka batera hurbiltzen da, ongintzazko jai baten bilgune. Sari bat irabaziko du zozketa batean, barruan mikrofilm bat daukan pastela, Britania Handiko armadaren inguruko informazio garrantzitsua biltzen duena. Espioi naziak Stephenen atzetik ibiliko dira, eta ihesean Carla (Marjorie Reynolds) gaztearen laguntza izango du."}
{"id": "87867", "revid": "119347", "url": "https://eu.wikipedia.org/wiki?curid=87867", "title": "Graham Greene", "text": "Henry Graham Greene (Berkhamsted, Hertfordshire, 1904ko urriaren 2a - Vevey, Suitza, 1991ko apirilaren 3a) idazle ingelesa izan zen, bere eleberrigileengatik ezaguna, nahiz eta bestelako generoak ere landu zituen: narrazio laburra, antzerkia, gidoigintza, kritika literarioa... Greeneren lanek, kritikaren oniritzia jaso ez ezik, mota guztietako irakurleengana ailegatzea lortu dute.\nBizitza.\nGraham Greene Berkhamsteden (Hertfordshire, Erresuma Batua) jaio zen. Aita Berkhamsteadeko ikastetxeko zuzendaria zen eta Grahamek bertan egin zituen ikasketak. Ama, berriz, Robert Louis Stevenson idazlearen ondorengoa zen.\nIkasketak egin ondoren The Times aldizkariko zuzendariordea izan zen. 1926an katolikoa egin zen eta hurrengo urtean Vivian Dayrell-Browningekin ezkondu zen, hau ere erlijio katolikoaren jarraitzailea. Bi seme-alaba izan zituzten, Lucy eta Francis.\n1929an, \"The Man Within\", lehenengo nobela argiratu zuen, harrera oso ona izan zuen eta \"The Times\"eko lana uztea erabaki zuen, literaturan erabat murgiltzeko. Bigarren liburu arrakastatsua \"Stamboul Train\" izan zen, 1931an argitaratua, eta zinemara \"Orient Express\" izenburuarekin adaptatu zena (1934). Ondoren etorriko ziren \"The Heart of the Matter\" (1948), \"The Third Man\" (1950) eta \"The quiet american\" (1955). Jarraian, besteak beste, \"Our Man in Havana\" (1958), \"The Honorary Consul\" (1973) eta \"The Human Factor\" (1978), \"Monsignor Quixote\" (1982) eta \"The Tenth Man\" (1985) argitaratu zituen.\n1966tik 1990era Frantziako Kosta Urdinean bizi izan zen, Antibesen. Ondoren Suitzara aldatu zen eta 1991ko apirilaren 3an Vevey hirian zendu zen, Leman aintziraren ertzetan.\nLanak.\nNarrazio laburrak.\nNarrazio bilduma hauek hainbat urtetako idazkien bildumak dira, han eta hemen argitaratuak:\nGraham Greene euskaraz.\nBi dira Graham Greeneren liburuak euskaraz irakur ditzakegunak:\n\"Hirugarren Gizona (The Third Man). Elkar, 1988. Itzultzailea: I\u00f1aki Iba\u00f1ez\"\n\"Giza faktorea (The Human Factor). Ibaizabal, 1998. Itzultzailea: I\u00f1axio Lopez Arana\""}
{"id": "87868", "revid": "137486", "url": "https://eu.wikipedia.org/wiki?curid=87868", "title": "Prostituzio", "text": "Prostituzioa diruaren edo bestelako onura ekonomikoen truke beste pertsona batzuekin sexu-harremanak izateko praktika da. Prostituzioa emakumeek egiten dute gehienbat; batzuetan, neskato adingabeak izanik (haurren prostituzioa). Bezeroak, berriz, gizonak dira gehienbat. Prostituzio maskulinoa ere badago baina neurri txikiagoan, non bezeroak ere oro har gizonezkoak diren.\nProstituzioa prostituzio-etxe, putetxe edo burdel deituriko lekuetan egin ohi da. Horiek proxeneta baten etxeak izan ohi dira, non prostitutak eta prostituzioa praktikatzeko gela pribatuak dauden. Hiriko kaleetako eta industria-errepideetako alboetako espaloietan ere egiten da, baita tabernetan, diskoteketan, hoteletan eta etxez etxe ere.\nEtimologia.\n\"Prostituzio\" hitza latinezko \"prostitutio\" hitzetik dator, gaur egungoaren esanahi bera duena. \"Prostitutio\" izena, berriz, latinezko \"prostituere\" aditzetik dator, \u00absaltzeko erakutsi\u00bb.\nHistorian zehar termino ugari erabili dira bai prostituzioari, bai prostituzioa praktikatzen duten pertsonei, bezeroei, tokiei eta lotutako jarduerei deitzeko.\nHistoria.\nAntzinaroa.\nAntzinako Ekialde Hurbila.\nProstituzio-forma zaharrenetako bat, erregistro historikoak dituena, prostituzio sakratua da, hasiera batean Sumerian egina. K.a. XVIII. mendetik aurrera, lehengo Mesopotamian onartzen zen prostituten jabetza-eskubideak babesteko beharra. Hammurabiren Kodean hierodulen eskubide partikularrak arautzen dituzten atalak daude.\nBestalde, Her\u00f3doto eta Tuc\u00eddides historialari ohiek Babilonian emakume guztiek, beren bizitzan behin bederen, Ishtar Tenplura joan beharra zutela egiaztatzen zuten, abegitasunaren erakusgarri gisa atzerritar batekin sexua praktikatzeko, ordainketa sinboliko baten truke. Antzinaroan ere, prostituzioa ontzat hartua zegoen Sardinian eta Sizilian, bai eta zenbait kultura feniziarretan ere, non erlijio-erritu gisa praktikatzen baitzen Astarteren omenez. \nAntzinako Grezia.\nProstituzioa, Aro Arkaikotik, Greziako hiri garrantzitsuenen eguneroko bizitzako jarduera komuna izan zen. Batez ere portu-eremuetan, legez, pertsona askori ematen zitzaien lana, eta lehen mailako jarduera ekonomikoa zen. Gizon gazteek eta adin guztietako emakumeek egiten zuten, eta bezero gehienak gizonezkoak ziren.\nProstituta grekoak kategoria desberdinetakoak ziren, beren lanarekin zerikusia zuten hainbat faktoreren arabera: pornaiak, prostituta independenteak eta heterak; gainera, tenplu sakratuen kategoria espezifikoa zegoen, prostituta sakratuen kategoria, normalean heterez hornitzen zena.\n\"P\u00f3rnai\"ak, normalean, proxeneta baten esklaboak ziren. Jabe hori herritar bat izan zitekeen (baita meteco bat ere), eta negozio hori beste edozein bezalako diru-sarrera iturri zen, eta sortzen zizkion etekinen araberako zerga ordaindu behar zuen. Garai klasikoan, P\u00f3rnaiak jatorri barbaroko esklaboak ziren; garai helenistikotik aurrera, esklabo gazte asko sartu ziren gremioan, eta ugazabek hartzen zituztenean soilik uzten zioten esklabu izateari. Beren lana prostituzioetan egiten zuten, hala nola, Pireon (Atenasko portua) edo Atenasko zeramikan. Itsasgizonek eta herritar pobreek erabiltzen zituzten.\nProstituta independenteek zuzenean kalean egiten zuten lan. Prostituta hauek jatorri desberdinekoak ziren: emakume metecak, hirian beste lanik aurkitzen ez dutenak, alargun pobreak, independizatzea lortu duten pornai zaharrak. Atenasen, erregistratuta egon behar zuten eta zerga bat ordaindu.\nHeterak ziren prostituten arteko kategoria altuena. Besteek ez bezala, ez zuten sexu-zerbitzurik eskaintzen, eta haien prestazioak ez ziren puntualak. Neurri batean, geisha japoniarrekin konpara daitezke, hezkuntza zaindua baitzuten eta gai ziren jende kultuaren arteko elkarrizketetan parte hartzeko. Greziako emakume guztien artean bakarrak, espartiatez aparte, independenteak ziren eta beren ondasunak administra zitzaketen.\nAntzinako Erroma.\nAntzinako Erroman prostituzioa lotsaren sinboloa zen. Erreputazio eza legean islatzen zen, eta hark, Errepublika Berantiarrean eta Printzerriaren hasieran, \u00abospe falta\u00bb gisa sailkatzen zituen praktikanteak.\nProstituta pertsonaia iradokitzailea zen antzinako Erromako literaturan. Sarritan, literatura-baliabide gisa erabiltzen zen, usteltzeko metafora bat. Bere janzkeragatik nabaritzen ziren, liho gardenez egindako kolorez jantzita. Toga bat ere erabiltzen zuten, gizon erromatarrek erabili ohi zituzten arropak. Beraz, esan izan da prostituta ez zela etika gizakiarentzat. Idazle erromatar askorentzat, prostituzioa emakume batentzat imajinatzeko modurik degradagarriena zen, ezpurutasunaren alderik sakonena irudikatzen zuena. Zikinkeriarekin lotzen zituzten, eta horrek are gehiago nabarmentzen zuen haien maila baxua. Antzinako Erromako proxenetak ere \u00abinfamiaren\u00bb subjektuak ziren. Prostitutaren ekintzengatik irabazia lortzeko ekintza zen proxenetismoa. Horretarako, haiek erabiltzen ziren, bezero bila edo burdel baten jabe izanda. Prostituzioarekiko asoziazio mota horiei zokoratuta begiratzen zieten eta gizarte erromatarrak estigmatizatzen zituen.\nErdi Aroa.\nBehe Erdi Aroan, prostituzioari kritika moralak eta araudi permisibo samarra egin zitzaizkion. Prostituzioa auzo jakin batzuetan gordeta egoten zen, eta egun jakin batzuetan, Aste Santuan, esaterako, mugatuta egoten zen. Prostituzioa errotik kentzea ez zen posible, bekatua ezinbestekoa zelako.\nBurdel batzuk udalerriek zuzentzen zituzten, eta XIV. mendearen erdialdetik aurrera, kontzeju edo auzo-batzar horiek prostituzioa arautzen zuten. Establezimenduak alokatuz prostitutak zorrotz kontrolatzen zituzten mantziarren gurasoei. Prostitutak ezkongabeak izan behar zuten, osasun ona izan behar zuten eta aldizka osasun- eta gorputz-higienearen ikuskapenak egin behar izaten zituzten.\nKolonaurreko Amerika.\nKolonaurreko Amerikan, Azteken herriko prostitutak honela sailkatzen ziren: batetik, truke ekonomiko batean prostituitzen zirenak, eta, bestetik, gerrarien laguntzaile gisa erritu-funtzioa betetzen zutenak, haiekin ezkontzeko aukera zutenak.\nAro Modernoa.\nXVI. eta XVII. mendeak.\nXV. mendearen amaieran, prostituzioaren ikuspegi negatiboa gogortu zen. 1494an Napolin sifili-brote bat izan zen, geroago Europan zabalduko zena, kolonbien arteko trukean jatorria izan zezakeena. XVI. mendearen hasieran, sexu-transmisiozko beste gaixotasun batzuk sortu ziren prostituten, izurriteen eta kutsaduraren ondorioz, eta agintariek debekatu egin zituzten prostituzioa eta burdelak.\nAro Garaikidea.\nXIX. mendea.\nXIX. mendean eztabaida publikoa piztu zen Frantzian eta geroago Erresuma Batuan gaixotasun kutsakorren legeak onartu ondoren. Legeria horrek prostitutak izateko susmagarriak ziren emakumeak pelbiseko azterketak egitera behartzen zituen, bai Frantzian eta Erresuma Batuan, bai haien kolonietan. Feminista asko saiatu ziren lege horiek indargabetzen, bai prostituzioa legez kanpokoa eta, beraz, gobernuz kanpokoa izan behar zelako, bai emakumeak azterketa mediko degradatzaileak egitera behartzen zituelako. Egoera antzekoa zen Errusiako Inperioan.\nErresuma Batuak banantze sozialeko politika bat hartu zuen Rajen britainiarrean (gaur egun India), baina emakume indiarrez betetako burdelak mantendu zituzten. XIX. mendearen amaieran eta XX. mendearen hasieran, bazegoen emakume txinatar eta japoniarrak prostituitzen zituen sare bat Txinan, Japonian, Korean, Singapurren eta [Britainiar Raj]]en. Indian, Sri Lankan, Singapurren, Txinan eta Japonian Europako emakumeak prostituitzen zituen sare bat ere bazegoen. Europako prostitutek Asian, Indiako eta Zeilango kolonia britainiarrak izaten zituzten helmuga. Han, Europa kontinentaleko eta Japoniako ehunka emakume eta neskato soldadu britainiarrentzat aritzen ziren.\nXX.mendea.\n1921ean, Emakumeen eta Haurren Salerosketa Ezabatzeko Nazioarteko Konbentzioa sinatu zuen Nazioen Ligak. Konbentzio horretan, nazio batzuek prostituzioari buruzko erreserbak deklaratu zituzten.\nKomunismoaren teorialari nagusiak prostituzioaren aurka zeuden. Gobernu komunistek, sarritan, prostituzioa erreprimitzeko urratsak egin zituzten, nahiz eta praktikak iraun. Gerra Hotzaren ondoren, batez ere Txinan, komunista izaten jarraitu zuten herrialdeetan prostituzioa legez kanpokoa eta, hala ere, komuna izaten jarraitu zuen.\nBigarren Mundu Gerran, Japoniako Inperioko soldaduek prostituzio behartuan parte hartu zuten Asiako ekialdeko Asian eta Asiako hego-ekialdean. \"Konlurzoruko emakumeak\" terminoa eufemismo bihurtu zen 20.000 eta 400.000 emakume korear eta japoniarren artean, gerran Japoniako Armada Inperialaren burdeletan prostituitzera behartu zituztenak.\nXX. mendearen amaieran, turismo sexuala mendebaldeko turismoaren eta globalizazioaren alderdi eztabaidagarri gisa agertu zen. Herrialde aberatsenetatik datozen nazioarteko turistek egin ohi dute turismo sexuala.\nMotak.\nKalekoa.\nKaleko prostituzioan, prostitutak bezeroak bilatzen ditu eremu publikoan, espaloi edo izkina batean zain. Bezero bat harremanetan jarri ondoren, sexu-ekintza bezeroaren autoan, kalean edo alokatutako gela batean gertatzen da. Ohiko hotelek gelak alokatzen dituzte orduka.\nBurdeletan.\nKasu batzuetan, establezimenduan ez dago inolako harreman formalik prostitutaren eta lokalaren artean. Normalean, bezeroek prostituta-kontzentrazio handiaren berri izaten dute, eta alderantziz. Beste kasu batzuetan, lokalak eta prostitutak harreman jakin bat dute bien artean, gutxieneko soldata baten edo gonbidatutako edarien komisio baten truke. Berak etxeko gutxieneko arau batzuk bete behar ditu, adibidez, astean behin lanera joatea eta gutxieneko ordutegi bat betetzea. Bi kasuetan, prostitutak bere lanaldia amaitzen du bere zerbitzuak kontratatzeko prest dagoen bezero bat lortzen duenean.\nTabernetan, lokalaren eta prostitutaren arteko harreman libre edo formala lan-ingurune seguruago batez baliatzen da prostituta, eta tabernak, berriz, erakarpenaz baliatzen dira, bezeroak eta edari-kontsumoa areagotuz.\nMasaje-aretoetan ere, masajistek, masaje-zerbitzuez gain, sexu-praktikak egiten dituzte diruaren truke. Sexu-harremanak, normalean, masajeak egiten diren atal beretan egiten dira, baina zerbitzua lokaletik kanpo eramateko tratuak egin daitezke.\nHiri handi batzuetan burdelak auzo gorrietan biltzen dira. Auzo hauek prostituzioa onartzen den eremuak dira.\nEskortak.\nEscort zerbitzuak beste prostituzio mota batzuetatik bereizten dira, non sexu-jarduerak ez dauden esplizituki zerbitzuan sartuta. Ordainketa eskortaren denborari eta konpainiari lotuta dago. Kasu honetan, sexu-zerbitzuak bezeroaren etxean edo hoteleko gela batean eman daitezke, edo, bestela, eskortaren etxean. Eskortak independenteak izan daitezke edo agentzia batentzat lan egin dezakete. Zerbitzuak Interneten, eskualdeko argitalpenetan edo telefono-gidetan ematen dira.\nTurismo sexuala.\nSexu-turismoa prostitutekin sexu-harremanak izateko edo beste sexu-jarduera batzuetan parte hartzeko bidaiatzean datza. Turismo sexuala erabiltzeko arrazoiak hauxek dira: prostituzioarekiko tolerantzia handiagoa jatorrizko herrialdean baino, prezio baxuagoak, pribatutasuna edo talde etniko jakin batzuekiko lehentasuna. Era berean, pederasten arteko praktika hedatua da, haurren prostituzioari buruzko baimen edo permisibitate adin bat bilatzen baitute.\nSexu birtuala.\nSexu-birtuala, hau da, fisikoki transmititu ordez mezu bidez transmititutako sexu-ekintzak, transakzio komertzialen xede ere bada. Telefono bidezko merkataritzako zerbitzuak hainbat hamarkadatan erabili dira. Internet iristean, sexu birtualeko beste modu batzuk erabili dira, ordenagailu bidezko zibersexua barne, non sexu-zerbitzuak testu gisa ematen baitira txat-aretoen edo berehalako mezularitzaren bidez, edo ikus-entzunezkoak webcam baten bidez. Honen adibide da Camgirl.\nLeihoetako prostituzioa.\nLeihoetako prostituzioa prostituzio-modu arrunta da Herbehereetan eta inguruko herrialdeetan. Prostitutak leiho bat alokatzen du denbora-tarte jakin baterako, askotan egun oso baterako edo egun baterako. Prostituta ere independentea da, bere bezeroak biltzen ditu eta prezioa eta eman beharreko zerbitzuak negoziatzen ditu. \nArazo sozioekonomikoak.\nPertsonen trafikoa.\nPertsona batzuen salerosketan, biktima batzuk prostituitzera behartuta daude. Sarritan, legez kanpoko immigrazioarekin zerikusia duen fenomenoa da. Mafiek pertsona horiek bahitu eta beste herrialde batzuetara eramaten dituzte prostituzioan sartzeko eta pertsona hauek saltzeko. Drogaren eta Delituaren aurkako Nazio Batuen Bulegoak (ONUDD) hainbat ekimen jarri ditu abian pertsonen trafikoaren gaitz horren aurka borrokatzeko, bereziki emakumeen eta haurren trafikoan.\nNazio Batuek, 1949an, prostituzioa kontrolatzeko eta esklabu bihurtutako pertsonen trafikoaren aurka borrokatzeko konbentzioa sustatu zuten. Nazio Batuek 2009an adierazi zuten kalkuluek adierazten dutela Europar Batasunean 270.000 pertsona salerosketaren biktima izan zitezkeela. \nLegez kanpoko immigrazioa.\nHerrialde garatu askotan prostituta migratzaileen aurrean zailtasun bat emakume horietako batzuen legez kanpoko bizileku-estatusa da. Deportazio potentzialari aurre egin behar diote, eta, hala, ez dute legerik. Beraz, badira burdelak osasun publikoa eta langileen segurtasuna babesteko ohiko legezko arauei atxiki ezin zaizkienak.\nSexu-zerbitzuak saltzen dituzten pertsonen migrazio-estatusa \u2014bereziki Mendebaldeko Europan\u2014 gai politiko eztabaidagarria eta oso eztabaidatua da. Gaur egun, herrialde hauetako gehienetan, prostituta gehienak etorkinak dira, batez ere Erdialdeko Europan eta Ekialdean; Espainian eta Italian, prostituten %90 migratzaileak direla kalkulatzen da, Austrian %78, Suitzan %75, Grezian %73, Norvegian %70 (2009ko TAMPEPen Work Pe-Europing txostenaren arabera).\nBizirauteko prostituitzea.\nProstituziora janaria edo aterpea bezalako oinarrizko beharrak direla-eta eramaten denean gertatzen da. Prostituzio-mota hori ohikoa da etxerik gabeko pertsonen eta errefuxiatuetan.\nZaharren artean.\nAdineko pertsonen arteko prostituzioa Hego Korean ezagututako fenomenoa da, eta Bacchus Ladies izeneko emakume helduek prostituziora jotzen dute beharragatik. Estatuko pentsioek, 200.000 dolar ingurukoak (168 dolar estatubatuar), oinarrizko diru-sarrera ematen dute, baina askotan ez dira aski zahartzaroko faktura medikoak ordaintzeko. 1997ko Asiako finantza-krisiaren ondoren sortu zen lehenik, eta garai hartan zailagoa egin zitzaien haurrei eta bilobei zaharrei laguntzea. Bezeroak seniorragoak izaten dira. Behin eta berriz erabilitako orratzekin erekzioa eragiten duten injekzioak erabiltzeak sexu-transmisiozko gaixotasuna hedatzen lagundu du.\nHaurren prostituzioa.\nSexu-esplotaziorako modu gisa hartzen da, eta, munduko leku gehienetan, legez kanpokoa da. Fenomenoaren hedadura hainbestekoa da, non mundu mailan adin txikikoen prostituzio-sareak desartikulatzen baitira urtero, eta, gainera, haur-pornografiako materiala konfiskatzen baitzaie. \nBiolentzia.\nProstituta gehienak eraso fisikoen edo bortxaketen biktimak dira. Kaleko prostitutek erasoak jasateko arrisku handiagoa dute.\nLegez kanpoko erabilera.\nProstituzioa, sarritan legez kanpokoa denean, estortsionistak mehatxua egiten dio biktima bati haren senideei buruzko informazioa ezagutarazteko, informazio hori potentzialki deserosoa, sozialki kaltegarria edo inkrimatzailea denean, diruaren, jabetzaren edo zerbitzuen eskaria betetzen ez bada. Estortsioaren gaia manipulatu egin daiteke, edo nahita eskatu prostituzioaren erabilera. Prostituzioa dirua estortsionatzeko edo irabaziak beste modu batera lortzeko erabiltzen da.\nJarrerak.\nJarrerak lau talde nagusiren inguruan biltzen dira: debekualdia, abolizionismoa, erregulazionismoa eta legalizatzailea.\nDebekualdia.\nDebekualdia prostituzioa alderdi guztietan jazartzea da. Prostituzioa moralik gabeko jardueratzat hartzen du, eta bai prostitutak bai bezeroak kriminaltzat hartzen ditu. Hori izan da posiziorik hedatuena XIX. mendetik, eta bertan oinarritzen dira mundu osoan indarrean dauden legeak. Posizio horiek korronte ideologiko kontserbadoreekin lotuta daude.\nAbolizionismoa.\nAbolizionismoaren arabera, prostituzioa emakumearen aurkako indarkeria da, eta erabat suntsitu behar da. Beraz, prostituta ez da kriminaltzat hartzen, esplotaziotzat baizik; bezeroak eta proxenetak, berriz, esplotatzailetzat hartzen dira..2019an EAEko zenbait talde feministak Nafarroa Garaiko plataformarekin batera Euskal Herriko Mugimendu Abolizionista sortu zuten, esklabotzaaren, sexu indarkeriaren, pornografiaren eta sabel alokairuaren kontrako plataforma.\nErregulazionismoa.\nJarrera erregulazionisten helburua prostituzioa legezko lanbide gisa arautzea da. Erregulazionismoaren defentsa pentsamendu liberal, aurrerakoi eta feministen hainbat korronteren bidez egiten da. Ikuspuntu liberaletik, prostituzioa debekatzeak prostituten, proxeneten eta bezeroen banakako askatasuna mugatzea esan nahi du. Ikuspegi aurrerakoitik argudiatzen da, prostituzioa desiragarria ez izan arren, debekuak ez duela lortzen prostituzioa desagertzea, baizik eta prostitutak klandestinitatera bultzatzen dituela, non haien bizi-baldintzak okerragotzen baitira.\nLegalizatzailea.\nProstituzioa legeztatzen duten jarrerak erregulazionismoaren oinarrizko kontzeptuei egindako kritika gisa sortzen dira. Erregulazionismoak prostituzioa \"gaitz txiki\" gisa tratatzen du, eta ahalik eta kalterik txikiena eragiteko irtenbiderik onena hura arautzea dela dio, baina hura desestigmatizatzen edo estigma gordina suntsitzen lagundu gabe; bestetik, lan-ondorioei dagokienez, legalizatzaileek erregulazionismoari egozten diote enpresaburuen interesak sexu-langileen interesen gainetik jartzea, enpresaburuak langile-klasetzat hartzen baitituzte.\nErlijioa eta prostituzioa.\nOro har, ugaltzeko asmorik gabe sexua baztertzen duten erlijioek argi eta garbi gaitzesten dute prostituzioa, nahiz eta prostitutekiko jarrera aldatu egin den historian zehar.\nErdi Aroan eta Aro Modernoan, ezkongabeen arteko sexu-ekintzak bekatua ziren. Baina seigarren aginduaren barruan bekatu txikiena dela diote, eta larrienak sodomia, adulterioa eta zoofilia dira. Elizak inoiz ez du honen aldeko edo kontrako iritzirik ematen. Emakume publikoen legezkotasunak edo ilegaltasunak ere eragin handia du Elizaren eta haren sinestunen iritzian, delitu-nozioak ezinbesteko korrespondentzia baitu bekatuaren nozioarekin. Eliza katolikoak, prostitutei erabateko zorroztasuna eman ondoren, orain esklabutza baten mende daudela uste du, eta hortik askatu behar direla.\nEspainian, XVII. mendean, \u201cDamututako Etxeak\u201d sortu ziren. Erakunde horiek beren borondatez lanbidea utzi nahi zuten prostitutak bildu nahi zituzten, janaria eman eta lana bilatzeko; batzuetan, gizonei ordaindu ere egiten zieten, haiekin ezkontzeko eta, hartara, lehengo bizitza uzteko.Era berean, aurkako erakundeak ere agertzen dira, \u201cZuzenketa-etxeak\u201d deiturikoak. Hauek \u201cjokabide txarreko emakumeentzat edo bekatudun publikoentzat,\" dira non \"sarrera nahitaezkoa eta helburua emakumeen delinkuentzia ezabatzea\" den.\nLegezko egoera.\nProstituzioari buruzko jarrerak eta legeak asko aldatzen dira hainbat herrialdetan, eta biktimizazioaren, esplotazio sozialaren, lan-esplotazioaren, desberdintasun sozialaren, genero-rolen, etikaren eta moraltasunaren, aukeratzeko askatasunaren eta gizarte-arauen ikuspegi desberdinak islatzen dituzte.\nGaur egun, prostituzioa erabat legez kanpokoa da herrialde gehienetan. Lortu nahi diren alderdiak eta zigorrak nabarmen aldatzen dira arau-hauste administratibotik hasi eta isunarekin, eta espetxeratze edo heriotza zigorrekin zigor penala lortu arte. Beste kasu batzuetan, prostituzioa ez da legez kanpokoa, baina bai proxenetismoa.\n1949an, Nazio Batuen Batzar Nagusiak pertsonen salerosketa eta inoren prostituzioaren ustiapena zigortzeko hitzarmena onartu zuen.\nPublizitatea.\nProstituzioa legezkoa den herrialdeetan, publizitatea legezkoa (Herbehereetan) edo legez kanpokoa (Indian) izan daiteke. Prostituziorako ezkutuko publizitateak zenbait forma har ditzake:\nEstatu Batuetan, prostituziorako estaldura gisa erabiltzen diren masaje-itzalkinek \"zerbitzu osoa\" iragartzen dute. Hau koitoarentzako eufemismoa.\nLas Vegasen, prostituzioa modu irekian sustatzen dute sarritan Las Vegasko Strip-ean, eta beste langile batzuek ziztu bizian banatzen dituzte eskorten argazkiak eta telefono-zenbakiak (nahiz eta prostituzioa legez kanpokoa izan Las Vegas eta Clark konderrian)\nProstitutek beraien presentzia iragartzen duten modua asko aldatzen da. Batzuek, zenbakiak edo kokapena ematen dituzte phoneboxetan, lineako iragarkietan edo egunkarietan. Sexualki permisiboagoak diren gizarteetan, prostitutek jendaurrean iragarri dezakete, bistaratze-leihoen bidez. Sexualki murriztaileak diren gizarteetan, ahoaren eta beste bitarteko batzuen bidez iragartzen dute.\nLegedia herrialdeka.\nHerrialde bakoitzak bere legedia du gai horretan:\nOsasuna eta arriskuak.\nProstitutek bezero askorekin harremanak izan ohi dituztenez, prostituzioa sexu-transmisiozko gaixotasunak zabaltzearekin lotzen da. Horien artean, GIBak du gaur egun arrisku handiena.\nProstituta gehienak eraso fisikoen edo bortxaketen biktimak dira. Gainera, indarkeria honi trauma osteko estresaren nahasmenduaren garapena eta drogen abusua lotzen zaizkio. \nProstituzioa Euskal Herrian.\nEuskal Herrian, prostituzioan diharduten gehienak beren borondatez aritzen dira jarduera horretan, eta pertsona salerosketa ez da batere ohikoa. Hego Euskal Herrian, sexu langileen profil zabalduena hau da: Latin Amerikako emakumea (Brasilgoa edo Paraguaikoa batik bat), 25-40 urte bitartekoa, bere herrialdean seme-alabak utzita etorri dena. Herriz herri ibili ohi dira, bezeroek prostituta berriak nahi izaten dituztelako."}
{"id": "87869", "revid": "512", "url": "https://eu.wikipedia.org/wiki?curid=87869", "title": "Filipo I.a Filadelfo", "text": "Filipo I.a Epifanes Filadelfo (), Seleukotar Inperiokoa, Siriako errege izan zen K.a. 95 eta K.a. 83 bitartean. Antioko VIII.a Griforen laugarren semea zen. Errege diadema, K.a. 95ean hartu zuen, bere anaia nagusi, edo ziur asko bikia zen Antioko XI.a Epifanesekin batera, seme guztietan nagusiena zen Seleuko VI.a Epifanes, bere lehengusu Antioko X.a Eusebiok hil ondoren. Antiokian finkatzea lortu zuen K.a. 92 ondorengo uneren batean, bere anaia Antioko X.a Eusebiori hartu ziona. Bere beste anaia Demetrio III.a Eukariosen erasoak jasan zituen, K.a. 83an, Tigranes II.a Handia Armeniakoak kanporatu zuen arte, Siria, urte horretan edo zertxobait lehenxeago konkistatu zuen erregea. Une horretan, Filipo I.a Filadelfo historiatik desagertzen da, baina ondorengo txanponek, bere irudia daramate, eta erromatar autoritateek egin zituzten."}
{"id": "87870", "revid": "34003", "url": "https://eu.wikipedia.org/wiki?curid=87870", "title": "Aingeruguarda pasealekua", "text": ""}
{"id": "87871", "revid": "34003", "url": "https://eu.wikipedia.org/wiki?curid=87871", "title": "Aranburuzabala kalea", "text": ""}
{"id": "87872", "revid": "2135", "url": "https://eu.wikipedia.org/wiki?curid=87872", "title": "Torrebaso etorbidea", "text": ""}
{"id": "87873", "revid": "956033", "url": "https://eu.wikipedia.org/wiki?curid=87873", "title": "Sexu-harreman", "text": ""}
{"id": "87874", "revid": "105290", "url": "https://eu.wikipedia.org/wiki?curid=87874", "title": "ALMEN", "text": "ALMEN gaur egun Arizmendi ikastola osatzen duten eskoletako baten izena izan zen 1999 arte. Bere siglek, gaztelaniaz, Asociaci\u00f3n Leniz Mancomunidad de Ense\u00f1anza esan nahi dute.\nSorrera.\nEskola hau, 1966. urtean sortua izan zen, garai hartan, Marianisten Eskola izena zuelarik. Gainera, eskola hau, egungoa baino beherago zegoen, gaur egun, Mendigoia Hotela dagoen toki inguruan, eta handik, zuhaitz arteko bidexka bat dagoen tokiraino hedatzen zen.\nEgungo eraikina.\nEgungo eraikina, 1980ko hamarkadaren eta 1990eko hamarkadaren artean eraikia izan zen, une horretan, ALMEN izena hartu zuelarik. Ondoren, beste aldaketa batzuk egin zitzaizkion, gaur egun ikus daitekeen bezala geratu zen arte.\nArizmendi ikastola.\n1999an, Arrasateko \"San Frantzisko Xabier\", \"Umezaintza\" eta \"San Viator\"rekin batera, Arizmendi ikastola sortu zuen.\n2005eko Kilometroak.\n2005eko Kilometroetako geltokietako bat, ALMENen eraikinean egon zen, hain zuzen ere."}
{"id": "87877", "revid": "119347", "url": "https://eu.wikipedia.org/wiki?curid=87877", "title": "Mendigoia Hotela", "text": "Mendigoia Hotela, Eskoriatzan dagoen hotel bat da. Torrebaso etorbidean dago, Arizmendi ikastolatik gertu. Eskoriatzan ireki zen lehen hotela izan zen, 2006 inguruan. Hiru izarreko hotela da. Bere ondoren, oraingoan Eskoriatzako herrigunean beste hotel bat ireki zen, Azkoaga Enea izenekoa."}
{"id": "87878", "revid": "105290", "url": "https://eu.wikipedia.org/wiki?curid=87878", "title": "Azkoaga Enea", "text": "Azkoaga Enea izenekoa, Eskoriatzan ireki den bigarren hotela da. Lehena, Mendigoia Hotela izan zen, Torrebaso etorbidean dagoena. Azkoaga Enea, Eskoriatzako herrigunean bertan ireki zen, aurretik, bertan, herriko estankua eta barazki denda bat egon zen tokian. Hau ere, Mendigoia Hotela bezala, hiru izarrekoa da. Gainera, Olazar kalera begira dagoen terraza bat du. Aretxabaletarako errepidearen beste aldetik, Santa Ana auzoa du. Ondoan, berriz, Eskoriatzako erdiko autobus geltokia."}
{"id": "87879", "revid": "58701", "url": "https://eu.wikipedia.org/wiki?curid=87879", "title": "Marne (ibaia)", "text": "Marne Frantziako ipar-ekialdeko ibaia da, Senaren ibaiadarra eskuinetik. 514 kmko luzera du. Ibai honek Frantziako lau departamenduri ematen die izena: Marne Garaia, Marne, Sena eta Marne eta Marne Harana, hain zuzen ere.\nLangresko goi-ordokian, Balesmes-sur-Marne udalerrian (Seine-et-Marne) jaio, eta Charenton-le-Ponten (Val-de-Marne) Senara isurtzen da. Ontziz ibil daiteke ibaiaren behealdean. Aisne, Rhin eta Saonne ibaiekin dago loturik, hainbat ubideren bitartez.\nLehenengo Mundu Gerran Marne ibaiaren inguruan gudu bi izan ziren: lehendabizikoa 1914an eta bigarrena 1918an.\nIradokimena.\nXIX. eta XX. mendeetan Marne margolari askoren musa izan da. Hona hemen batzuk:"}
{"id": "87880", "revid": "2135", "url": "https://eu.wikipedia.org/wiki?curid=87880", "title": "Santa Ana auzoa", "text": ""}
{"id": "87881", "revid": "34003", "url": "https://eu.wikipedia.org/wiki?curid=87881", "title": "San Pedro auzoa", "text": ""}
{"id": "87882", "revid": "105290", "url": "https://eu.wikipedia.org/wiki?curid=87882", "title": "Eskoriatzako Udal Liburutegia", "text": "Eskoriatzako Udal Liburutegia San Pedro auzoaren sarreran dago, Santa Ana auzoarekin duen mugatik gertu. 1975ean sortu zen. 1980ko hamarkadaren inguruan, eta beharbada baita 1970ekoan ere, haurtzaindegi bezala erabili zen. Noiz edo noiz, hauteskundeak egon izan direnean, boto emateko erabili izan da. Gaur egun bi sailetan banatuta dago: bata, umeen zatia, umeentzako liburuak dituena, eta bestea nerabe, gazte eta helduentzako zatia, sailka banatutako liburuekin. Egunkariak eta aldizkariak ere badaude bertan, baita zenbait ordenagailu ere. Euskadiko Irakurketa Publikoko Sarearen parte hatzaile da."}
{"id": "87883", "revid": "1340", "url": "https://eu.wikipedia.org/wiki?curid=87883", "title": "Lot (ibaia)", "text": "Lot (okzitanieraz: \"\u00d2lt\") Frantziako ibaia da, eskuinetik Garonaren ibaiadarra. Bere 485 km ibilibideak Lot departamentuei ematen dio izena."}
{"id": "87884", "revid": "34003", "url": "https://eu.wikipedia.org/wiki?curid=87884", "title": "Intxaurtxueta auzoa", "text": ""}
{"id": "87885", "revid": "512", "url": "https://eu.wikipedia.org/wiki?curid=87885", "title": "Josu Onaindi", "text": "Josu Onaindi Buruaga (Bilbo, Bizkaia, 1952), euskal sindikalista da, Telefonicako langilea. Enpresa horretan hasi zuen militantzia sindikala, Euskadiko Langile Komisioak sindikatuan. Langile Komisioetako Komunikazio eta Garraio Federazioko militante izan zen, eta 1994 eta 2000 urteen bitartean federazioko idazkari nagusi izan zen. Euskadiko Langile Komisioetako idazkari nagusia izan zen bi agintalditan, 2000tik 2009ko urtarrilaren 8ra hain zuzen. Santiago Bengoa ordezkatu zuen karguan.\nOnaindik 2008an utzi zuen kargua. Ondoren, Euskadiko Langile Komisioak sindikatuaren IX. kongresuan Unai Sordo aukeratu zuten idazkari nagusi berria %84,3ko babesarekin."}
{"id": "87886", "revid": "448", "url": "https://eu.wikipedia.org/wiki?curid=87886", "title": "Unai Sordo", "text": "Unai Sordo Calvo (Bilbo, Bizkaia, 1972ko urriaren 2a) sindikalista da, Langile Komisioetako idazkari nagusia 2017az geroztik. Lehenago, Euskadiko Langile Komisioetako idazkari nagusia izan zen, 2009tik hain zuzen. Ordu arte sindikatuaren Bizkaiko arduraduna izan zen.\nGizarte Graduatuaren Diplomatura lortu zuen EHUn eta egurgintza sektorean lan egin zuen Euskadiko Langile Komisioak sindikatuan erantzukizuna izan baino lehen. Hala ere, aurreko urteetan militante aktiboa izan zen.\n2000ko ekainean Euskadiko Langile Komisioetako VII. Kongresuan sindikatuaren Gazte-Idazkaritza bere gain hartu zuen. 2004ko VIII. Kongresuan Bizkaiko arduraduna aukeratu zuten.\n2009ko urtarrilean, IX. Kongresuan, Euskadiko Langile Komisioetako idazkari nagusi berria aukeratu zuten %84,3ko babesarekin, Josu Onaindik kargua utzi ondoren."}
{"id": "87887", "revid": "10891", "url": "https://eu.wikipedia.org/wiki?curid=87887", "title": "Saona", "text": "Saona (frantsesez: \"Sa\u00f4ne\" frankoprovenzeraz: \"Sona\") Frantziako ibaia da, eskuinetik Rodanoren ibaiadarra. Bere 480 kilometroko ibilbideak bi departamentuei ematen die izena: Saona Garaia eta Saona-eta-Loira hain zuzen ere.\nIzena.\nSaona izena galiar ibai jainkosa zen Souconnatik dator. Hala ere, antzinako ibaiaren izena \"Arar\" zen."}
{"id": "87888", "revid": "137486", "url": "https://eu.wikipedia.org/wiki?curid=87888", "title": "Komentsalismo", "text": "Komentsalismoa bi espezien arteko harreman ekologiko estua da, non komentsal deitutakoak onura (elikagaiak, bizitokia, ...) ateratzen duen, beste kideak onurarik edo kalterik jasotzen ez duen bitartean .\nEtimologia.\n\"Komentsalismo\" hitza \"komentsal\" hitzetik dator, hau da, \"mahai berdinean jatea\" gizakien interakzio sozialari erreferentzia egiten dionean. Hitz hau latinetik eratorria da, \"commensalis\" hitzetik, \"com-\" aurrizkiarekin (\"elkarrekin\") eta \"mensa\" (\"mahaia\"). Hasiera batean terminoa animaliei ematen zitzaien janarien soberakinei egiten zien erreferentzia, edo animalia batek dagoeneko beste batek jandakoaren soberakinetik bizi zenean.\nHitzaren esanahi biologikoa Pierre-Joseph van Benedenek sortu zuen, 1876an.\nAdibideak.\nKomentsalismoaren hiru adibide dira hauek:"}
{"id": "87889", "revid": "646", "url": "https://eu.wikipedia.org/wiki?curid=87889", "title": "Komentsal", "text": ""}
{"id": "87890", "revid": "13403", "url": "https://eu.wikipedia.org/wiki?curid=87890", "title": "Tyroneko konderria", "text": ""}
{"id": "87891", "revid": "56334", "url": "https://eu.wikipedia.org/wiki?curid=87891", "title": "Kashtiliash IV.a", "text": "Kashtiliash IV.a, Babiloniako kasitar dinastiako errege bat izan zen, K.a. 1232tik K.a. 1225 arte gobernatu zuena.\nShagarakti-Shuriashen seme eta oinordekoa izan zen. Oinordekotzaren unean, Babiloniaren egoera politikoa, ahultasunezkoa zen, Elamitar Inperioko Untash-Galek eta Asiriako Tukulti-Ninurta I.ak mehatxatua. Eraso zuen lehena, Untash-Gal izan zen, data zehatza ezagutzen ez delarik, baina, ziuraski, Kashtiliash IV.aren erregealdiaren amaiera aldera izan behar zuen.\nBaina, eraso erabakiorra, Tukulti-Ninurtarena izan zen. Idazkun batean, pertsonalki babiloniarrari aurre egin ziola, garaitu, eta Asiriara kateatuta eraman zuela dio. Babiloniar ugari, exekutatu edo erbesteratuak izan ziren. Marduken estatua lapurtua izan zen, eta Asirian jarraitu zuen mende bat baino gehiagoz.\nAsiriar bertsioaren arabera, Babilonia, erregeordeek gobernatu zuten zazpi urtez, noble babiloniarrak, matxinatu, eta tronuan Adam-shum-usur jarri zuten arte. Hau, baina, ez dator babiloniako errege zerrendarekin bat, non, Kashtiliash IV.a eta Adad-shum-usurren artean, beste hiru errege agertzen diren. Hiru pertsonai hauek Babiloniako erregeak edo Asiriak izendatutako erregeordeak izan ote ziren ez da zehatz ezagutzen. Pertsonaia hauen izenak, Enlil-nadin-shumi, Kadashman-Harbe II.a eta Adad-shum-iddina dira."}
{"id": "87892", "revid": "56334", "url": "https://eu.wikipedia.org/wiki?curid=87892", "title": "Osorkon III.a", "text": "Usermaatra Setepenamon-Osorkon edo Osorkon III.a, Egiptoko XXIII. dinastiako faraoi bat izan zen, K.a. 787tik K.a. 759 arte.\nManetonen arabera, Osojo (Sexto Julio Afrikano), edo Osorton (Eusebio Zesareakoa), Taniseko bigarren erregea izan zen. Herakles deitu zuten, eta, Egipto, zortzi edo bederatzi urtez gobernatu zuen.\nAmonen Apaiz Goren izan zen Osorkon oinordeko printze ospetsua izan zela uste dute historialari batzuek. Takelot II.a eta Karomama III.a Merytmut erreginaren semea izan zen (Kitchen).\nGoi Egipton, 28 urtez gobernatu zuen, Padibastet eta Sheshonq IV.aren armada etsaiak garaitu ondoren, modu suhartsuan erresistitu zutenak euren aitaren autoritatearen aurrean. Osorkonek, bere erregealdiko azken bost urteetan, bere seme Takelot III.arekin elkargobernatu zuen, Karnakeko nilometroko 13. idazkunaren arabera.\nOsorkon printzeak, \"Kronika\" deituriko dokumentu bat idatzi zuen Karnakeko \"arkupe bubastiarrean\", Tebasen egin zuen guztia kontatzen duten testu multzo batean datzana.\nOsorkonen titulatura, Usermaatra Setepenamon, Osorkon Saast Meriamon, Necher-Heqauaset zen (von Beckerath: Kronologia, 194. orrialdea)."}
{"id": "87893", "revid": "512", "url": "https://eu.wikipedia.org/wiki?curid=87893", "title": "Tuya", "text": "Tuya edo Mut-Tuya Egiptoko XIX. dinastiako erregina bat izan zen, K. a. 1290 inguruan. Jatorri xumekoa zen, bere senarra bezala, klase militarrekoa. Bere aita. Ruia deitzen zen, eta bere amaren izena ez da osorik iritsi. Soilik, \"uia\" amaitzen zela ezagutzen da.\nGazterik ezkondu zen, Horemheben erregealdian, errege honen chaty eta ondorengo izango zen Ramses I.aren Seti I.a semearekin. Denboraren igaroan eta tronurako gizonezko oinordekorik ez zegoela eta, koroa bikoitza, chatyarentzat pasa zen, Ramses I.a izena hartu zuena, eta, ondorioz, Tuyaren senar zen Seti I.a, tronurako oinordeko bihurtu zen. Garai hartan, Tuyak jada ama izan behar zuen, edo, gutxienez, Seti I.aren oinordeko izango zen Ramses II.a bere semeaz haurdun egon behar zuen. Azken honek, 10 urte inguru zituen Seti I.a Egiptoko tronura igo zenean.\nXIX. dinastiaren etengabeko igoera, aurreko dinastiako errege etxeko emakumeekin ezkon loturen bidez azal zitekeen. Egundaino, garai hartako oso izen gutxi heldu diren arren, batipat, faraoien jazarpen grina eta Akenatonen eta honen ondorengoen herejia zigortzeko izan zuten gorrotoaren ondorioz, ez da zehatz ezagutzen, bi familiak nola lotu ahal izan ziren. Euren legitimitatea eman zieten emakume haien odolaren iraultza bat gertatzeko hain beldur ziren, ezen, Horemheb zein dinastia berriko lehen erregeak, ahalik ondoen ezkutatzen saiatu zirela euren emazteen jatorria.\nBaina, hipotesi gehienek, XVIII. eta XIX. dinastien arteko lotura, Horemheben ustezko alaba zen Tanedyemy printzesaren bidez egin zela uste da. Garai hartan Ramses I.a jada agurea zenez, eta Seti I.a berehala tronura lotu zuenez, pentsatzekoa da Tanedyemy Tuyaren senarrarekin ezkondu izana, ondoren, Seti I.a faraoia izango zena. Hala ere, ez dago Tanedyemyri buruzko aipamen bakar bat ere, eta litekeena da dokumentu ofizialek baztertu izana, berari buruz geratzen den urria, bere hilobia baita.\nTanedyemy Seti I.aren erregina izan zenaren ideia sendotuko lukeen datu bat, Tuyak, faraoiaren lehen emaztea eta bere oinordeko izan zen Ramses II.aren ama zenak, Seti I.a bera bizi zela, sekula ez zuela Errege Emazte Handi titulua izan da, baizik eta \"Errege Apaindura\" tituluarekin konformatu behar izan zuela, bigarren mailako emazte izatearen baliokidea. Hau, ez zen hala izango, Tuyak, bere gainetik, Errege Emazte Handi bat izan ez balu.\nSeti I.a hil zenean igo zuen Ramses II.ak bere ama, nori oso lotua zegoen, Errege Emazte Handi mailara, eta askotan agerrarazi zuen Tuya Seti I.ari laguntzen, eta, gainera, Mut-Tuya deituarazi zuen, Mut jainkosaren izena gehituz (ama). Ramses II.ak eta Tuyak eratutako tandema, ez zen halakorik izan, lehenaren emazterik maiteena zen Nefertari berehala lotu baitzitzaien. Elkarrekin, bi emakume hauek, euren bizitzan zehar, jakinduria eta esperientziaz lagundu zioten faraoiari. Hain zuzen ere, Nefertari eta Tuya bizi ziren urteak izan ziren Ramses II.aren bizitzan zoriontsuenak.\nHondakin ugari dago, Tuyaren existentzia, bere semearen erregealdiaren lehen urteetan salatzen zutenak. Ramses II.aren eraikuntza aktibitate etengabeak eta bere amarekiko leialtasunak, bere monumentuetan gehien agertzen den hirugarren pertsona izatea eragin zuen, Ramses II.a bera eta bere emazte Nefertariren ondoren. Tuyaren azken urteak izango ziren bere bizitzan zoriontsuenak, eta, inongo zalantzarik gabe, bere semearen presentziaz gozatuko zuena, askotan aholkatuz.\nTuyaren arrastoa, Ramses II.aren erregealdiaren 22. urtetik aurrera galdu egiten da, ziuraski, Tuya hil zen garaia, jada oso edadetua. Ohore guztiz bustia izan zen, aurretik erregina gutxik gozatu ahal izan zuten moduan, eta Erreginen Haranean lurperatua izan zen, zeremonia solemne batekin, gaur egun, QV80 deitzen den hilobian, zehazki."}
{"id": "87896", "revid": "512", "url": "https://eu.wikipedia.org/wiki?curid=87896", "title": "Artaban II.a", "text": "Artaban II.a, Partiako erregea izan zen 10 eta 38 bitartean. Partiako ekialdean dahandarrekin bizi izan zen. Bere aita Praates IV.ak Erromara bahitu bezala bidali zuen, han hezia izan zen eta Augusto erromatar enperadoreak, Praates IV.aren oinordeko bezala bidali zuen Vonones I.a onartzen ez zuten partiar nobleek tronuratu zuten.\nBi erregegaien arteko gerra, luzea eta nahaspilatsua izan zen. Vonones I.aren txanpon batean, honek, Artaban II.a garaitu zuela agertzen da. Baina, azkenean, Artabaenk garaitu zuen Vonones, eta Partiako hiriburu zen Ctesifonte hartu zuen. Vononesek Armeniara ihes egin zuen, non errege bezala onartua izan zen, erromatarren babespean. Baina Artabanek Armenia inbaditu zuenean, Vononesek Siriara ihes egin zuen, eta Tiberio enperadoreak, zuhurrena, egoera hori gehiago ez jasatea zela iritzi zuen. Tiberioren iloba eta oinordeko zen Germanikok, inperioaren ekialdera bidalia izan zena, hitzarmen bat sinatu zuen Artabanekin, non, Artabanek, bere burua, Erromatarren errege eta lagun bezala onartzen zuen. Armenia, 18an, Zenori eman zioten, Pontoko erregearen semeari.\nArtaban, gainontzeko partiar printzeak bezala, noble handien oposizioagatik arduratuta zegoen. Esaten denez, dahan barbaroengandik jasan zuen heziketa dela eta oso krudela izan zen. Bere boterea sendotzeko, harrapatu ahal izan zituen arsazidar printze guztiak hil zituen. Gainera, mendeko nazioen altxamenduak ere gertatu ziren. Greziar jatorriko [[Seleuzia Tigrisekoa]n parte hartu zuen, [[oligarkia]]ren alde, eta bi brigada judutarrek, [[Anilai eta Asinai]]k, beste lau urtez mantendu zuten [[Neerda]]n, [[Babiloniar Inperioa|Babiloniako]] zingiretan, eta Artabanek, dinastiakoak bezala onartu zituen.\n[[35]]ean, berriz saiatu zen Armenia konkistatzen, baita bere seme Artsazes bertako errege bezala ezartzen ere. [[Erroma]]ren aurkako gerra gertatzea, beraz, denbora kontua baino ez zen. Baina, Artabanekiko etsaitasuna sentitzen zuten magnate partiarren arteko alderdiak, Tiberiogatik ere sentitu zuten, Praatesen erregetzaren ondorioz. Tiberiok, Praatesen biloba zen [[Tiridates III.a]] bidali zuen, eta [[Luzio Vitelio]]ri ([[Vitelio]] enperadorearen aita), Ekialdean erromatar autoritatea berrezartzeko agindua eman zion. Operazio militar eta diplomatiko abilen bidez, Viteliok, erromatar autoritatea berrezarri zuen inperioaren ekialdeko muturrean. Artabanek, bere jarraitzaileekin desertatu eta Partiako ekialderantz ihes egin zuen. Tiridates III.a, errege izendatua izan zena, ez zen tronuan denbora askoan mantendu, erromatarren basailu bezala agertu baitzen. Orduan, Artaban, [[Hirkania]]ra itzuli zen [[eszita]] (dahandar) armada batekin, eta partiarrek, berriz onartu zuten errege bezala. Tiridates, Seleuziara irten eta Siriara ihes egin zuen. Baina Artaban ez zen Erromaren aurkako gerra bat abiatzeko bezain indartsua, eta Viteliorekin hitzarmena sinatu zuen [[37]]an, non, Artabanek, bere gainontzeko nahiei uko egiten zien. Hitzarmen hau sinatu eta gutxira, Artaban berriz tronutik kendua izan zen, eta, ziuraski, Cinnamus izendatua izan zen errege. Artaban, bere basailu [[Izates Adiabenekoa]]rekin babestu zen, eta Izatesek, negoziazio eta erabateko barkamena promes eginez, partiarrak, beste behin, Artaban errege bezala ezartzeko konbentzitu zituen. Hemendik gutxira, Artaban hil egin zen, eta bere seme [[Vardanes I.a]] izan zen bere oinordekoa, bere erregealdia, bere aitarena baino are nahaspilatsuagoa izan zelarik.\n[[Kategoria:Partiar erregeak]]"}
{"id": "87897", "revid": "1545", "url": "https://eu.wikipedia.org/wiki?curid=87897", "title": "1972ko Neguko Olinpiar Jokoak", "text": "1972ko Neguko Olinpiar Jokoak, Sapporo herri japoniarrean ospatu ziren, urte horretako otsailak 3 eta otsailak 13 bitartean. Bertan, 1006 kirolarik parte hartu zuten 35 herrialde, 6 kirol eta 35 probatan ordezkatuz. Hauek, Neguko Olinpiar Jokoen XI. edizioa izan ziren. Gainera, Asian eta Japonian antolatzen ziren bigarren Olinpiar Jokoak izan ziren, zortzi urte lehenago, 1964ko Udako Olinpiar Jokoak Tokion ospatu ondoren.\nDominak.\nHauek dira domina gehien lortutako lehen hamar estatuak. Japonia 11. geratu zen.\nKanpo estekak.\n "}
{"id": "87898", "revid": "119347", "url": "https://eu.wikipedia.org/wiki?curid=87898", "title": "I due violenti", "text": "I due violenti 1964an, Primo Zeglio zine zuzendari italiarrak zuzendutako film bat da. Filma, Spaghetti western generokoa da. Primo Zegliok zuzendutako lehen spaghetti westerna izan zen. Gaztelaniaz filmaren izenburua \"Los Rurales de Texas\" da.\nIstorioa.\nSheriff batek, kartzelatik ihes egin berri duen gizon bat jazarri eta harrapatu behar du. Iheslaria, erailketagatik salatua dagoena, sheriffaren beraren lagun bat dela jakiten da."}
{"id": "87899", "revid": "119347", "url": "https://eu.wikipedia.org/wiki?curid=87899", "title": "Princesa y vagabunda", "text": "Princesa y vagabunda Espainian eta La princesa hippie Mexikon, bi herrialde hauen artean 1969an eginiko film bat da, Miguel Moraytak zuzendua eta, protagonista bezala, Pili eta Mili dituena.\nIstorioa.\nSan Marciano hirian, Europan, herrialde osoa, tronurako oinordekoa jaio dela eta, jaietan dago. Noek, erregearen laguntzaileak, gizonezko bat ez dela jakiten du, baizik eta bi neska biki, berdin-berdinak, eta, beraz, batek hil egin behar du. Kornelio, beste langile bat, hil behar duen neskaz gupidatzen da, eta Mexikora eramatea erabakitzen du. Hogei urte beranduago, bi ahizpen bizitzak berriz gurutzatzen dira. Nita, orain, handitasun eta harrotasun kutsudun neska pobre bat da. Marciana, printzesa, berriz, guztiz kontrakoa da, ez du batere atsegin protokoloa eta kantatzea eta dantza egitea oso gogoko du."}
{"id": "87900", "revid": "96586", "url": "https://eu.wikipedia.org/wiki?curid=87900", "title": "Ang\u00e9la N\u00e9meth", "text": "Ang\u00e9la N\u00e9meth, edo Ang\u00e9la R\u00e1nky ezkondu ondoren, (Budapest (Hungaria), 1946ko otsailaren 18a- \"ibidem\", 2014ko abuztuaren 5a) hungariar atleta izan zen, xabalina jaurtiketan espezializatua. Bere herrialdea ordezkatuz 1968ko Mexikoko Udako Olinpiar Jokoetan parte hartu zuen eta, xabalina jaurtiketako proban, urrezko domina lortu zuen.\nBiografia.\nAngela Nemeth Budapesten (Hungaria) jaio zen 1946ko otsailaren 18an.\nSaskibaloian hasi zen eta nazioartean jokatzea lortu zuen, baina, 20 urte zituenean, xabalina jaurtiketan espezializatu zen eta Mexiko Hirian ospatu ziren 1968ko Olinpiar Jokoetan parte hartu zuen bere jaioterriaren izenean, txapeldun atera zelarik eta urrezko domina lortu.\nUrtebete geroago, Atenasen (Grezia) izan zen, 1969ko Atletismoko Europar Txapelketan ospatu zenean. Hemen ere urrezko domina lortu zuen, 59,76 metro jaurti zituelarik.\nArrakasta horiek medio, bai 1968an eta baita 1969an ere, Hungariako urteko kirolari aukeratu zuten.\n2014ko abuztuaren 5ean, gaixotasun luze baten ondoren, hil zen."}
{"id": "87901", "revid": "105290", "url": "https://eu.wikipedia.org/wiki?curid=87901", "title": "El Kab", "text": "El Kab, antzinako Nekhab hiriaren egungo izena da, Goi Egiptoko III. nomoaren hiriburua izan zena Egiptoko XVIII. dinastiaren garaitik, Inperio Berriaren garaian.\nHistoria.\nHiri garrantzitsu bat izan zen Egiptoko aro aurredinastikoan, lehen dinastien garaian eta Inperio Berriaren garaian. Nomoaren aurreko hiriburua, Hierakonpolis izan zen, eta, ondoren, Nejab, Esna edo Latopolisgatik ordeztua izan zen. Hirian, Nekhbet jainkosa gurtzen zen, ondoren, Ilitia jainkosa greziarrarekin lotua izan zena."}
{"id": "87902", "revid": "23317", "url": "https://eu.wikipedia.org/wiki?curid=87902", "title": "Eskalda", "text": "Eskalda (; , ahoskatua) Mendebaldeko Europako ibaia da. Frantzian jaioa, Belgika eta Herbehereak zeharkatzen ditu.\nGeografia.\nBere bokalea, baita Mendebaldeko Eskalda izenaz ezaguna, artifizialki bideratuta dago, polderrez beteta.\nIturria 97 metroko altueran dagoenez, , koordenadetan kokatuta, beherakada txikia du eta berez, oso ibai geldoa da.\nFrantziako Aisneko departamenduan sortzen da eta Cambrai eta Valenciennesko hirietatik igarotzen da. Iparraldeko ikatz arroak eta industrialdeak ureztatzen ditu, dauzkan ibaiadar (Scarpe, Leie) eta ubideei esker. Belgikan sartuta, Tournai, Gante eta Anberesko hiriak zeharkatzen ditu. Holandan sartzen da ondoren eta estuario zabal bat eratzen du han. Europako ibairik garrantzitsuenetakoa da eta ubide bihurturik dago erabat.\nHistoria.\nEskalda ibaia Europa mendebaleko merkataritza bide garrantzitsuenetakoa izan zen Erdi Aroan, Gante eta Anberesko hiriei itsasorako irteera ematen baitzien. XVII. mendean, Amsterdam eta Rotterdamgo portuak nagusitu ziren, eta bigarren mailan geratu ziren Eskalda ibaiaren ertzeko portuak. Herbehereetako gerrek eta nazioarteko interesek ere zerikusi handia izan zuten beherapen horrekin (ibai bidezko garraioa ez zen XVIII. mende bukaera arte normaldu)."}
{"id": "87903", "revid": "119347", "url": "https://eu.wikipedia.org/wiki?curid=87903", "title": "San Benediktoren Ordena", "text": "San Benediktoren Ordena (latinez: \"Ordo Sancti Benedicti\", OSB laburtua) kontenplaziozko ordena katolikoa da, VI. mendean sortutakoa, San Benedikto Nursiakoaren arauak jarraitzen dituzten erlijiosoek osatua. \"Conf\u0153deratio Benedictina Ordinis Sancti Benedicti\" delakoa 1883an abiatu zuten nazioarteko erakunde gisa. Kideei beneditar deitu ohi zaie.\nHistoria.\nSan Benediktoren Ordena Montecassinoko abadiaren sorrerarekin eta erregelaren idazketarekin abiatu zen 529. urtean. Karlomagnok San Benedikto Anianekoarekin batean, azken honek arauturiko erregela (817) ezarri nahi izan zuen inperioko monasterioetan. Hori onartu zutenen artean Clunyko abadia zegoen, X. eta XI. mendeetan garrantzi handikoa izan zen monasterioa; XII. mendean, zistertar erreforma Clunyko izpirituaren jarraitzaile izan zen alderdi askotan. Garai hartan garrantzi gutxiagoko ordenak agertu ziren, beneditar enborretik aldendurik: kamaldoliarrak, silbestriarrak, olibetarrak...\nXV. mendean ordena indartu egin zen. Erreforma protestantearen ondorioz, monasterio asko suntsiturik geratu zen eta Trentoko Kontzilioak monasterioko bizitza bizkortu nahi izan zuen kongregazio berriak sortuz; horien artean Frantziako Sain-Vanne eta Saint-Maur nabarmendu ziren. XIX. mendearen lehen erdian, herrialde askotatik egotzitako fraideak berriz agertu eta monasterioak indarberritu egin ziren, hala nola Frantzian Dom Gu\u00e9ranger-i esker (1833) eta Alemanian Wloter anaien lanen ondoren (1863). XIX. mendearen erditsuan Amerikan eta Australian ere finkatu ziren. 1893an Leon XIII.ak beneditar kongregazio guztiak konfederazio batean bildu zituen; harrez gero \u00abSan Benediktoren ordena\u00bb deiturikoa abade buru baten mende dago, Erroman egoitza duen abade horren ahalmenak oso mugatuak badira ere.\nBeneditar mojak.\nOrdena honetako mojek Santa Eskolastika, San Benediktoren arreba, hartzen dute zaindaritzat. VIII. mende hasieratik ezagutzen dira San Benediktoren erregela jarraitzen duten emakumeentzako monasterio irekiak. Erdi Aroan, Santa Hildegarda, Santa Gertrudis Handia, eta Santa Frantziska Erromatarra daude ordenako ospetsuenen artean. Beneditar mojak azkar hedatu ziren.\nBeneditarrak Euskal Herrian.\nHego Euskal Herrian lau monasterio beneditar daude gaur egun: Lazkaoko Santa Teresa eta O\u00f1atiko San Lorentzo Gipuzkoan, Estibalizko Andre Maria Araban, eta Leireko San Salbatore Nafarroan. Iparraldean oso nabarmentzekoa da Belokeko monasterioa (Lapurdi)."}
{"id": "87905", "revid": "1545", "url": "https://eu.wikipedia.org/wiki?curid=87905", "title": "Frantziskotar familia", "text": "Frantziskotar familia ordena erlijioso katolikoen multzo bat da, Frantzisko Asiskoaren arauei jarraitzen dieten moja, fraide eta laikoak biltzen dituena.\nAnaia Txikien Ordena eskeko ordena 1207-1209an sortu zuen San Frantziskok, eta Inozentzio III.ak 1216an eta Honorio III.ak 1223an onartu zuten. Pobretasun erabatekoa eta predikuan ibiltzea ziren frantziskotarren oinarriak. Beste kristau adarretan ere, hala nola anglikanoen eta luteranoen artean, frantziskotar ordenak daude.\nGaur egun hiru sail dituzte frantziskotarrek beraien lehenengo ordenan: anaia txikiak (OFM); kaputxinoak (OFMCap) eta komentukoak (OFMConv). Badira emakumeak ere frantziskotarren bigarren ordenan: Santa Klararen klaratarrak, eta kontzepzionistak), bai eta sekularrak ere hirugarren ordenan.\nFrantziskotarren sailkapena.\nGaur egun hiru sail nagusi dituzte frantziskotarrek:\nLehenengo ordena.\nLehenengo ordenak (Ordo Fratrum Minorum, O.F.M.), gizonezkoena, hiru adar nagusi dauka:\nBigarren ordena.\nBigarren ordena, emakumezkoena, erlijiosoek (Lekaimeek) bakarrik osatzen dute, bereziki:\nHirugarren ordena.\nHirugarren ordena: gehienbat emakume zein gizon sekularrek osatutakoa, \u201cFrantziskotar sekularrak\u201d bezala ezagunagoak (emakumeak zein gizonak izan daitezke), hala ere erlijiosen adar bat dago multzo honetan."}
{"id": "87907", "revid": "105290", "url": "https://eu.wikipedia.org/wiki?curid=87907", "title": "Pyraminx", "text": "Pyraminx, Rubiken kuboaren motako buruhausgarri mekaniko bat da, Uwe Meffertek asmatu eta patentatu zuen.\nErrekorra.\nPyraminxen ebazpenaren munduko errekorra, Dominik G\u00f3rnyek du, 2018an 0,91 segundotan bakarrik ebatzi zuena.\nEbazpen egokiak.\nPyraminx buruhausgarria ebazteko egin beharreko bira kopuru gehiena, 11koa. 933.120 posizio ezberdin daude buruhausgarrian, ordenagailu batek ebazpenik egokiena aurkitu ahal izateko bezain kopuru txikia. Taulan laburbiltzen da bilaketa horren emaitza, \"p\", buruhausgarria ebazteko \"n\" bira kopurua behar duen posizio kopurua delarik."}
{"id": "87908", "revid": "105290", "url": "https://eu.wikipedia.org/wiki?curid=87908", "title": "Cusco probintzia", "text": "Peruko Cusco probintzia, Cusco departamendua eratzen duten hamahiru probintzietako bat da. Iparraldean, Calca probintziarekin eta Urubamba probintziarekin muga egiten du, ekialdean, Quispicanchi probintziarekin, hegoaldean, Paruro probintziarekin, eta, mendebaldean, Anta probintziarekin.\nHiriburua.\nProbintziako hiriburua, Cusco hiri historikoa da.\nBanaketa politikoa.\nProbintziak, 617 kilometro karratuko hedadura du, eta honako zortzi barruti hauetan banatuta dago:\nBiztanleria.\nProbintziako biztanleria, 2002ko azken erroldaren arabera 320.000 pertsonakoa da."}
{"id": "87909", "revid": "284", "url": "https://eu.wikipedia.org/wiki?curid=87909", "title": "Inperio Britainiar", "text": ""}
{"id": "87910", "revid": "284", "url": "https://eu.wikipedia.org/wiki?curid=87910", "title": "Inperio britainiar", "text": ""}
{"id": "87911", "revid": "1545", "url": "https://eu.wikipedia.org/wiki?curid=87911", "title": "Arraste", "text": "Arrastea itsasontzitik herrestan doan inbutu formako sare bat erabiltzen duen arrantza-teknika da. Arrantza teknika aktiboa da, izan ere, itsasontziak arraste-sarea toki batetik bestera mugiarazten du.\nArraste sareak hondoan edo ur betean erabil daitezke, ontzi batek edo bik traturik.\nHondoko arraste-sareek aurkitzen duten guzia harrapatzen dute (algak, arrainak, oskoldunak...). Protesta ugari eragin du arrantza teknika horrek, ekosistemak biziki kaltetzen baititu, habitatak suntsituz eta harrapakinen artean selekzio guti eginez.\nHain gutxi kontrolatua eta itsasondoentzat hain bortitza denez, herrialde askotan zainduta eta mugatuta dago, baina oso gutxitan dago galarazita. Teknika hau dribarekin batera, selektibotasunik gabekoa da, izan ere bere aurrean harrapatzen duen guztia hausten du, bai algak, bai krustazeoak eta baita arrainak ere.\nUr beteko arrastean, sareak hondoko arrastean baino anitzez handiagoak izaten dira eta ez dute hondoa hunkitzen. Selektibitate handiagoa dute, sarda tinkoetan ibiltzen diren arrainak harrapatzen baitira gehienbat. Gainera, hondoa hunkitzen ez dutenez, habitatak ez dituzte suntsitzen. Hala ere, sare horiek zetazeoak harrapa ditzakete, eta beren eraginkortasunarengatik, arrantzatzen dituzten arrain espezieak lanjerrean ezar ditzakete.\nHistoria.\nXVII. mendeko Ingalaterrako jakintsuek, arrantza teknika arriskutsua zela baieztatu zuten. Horretaz gain, arrantza hau erabiltzen zuten arrantzaleak alfertzat zituzten, harrapatzen zutena ez baitzuten espeziatan banatzen, eta sarea uretara bota besterik ez omen baitzuten egiten. Teknika honek itsasondoko arrainak harrapatzeko erraztasunagatik iraun zuen, eta jendeak jan beharra zuen. Ingalaterrako gobernuak 16 arraste-sare bahitu zituelarik, sekulako altxamenduak gertatu ziren arrantzaleen artean eta 2000 pertsona joan ziren arma eta guzi, sare horiek berreskuratzera.\nArrastariak.\nArrasterako sareak erabiltzen dituzte. Eta sareak mugitzeko, motorra erregulatua duten itsasontziak darabiltzate. Batzuetan, bi itsasontzi ere ibiltzen dira, kasu honetan biek motorra indar berberean jarrita izan beharko lukete.\nHauek dira arrasterako itsasontzi motak:"}
{"id": "87912", "revid": "105290", "url": "https://eu.wikipedia.org/wiki?curid=87912", "title": "Inguratze arrantza", "text": "Inguratze teknika arraina (antxoa, berdela...) inguratzean datzan arrantza mota da. Arrain sarda dagoen lekuraino joaten da sare batekin eta gero motordun txalupa batekin abiadura eta norabidea ondo erregulatuz eta zehaztuz, arrain sarda inguratu, azpitik sarea itxi eta hau biltzen da, sareari zirkunferentzia itxura emanez. 250-1000 metro luze eta 50 metro zabal ere izan daiteke sare mota hau, besteak beste. Sareak uretan igerian egoten da eta bildu egiten da arrain sarda etortzean.\nTeknika honen helburua sardan doazen arrainak harrapatzea da, bai ur gainean eta baita ur azpian ere. Hasieran, ezaugarri hauek zeuzkaten espezie gehienak beste arrantza teknika baten bidez arrantzatzen ziren, baina inguratze arrantza eraginkorrena zela ikusirik, erabiltzen hasi ziren, besteak alde batera utzirik."}
{"id": "87913", "revid": "105290", "url": "https://eu.wikipedia.org/wiki?curid=87913", "title": "PCM", "text": "Pultsu-kodetuzko modulazioa (MIC o PCM Pulse Code Modulation ingelesezko sigletatik) seinale analogikoak bit multzo batean bihurtzean datza.\nLehenengo irudian, pultsu-kodetuzko modulazioa erabiltzen duen elementuen sistema agertzen da. Sinplifikatzeko 3 kanalen transmiziorako erabiltzen diren elementuak bakarrik agertzen dira.\n1. Irudia.-\" Elementuen antolamendua PCM sistema batean\"\n2. irudian uhinen formak ditugu lehenengo irudiko zenbait puntutan.\n2.Irudia- \"uhin formak, PCM sistema bateko zenbait puntutan\"\nPCM-ko etapa desberdinak jarraian zehazten dira.\nLaginketa.\nSegundoko n aldiz seinalearen baloreko laginak hartzean datza. Horrela, segundo batean n tentsio maila izango ditugu.\nHorrela, lehenengo irudiko sisteman, sarrerako kanaletan a, b eta c seinaleak aplikatuko ditugu (2.irudia), laginaren ondoren uhinaren forma lortzen dugu.\nAhotsezko kanal telefoniko batentzat nahikoa da segundoko 8000 lagin hartzea edo 125 \u03bcsegunduko lagin bat hartzea. Laginketen teoremaren arabera, seinale elektriko jarrai baten laginak hartzen badira tarte erregularretan eta lagindu nahi den maiztazun maximoaren maiztazun bikoitzarekin, lagin hauek seinale originala osatzeko beharrezko den informazio guztia izango dute.\nKasu honetan laginketaren maiztasuna 8KHz-koa denez (periodoa 125\u03bcsegundu), 4KHz transmititzea posible izango litzateke, nahikoa beraz ahotzesko kanal telefonikoarentzat, transmititutako maiztasunik altuena 3,4 Khz-koa den.\nLaginen arteko bereizketa denbora (125 \u03bcsegundo), beste kanal batzuen laginketarako zuzendu ahal izango litzateke denboraren zatiketaren bidezko multiplexazio prozeduraren bidez.\nKuantifikazioa.\nHorregatik, kuantifikazioan, laginketan lortutako tentsio nibel bakoitzari balio diskretu bana esleitzen zaio. Laginek infinitu balio har ditzaketenez ahotsaren gamaren intentsitatean (gama hau telefonoetan 60\u00a0dB-koa da gutxi gorabehera), prozesua arintzeko aurretik zehaztutako baloreetara gehien hurbiltzen den balio hartzen da.\nKodifikazioa.\nKodifikazioan, kuantifikazio nibel bakoitzari kodigo bitar desberdin bat esleitzen zaio. Horrela, jadanik seinalea kodifikatuta dugu trasmititzeko prest. Uhinaren forma 2.F irudian agertzen dena da.\nTelefofnoetan, 4KHz-ko banda zabalera duen ahotsezko seinale analogikoa, 64Kbps-ko seinale digital batean bilakatzen da.\nTelefonoetan, 31 seinal baino gehiagoko laginak tarteka daitezke. Hau horrela izanik, 32x64000= 2048000bps transmititzen dira.\nSeinale analogikoaren berreskurapena.\nOnarpenean alderantzizko prozesua egiten da eta birmoldatutako seinalea jatorrizko (a), (b) eta (c)-ren itxura hartuko du, nahiz eta zenbatze prozesuan, laginen balio kuantikoen biribiltzeagatik, kuantifikazio zarata bezala azagutzen den bihurdura gertatzen den. Sistema normalizatuen tarteak aukeratzeko modua bihurdura horiek ahalik eta gehien minimizatzea izan da. Honela berreskuratutako seinaleak jatorrizkoen ia berberak dira."}
{"id": "87914", "revid": "284", "url": "https://eu.wikipedia.org/wiki?curid=87914", "title": "Eliza Anglikanoa", "text": ""}
{"id": "87916", "revid": "96586", "url": "https://eu.wikipedia.org/wiki?curid=87916", "title": "Ruth Fuchs", "text": "Ruth Fuchs, jaiotze izena Ruth Gamm (Egeln, Ekialdeko Alemania, 1946ko abenduaren 14a - Jena, 2023ko irailaren 20a), xabalina jaurtiketan espezializatutako alemaniar kirolaria izan zen. 1972 eta 1976ko Udako Olinpiar Jokoetan proba horretako txapeldun izan zen. 1994an, bere kirol errendimendua hobetzeko esteroideekin dopatzen zela aitortu zuen.\nHistoria guztiko xabalina jaurtitzaile hoberentzat hartzen da, eta proba honetan bi urre olinpiko irabazi dituen neska bakarra da. Gainera, bi aldiz izan zen Europako txapeldun, Erroma 1974an eta Praga 1978an, baita hirugarren ere, 1971n. Eta, Atletismoko Munduko Kopan ere, 1977 eta 1979an, bere proban urrea lortu zuen.\n1980an erretiratu zen eta, beranduago, politikan sartu zen. Alemaniaren berbateratzearen ondoren, Legebiltzarkide izan zen Sozialismo Demokratikoaren Alderdia ordezkatuz."}
{"id": "87918", "revid": "448", "url": "https://eu.wikipedia.org/wiki?curid=87918", "title": "1976ko Udako Olinpiar Jokoak", "text": "1976ko Udako Olinpiar Jokoak Kanadako Montreal hirian jokatu ziren, 1976. urtean. Udako Olinpiar Jokoetako XXI. edizioa izan zen. 6.028 kirolarik hartu zuten parte, 21 kirol eta 198 probatan, 92 herrialde ordezkatuz.\nBerriz ere izpiritu olinpikoaren aurka, politika agertu zen. Zenbait ordezkaritza afrikarrek, Zeelanda Berria kanporatzea eskatu zioten Nazioarteko Batzorde Olinpikoari, Hego Afrikaren aurka errugbi partidu bat jokatu zuelako, apartheid politikagatik kanpoan zegoen herrialdea. Nazioarteko Batzorde Olinpikoak ez zituen presio horiek onartu, eta eskatutakoari uko egin zionez, horren ondorioz, 24 afrikar ordezkaritza lehiaketetatik erretiratu ziren.\nUne handiak.\n "}
{"id": "87920", "revid": "90204", "url": "https://eu.wikipedia.org/wiki?curid=87920", "title": "Arnuanda II.a", "text": "Arnuanda II.a, errege hitita bat izan zen, bere aita Shubiluliuma I.aren seme eta oinordekoa. Gutxi gora-behera, urte t'erdiz gobernatu zuen, K.a. 1322tik K.a. 1321 arte.\nShubiluliuma I.aren seme nagusi bezala, honen kanpaina militar batzuetan parte hartu zuen, bereziki, Mitanniren aurkako Bigarren Gerra Siriarrean eta Egiptoren aurkako gerran. Hain zuzen ere azken gerra honetan, preso ugari harrapatu ziren, hititen erresumara, Shubiluliuma I.a lehenik, eta, handik denbora batera, Arnuanda II.a ere hil zituzten izurrite bat eraman zuten presoak.\nArnuanda II.aren oinordekoa, bere anaia txikia Mursili II.a izan zen."}
{"id": "87921", "revid": "56334", "url": "https://eu.wikipedia.org/wiki?curid=87921", "title": "Shagarakti-Shuriash", "text": "Shagarakti-Shuriash, Babilonia, Itsasoko Herrialdea, Akad eta Khanako errege bat izan zen, Kudur-Enlilen seme eta oinordekoa. K.a. XIII. mendearen bigarren erdialdean gobernatu zuen, K.a. 1245etik K.a. 1233 arte.\nBere oinordekoa, bere seme Kashtiliash IV.a izan zen."}
{"id": "87922", "revid": "1519", "url": "https://eu.wikipedia.org/wiki?curid=87922", "title": "Khana", "text": "Khana edo Terqa, Maritik 60 kilometro iparmendebaldera zegoen hiri-estatu bat zen. K.a. 1830 inguruan, jada bazuen nolabaiteko boterea, eta bere lurraldea hedatu zuen. Kasitarrek bereganatu zuten K.a. 1729an, eta, Marirekin batera, Khanako erresuma eratu zuten, Babiloniaren hainako garrantzia zuena. Khanako errege batek (beharbada Tiptazkik), hititei, Babilonia konkistatzen lagundu zien K.a. 1594an. Honen ondorengo izan zen Agum II.ak (iloba bat, Ur Zigurumashen semea) \"Khanako eta kasitarren erregea, Almaneko erregea (Dijala ibaiaren iturburu inguruan dagoen egungo Kholwab) Gutium edo gutitarren erregea, Akadeko erregea eta Babiloniako erregea\" tituluak izan zituen. Azkenik, kasitarrek, Babilonia domeinatzen amaitu zuten K.a. 1570 inguruan."}
{"id": "87923", "revid": "1545", "url": "https://eu.wikipedia.org/wiki?curid=87923", "title": "Treverisko Terma Inperialak", "text": "Treverisko Terma Inperialak edo \"Kaiserthermen\" alemanez, \"Rheinisches Landes-Museum\"etik gertu daude, Treveris hirian, Alemanian. IV. mendearen hasieran eraikiak, Konstantino I.a Handia erromatar enperadorearen erregealdian, Erromatar Inperioko hirugarren terma multzo handiena zen. Hormetako eta zimentazioko hondakinek, oraindik jatorrizko diseinua erakusten dute. \"Caldarium\"go harresiak (ur beroko igerilekudun gelak), hoberen kontserbaturik daudenak dira. Ondoren, \"tepidarium\"a dator, terma epelak.\n\"Frigidarium\" zabala, bainu hotzentzako erabiltzen zen, eta palestra ere, ariketentzako kanpo gune bat, zabala zen. Termetako beste funtsezko zatia, hipokausto izeneko berotze sistema zen, non, airea, labeek berotu eta zoladuraren azpitik gidatua zen."}
{"id": "87924", "revid": "512", "url": "https://eu.wikipedia.org/wiki?curid=87924", "title": "Frigidarium", "text": "Frigidariuma, erromatar termatan, bainu hotzak hartzen ziren tokia zen.\nOinarrian, sorbaldaraino urperatzeko igerileku bat zen, handia edo txikia. Bere funtzioa, bainuzaleek, \"caldarium\" eta \"tepidarium\"ean hartutako bainu bero eta epelen bidez euren poroak ireki ondoren, hauek berriz ixtea zen.\nBainu publikoetako azken etapa zen.\nMunduko handienak, Karakalaren Termak eta Dioklezianoren Termak ziren, Antzinako Erroman."}
{"id": "87925", "revid": "336", "url": "https://eu.wikipedia.org/wiki?curid=87925", "title": "Bakenrenef", "text": "Uahkara Bakenrenef edo soilik Bakenrenef, Egiptoko XXIV. dinastiako faraoi bat izan zen, K.a. 718 eta K.a. 712 bitartean gobernatu zuena (von Beckerath).\nManetonek, Bakenrenef, XXIV. dinastiako faraoi bakartzat hartzen du. Sexto Julio Afrikanok, Maneton aipatuz, Bokkhorisek, sei urtez gobernatu zuela dio, baina, Eusebio Zesareakoak, Bojjorisek (Sinzeloren bertsioa) edo Bokkorisek (bertsio armeniarra) 44 urtez gobernatu zuela dio.\nEgungo adituek, Tefnakht dinastia honetan sartzen dute, eta erregealdi laburrago bat ematen diote, bost urtekoa soilik, Apis zezen baten lurperaketako testuetan oinarrituz.\nManeton, Bokkoris edo Bakenrenefen erregealdiko bi gertakariren iturria da. Lehena, arkume batek, Egipto asiriarrek konkistatuko zutela iragarri zuen istorio bat da, Claudio Aeliano (De Natura Animalis 12,3)bezalako beste egile klasiko batzuek beranduago errepikatutako istorio bat. Bigarrena, Bakenrenef, Egiptoko XXV. dinastiako errege bat izan zen Shabakok harrapatu eta bizirik errez hil zuela dioen bat da.\nDiodoro Sikulok, Manetonek baino hiru mende beranduago idatziz, xehetasun ezberdin batzuk gehitzen ditu. Diodorok, Bakenrenef, \"itxura batean, nardagarria\" izan zen arren, bere aurrekoak baino jakintsuagoa zela dio (1.65). Egiptoarrek, kontratuei buruzko lege baten egiletza eman zioten, dokumentu bat sinatzen ez zenean zorrak ordaintzeko modu bat eman zuena, eta Diodororen garaia arte indarrean egon zen lege hau (1.79). Honegatik eta beste gertakari batzuengatik, Diodorok, Bakenrenef, Antzinako Egiptoko sei legegile garrantzitsuenetako bat bezala adierazi zuen.\nIdazle hauek eman zioten garrantzia gora-behera, Bakenrenefen garaiko erregistro gutxi mantendu dira. Bere erregealdiari buruzko idazkun nagusia, bere erregealdiko 5. edo 6. urtean eginiko Apis zezen baten lurperaketari buruzkoa da. Gainontzekoak, Auguste Mariettek Saqqarako Serapeuma industean aurkitu zituen estela batzuk baino ez dira. Shabakok tronutik kendu zuen, eta zezena, bere erregealdiko 2. urtean lurperatu zuen, Behe Egipton kanpaina bat egin zuenean. Bakenrenefekin amaitzen da hain denbora laburrez iraun zuen Egiptoko XXIV. dinastia, Egiptoren etsai zen Kushen (Nubia) jatorria zuen Egiptoko XXV. dinastiari lekua uzteko."}
{"id": "87927", "revid": "512", "url": "https://eu.wikipedia.org/wiki?curid=87927", "title": "Tiridates III.a", "text": "Tiridates III.a, Partiako errege izan zen 35 eta 36 bitartean. Praates IV.aren biloba zen, eta Erromara bidalia izan zen, bahitu bezala.\n35ean, Partiako nobleziak, Artaban II.aren aurka matxinatu zenean, Tiberio enperadoreari, Praatesen leinuko errege bat bidaltzeko eskatu zioten. Tiberiok, Tiridates bidali zuen ekialdera, eta Luzio Viteliori, bertan erromatar autoritatea berrezartzeko agindu zion. Operazio militar eta diplomatiko abilen bidez, Viteliok bere betebeharra lortu zuen. Artabanek, bere jarraitzaileekin desertatu eta ihes egin zuen.\nOrduan, Tiridates III.a izendatu zuten errege bezala, baina ez zen denbora askoz mantendu, erromatarren basailu bezala agertu baitzen. Artaban, orduan, Hirkaniara itzuli zen, dahandarrez osatutako armada handi batekin, eta partiarrek berriz izendatu zuten errege bezala. Tiridates, Seleuzia Tigrisekoa hiritik irten eta Siriara ihes egin zuen."}
{"id": "87933", "revid": "90204", "url": "https://eu.wikipedia.org/wiki?curid=87933", "title": "Luzio Vitelio", "text": "Luzio Vitelio Veteris (zaharra) (K.a. 5-51), Publio Vitelio kuestorearen lau semeetatik gazteena zen, eta, hauetatik, kontu politikoengatik hil ez zen bakarra. Tiberioren erregealdian, kontsul izan zen 34an, eta Siriako gobernari 35ean. Kaligula jasan behar izan zuen eta Klaudio enperadorearen emaztea eta enperatriza zen Valeria Mesalinaren faboritoa zen. Klaudioren erregealdian, beste bi alditan izan zen kontsul, 43 eta 47an, eta Erroma gobernatu zuen enperadorea Britaniako konkistara joan zen garaian, Klaudio Agripina Minorrekin ezkondu zen garaian, 48 edo 49an, Viteliok, zentsore bezala zerbitzatu zuen.\nEragin handia izan zuen, eta bere izaera nabarmenagatik ezaguna izan zen, erromatar senatari batek, behin, traizioagatik salatu zuen arren. Paralisi baten ondorioz hil zen 51n. Estatu hileta jaso zuen, eta Rostran estatua bat eraiki zuten bere omenez, \"Enperadorearekiko leiala\" testua zeramana.\nSextilia izeneko emakume erromatar batekin ezkondu zen, familia garrantzitsu bateko ospe handiko emakumea zena. Honekin, bi seme izan zituen:"}
{"id": "87934", "revid": "201", "url": "https://eu.wikipedia.org/wiki?curid=87934", "title": "Errenazimendu", "text": ""}
{"id": "87935", "revid": "98220", "url": "https://eu.wikipedia.org/wiki?curid=87935", "title": "Per qualche dollaro in pi\u00f9", "text": "Per qualche dollaro in pi\u00f9 (italieraz) edo For a Few Dollars More (ingelesez) Espainia eta Italia artean filmatutako spaghetti western generoko film bat da. Sergio Leone zine zuzendari italiarrak zuzendu zuen, 1965ean. Protagonista nagusiak Clint Eastwood, Lee van Cleef eta Gian Maria Volont\u00e9 izan ziren. Musika Ennio Morriconerena da. \"Dolarraren trilogia\" deritzonaren bigarrena da, 1964ko \"Per un pugno di dollari\" filmaren ondoren. Gaztelaniaz, \"La muerte ten\u00eda un precio\" eta frantsesez, \"Et pour quelques dollars de plus\" izena du.\nIstorioa.\n\"Besamotza\" (Clint Eastwood) eta Mortimer koronela (Lee van Cleef), hasieran elkarren etsai ziren bi hiltzaile-ehiztariak pertsona bera harrapatzeko elkartu dira: \"Indiarra\" (Gian Maria Volont\u00e9) gaizkilea. Hain zuzen ere, harengatik ordu arte eskaini den ordainsaririk handiena ematen da.\nBietako bakoitzak arrazoi ezberdinak ditu: batetik, \"Besamotza\"k gaizkilea ordainsaria lortu nahi du; bestetik, Mortimer koronelak \"Indiarrak\" bere alabari egin zion eraso sexuala mendekatu nahi du, alaba bere buruaz beste egitera behartu baitzuen. Euren estiloak ere ezberdinak dira, baina eraginkorrak: bata azkarra da; bestea, hotza eta teknikoa.\nIruzkinak.\nPertsonaiak antiheroi estereotipatuak dira: mendebaldeko bizitza gogorra islatzen dute, xehetasun eta elkarrizketa laburren artean, ongia eta gaizkia erlatiboak direla erakusten dutela erakutsiz. Argazki bikainez eta denbora zoragarri erabiliz, Sergio Leonek \"Dolarraren triogia\" deritzonaren bigarren filma egin zuen: \"Per un pugno di dollari\", \"Per qualche dollaro in pi\u00f9\" eta \"Il buono, il brutto, il cattivo\". Tabernasko Basamortuan filmatu zen, Almerian, baita N\u00edjarreko Fern\u00e1n P\u00e9rez izeneko herrixkan ere."}
{"id": "87936", "revid": "105290", "url": "https://eu.wikipedia.org/wiki?curid=87936", "title": "DPCM", "text": "DPCM, PCM-en oinarritzen den uhin formadun kodeatzailea da. Hala ere, seinaleen laginetan oinarritutako hainbat erraztasun ere baditu. Kodifikatu nahi den seinale analogikotik hasten da (denboran jarraia). Lehenengo pausoa laginketa prozesua da (aldi erregular jakin batzuetan seinalearen balioa hartzea). Horrekin, senale diskretu bat lortzen da (denborazko serie erregularez osatua). Hurrengo pausoa, kuantifikazioa da: aurrez ezarritako nibel batzuetan (amplitudeak) eta bi aukera daude:\n2 aukera hauetako bat aplikatuz epe laburrean seinalearen erredundantzia ezabatzen da eta 4. mailako konpresio faktoreak lortzen dira (fitxategiaren tamaina lau aldiz zatitzen da). Bi laginen arteko diferentzia egiten denez, emaitzaren balioa murriztu egiten da zero ere gerturatuz eta horrela bit gutxiago behar dira kodifikatzeko eta fitxategiaren tamaina txikitu egiten da. Laburbilduz, \u201cdiferentzi\u201d seinalearen potentziala jatorrizko senale originala baino askoz txikiagoa da. Jarraian, kodifikatzailearen eta deskodetzailearen bi bertsioen diagramak ikus daitezke.\nLehenengo aukera (jarraian dauden bi laginen kenketa).\nLehenengo bertsioa\nKodifikatzaileak diferentzialaren funtzioa betetzen du (deribatzale izenaz ere ezaguna), bestalde dekodifikatzaileak metatzaile bezala aritzen da (integratzaile). Kuantifikatzaileak, (Q)bit kopurua gutxitzen du, alderantzizko kuantifikatzaileak berriz, (Q-1) hasierako seinale diskretuaren bit originalak berreskuratzen dituen.\n2.Bertsioa [sintesi bidezko azterketa]\nDeskodetzailea kodifikatzailean gorputzeratzea\n2.Aukera (laginaren aurreikuspena).\nAurreikustaile linealaren eransketa"}
{"id": "87937", "revid": "201", "url": "https://eu.wikipedia.org/wiki?curid=87937", "title": "Emagaldu", "text": ""}
{"id": "87938", "revid": "100818", "url": "https://eu.wikipedia.org/wiki?curid=87938", "title": "Puta (iraina)", "text": "Puta edo urdanga emakume baten aurkako irain matxista da, sexu konnotazio nabarmena duena eta literalki prostituzioan jarduten duen emakumea edo emakume zikina adierazten duena. Emakumeei buruz Euskal Herrian eta beste hainbat tokitan indarrean izan den sexu moralean jatorri duen iraina da. Moral horren arabera, emakumea sexuala izan arren, ez du \"gehiegizko\" sexu-gogoa izan behar eta sexualitatean rol pasiboz jokatu behar du. Konnotazio berdinarekin erabiltzen dira putakume hitza, pertsona bat bere amari erreferentzia eginez iraintzeko.\nIrain matxista horien aurka eta hizkuntza arruntetik emakumeei buruzko sexu erreferentzia duten hitzak baztertze aldera hainbat ekimen izaten da munduan zehar, hala nola SlutWalk ekimena."}
{"id": "87939", "revid": "105290", "url": "https://eu.wikipedia.org/wiki?curid=87939", "title": "ADPCM", "text": "ADPCM DPCM-en oinarritutako kodetzailea da, funtzionaltasun batzuk gehitzen dizkiolarik. Digitalizazioa baino lehen seinale analogikoa hartu eta maiztasun bandetan zatitzen da QMF (\u201cQuadrature Mirror Filter\u201d) iragazkiei esker. Banda horietako bakiotza era desberdinean tratazten da DPCM-ren propietateak erabiliz, hau da, laginketa prozesua, aurreikusitako errorearen kuantifikazioa eta azkenik kodifikazioa burutzen da. Banda bakoitzaren bit segida lortzen denean (\u201cbitstream\u201d), emaitzak multiplexatzen dira eta jadanik gordetzeko edo transmititzeko prest daude. Deskodetzaileak, alderantzizko prozesua egin behar du, hau da, \u201cbitstream\u201d-eko banda bakoitza desmultiplexatu eta deskodetu.\nKodetzaile hau hainbat aplikaziotarako egokia da, ahotsaren kodifikazioan este baterako non bits gehien dituzten ahotsak kodifikatzen diren, hain interesgarriak ez diren ahotsak alde batera utziz. Hau, fitxategiaren tamaina txikitzeko aukera bat da.\nADPCM, CCITT G.721, CCITT G.723 eta CCITT G.726 estandarren bidez eratzen da. Azken honek, lehengo biak ordezkatu zituen, 16, 24, 32 eta 40kbts-eko estandarrak defininituz (2, 3, 4 eta 5 bit-eko laginen tamainei dagokien hurrenez hurren)."}
{"id": "87941", "revid": "105290", "url": "https://eu.wikipedia.org/wiki?curid=87941", "title": "Kinesina", "text": "Kinesinak zelula barneko eta mikrohodien arteko garraio anterogradoaren artean aurkitzen diren proteina motore familia bat dira, mikrohodiak, zitohezurduraren zati direlarik.\nBere azterketa ahalbidetu duten teknikak.\nTipikoki, mikrohodietan aberatsak diren zelula zatietan eta besikula garraio oso ordenatu eta sarriarekin aztertua izan da. Hau da, neuronetako axoietan, sarriago txipiroi erraldoian. Aztertzeko gehien erabili diren teknikak, honako hauek izan dira: soilik morfologikoak, ekorketa edo igortzeko mikroskopia elektronikoa kasu, biokimikoak, elektroforesia bezala, biofisikoak, tranpa optikoa bezala, fluoreszentzia edo entzima bidezko immunomarkatzea, eta genetikoak, domeinu proteikoen ezabatzea edo knockout animalien bidez.\nEgitura molekularra.\nKinesina I, bi kate astuneko dimero bat da, kate astun horietako bakoitza, kate arin batekin lotuta dagoelarik, 380.000 Mauko masa molekularrarekin. Bi buru domeinuz, globo formakoak, erdiko zurtoin bat, eta bi isats domeinuz osatua dago, hauek ere globo formakoak, baina txikiagoak. Buru domeinuek, ATPasa aktibitatea du eta mikrohodiak lotzen ditu, eta isats domeinuak, garraiatu beharreko bexiken bikapa lipidikoa ezagutzen du, ziur aski, kate arinen bidez.\nFuntzioa.\nKinesina gehienek, besikulen garraio anterogradoan parte hartzen dute, hau da, zelularen urruneneko zati edo neuritaranzko mugimendu bat suposatzen duela, mikrohodien mutur positiboraino, hauen gainean mugitzen direlarik. Aldiz, dineina izeneko beste proteina motore familia batek, bide berbera erabiltzen dute, baina besikulek, zelularen hurbileneko zatira garraiatzen dituzte, eta, beraz, bere garraioa atzeranzkoa da. Neuronetan, mikrohodien mutur positiboak, sinapsi terminaletaranzko norantzan daude.\nSailkapena.\nZelularen fisiologian duten betebeharraren arabera, honela banatzen dira kinesinak:\nEzberdintze hau, funtsezkoa da, zelularen zikloaren interfasean bexika garraioan parte hartzen badute ere, hau bezain garrantzitsua baita mitosian behar bezala funtzionatzea, non, mikrohodien mugimendua mesedetzen duten huso akromatikoa eratu eta, anafasean kromatida senideak banatzeko."}
{"id": "87942", "revid": "499", "url": "https://eu.wikipedia.org/wiki?curid=87942", "title": "Inperio Britainiarra", "text": ""}
{"id": "87943", "revid": "201", "url": "https://eu.wikipedia.org/wiki?curid=87943", "title": "Sa\u00f4ne", "text": ""}
{"id": "87944", "revid": "201", "url": "https://eu.wikipedia.org/wiki?curid=87944", "title": "Saone", "text": ""}
{"id": "87945", "revid": "105290", "url": "https://eu.wikipedia.org/wiki?curid=87945", "title": "If U seek Amy", "text": "If U seek Amy (euskaraz: \"Amy bilatzen ari bazara\") Britney Spears abeslari estatubatuarraren abesti bat da. Max Martin-ek sortua, 2008. urtearen Urrian argitaratu zen munduan zehar, \"Circus\" albumeko hirugarren abesti bezala.\n\"If U seek Amy\"-ri buruz.\n\"If U seek Amy\" abestian, Britney Spearsek klub batean Amy deituriko emakume bat bilatzen du. Oso gutxitan ikusi duen arren, bere bila ari da berarekin festa batera joan nahi duelako. Horretarako, abestiak hirugarren pertsona ezezagun bati Amyri buruzko galderak egiten dizkio.\nIf U seek Amy abestiak, gainera, hitzekin joko arraroak egiten ditu. Adibidez, kantaren leloak honela dio: \u00abAll the boys and all the girls are begging to, if U seek Amy\u00bb (euskaraz: \u00abMutil guztiak eta neska guztiak eskean ari dira, Amy ikusi baduzu\u00bb). \u00abIf U seek Amy\u00bb esaten dugunean, \u00abF.U.C.K. Me\u00bb deletreatzen ari gara ingelesez (euskaraz: \u00ablarrua jo dezagun\u00bb). Beraz, leloa honela geratuko litzaiguke: \u00abAll the boys and all the girls are begging to F.U.C.K. Me\u00bb (euskaraz: \u00abMutil guztiak eta neska guztiak eskean ari dira nirekin larrua jotzeko\u00bb). Honek kontrobertsia handiak sortu ditu (Estatu Batuetan bereziki), non Jive Records diskografiak abesti honen bertsio berri bat sortu behar izan duen mezu guztiak ezabatuz."}
{"id": "87947", "revid": "105290", "url": "https://eu.wikipedia.org/wiki?curid=87947", "title": "Burdin Olatze", "text": "Burdin Olatze mendebaldeko Pirinioetan dagoen mendatea da, Nafarroa Beherea eta Zuberoa arteko mugatik hurbil azken honetako Altz\u00fcr\u00fck\u00fc eta Altzai-Altzabeheti-Zunharretako lurretan; Arbailen erdian eta Ah\u00fczki iturri ospetsutik distantzia laburrera dago. Aturri eta Uhaitzandi ibaien arroen artean muga sortzen du.\nOlatze izena bertan zeuden eta dauden bordetatik datorkio. Ekialdean Zuberoako Arbaila eta Basab\u00fcr\u00fca eskualdeak eta hego-mendebaldean Lauribar ibaiaren harana.\nAbiapuntuak.\nBehorlegitik Altzai-Altzabeheti-Zunharreta edo Altz\u00fcr\u00fck\u00fcra doan ibilbidean hasten da ohiko bidea."}
{"id": "87948", "revid": "2962", "url": "https://eu.wikipedia.org/wiki?curid=87948", "title": "Los Rurales de Texas", "text": ""}
{"id": "87949", "revid": "201", "url": "https://eu.wikipedia.org/wiki?curid=87949", "title": "Nekhab", "text": ""}
{"id": "87950", "revid": "90204", "url": "https://eu.wikipedia.org/wiki?curid=87950", "title": "Zaryn Dentzel", "text": "Zaryn Dentzel (Santa Barbara, Kalifornia, Ameriketako Estatu Batuak, 1983) Essembly eta Tuenti sare-sozialen sortzailea da. Literatura Espainiarra eta Nazioarteko Harremanak ikasi zuen, baina teknologiaren mundutik hurbil egon da beti.\n15 urterekin Cabeza del Buey (Badajoz, Espainia) herrira joan zen gaztelania ikastera. Handik gutxira, Andaluzian, F\u00e9lix ezagutu zuen, Tuentiaren bost sortzaileetako bat.\n21 urterekin Essembly politikari buruzko sare-soziala sortu zuen Ameriketako Estatu Batuak, baina ez zuen arrakasta handirik izan.\n2006an Tuenti sare-sozial arrakastatsua sortu zuen."}
{"id": "87951", "revid": "105290", "url": "https://eu.wikipedia.org/wiki?curid=87951", "title": "Bigeruza lipidiko", "text": "Bigeruza lipidikoa lipido anfipatiko ezberdinen gainjartzeen ondorioz eratutako egitura bat da, hau da, buru hidrofilo bat (polo lipofoboa) eta isats lipofilo bat (polo hidrofoboa) dutena, gune urtsu batean aurkitzen direnean, espazialki orientatzen direnak, buru hidrofiloak kanpoalderantz (uretarantz) eta isats hidrofoboak barnealderantz, eta gune lipofilo bat eratuz orientatzen dira.\nGeruza bikoitz lipidikoak, mintz plasmatiko guztien oinarria dira, eta bere egiturak, Singer eta Nicholsonen 1972ko mosaiko fluidoaren eredua jarraitzen du.\nMintz plasmatikoetan aurkitzen diren lipidoetan, buru hidrofiloa, honako hiru talde hauetakoren batetik dator:\nBigeruza lipidikoak, honako hauek era ditzake:"}
{"id": "87952", "revid": "105290", "url": "https://eu.wikipedia.org/wiki?curid=87952", "title": "Hidrofilo", "text": "Hidrofiloa (grezierazko \u1f55\u03b4\u03c9\u03c1, \"hydor\", \"ur\" + \u03c6\u03b9\u03bb\u03bf\u03c2, \"filos\", \"zale\") ura gogoko duen molekula ororen portaera da. Disoluzio edo koloide batean, partikula hidrofiloek, elkartu eta ura ukitzen mantentzeko joera dute. Molekula hidrofiloak, aldi berean, lipofoboak dira, hau da, lipidoak ez dituztela gogoko. Kontrakoa, lipofiloa izango litzateke."}
{"id": "87953", "revid": "56334", "url": "https://eu.wikipedia.org/wiki?curid=87953", "title": "Enlil-kudurri-usur", "text": "Enlil-kudurri-usur, K.a. 1198tik K.a. 1192 arte gobernatu zuen Asiriako errege bat izan zen. Berari buruz, erreferentzia gutxi kontserbatu dira.\nTukulti-Ninurta I.aren semea zen, eta bere iloba Ashur-nirari III.aren oinordekoa. Denbora gutxiz gobernatu zuen. Babiloniaren aurkako gerran hil zen, Adad-shum-usur erregearen aurka borrokatuz, eta, Asiriako tronuan bere ondorengoa, Ninurta-apil-Ekur izan zen, errege familiako urruneko adar batekoa eta Babiloniako erregearen babestua zena. Honela, Babiloniak Asiria inbaditu izanaren arrazoi bakarra, bere interesen aldekoagoa zen aukera politiko baten arrakasta bermatzea izan zen."}
{"id": "87954", "revid": "201", "url": "https://eu.wikipedia.org/wiki?curid=87954", "title": "Arrastrea", "text": ""}
{"id": "87955", "revid": "96586", "url": "https://eu.wikipedia.org/wiki?curid=87955", "title": "Sevillako bizargina", "text": "Sevillako bizargina () bi ataletan banatutako opera bufoa da, Gioachino Rossinik idatzitakoa, Cesare Sterbiniren libretoaren gainean, Pierre-Augustin de Beaumarchais frantziarraren izen bereko komedian oinarrituta. Egile berarena da \"Figaroren Ezkontzak\", Wolfgang Amadeus Mozartek azken honi buruz ere opera bat idatzi zuelarik. Aurretik ere, gai bereko lanak idatzi ziren, Giovanni Paisiello eta Nicolas Isouardenak kasu. Paisielloren opera, denbora batez, Rossinik idatzitakoari gailendu zitzaion arren, bakarrik azken honek jasan izan zuen denboraren igaroa, eta, gaur egun, oraindik, operatako lan garrantzitsuenetako bat da. Argentina Antzokian estreinatu zen, Erroman, 1816ko otsailak 20an.\nGeltrude Righetti Giorgi kontraltoa, Rosinaren papera egin zuen lehena izan zen, eta Almaviva kondearena, berriz, Rossinik berak, Manuel del P\u00f3pulo Vicente Garc\u00eda tenore espainiar handiari eman zion.\nRossinik oso denbora laburrean idatzi zuen, operaren kontratua, estreinatu baino bi hilabete lehenago soilik sinatu baiten. Handik urte askotara, Rossinik, hamahiru egunetan amaitu zuela zioen. Baina litekeena da Figaroren gaiari jada buelta asko eman izana, opera idazten hasi zenerako.\nOpera honen obertura, sarri, kontzertuko lan bezala jotzen da. Bere izaera alai, barregarri eta umoretsuak, publikoa, psikologikoki prestatzen du, opera gertatzen den girorako. Rossinik berak, oberturako musika hau, lehenagoko bi operen obertura bezala erabili zuela ezagutzen da. Baina, betirako, opera honekin lotua geratu da, bere maisu lanetako bat. Obertura, Antonio Lopez de Santa Annaren garaian, Mexikoko Armadako gerra bandaren martxa bezala ere erabili zen. \"Largo al factotum\" aria ere oso ezaguna da, Figarok kantatutakoa, eta honek, bere buruari, operan zehar ematen dion garrantzia adierazten duena.\nIstorioa.\nXVII. mendearen amaiera edo XVIII. mendearen hasierako Sevillan oinarrituta dago. Opera honetan, Rosina, neska aberats eta umezurtz bat, bere tutore den Bartolok giltzapean du, soilik, mezetara joateko irteten uzten diolarik, honek, noizbait, Rosinarekin ezkontzeko asmoz, baina Rosina Almaviva kondeaz maiteminduta dago. Figaroren bizartegian, konde gaztea oso ongi ikusia dago, eta bizarginak, Rosina eta kondearen arteko maitasuna bultzatzen saiatzen da. Horretarako, ostatu hartzeko baimena duen soldaduz mozorrotzeko aholkatzen dio, baina, zoritxarrez, Bartolo, hiriko pribilegiatuetatik, soldaduei ostaturik emateko beharrik ez duenetako bat da. Almaviva, arbuiatua eta faltsukeriagatik atxilotua izateko zorian geratzen da. Baina Figarok animoak ematen dizkio, eta abadez mozorrotzen da oraingoan, ohiko kantu klasea emateko asmoz, gaixo jarri den don Basilio benetako maisuaren ordez. Baina, zoritxarrez, Figaro Bartolori bizarra mozten ari denean, benetako Basilio agertzen da. Figarok, ordea, Basiliori urrezko txanpon bat emanez konpontzen du, honela, Almaviva kondeak eta Rosinak, sekretupean ezkontzea erabakitzen dutelarik. Baina Bartolo tutore agurea ez da fio, eta eskribauari deitzen dio ezkontza aurreratzeko. Figarok, horretaz konturatzean, Almaviva kondeari kontatzen dio, eta hau, Rosinarekin ezkontzen da presaka.\nBitxikeriak.\nOpera hau estreinatu zenean, ikustera joan zen jendea, ez zuen, ez, espero zen bezala jokatu, oso modu zakarrean jokatu baitzuen, barrez, marmar egiten, txistu egiten... Kantarietako batek, okerreko pauso bat eman zuen eta agertokiaren erdian erori zien, guztiak berataz trufatzen hasi zirelarik. Beste alde batetik, musikarietako bati, bere musika tresna jotzen ari zela, soketako bat apurtu zitzaion. Eta hau gutxi balitz, inork espero ez zuela, katu batek jauzi egin zuen, berehala agertokian agertuz. Rossinik, irtetea erabaki zuen, eta berehala, honako hau esan zuen: \"Kontrolpean mantendu ezin zitekeen publiko baten aurrean ihes egin behar izan nuen. Hil egin behar nindutela uste nuen\". Hurrengo egunean, ikustera joan zirenek, hobeto pentsatu zuten eta operarik gogokoenetako bat bihurtu zen."}
{"id": "87956", "revid": "201", "url": "https://eu.wikipedia.org/wiki?curid=87956", "title": "La muerte ten\u00eda un precio", "text": ""}
{"id": "87957", "revid": "201", "url": "https://eu.wikipedia.org/wiki?curid=87957", "title": "For a Few Dollars More", "text": ""}
{"id": "87958", "revid": "201", "url": "https://eu.wikipedia.org/wiki?curid=87958", "title": "For A Few Dollars More", "text": ""}
{"id": "87959", "revid": "512", "url": "https://eu.wikipedia.org/wiki?curid=87959", "title": "Bavariako Lurralde Polizia", "text": "Bavariako Lurralde Polizia (alemanieraz \"Polizei Bayern\") Bavariako autonomia estatu alemaniarraren segurtasunaz arduratzen den lurralde polizia edo \"landspolizei\" da.\nAntolaketa.\nZereginak eta antolakuntza hobeto banatzeko honako barrutietan dago banatuta Bavaria lurraldea, halaber, barruti bakoitzak bere egoitza dauka:"}
{"id": "87960", "revid": "10891", "url": "https://eu.wikipedia.org/wiki?curid=87960", "title": "Montsenyko mendigunea", "text": "Montseny (katalanez \"Mendi seinalea\" edo antzeko zeozer esan nahi duena, itsasotik ikusten baitzen), Kataluniako Mendilerro Aurrelitoralaren zati den mendigune bat da. Vall\u00e8s Oriental, La Selva eta Osona eskualdeen arteko mugan dago, Kataluniako Beheragune Aurrelitorala eta Viceko Planaren arteko hesi bat bezala. Guiller\u00edas Mendilerroagandik, haustura batek banatzen du. Mendigune honetako mendirik garaienak, Tur\u00f3 de l'Home, 1712 metrokoa, Les Agudes, 1706koa eta Matagalls, 1700ekoa, dira.\nMendilerro honen zati handi bat, Montsenyko Parke Naturalaren barnean dago. Tur\u00f3 de l'Home mendiaren tontorrean, estazio meteorologiko bat dago, eta, lehenago, destakamendu militar bat."}
{"id": "87961", "revid": "512", "url": "https://eu.wikipedia.org/wiki?curid=87961", "title": "Bulgariar Jendarmeria", "text": "Bulgariar Jendarmeria (bulgarieraz \"\u0416\u0430\u043d\u0434\u0430\u0440\u043c\u0435\u0440\u0438\u044f - Zhandaramerya\") Bulgariako polizia militarra da. Batzuetan ere MBP bezala ezaguna ere bada."}
{"id": "87962", "revid": "512", "url": "https://eu.wikipedia.org/wiki?curid=87962", "title": "Cambridgeshireko Polizia", "text": "Cambridgeshireko Polizia (ingelesez \"Cambridgeshire Constabulary\") Cambridgeshireko barrutiaz eta Peterborougheko hiriaz arduratzen den polizia da. Erresuma Batuko Barne ministerioaren agindupean dago.\nAntolaketa.\nCambridgeshireko Polizia hiru guneetan banatzen da:"}
{"id": "87963", "revid": "201", "url": "https://eu.wikipedia.org/wiki?curid=87963", "title": "Bikapa lipidiko", "text": ""}
{"id": "87964", "revid": "201", "url": "https://eu.wikipedia.org/wiki?curid=87964", "title": "Hidrofilia", "text": ""}
{"id": "87965", "revid": "6327", "url": "https://eu.wikipedia.org/wiki?curid=87965", "title": "Il barbiere di Siviglia", "text": ""}
{"id": "87966", "revid": "46380", "url": "https://eu.wikipedia.org/wiki?curid=87966", "title": "Jonathan Coulton", "text": "Jonathan Coulton (New York, Ameriketako Estatu Batuak, 1970eko abenduaren 1) abeslari estatubatuarra da. Ezaguna da geek kulturaren gaiei buruz abesten duelako."}
{"id": "87967", "revid": "105290", "url": "https://eu.wikipedia.org/wiki?curid=87967", "title": "Marrakex", "text": "Marrakex (bereberez: tamurt n Akkuc, \"Jainkoaren lurra\"; , \"Marr\u0101ku\u0161\"; ) Marokoko hiri nagusietarikoa da. Gaur egun 909.000 biztanle ditu, eta Marokoko hegoaldean dago, Marrakex-Tensift-El Haouzko eskualdean, itsas mailatik 466 metro gorago."}
{"id": "87969", "revid": "512", "url": "https://eu.wikipedia.org/wiki?curid=87969", "title": "Tanger", "text": "Tanger (amazigeraz: \u2d5f\u2d30\u2d4f\u2d4a\u2d30 \"Tanja\" edo \"Tingi\"; arabieraz: \u0637\u0646\u062c\u0629 ,\"\u1e6canjah\"; frantsesez: \"Tanger\"; gaztelaniaz: \"T\u00e1nger\"; portugesez: \"T\u00e2nger\") Marokoko iparraldeko hiria eta portua da, Tanger-Tetuan eskualdeko hiriburua. Gaur egun, 700,000 biztanle baino pixka bat gehiago ditu. Tanger-Tetuango eskualdean dago, Gibraltarko itsasartearen mendebaleko irteeran.\nEkonomia.\nIndustriagunea (arrain kontserbak, ehungintza) eta turismogunea da.\nHistoria.\nErromatarren Tingis izan zen, Mauritania Tingitana herrialdeko hiriburua. Bandaloek, arabiarrek eta berbereek hartu ondoren, portugaldarrek konkistatu zuten, eta 1471-1662 bitartean Portugalen eskuetan egon zen. 1662. urtean Portugalek Ingalaterrari eman zion, eta Ingalaterrak 1684. urtean mairu piraten eskuetan utzi zuen. 1912an Tangerko Nazioarteko Eremua sortu zen, eta 1923tik aurrera nazioarteko hiria izan zen. 1940-1945 bitartean Espainiaren eskuetan egon zen, baina gero berriro nazioartekoa izan zen. 1956an Marokoren mende geratu zen."}
{"id": "87970", "revid": "1340", "url": "https://eu.wikipedia.org/wiki?curid=87970", "title": "Tanjer", "text": ""}
{"id": "87971", "revid": "105290", "url": "https://eu.wikipedia.org/wiki?curid=87971", "title": "Eskoriatzako kale eta auzoak", "text": "Eskoriatzako kale eta auzoak honako hauek dira, besteren artean:"}
{"id": "87972", "revid": "1340", "url": "https://eu.wikipedia.org/wiki?curid=87972", "title": "Doukkala-Abda", "text": ""}
{"id": "87973", "revid": "1340", "url": "https://eu.wikipedia.org/wiki?curid=87973", "title": "Chaouia-Ouardigha", "text": ""}
{"id": "87974", "revid": "1340", "url": "https://eu.wikipedia.org/wiki?curid=87974", "title": "Fes-Boulemane", "text": ""}
{"id": "88030", "revid": "105290", "url": "https://eu.wikipedia.org/wiki?curid=88030", "title": "Kondistegi erreka", "text": "Kondistegi erreka Lapurdiko ibaia da, Ardanabiako ibaiadarra dena.\nGeografia.\n2,5 kilometroko bere ibilbidea Lehuntzen jaiotzen da eta Urketan isurtzen da Ardanabiara. Beraz Aturri arroko erreka da."}
{"id": "88031", "revid": "105290", "url": "https://eu.wikipedia.org/wiki?curid=88031", "title": "Angeluko erreka", "text": "Angeluko erreka Lapurdiko ibaia da, Ardanabiako ibaiadarra dena.\nGeografia.\n7,1 kilometroko bere ibilbidea Kanbon jaiotzen da eta Jatsun isurtzen da Ardanabiara. Beraz Aturri arroko erreka da."}
{"id": "88032", "revid": "105290", "url": "https://eu.wikipedia.org/wiki?curid=88032", "title": "Ur Handia", "text": "Ur Handia Lapurdiko ibaia da, Ardanabiako ibaiadarra dena.\nGeografia.\n5,4 kilometroko bere ibilbidea Beskoitzen jaiotzen da eta Urketan isurtzen da Ardanabiara. Beraz Aturri arroko erreka da."}
{"id": "88033", "revid": "119347", "url": "https://eu.wikipedia.org/wiki?curid=88033", "title": "Ilunbe baserria", "text": "Ilunbe baserria Bidania-Goiatzeko dagoen baserria da, XVI. mendea erdialdean eraikia. Tolosatik etorrita, Bidania-Goiatzeko hiriguneko sarrera baino lehenago dagoen ibarreko ekialdeko muturrean dago. Ibar hori, garai batean, sagarrondoz beteta egon zen, dudarik gabe. Baserria 1990eko hamarkadan eraberritu zuten.\n1996ko uztailaren 17an, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nEzaugarriak.\nIlunbe baserria XVI. mendeko erdiko hamarkadetan eraiki zen, 1530etik aurrera. Nahiz eta aldaketak egiteko gutxienez hiru jarduketa garrantzizko egin diren, eraikinak ukitu gabe gordetzen ditu jatorrizko ezaugarri tipologiko asko, bai morfologikoak, bai egiturazkoak. Antzinatasunaz gain, baserriak badu beste ezaugarri garrantzitsu bat: sagardoa egiteko dolare bat gordetzeko egin zen.\nIlunbe baserria handia da, bi solairukoa, behekoa eta estalkipea, azkena garaiera libre handikoa. Oinplano laukizuzena du, zabalera baino sakonera handiagokoa, eta hego-hego-ekialdera begira dago. Eraikin askea izateko egin bazen ere, gaur egun eranskin bat dauka fatxada nagusiari atxikita, hegoaldeko ertzean. Lau hormartetan dago antolatuta, alboetako eustormak eta luzetara jarritako haritz-zurezko egitura duten hiru portikok eratuak. Gailurrari erdiko portikoak eusten dio eta estalkia bi isurialde simetrikok osatzen dute.\nEraikitako bolumenak kutxa bat osatzen du, non bi kasutan izan ezik, hormatal itsuak baoei nagusitzen baitzaie. Bi kasu horietako bat eskuineko fatxadan baoak zabaltzeko egindako jarduketa da, oso egintza arrunta joan den mendeko hasieran. Ondo egina dago. Bigarren kasua fatxada nagusia da. Hiru gorputzek osatzen dute. Alboetako biak trinkoak dira, baina erdikoan, zeinek erdiko bi hormarteak hartzen dituen, baoak nagusitzen dira. Erdiko gorputz horretako beheko solairua itxita dago. Bertan hiru bao baino ez dira ageri: sarrera, erdiko ezkerreko hormarteko ardatzean kokatutako puntu erdiko arku adobelatu batek osatua, eta beste bi kofadura, erdipurdiko jarduketa puntual baten ondorio. Goiko aldean, haritz-zurez egindako pieza bakarreko hiru habe handi daude, oholez egindako itxidura handi bat izan zenaren oinarri direnak. Itxidura horretako ez-funtsezko pieza horizontal guztiak oraindik zutik diraute eta horrek egundoko itxura ematen dio baserriari, konposizioari astuntasuna kenduz.\nDolarea.\nDolarea kubeta handi bat da, sagarrak sartu eta xehatzeko prestatua. Egitura-portikoetako azken hutsarteko atzealde osoa hartzen zuen sakoneran eta erdiko hormarte biak zabaleran, 50 m\u00b2, gutxi gora-behera. Noizbait jarduketa bat egin zen bertan eta, ondorioz, dolarearen eskuineko erdia bakarrik gordetzen da. Dolarea jardunean jartzeko mekanismoa gaur egun existitzen ez den 11-12 bat metroko habe handi batek eta dolaretik urrutien zegoen habearen muturrean jarritako torloju eskerga batek osatzen zuten. Harrizko pisua torloju horretatik zintzilik zegoen. Dolarearen habea erdiko egitura-portikoaren zentzuan zegoen jarrita eta elementu bertikaletatik pasatzen zen. Elementu bertikal horiek bikoitzak ziren (bernak) eta oraindik ere bertan daude, dolare erdiarekin eta gailur bikoitzarekin, gaur arte iritsi diren elementu bakarrak izanik. Hori gehiegi ez bada ere, ez da gutxi, oso kasu bakanetan baitago berna pare bat baino gehiago."}
{"id": "88034", "revid": "119347", "url": "https://eu.wikipedia.org/wiki?curid=88034", "title": "Aphanize", "text": "Aphanize mendebaldeko Pirinioetan dagoen mendatea da, Nafarroa Behereko Behorlegi eta Mendibe udalerrien artean kokatuta.\nBiduze eta Errobi ibaien arroen arteko muga da. Iparraldean Eltzarreko ordokia eta Biduzeko iturria eta hegoaldean Lauribar ibaiaren harana ditu. Arbailetako Behorlegituturru (1.265 m) eta Hauskoaren (1.268 m) artean dago.\nAphanizen badago haizpe bat 328 metroko horma duena, eskalada munduan famatua dena.\nUhaitzandi ibaiak ere badu izen bereko ibaiadarra.\nAbiapuntuak.\nIgotzeko bidea Donazaharre eta Behorlegin hasitakoa da. Altzai-Altzabeheti-Zunharreta edo Altz\u00fcr\u00fck\u00fcra doan ibilbide honetatik Burdin Olatze mendatera ere igo daiteke."}
{"id": "88036", "revid": "96586", "url": "https://eu.wikipedia.org/wiki?curid=88036", "title": "Idir", "text": "Idir, benetako izenez Amid Cheriet, (Beni Yenni, Kabilia, 1949ko urriaren 25a - Paris, 2020ko maiatzaren 2a) Aljeriako kantautore amatzigha izan zen. \"A vava Inouva\" da bere abesti ospetsuena."}
{"id": "88037", "revid": "499", "url": "https://eu.wikipedia.org/wiki?curid=88037", "title": "Ingalaterrako Elisabet I.a", "text": ""}
{"id": "88038", "revid": "105290", "url": "https://eu.wikipedia.org/wiki?curid=88038", "title": "Informatika bioinspiratu", "text": "Informatika bioinspiratua pertsona, animalia edo landareak bezalako izaki bizidunek informazioa prozesatu, bilakatu eta arazoak konpondu ahal izateko metodoak nola ikasten dituzten imitatzen saiatzen da. Arazo hauek gaur egungo sitema informatikoekin nekez konpondu daitezke.\nSistema hauek diseinatzeko orduan, sinbolo eta zenbakizko konputazioa earabiliz gain, beste hainbat motatako metodoak erabiltzen dira, besteak beste, neurona-sare artifizialak, zehaztugabeko logika eta konputazio ebolutiboa.\nNeurona sare artifizialak.\nIzaki biziduenen garunak konputagailu digitalen aldean, informazioa oso modu desberdinean prozesatzen du. Zientzialariek horretaz jabeturik, neurona-sare artifizialak sortu zituzten. Ginera, garunaren eraginkortasun energetikoa (julio segundotan neurtuta) gaur egungo konputagailu aurreratuak baino 1010 aldiz ahaltsuagoa da.\nNeurona-sare artifizialen xedea, ikasi eta jeneralitzatzeko aukera duten sistemak diseinatzea da. Hauek, gaur egungo konputagailu sinbolikoak gai ez diren lan korapilatsuak argitzeko gai izango dira. Sistema hauek izaki bizidunen ezaugarriak edukitzea desiragarria da, adibidez konputazio asinkrono paraleloa, portaera hutsegite-toleratzailea eta denbora errealean jardutea, barne inguru aldakor eta konplexuetan bezala.\nZehaztugabeko logika.\nZehaztugabeko logika, guztiz faltsuak baina erabat egiak ez diren adierazpenak erabiltzen dituen logika da, hau da, egia absolutu eta erabateko faltsukeriaren artean dauden kontzeptuei aplikatzen zaien logika. Gizakien garunak zehaztugabeko informazio erabiliz erabaki egokiak hartzen ditu. Horri imitatuz sortu zen zehaztugabeko logika.\nKonputazio ebolutiboa.\nKonputazio ebolutiboak, natura, optimizazio, azterketa eta bilaketa arazoak konpontzen dituen makina izango balitz bezala interpretatzen du. Arlo honetan algoritmo genetikoak aipatu behar dira. Algoritmo genetikoak izaki bizidunek arazoak konpontzeko duten moduan daude inspiratuta. Animalia eta landareek, inguruko aldaketeten moldatzeko beraien foma edo egitura aldatzeko gaitasunari behatuuz hasi zen konputazio mota hau.\nErabilerak.\nSistema bioinspiratuek erabilera aunitz dituzte:\nIkuspen artifiziala.\nIkuspen artifiziala konputagailuak irudiak interpretzatzeko gai izaten saiatzen da. Ikusteko gailu elektronikoak 1996. urtetik ari dira frogatzen. Gaur egun, teknika hau txipekin eta kamera digitalek erabiltzen dituzten pixelezko sentsoreekin lantzen ari da. Ikuspen artifizialaren helbueruetako bat ezinduei eta itsuei laguntzea da. Hauen artean famatuenetako bat, gaixo batek ordenagailuko kurtsorea desiratuz bakarrik mugitu izana da.\nSudur elektronikoak.\nIkuspen artifiziala bezain aurreratua egon ez arren, sistema bioispiratuak sudur artifizialak eraikitzeko ere aplikatzen dira. Sudur hauek, sentsore kimiko batzuz osatuta daude. Sentsore hauek konposatu gaseosoak detektatzen dituzte eta beraien ezaugarriak aurrez neurtutako usainekin erlazionatzen dituzte. Etapa honetan, usainen analisi estastistikoak hartzen du parte, emisioaren datuen korrelazioarekin eta usain desberdinen bereizketarekin batera.\nBeste batzuk.\nErabilgarritasunen artean, konputagailuak usainak igortzeko aukera da internetera konektatuta dauden bitartean. Gainera beste arlo batzuetan ere erabili liteke, gaixotaasunak eragiten dituzten bakteriak detektatzeko, elikagaien industrian egoera txarrean edo kutxatuta elikagaiak detektatzeko. Azkenik, naturaren zaintzan eabili daiteke, substanzia toxikoen jaulkipena kontrolatzeko."}
{"id": "88039", "revid": "119347", "url": "https://eu.wikipedia.org/wiki?curid=88039", "title": "Mozah", "text": "Mozah Hego Koreako Samsung Heavy Industries, Hyundai Heavy Industries eta Daewoo Shipbuilding &amp; Marine Engineering Company ontzioletan eraikitako gasontzi erraldoia da. Guztira 345 metro luze ditu eta 2008an eraikitzen amaitu zenean, munduko gasontzirik handiena zen, bai edukieran bai luzeran ere.\nLehen bidaia.\nMozah gasontziaren lehen bidaia 2009ko urtarrilaren hasieran egin zen. Abendu bukaeran Qatarren gasa kargatu eta Gas Natural konpainia katalanak erositako karga Bilboko portura abiatu zen. 2008ko abenduaren 31n Suezko kanala igaro zuen lehen aldiz eta egun batzuk beranduago, 2009ko urtarrilaren 11n Bilbora heldu zen.\nBerez urtarrilaren 8an zen ailegatzekoa, baina bidaiak atzerapena jasan zuen."}
{"id": "88040", "revid": "336", "url": "https://eu.wikipedia.org/wiki?curid=88040", "title": "Egiptoko ihesa (Giotto)", "text": "Egiptoko ihesa (italieraz \"Fuga in Egitto\") Giotto di Bondone margolari italiarrak (Colle di Vespignano bezala ere ezagutua, 1267 ??? - Florentzia, 1337ko urtarrilak 8) sortutako margolan Gotikoa da, Scrovegni kaperan (Padua, Italia) dagoena. 1305 eta 1306 urteetan margotu zen. 2 metroko luzera eta 185cm-ko zabalera ditu eszena honek.\nPintura mota freskoa da, hau da, entokatu berri den paretaren gainean uretan disolbatutako pinturak aplikatzearen teknikaz egindakoa. Haren euskarria lehen aipatutako Scrovegni kaperaren ezkerraldeko horma da. Margolan hau \u201cPaduako ziklo\u201d izenez ezagutzen den fresko multzo handi baten zati ezagunena da.\nEszena hau Seudo Mateoren ebanjelio apokrifoak kontatzen duenaren arabera dago irudikatuta: Josef, Maria eta Jesus haurtxoa irudikatzen ditu Egiptora ihes egiten, Herodesek familia hiltzea agindu baitzuen. Horren berri aingeru batek eman zien ametsetan, zeinek bidea erakusten dien. Josefek astoa gidatzen du, eta honen gainean Maria doa haurtxoa eskuetan duela. Joseferen alboan gazte bat ageri da buruan huntzezko koroa batekin eta gerrian kantinplora batekin. Horien atzetik, berriz, beste hiru gazte doaz. Ziurrenik, jantzi gorria duen neskatoa Mariaren laguntzailea da.\nFresko honek argi uzten du Giottoren ekarpen bizantziarra: aurrez aurreko eta perfilezko pertsonaiak kontrajartzen dizkigu, eta horiek urre-koloreko atzealdean margotu ordez paisaia menditsu errealistago batean kokatzen ditu. Paisaia hori basamortu lehor eta zabal bat da, desertua ia; horrek haur txikiarekin bidaiatzen duen bikotearentzat arriskua dakar. Monotonia hausteko zenbait zuhaitz daude mendien magaletan, zuhaitz meheak eta xehetasunez eginiko hostoak. Ukitu bizantziarretik urrun, margolanak natura eta bizia irudikatzen ditu, ihespuntu zeiharra erabiliz. Konposizioari dagokionez, erdiko mendiak eta Mariaren irudiak triangelu itxura osatzen dute, simetria apur bat emanez. Mugimendua nabari da astoaren aurreko hankan eta aingeruaren jarreran.\nEszena honetan errealismoa nabari da drapeatu arinetan, pertsonaien keinu eta adierazpenetan, baita haurraren jantziaren zein zumez bildutako ontziaren irudikapen xehean ere."}
{"id": "88041", "revid": "71145", "url": "https://eu.wikipedia.org/wiki?curid=88041", "title": "Javier Armentia", "text": "Javier Armentia Fructuoso (Gasteiz, Araba, 1962ko azaroaren 9a) astrofisikaria eta Iru\u00f1eko planetarioko zuzendaria da. Hainbat hedabideren bidez, bere ezagutzak eta iritziak dibulgatzen ditu.\nBizitza.\nJavier Armentiak Zientzia Fisikoak ikasi zituen, astrofisikaren espezialitatearekin, Madrilgo Complutense Unibertsitatean. Han ikerketak egin eta eskolak eman zituen, Iru\u00f1eara Planetarioaren zuzendari etorri aurretik. Hain zuzen ere, Iru\u00f1eko planetarioaren zuzendaria da planetario horren sorreratik beretik, 1993ko azaroaren 26tik."}
{"id": "88043", "revid": "1712", "url": "https://eu.wikipedia.org/wiki?curid=88043", "title": "Sistema bioispiratuak", "text": ""}
{"id": "88045", "revid": "201", "url": "https://eu.wikipedia.org/wiki?curid=88045", "title": "Amid Cheriet", "text": ""}
{"id": "88046", "revid": "219", "url": "https://eu.wikipedia.org/wiki?curid=88046", "title": "Hanburgo", "text": "Hanburgo edo Hamburg (alemanez \"Hamburg\", behe alemanez \"Hamborg\") Alemaniako bigarren hiririk handiena da. Hanburgoko Kaiarekin batera, Europako bigarren porturik handiena, eta munduko bederatzigarrena da. Gainera Europar Batasunean, herrialdeko hiribururik ez den hiri handiena da.\nEtimologia.\nIzen ofiziala Hanburgoko Hansar Hiri Askea da (alemanieraz \"Freie und Hansestadt Hamburg\", behe alemanez \"Free un Hansestadt Hamborg\"). Izan ere, Hanburgo Erdi Aroan Hansako kidea izan zen, eta egun, Hiri Estatua da, Alemaniako 16etako estatu federal bat.\nBestalde Hanburgo izena Karlomagnok 808 urtean eraikitako \"Hammaburg\" gaztelutik datorkio. \"Burg\" atzizkiak hiria esan nahi du, baina ez da ezagutzen \"hamma\" hitzaren esanahia, ezta gazteluaren kokapen zehatza ere.\nGeografia.\nKokapen estrategikoa du hiriak. Jutlandia penintsulako hegoaldean, Eskandinavia eta Erdialdeko Europaren arteko bidean, Ipar Itsasoa du mendebaldean eta Itsaso Baltikoa ekialdean. Elba ibaiak Alster eta Bille ibaiekin bat egiteko tokian dago eraikita Hanburgo, bi lakuren artean: Binnenalster eta Au\u00dfenalster.\nKanal ugari dituen hiria da eta 2300 zubi ditu, Venezia eta Amsterdamek batera baino gehiago. Zubi ezagunenak K\u00f6hlbrandbr\u00fccke, Freihafen Elbbr\u00fccken, Lombardsbr\u00fccke eta Kennedybr\u00fccke dira. Parke ugari ere baditu, handiena \"Stadtpark\" (hiriko parkea), 1910ean Fritz Schumacherrek diseinatua.\nHistoria.\nEsan bezala, Hanburgoren historia 808. urtean hasten da, Karlomagnok eraikitako gazteluarekin. Bere semea zen Luis Errukitsuak Hanburgoko apezpikutza eratu zuen 831ean eta bertako lehenengo apezpikua San Oskar (\"Ansgar\") izan zen, \"iparraldeko apostolu\" ezizena hartu zuena. 845 urtean bostehun biztanle baino ez zituela Elban gora zetozen 600 itsasontzi bikingok erabat suntsitu zuten. Lehenengo desastrea izan zen baina ez azkena, izan ere Hanburgo sarritan suntsitu eta okupatua izan baita.\n1189an Federiko I.a Bizargorrik \"Hiri Inperial Aske\" bihurtu zuen, bai eta Elbaren ibilbide guztian zergarik ez ordaintzeko pribilegioa eman ere, Europa iparraldeko kai garrantzitsuenetakoa izatera iritsi zelarik. Hori gutxi balitz, 1241ean L\u00fcbeckekin eratu zituen merkatal harremanek Hansa Liga indartsua sortu zuten. 1470an Hanburgok bere konstituzio propioa sortu zuen.\n1529an Luteranismoa onartu zuenean Frantzia eta Herbehereetako protestante ugari iritsi ziren hirira, baita XVII mendean sefardi portugaldarrak ere, hiria oso kosmopolita bihurtuz. Garai honetan planeta guztiko hiriekin komertziatzen aritu zen. Hiriaren garapena 1842an eten zen, sute batek etxeen herena erre zuenean, hala ere azkar errekuperatu eta Alemaniako Inperioan sartu zen 1871ean. Berez Hanburgo Estatu independentea izan zen 1945 arte, eta gaur egun ere Alemania barnean Hiri estatua da.\nMundu Gerra biek izugarrizko kaltea eragin zioten Hanburgori. Lehen Mundu Gerra bukatzean bere 1500 merkatal ontziak aliatuek eskuratu zituzten. Bigarrena hala ere gogorragoa izan zen, etxeen erdia baino gehiago, kaiaren %80a eta industriaren %40a erabat suntsitu baitzuten aliatuen bonbardaketek. 40.000 hanburgotar inguru hil ziren, baina baita beste 70.000 pertsona ere Hanburgotik gertu zegoen Neuengamme kontzentrazio-esparruan 1938 eta 1945 artean. Gerra ostean britainiarren eremuan gelditu zen hiria.\nBanaketa administratiboa.\nZazpi barruti edo burgok (alemanez \"bezirke\") osatzen dute Hanburgo Hiri Estatua, zeintzuk 105 auzo (\"stadtteile\") eta 180 herri (\"ortsteile\") ditzuten barnean.\n2008tik aurrera Hanburgoko konstituzioa da antolatzaile nagusia. auzo gehienak aintzina hrri askeak ziren baina Hanburgok denak irentsi ditu. 1938an esaterako Altona, Harburgo eta Wandsbek herriek bat egin zuten Hanburgorekin estatua eratuz. Barruti bakoitzak bere udaletxea du (\"bezirksamt\") baina boterea ez da haundia, Hanburgoko Senatuari bait dagozkio.\nHauek dira zazpi barrutiak:\nPolitika.\n2011ko otsailaren 20an egin ziren Hanburgoko parlamenturako hauteskundeak. Aurreko egoerari buelta eman eta Alemaniako Alderdi Sozialdemokratak irabazi zuen, gehiengo absolutua lortuz gainera. Olaf Scholz bihurtu zen gobernu buru. Honako hauek izan ziren emaitzak:\nKirolak.\nFC St. Pauli taldea eta Hamburger SV futbol taldeek Bundesligan jokatzen dute. Ezin aipatu gabe utzi HSV Hamburg eskubaloi taldea ere.\nHirian, HEW Cyclassics lTxirrindulari asterketa egiten da. Jan Ullrich handia irabazi zuen behin.\nHiri senidetuak.\nHanburgoko hiria ondorengo hiriekin senidetza-hitzarmenak ditu:"}
{"id": "88047", "revid": "201", "url": "https://eu.wikipedia.org/wiki?curid=88047", "title": "Hanburg", "text": ""}
{"id": "88048", "revid": "201", "url": "https://eu.wikipedia.org/wiki?curid=88048", "title": "Ingalaterrako Elizabeth I.a", "text": ""}
{"id": "88049", "revid": "201", "url": "https://eu.wikipedia.org/wiki?curid=88049", "title": "Elizabet I.a Ingalaterrakoa", "text": ""}
{"id": "88050", "revid": "201", "url": "https://eu.wikipedia.org/wiki?curid=88050", "title": "Egiptoko ihesa", "text": ""}
{"id": "88051", "revid": "56334", "url": "https://eu.wikipedia.org/wiki?curid=88051", "title": "PC - 1512", "text": ""}
{"id": "88052", "revid": "1519", "url": "https://eu.wikipedia.org/wiki?curid=88052", "title": "Atxo Apellaniz", "text": "Juan Ignacio \"Atxo\" Apellaniz Agiriano (Araba, 1954ko otsailaren 24 - K2 mendia, 1994ko abuztuaren 11) puntako euskal alpinista zen. TVEko \"Al filo de lo imposible\" telebista saioko kolaboratzailea zen. Bost zortzimilako igo zituen.\n1994ko abuztuaren 4an Juanjo San Sebastian euskal alpinistarekin K2 zortzimilakoaren tontorrera igo zen iparraldetik, Txinako aldetik. Jaisten ari zirela, elur-jausi batek biak harrapatu zituen. Elur-jausiak Juanjo bigarren kanpamentutik gertu utzi zuen eta segurtasun eremura heldu ahal izan zen. Atxok berriz, eskularruak galdu zituen eta mendian geratu zen. Hiru bibak egin zituen, mendian galduta zegoela, 7.800 metro altueran laugarren kanpamentura heldu aurretik. Laugarren kanpamentura heldu ahal izan zenean izozketa-sintoma larriak zituen. Bere kideek bigarren kanpamentura eraman ahal izan zuten baina bertan hil zen 1994ko abuztuaren 11n nekeak jota, 6.700 metro altueran. Juanjo San Sebastiani hatz guztiak ebaki behar izan zizkioten izoztuak zituelako.\nGaur egun, Gasteizko kale batek bere izena darama bere omenez.\nIbilaldiak.\nBeste batzuk.\nKangchuntse (7.678 m) mendira igotzeko saiakera egin zuen 1982an, lortu ez bazuen ere."}
{"id": "88053", "revid": "56334", "url": "https://eu.wikipedia.org/wiki?curid=88053", "title": "Juan Vallejo", "text": "Juan Vallejo Llanos (Gasteiz, Araba, 1970eko martxoaren 26) euskal alpinista eta eskalatzailea da. 1998tik TVEren \"Al filo de lo imposible\" telebista saioaren espezialista eta kolaboratzailea da. Hainbat zortzimilako igo ditu.\nJuan Vallejo \u200e\u00c1ngel Vallejo mendizalearen semea da, 1974ko eta 1980ko Everest espedizioetako partaide ibilitakoa."}
{"id": "88062", "revid": "284", "url": "https://eu.wikipedia.org/wiki?curid=88062", "title": "Elizabeth I.", "text": ""}
{"id": "88063", "revid": "957873", "url": "https://eu.wikipedia.org/wiki?curid=88063", "title": "Antonio Garmendia", "text": ""}
{"id": "88080", "revid": "56334", "url": "https://eu.wikipedia.org/wiki?curid=88080", "title": "Ninurta-apil-Ekur", "text": "Ninurta-apil-Ekur, Ninurta Apal Ekur bezala ere ezaguna, Tukulti-Ninurta I.aren odoleko oinordekoen jarraipena hautsi zuen Asiriako errege bat izan zen, K.a. 1192tik K.a. 1180 arte gobernatu zuena.\nNinurta-apil-Ekur, Adad-nirari I.aren errege familiako alboko adar baten ondorengoa zen, Eriba-Adad I.aren ondorengoa baitzen, Ashur-uballit I.aren aita eta erregeordea. Tronuan, baldintza ezezagunetan, Enlil-kudurri-usur ordezkatu zuen.\nEgungo kronika baten arabera, Babilonian erbesteratua bizi zen, herrialde honetako errege zen Adad-shum-usurrek, Asiria inbaditu zuenean, une horretan, asiriar armadaren konfidantza bereganatzea lortu zuelarik, armadaren buru jarri eta Assur konkistatuz. Eleberri itxurako kronika honen interpretazioa, benetan, Babiloniako erregearen babestu bat zela izan liteke, nori, Tukulti-Ninurta I.aren semeak baino konfidantza gehiago ematen zion, Babiloniaren antzinako konkistatzailea.\nOso gutxi ezagutzen da bere erregealdiari buruz, baina, dirudienez, Asiria, bere nahaspila dinastikoetatik suspertzen hasi zen, bere oinordekoa, bere seme Ashur-Dan I.a izan baitzen, erregealdi luze eta egonkor bat izan zuena."}
{"id": "88081", "revid": "448", "url": "https://eu.wikipedia.org/wiki?curid=88081", "title": "Adad-shum-usur", "text": ""}
{"id": "88082", "revid": "119347", "url": "https://eu.wikipedia.org/wiki?curid=88082", "title": "Simple Plan", "text": "Simple Plan pop punk musika jotzen duen Montrealeko banda da. Taldea 1999an sortu zenetik ez dute partaideen aldetik inongo aldaketarik jasan. Taldekideak Pierre Bouvier (ahots nagusia), Jeff Stinco (gitarra nagusia), S\u00e9bastien Lefebvre (gitarra erritmikoa, koroak), David Desrosiers (bajua, koroak) y Chuck Comeau (bateria eta perkusioa). Estudioko lau album argitaratu dituzte, hala nola, \"No Pads, No Helmets... Just Balls\" (2002), \"Still Not Getting Any...\" (2004), \"Simple Plan\" (2008) eta \"Get Your Heart On!\" (2011). Hortaz gain, zuzeneko bi album guztiz komertzializatuak ere argitaratu dituzte: \"Live in Japan 2002\" (2003) y \"MTV Hard Rock Live\" (2005).\nTaldearen esanetan bere album berria Taking One for the Team deiturikoa 2016ko otsailaren 19an argitaratuko da."}
{"id": "88083", "revid": "56334", "url": "https://eu.wikipedia.org/wiki?curid=88083", "title": "Shabako", "text": "Neferkara Shabako edo Shabako, Egiptoko XXV. dinastiako faraoi bat izan zen, Kushtarra. K.a. 716tik K.a. 702 arte gobernatu zuen, Egiptoko hirugarren tarteko aroaren garaian.\nManetonek Sabakon bezala aipatzen du, eta, Bakenrenef harrapatu eta bizirik erre ondoren, zortzi urtez gobernatu zuela dio, Sexto Julio Afrikanoren arabera, Sinzelo fraidearen bertsioan, edo hamabi urtez, Eusebio Zesareakoaren arabera, armeniar bertsioan. Herodotok, Sabakos deitu zuen.\nBizitza.\nShabako, bere anaia Piankhi edo Pijeren oinordekoa izan zen.\nEgiptorako inbasio berri bat antolatu zuen, eta Sargon II.aren gobernupean zegoen Asiriar inperioaren mendetik aske mantentzen saiatzen da, neurri handi batean lortu zuena, Sargon II.a, beste eskualde batzuetan sortu ziren gatazkak zirela eta, nahiko arduratua ibili baitzen.\nEgiptora iritsi berriak izan arren, Shabako eta bere familia oso interesaturik zeuden Egiptoren iraganagatik, eta bere garaiko arteak, antzinagoko garaiak oroitaraziko dituen estilo bat islatzen du.\nShabako, bere erregealdiko hamabosgarren urtean hil zen, eta El Kurruko bere piramidean lurperatua izan zen. Bere oinordekoa, bere iloba Shabitko izan zen, Piankhiren semea, Kusheko tradizioa jarraituz, non, anaia nagusiaren semearen aurretik, anaia izaten zen oinordekoa.\nBere garaiko testigutzak.\nShabakoren erregealdian, Egipto osoan zehar, eraikuntza lan ugari abiatu ziren, bereziki Tebasen.\nShabakoren Harria deritzona, non, erregeak, Egiptoko Antzinako Inperioko zenbait dokumentu mantentzea agindu zuela erregistratuta dagoen, bere erregealdiko objekturik ezagunena da. Bertan, Menfiseko Teologia deskribatzen da."}
{"id": "88084", "revid": "119347", "url": "https://eu.wikipedia.org/wiki?curid=88084", "title": "Newark (New Jersey)", "text": "Newark New Jerseyko estatuko hiririk handiena da, 278.980 biztanle ingururekin (2008ko datuak).\nHerri eta hiri senidetuak.\nNewark ondorengo herri eta hiriekin senidetuta dago:"}
{"id": "88087", "revid": "105290", "url": "https://eu.wikipedia.org/wiki?curid=88087", "title": "Bolibar ibaia", "text": "Bolibar ibaia Deba ibaiaren Eskoriatzako ibaiadarra da. Bolibar izeneko elizatean jaiotzen da, 381 metro inguruko altueran. Elizate osoa ekialdetik mendebalderako norabidean igaro ondoren, Eskoriatzako herrigunean sartzen da, Olazar kale inguruan, Luis Ezeiza ikastetxea ondoan, bere urak Deba ibaian isurtzeko."}
{"id": "88090", "revid": "119347", "url": "https://eu.wikipedia.org/wiki?curid=88090", "title": "Luis Ezeiza ikastetxea", "text": "Luis Ezeiza eskola Eskoriatzan dagoen lehen hezkuntzako bi eskoletako bat da.\nEraikuntza.\nLuis Ezeiza eskolaren eraikuntza, Luis Ezeizak bultzatu zuen, alkate izan zen garaian, 1965 eta 1966 bitartean, baina ez zen 1970 arte eraikitzen amaitu.\nEraikinak.\nLuis Ezeiza ikastetxea, Eskoriatzan, bi eraikinek osatzen dute, elkarren arteko distantzia, 20 metrokoa delarik. Gainera, eraikin nagusiak parean duen Udal pilotalekua, Heziketa fisikoko eskoletarako ere erabiltzen da. Eskoriatzako bi eraikin hauetaz gain, Gatzagan ere badu beste bat, Haur hezkuntzakoa, 2000tik. Udal liburutegia ere erabiltzen da.\nHeziketa sistema.\n1970 eta 1995 bitartean, O.H.O.ko hezkuntza eman zen. Azken urte horretan, heziketa sistemaren aldaketa zela eta, Haur hezkuntza eta lehen hezkuntzako ikasketak ematen hasi zelarik.\nBertan, D eredua eskaintzen da."}
{"id": "88091", "revid": "1545", "url": "https://eu.wikipedia.org/wiki?curid=88091", "title": "1976ko Neguko Olinpiar Jokoak", "text": "1976ko Neguko Olinpiar Jokoak, 12 urte lehenago bezala, Innsbrucken ospatu ziren, Austria. Hau, Neguko Olinpiar Jokoen XII. edizioa izan zen.\nJoko hauetarako euren hautagaitza, AEBetako Denverrek, Suitzako Sionek, Finlandiako Tamperek, Kanadako Vancouverrek eta Austriako Innsbruckek aurkeztu zituzten. Bozka gehien jaso zituen hiria, Denver izan zen, baina Colorado estatuko hiritarrak, olinpiar jokoak antolatzeko funts publikoak erabiltzearen aurka agertu ziren.\nGertakariak.\n "}
{"id": "88092", "revid": "336", "url": "https://eu.wikipedia.org/wiki?curid=88092", "title": "Marko Aurelio Mario", "text": "\"Artikulu hau Galietako Inperioaren enperadoreari buruzkoa da; beste esanahietarako, ikus \u00abMarko\u00bb.\"\nMarko Aurelio Mario (), Galietako Inperioko enperadore izan zen 268an. Ondorengo tradizioaren arabera, ogibidez, errementaria zen, eta, erromatar armadan, mailaz maila igotzen joan zen, ofizial bihurtu zen arte. Postumo hil ondoren, boterea lortu zuen, ustez, hiru edo lau egunez bakarrik, eta berak propio eginiko ezpata batekin eraila izan zen.\nTradizio hau, partzialki edo oso-osorik, ez da zuzena. Ekoitzi zuen txanpon kopurua kontutan hartuta, bere erregealdiaren iraupena, bi edo hiru hilabetekoa izango zen, zehazkiago. Mario, \"Historia Augusta\" liburuan, Hogeitamar Tirauen artean aipatzen da."}
{"id": "88093", "revid": "336", "url": "https://eu.wikipedia.org/wiki?curid=88093", "title": "Hekatonkiro", "text": "Greziar mitologian, Hekatonkiro edo Hekatonkeroak (grezieraz \u0388\u03ba\u03b1\u03c4\u03cc\u03bd\u03c7\u03b5\u03b9\u03c1\u03b5\u03c2 Hekatonkheires o \u0388\u03ba\u03b1\u03c4\u03cc\u03bd\u03c4\u03b1\u03c7\u03b5\u03b9\u03c1\u03b1\u03c2 Hekatontakheiras, ehun eskudunak), ehun beso eta berrogeitamar buru zituzten erraldoiak ziren, Gea eta Uranoren semeak. Euren aitak, Tartarora bota zituen, baina Kronosek salbatu zituen, nori Urano zikiratu eta tronutik kentzen lagundu zioten. Kronosi lagundu ondoren, honek, berriz Tartaroan giltzaperatu zituen, non Kanpek zainduta egon ziren Zeusek salbatu zituen arte. Titanomakian, Titanei, arrokak, aldian ehun botatzen zizkieten.\nGerra amaitu ondoren, Hekatonkiroak jauregietan bizitzen jarri ziren, Ozeano ibaian, Tartaroko ateen zaindari bihurtu zirelarik, non Zeusek Titanak giltzaperatu zituen. Iliadan, badago historio bat, beste inon aurkitzen ez dena, uneren batean, jainkoak, Zeus tronutik botatzen saiatzen ari zirela dioena, eta hau, Herak, Ateneak eta Poseidonek kateatu zutela, baina kale egin zuten Tetisek Hekatonkiroak deitu eta hauek laguntzera joan zirenean. Batzuetan, itsasoko jainkotzat hartzen dira, eta \"pentekonter\"retatik etor daitezke, berrogeitamar arraunlaridun itsasontziak.\nHekatonkiroak, Briareo (indartsua), Giges eta Koto ziren. Homerok, Briareori, Egeon bezala ere erreferentzia egin zion, azken hau, itsasoko jainko ezberdin baten izena zen arren."}
{"id": "88095", "revid": "119347", "url": "https://eu.wikipedia.org/wiki?curid=88095", "title": "Larraineko \u00fchaitza", "text": "Larraineko \u00fchaitza (frantsesez: \"Gave de Larrau\") Zuberoako ibaia da, Santa Graziko \u00fchaitzarekin batera \u00dchaitza sortzen duena.\nGeografia.\nLarraineko \u00fchaitza Logibaren jaioa da Olhadoko erreka eta Z\u00fcrkhatsegirekin bat egiten dutenean, 380 metroko altueran. Olhado Holtzarteko arroiletatik dator Larraine mendatean jaio ondoren.\nZurkaitzegi, berriz, Orhi mendiaren iparraldeko aldetik dator, Irabaltzetatik hain zuzen ere.\nBere 20 kilometroko ibilbidea Uhaitzandi sortzear bukatzen da, Uhaitxa ibaiarekin duen lotunean. Ahoa Ligi-Atherei udalerrian dago.\nZeharkatutako udalerriak.\nHerri bakarra zeharkatzen du: Larraine\nIbaiadarrak.\nOlhadoko errekak eta Z\u00fcrkhatsegi errekek osatua izanda ere, baditu zenbait ibaiadar:"}
{"id": "88096", "revid": "1545", "url": "https://eu.wikipedia.org/wiki?curid=88096", "title": "Olhado erreka", "text": ""}
{"id": "88097", "revid": "6327", "url": "https://eu.wikipedia.org/wiki?curid=88097", "title": "Larraine (ibaia)", "text": ""}
{"id": "88098", "revid": "499", "url": "https://eu.wikipedia.org/wiki?curid=88098", "title": "Luis Eceiza eskola", "text": ""}
{"id": "88099", "revid": "201", "url": "https://eu.wikipedia.org/wiki?curid=88099", "title": "Luis Ezeiza eskola", "text": ""}
{"id": "88100", "revid": "119347", "url": "https://eu.wikipedia.org/wiki?curid=88100", "title": "Z\u00fcrkhatsegi", "text": "Z\u00fcrkhatsegi Larraineko (Zuberoa) ibaia da.\nGeografia.\nOrhi mendiaren iparraldeko aldean du iturria, Irabaltzetan hain zuzen ere, 1400 metroko altueran. Herri bakarra zeharkatzen du: Larraine. Larraineko \u00fchaitzera isurtzen ditu bere urak Logibar inguruan, behin Holtzarteko arroiletatik datorren Olhadoko errekarekin lotuta."}
{"id": "88101", "revid": "6327", "url": "https://eu.wikipedia.org/wiki?curid=88101", "title": "Zurkaitzegi erreka", "text": ""}
{"id": "88102", "revid": "201", "url": "https://eu.wikipedia.org/wiki?curid=88102", "title": "CC.OO.", "text": ""}
{"id": "88105", "revid": "105290", "url": "https://eu.wikipedia.org/wiki?curid=88105", "title": "Santa Graziko \u00fchaitza", "text": "Santa Graziko \u00fchaitza (frantsesez: \"Gave de Sainte-Engr\u00e2ce\") Zuberoako ibaia da, Larraineko \u00fchaitzarekin batera \u00dchaitza sortzen duena.\nGeografia.\nSanta Graziko \u00fchaitza Santa Graziko ipar-ekialdean jaioa da, laugarren aroan izandako glaziar baten eta karstek sortutako haranean. Haran honetan bertan Kakuetako arroila famatua dago.\nBere 15 kilometroko ibilbidea \u00dchaitza sortzear bukatzen da, Larraineko \u00fchaitzarekin duen lotunean. Ahoa Ligi-Atherei udalerrian dago."}
{"id": "88106", "revid": "6327", "url": "https://eu.wikipedia.org/wiki?curid=88106", "title": "Uhaitxa ibaia", "text": ""}
{"id": "88112", "revid": "105290", "url": "https://eu.wikipedia.org/wiki?curid=88112", "title": "Egeon", "text": "Greziar mitologian, Egeon (grezieraz \u0391\u03b9\u03b3\u03b1\u03b9\u03c9\u03bd Aigai\u00f4n edo \u0391\u03b9\u03b3\u03b1\u03b9\u03bf\u03c2 Aigaios, \"Egeo\", latinez Aegaeon edo Aegean), antzinako itsasoko jainko bat zen, Titanen aliatua eta Egeo itsasoaren pertsonifikazioa, honi izena eman ziolarik. Talasaren semea zen, itsasoko jatorrizko jainkosa, edo, beste iturri batzuen arabera, Ponto eta Gearena. Briareo Hekatonkiroaren aita izan zen, Homerok, azken honekin nahasten duelarik Iliadan.\nHelios eta Poseidonek Korintoko istmoagatik izan zuten leihan erabakiorra izan zen, epaile lanak egin eta arrazoia Poseidoni emanez."}
{"id": "88113", "revid": "105290", "url": "https://eu.wikipedia.org/wiki?curid=88113", "title": "Halia", "text": "Greziar mitologian, Halia (grezieraz \u0386\u03bb\u03b9\u03b1, itsasoa), itsasoko lamia bat zen, Ponto eta Talasaren alaba, eta, beraz, telkinen arreba. Poseidon jainkoa hazi zuen, honekin, alaba bat izan zuelarik, Rodo izenekoa (Rodas uhartearen eponimoa, bizi zen tokia), baita beste sei seme ere. Azken hauek, Afrodita iraindu zuten, mendeku bezala, eroarazi eta euren ama bortxatzea behartu zituelarik. Bere maitea hain duingabe ikusi ondoren, Poseidonek, errudunak, lurrazpian hondoratu zituen, non deabru bihurtu ziren.\nHaliak, bere buruaz beste egitea erabaki eta itsasora bota zen, non Leukotea izenarekin jainkotua izan zen."}
{"id": "88114", "revid": "336", "url": "https://eu.wikipedia.org/wiki?curid=88114", "title": "Rodo", "text": "Greziar mitologian, Rodo, Roda edo Rode (grezieraz \u03a1\u03bf\u03b4\u03b7 Rhod\u00ea, \"Rodaseko Anderea\"), uretatik berriki altxatutako Rodas uhartean bizi zen itsas lamia bat zen. Poseidon eta Halia edo Anfitriteren alaba zen, edo, beste iturri batzuen arabera, Afroditarena. Helios eguzki jainkoaren emaztea izan zen, eta honekin, zazpi seme, heliadak, (Okimo, Zerkafo, Makareo, Aktis, Tenages, Triopas eta Kandalo) eta alaba bat, Elektriona, izan zituen.\nRodok, bere izena eman zion Rodas uharteari, honen babeslea baitzen. Uhartea izan zen bere gurtza gunea, non Halia edo Leukotearekin batera gurtua izan zen. Bere izena, uharteko tokikoa eta arrosa baten antzekoa zen hibisko txinatarretik dator, etimologikoki, hau ere, bere izenarekin lotuta dagoelarik.\nRodaseko lehen biztanleak, Telkinak izan ziren. Hauek, Rodas, eurite baten ondorioz berriz urperatuko zela iragarri zutenean, korrika eta presaka ihes egin zuten, Rodo eta bere seme-alabak, tokiko gobernari bakar gisa utziz, Rodoren nebak, deabru bihurtuak izan baitziren, euren ama bortxatu ondoren.\nHeliosekin izan zituen semeak, astronomo gisa ospetsu izan ziren. Horietako batek, Aktisek zehazki, bere anaia hil eta Egiptora ihes egin behar izan zuen, non Heliopolis hiria sortu zuen, eta, bertan, astronomia eta astrologiako eskola ospetsu bat. Rodasen geratu zirenek, euren aitaren omenez, Rodaseko Kolosoaren eraikuntza hasi zuten, Munduko Zazpi Mirarietako bat izan zena."}
{"id": "88115", "revid": "201", "url": "https://eu.wikipedia.org/wiki?curid=88115", "title": "Software Librea", "text": ""}
{"id": "88117", "revid": "105290", "url": "https://eu.wikipedia.org/wiki?curid=88117", "title": "Heliadak", "text": "Greziar mitologiaren arabera, heliadak, Rodas uharteko zazpi errege ziren, Helios jainkoa eta Rodo lamiaren semeak.\nUharteko tronua lortu zuten Telkinak kanporatu ondoren, fenomeno atmosferikoak maneiatu eta Estigia zingirako ura euri bezala botatzean, jainkoak desafiatu zituzten zakur burudun daimon boteretsuak. Mundutik ezabatzeko, Zeusek Rodasen urperaketa eragin zuen, baina telkin gehienek, ihes egitea lortu zuten. Orduan, Heliosek, uhartearen jabetza suertatu zitzaiona, uretatik irtenarazi zuen bere izpiekin, bere maitea zen Rodoren izenarekin bataiatu eta, bertako gobernua, lamia honekin izan zituen zazpi semeei eman zien.\nHeliadek, jaio berria zen Atenea jainkosa ohoratzen zuten lehen hilkorrek, euren bizitza osoan jainkosaren presentziaz gozatuko zutela zioten profezia ezagutu zuten, eta, ondorioz, jainkosaren omenezko aldare bat altxatu zuten eta euren erritu eta sakrifizio sakratuak ezarri zituzten, Atikako biztanleak aurreratu zitzaizkien.\nHeliosek, bere semeei, astrologia, (eguna 24 ordutan banatu zuten lehenak izan ziren), nabigazioa eta metalen lantzea erakutsi zizkien, guzti hauetan maisu handiak izan zirelarik. Bereziki, Tenagesen abileziak nabarmendu ziren, hain piztu zuen bere anaien bekaitza, horietako lauk (Aktis, Kandalo, Makareo eta Triopas) hil egin zutela. Krimena ezagutu zenean, hiltzaileak, uhartetik erbesteratzera behartuak izan ziren.\nHonako hauek dira adostasun gehien jaso duten heliaden izenak, baina, egile batzuek, Auges, Trinax eta, emakume bakarra den Elektriona ere gehitzen dituzte:"}
{"id": "88118", "revid": "105290", "url": "https://eu.wikipedia.org/wiki?curid=88118", "title": "Konpiladore", "text": "Konpiladorea programak itzultzeko programa informatiko bat da. Honekin, programazio lengoaia batean idatzita dagoena beste programazio lengoaia batera pasatzen da, ordenagailua interpretatzeko gai den beste programa bat sortuz. Aipatutako bigarren lengoaia normalean makina kodea izaten da, baino, testua ere izan daiteke. Prozesu hori konpilazioa bezala ezagutzen da.\nKonpiladoreak programa baten iturburu-kodea itzultzea ahalbidetzen du, goiko edo beheko mailako beste lengoaia batera (makina-lengoaia, normalean). Honela, programatzaile batek gizakiek erabiltzen duten lengoaian diseina dezake berak nahi duen programa. Ondoren, beste programa batera konpilatuko da ordenagailuan erabiltzeko.\nXIX. mendean, Charles Babbage matematikari britainiarrak, ordenagailu digital modernoaren printzipioak sortu zituen. Makina batzuk asmatu zituen: makina diferentziala, problema matematiko konplexuak konpontzeko. Historialari askok, Babbage eta Augusta Ada Byron (1815-1852) hartzen dituzte ordenagailu digital modernoaren asmatzaile bezala. Garai hartako teknologia ez zen gai bere kontzeptuak praktikara eramateko, baina, bere asmakizunetako batek, makina analitikoak, bazituen ordenagailu modernoaren hainbat ezaugarri.\nKonpilazioa egiteko momentuan, datu egiturak konpiladorearen toki desberdinetan gorde egiten dira ondoren errazago erabiltzeko. Horrela, optimizazioa egiteko orduan zailtasun gutxiago egongo dira eta, horrela, prozesua hobetuko da.\nKonpiladore baten zatiak.\nNormalean konpiladoreak bi zati dituzte:\nZatiketa honek berak ahalbidetzen du Back End erabiltzea makina kodea sortzeko programazio lengoaia ezberdinetatik. Gainera, Front End bera ere zenbait plataforma ezberdinetan ere makina kodea sortzeko erabiltzen da.\nBack End-ek sortzen duen kodea ez da zuzenean exekutatzen, beste programa bati lotu behar baitzaio.\nHistoria.\n1946an sortu zen lehen ordenagailu digitala. Hasiera batean, makina hauek zenbakizko kodea exekutatzen zuten makinaren zirkuitura eragiketa bakoitzeko egoera eramanez, makina lengoaia deitzen dena.\nLehen erabiltzaileak berehala ohartu ziren ordenagailu hauen abantailaz, hau da, programak gako errazagoen bidez idatz zitezkeela. Azken batean, gako guzti horiek eskuz itzultzen ziren makina lengoaiara. Gako hauek osatzen dute mihiztadura lengoaia.\nDena dela, mihiztadura-lengoaia makina baten lengoaia izaten jarraitzen zuen, baino erabil errazagoa. Ikerketa lanak beste lengoaia batera bideratu ziren, pertsonarentzat errazago izango zen batera, alegia. Lehen konpiladorea Grace Hopper-ek idatzi zuen 1952an programazio lengoaiarako A-0. 1950an John Backus-ek IBM ikerketa bat bideratu zuen lengoaia aljebraikoari buruz. 1954an formula matematikoak idaztea posible zen lengoaia bat sortu zuten eta FORTRAN (FORmulae TRANslator) izena eman zioten. Maila altuko lehen lengoaia izan zen eta 1957an ordenagailuan erabil zitekeen IBM modelo 704 bezala.\nHonela sortu zen lehen aldiz lengoaia bat beste batera itzultzen zuen programaren kontzeptua. Itzulitakoa maila altuko lengoaiatik maila baxuko lengoaiara denean konpiladorea erabiltzen da\nBere iturburu kode propioa konpilatzeko gai zen konpiladorea Hart eta Levin-ek sortutakoa da MIT-en 1962an. 1970etik aurrera normaltzat jo da konpilatzen den lengoaia berberean idaztea, ordezko bezala Pascal oso erabilia izan den arren.\nKonpiladore motak.\nKonpiladore bat sortzerako garaian: informatikaren lehen urratsetan, konpiladorearen softwarea konplexuenetakotzat zuten\nLehen konpiladoreak makina lengoaian programatzen ziren zuzenean. Konpiladorea sortuz geroztik, konpiladorearen bertsio ezberdinak sortu daitezke konpiladore horrek konpilatzen duen lengoaia berberera.\nGaur egun, badaude tresnak konpiladoreak idazterako garaian gauzak errazten dituztenak. Tresna hauek, sintaxi-analizatzailearen eskeletoa egina dute, programatzailearen esku ekintza semantikoak soilik utziz.\n= Konpilazio-prozesua =\nKonpilazioa goi mailako programazio-lengoaia jakin bateko aginduak makina-lengoaiara itzultzen dituen prozesua da. Horretarako, programa exekutagarri bat sortu behar da, adibidez, .exe luzapeneko programa bat.\nNormalean, programa exekutagarria sortzeko bi pauso jarraitu behar dira. Lehenengo pausoari \"konpilazio\" deritzo, eta fase honetan goi-mailako programazio-lengoaia batean idatzitako iturburu-kodea behe-mailako kodera itzultzen du (ez makina-lengoaiara). Bigarren pausoari \"kateatzea\" deritzo, eta fase honetan aurrekoan sortutako behe-mailako kode guztiak konpiladorearen liburutegietako funtzio guztiekin kateatzen dira, horrela, exekutagarria zuzenean sistema eragilearekin komunikatu ahal da. Pauso hau bukatzeko, kode guztia makina-kodera itzultzen da, eta modulu guztiz exekutagarria lortzen da.\nPosible da programa batek programazio-lengoaia desberdinetan idatzitako zatiak izatea, adibidez: C, C++, Asm... Kasu honetan, zati horiek era independentean konpilatzen dira eta ondoren, kateatze fasean, zati guztiak kateatzen dira modulu exekutagarri bakarrean.\n= Prozesuaren etapak =\nItzulpen prozesu honetan hainbat fase daude, eta bakoitzean eragiketa logiko batzuk gauzatzen dira.\nAnalisi-fasea.\nKonpilazio-prozesuaren lehenengo fasea analisi-fasea da. Analisi fase honek bere barruan hiru azpi-fase ditu, eta horietako bakoitzean analisi mota desberdin bat egiten da.\nAnalisi lexikoa.\nLehen azpi-fasean analisi lexikoa egiten da. Bertan, iturburu-kodea irakurtzen da ezkerretik eskumara, eta irakurritakoa \"token\" izeneko osagai lexiko batzuetan taldekatzen da. Horretarako, konpiladoreak hiztegi moduan ezagutzen dituen karaktere-kate bakoitzarekin \"token\" bat osatzen du. Horrez gain, zuriuneak, lerro zuriak eta iruzkinak ezabatzen dira iturburu-kodetik. Bukatzeko, lengoaiaren sinbolo guztiak (hitz-gakoak, eragileak, etab.) era egokian idatzi direla konprobatzen da.\nAdibidez, idatzitako iturburu-kodean \"x = 12*(3+4)^2\" espresioa agertzen bada, analisi lexikoaren prozesuan sortzen diren \"token\"ak hurrengoak dira: x, =, 12, *, (, 3, +, 4, ), ^ eta 2.\nAnalisi lexikoaren helbururik garrantzitsuena hurrengo fasearentzat irakurterraza izango den egitura bat sortzea da. Fase honetan onargarria ez den edozein hitz aurkituz gero, konpiladoreak errore mezu bat sortuko du eta ez du hurrengo faseekin jarraituko.\nAnalisi sintaktikoa.\nBigarren azpi-fasean analisi sintaktikoa gauzatzen da. Fase honetan aurretik sortutako \"token\"ak irakurtzen dira, eta osagai lexiko hauek egitura hierarkiko bat jarraituz antolatzen dira, esaldi gramatikalak osatuz. Ondoren, talde bakoitzaren sintaktika egokia dela konprobatzen da, hau da, programazio-lengoaiaren gramatika betetzen duela. Orokorrean, programaren esaldi gramatikalak analisi sintaktikoaren zuhaitzaren bitartez adierazten dira.\nPrograma baten egitura hierarkikoa adierazteko, arau desberdinak definitzen dira. Adibidez, espresioen definiziorako hurrengo arauak jarrai daitezke:\nAnalisi sintaktikoan zehar akatsen bat aurkituz gero, konpiladoreak errore mezu bat sortuko du eta ez du hurrengo faseekin jarraituko.\nAnalisi semantikoa.\nAnalisi-etaparen azken azpi-fasean analisi semantikoa gauzatzen da. Fase honetan, iturburu-programa berrikusten da akats semantikoak detektatzeko asmoarekin. Akats semantikoaren adibide bat hurrengoa izan daiteke: deklaratutako aldagai baten mota eta ondoren aldagai horri esleitutako balioaren mota bat ez etortzea. Adibidez, \"int kontagailua=a\" espresioan \"a\" balioa karaktere bat da, eta \"int\" motak zenbaki oso bat espero du. Beraz, kasu honetan konpiladoreak akats semantiko bat dagoela adierazten du.\nAkats semantikoak aurkitzeaz gain, konpiladoreak aldagai bakoitzaren motei buruzko informazioa biltzen du, ondorengo faseetan erabili ahal izateko. Analisi semantikoa egiterakoan, aurreko fasean gertatzen zen bezala, lortutako informazioa egitura hierarkiko baten bidez adierazten da. Egitura honi esker espresio desberdinen eragingaiak eta eragileak identifika daitezke.\nFase honetako atalik garrantzitsuenetariko bat moten egiaztapena da. Bertan, eragile bakoitzak baimendutako eragingaiak dituela egiaztatu behar da, iturburu-lengoaia bakoitzak duen espezifikazioen arabera. Adibidez, programazio-lengoaia batzuek definitzen dute matrize baten indize bezala ezin dela zenbaki erreal bat jarri, beraz, konpiladoreak semantika-akats bat adieraziko du hori gertatzen den bakoitzean. Programazio-lengoaia bakoitzak arau semantiko desberdinak izan ditzake.\nSintesi-fasea.\nAnalisi-fasea bukatu denean, sintesi-fasea gauzatzen da. Bertan, iturburu-programaren baliokide izango den objektu-kode bat sortu behar da. Objektu-kodea sortzeko beharrezkoa da analisi-akatsik ez egotea, beraz, aurreko faseetako edozein puntutan akatsen bat aurkituz gero, sintesi-fasea ez da hasiko. Hala ere, analisi-akatsik ez egoteak ez du esan nahi programak ondo funtzionatuko duenik, izan ere, programak kontzeptu-erroreak edo txarto kalkulatutako espresioak izan ditzake.\nObjektu-kodea normalean modulu desberdinetan banatutako eta makina-lengoaian edo mihiztadura-lengoaian idatzitako kodea izaten da. Kode horiek sortzeko, programak erabiltzen dituen aldagai bakoitzarentzat memoria-posizio bat aukeratu behar da.\nTarteko kodearen eraketa.\nAnalisi sintaktikoa eta semantikoa egin ondoren, konpilatzaile batzuek tarteko kode bat eratzen dute. Kode honek ezaugarri garrantzitsu bi bete behar ditu: sortzeko erraza eta objektu-kodera itzultzeko erraza izan behar da.\nTarteko adierazpen honek forma desberdinak izan ditzake. Formarik erabilienetako bat \"hiru norabideko kodea\" izenekoa da, eta forma honetan memoria-posizio bakoitzak erregistro moduan egin dezake lan. Kodea agindu-sekuentzia batez osatzen da, eta bere ezaugarri orokorrak hurrengoak dira:\nKodea optimizatzea.\nAzken faseari kodearen optimizatzea deritzo. Fase honetan aurreko fasean sortutako tarteko kodea hobetzen da, makinak arinago exekuta dezan. Konpiladore desberdinek kodeen optimizazio-maila desberdinak gauzatzen dituzte. Optimizazio handia egiten duten konpiladoreei \u00abkonpiladore optimizatzaile\u00bb deitzen zaie, eta mota hauetako konpiladoreetan prozesu-denboraren zatirik handiena optimizazio fasean erabiltzen da. Hala ere, optimizazio sinpleagoak egiten dituzten konpilatzaileak ere badaude, objektu-programaren exekuzio-denbora nabarmenki gutxitzen dutenak baina konpilazioa asko atzeratzen ez dutenak.\nOinarrizko datuen egitura.\nKonpilatzaileak oso elkarrekintza sendoak ditu, erabilitako algoritmoen faseen eta honek jasaten dituen datuen egituren artean. Beraz, konpilatzailearen idazleak ahal duen heinean, inplementatutako algoritmoak modurik eraginkorrenean idazten ditu.\nOsagai lexiko edo tokenak.\nLexiko aztergailu batek tokenen ezaugarriak batzen dituenean, normalean tokena modu sinboliko batean irudikatzen du, hau da, iturburu lengoaian idatzitako token taldea irudikatuz zerrendatutako datuen itxuradun balio baten bezala. Batzuetan, beharrezkoa izaten da karaktere kate berdina edo katearen informazio deribatua mantentzea, besteak beste, izena, identifikazio token bati elkartua, edo zenbakizko token baten zenbakia. Lengoaia gehienetan lexiko analizatzaileak token bat sortzea bakarrik behar du. Kasu honetan, aldagai global sinple bat erabil daiteke tokenaren informazioa mantentzeko. Beste kasu batzuetan (adibiderik esanguratsuena FORTRAN da), beharrezkoa izan daiteke tokenen matrize bat erabiltzea.\nZuhaitz sintaktikoa.\nSintaxi-analizatzaileak zuhaitz sintaktiko bat sortzen badu, normalean egitura estandar bat eratzen da. Zuhaitz osoa gorde daiteke aldagai sinple baten bezala, jatorrizko adabegirekin erlazionaturik. Egiturako adabegi bakoitza informazioa gordetzeko erregistro bat da. Informazioa, bai sintagma aztergailuarekin bai ondoren aztergailu semantikoarekin lortu egiten da. Esate baterako, adierazpen baten datuak zuhaitz sintaktikoaren adabegiaren adierazpen bezala kontserba daitezke.\nNoizean behin, memorian tokia aurrezteko, eremu honek era dinamiko batean ezartzen dira edo beste datu egitura batzuetan gorde egiten dira. Hala nola, ikurren taulak, esleipena egitea eta desegitea ahalbidetzen du. Egia esan, zuhaitz sintaktikoko adabegi batek ezaugarri desberdinak behar izan dezake gorde ahal izateko; hizkuntza egituraren irudikapenaren arabera. Kasu honetan, zuhaitz sintaktikoko adabegietako bakoitza irudikaturik egon daiteke erregistro aldakor batekin.\nIkurren taula.\nDatu egitura hauek informazioa identifikadoreei erlazionatuta mantentzen dituzte: funtzioak, aldagaiak, konstanteak eta datu-motak. Ikurren taulak, konpiladorearen faseen gehiengoarekin elkar eragina du. Besteak beste, lexiko, sintagma edo semantika aztertzaileek identifikatzaileak sar dezakete taularen barnean. Semantika analizatzaileak datu-motak eta informazioa gainera dezake. Azkenik, optimizazio eta kode sorkuntza faseek ikurren taulako informazioa erabil dezakete, aukeraketa egokiak eginez objektu kodean.\nIkurren taulak sarrera eskaerak maiztasun handiz izango dituenez; txertatze, ezabatze eta sarrera eragiketak eraginkorrak izan behar dira. Ahal izanez gero, eragiketak denbora konstanteak izatea hobea izango da. Gainera, helburu horiek dituzten datu-egitura estandar bat dispertsio edo kalkulu-helbide taula da, nahiz eta zenbait zuhaitz egitura ere erabil daitekeen. Batzuetan, taula ugarietan eta zerrenda edo pila batean mantendu egiten dira.\nLiteralen taula.\nLiteralen taulan, konstanteak eta programarentzako erabilitako kateak gorde egiten dira. Horretaz gain, bilaketa eta txertaketa azkarra izatea garrantzitsua da. Gainera, literalen taulak, ezabaketak galarazi egin behar ditu bere datuak programa guztian erabiltzen direlako. Halaber, literalen taula garrantzitsua da programak memorian izango duen tokia murriztea ahalbidetzen duelako, honi esker, konstanteak eta kateak berrerabil daitezkeelako. Bestalde, garrantzitsua da kode sorgailuak helbide sinbolikoak literalentzako sortzea datu definizioak objektu kodearen fitxategian sartzeko.\nBitarteko kodea.\nBarne kodea testu kateen konponketa behin behineko testu fitxategi edo lotutako egitura zerrenda bezala mantendu daiteke; barne kode motaren (hiru norabidedun kodea edo P kodea) eta egindako optimizazio moten arabera. Gainera, optimizazio konplexuak burutzen dituzten konpiladoreetan, arreta berezia jarri beharra dago berrantolaketa erraz bat baimentzen duten irudikapenen aukeretan.\nBitarteko kodeen sorkuntza.\nKonpiladore batzuek bitarteko iturburu programaren irudikapen bat sortzen dute, azterketa sintaktiko eta semantikoa egin ondoren. Sortutako bitarteko iturburu programa, makina abstraktu batentzako programa bezala kontsidera daiteke. Beraz, programak bi propietate garrantzitsu izan behar ditu: produzitzeko erraza eta helburu programara itzulerraza izan behar da.\nBitarteko irudipenak forma desberdinak izan ditzake. Forma horretako bat hiru noranzko kodea da. Hori, memoriako toki bakoitza erregistro bezala jarduten duen makina baten hizkuntza mihiztatzailearen bezalakoa da. Kodea aginduen segidan oinarritzen da. Agindu bakoitzak gehienez hiru eragingai izanik. Hasierako datua beste kode batzuk erabiliz molda daiteke bukaerako datua lortzeko. Horrela, iturburu programa (1) hiru noranzkodun kode bezala aurki daiteke.\ntemp1 := entreal(60)\ntemp2 := id3 * temp1 ===&gt; (2)\ntemp3 := id2 + temp2\nid1 := temp3\nBitarteko irudikapen honek propietate ezberdinak ditu. Lehengoak, hiru noranzkoko instrukzio bakoitzak, esleipenaz gain, eragile bat du. Beraz, konpiladoreak aginduak exekutatzeko ordena aukeratu behar du. Kasu honetan, biderketak lehentasuna izango du batuketarekiko. Bigarrena konpiladoreak behin behineko izen batekin gorde beharko du instrukzio bakoitzean lortutako balio desberdinak. Azkena agindu batzuek hiru operadore baino gutxiago dituzte, adibidez lehenengo eta azken aginduek.\nKodearen optimizazioa.\nKodearen optimizazio faseak, bitarteko kodearen hobekuntza du helburu. Horrela, makinak bizkorrago exekutatuko duen kodea lortuz. Kasu batzuetan, optimizazio batzuk garrantzirik gabekoak izaten dira, hau da, bitarteko kodea sinplea izaten denez, optimizazioak ez du eragin esanguratsurik kodearen exekuzioan. Lehenago aipatutako adibidean, bitarteko kodea (2) algoritmo natural batek sortua da. Azterketa semantikoaren ondoren zuhaitzaren irudikapena egiteko, instrukzio bat eragile bakoitzeko erabiltzen du. Orokorrean, kalkulu berak egiteko beste modu bat dago, bi instrukzio erabiliz.\ntemp1 := id3 * 60.0 ===&gt; (3)\nid1 := id2 + temp1\nAlgoritmo erraz honek ez du ezer txarrik, duen arazoa kodearen optimizazio fasean konpon daitekeelako. Hots, konpiladoreak bakarrik ondoriozta dezake 60a zenbaki osotik naturalera bihurketa egitea konpilazio momentuan. Beraz, \"entreal( )\" agindua ken daiteke. Gainera, temp3 aldagaia, bere balorea id3 baloreari transmititzeko bakarrik erabiltzen da. Ondorioz, temp3 balorea id3 baloreagatik alda daiteke. Hortaz, (2)ren azken proposamena ez da beharrezkoa eta (3)ren kodea lortu egiten da.\nKonpiladoreen artean, aldakuntza asko daude optimizatzen duten kode kantitatearen arabera. Hau da, optimizazio asko egiten dituzten konpiladoreak daude, \"optimizazio konpiladore\" izenekoak. Horiek, konpilatzailearen denbora gehiena fase honetan xahutzen dute. Bestalde, optimizazio sinpleak daude, non, programaren exekuzio denbora hobetu egiten duten.\nBehin behineko fitxategiak.\nHasieran konputagailuek ez zuten memoria nahikoa programa oso bat gordetzeko konpilatzen zen bitartean. Arazo hori konpontzeko, behin behineko fitxategiak sortu ziren. Horrela, behin behineko fitxategiak erabiliz bihurketa gauzatzeko bitarteko pausoetan, produktuak mantenduz. Hau da, iturri programaren bihurketan informazio baliagarria mantenduz.\u00a0\nKanpo estekak.\n\u200b"}
{"id": "88121", "revid": "1545", "url": "https://eu.wikipedia.org/wiki?curid=88121", "title": "Emilia Basilika", "text": "Emilia Basilika () Marko Fulvio Nobilior eta Marko Emilio Lepido zentsoreek eraiki zuten K.a. 179an, eta horregatik, orduan, \"Basilica \u00c6milia et Fvlvia\" deitua, ondoren desagertutako \"Tabernae novae\"en atzean, pertsona partikularrei alokatu zizkien dendekin inguratuz. Zenbait alditan berreraikia izan zen, batez ere, Emilia genseko partaideek. Horietako lehena, K.a. 78an egin zuen Marko Emilio Lepido kontsulak. Berreraikuntza handiago bat, Lepido triunbiroaren anaia zen Luzio Emilio Lepido Paulo kontsulak abiatu zuen K.a. 55ean. Lan hauek, ez ziren K.a. 34 arte amaituak izan, Luzio Emilio Lepido Pauloren seme zen Luzio Emilio Lepido Paulorekin eta Julio Zesarren laguntzarekin.\nUne honetan, eraikina, \"Tabernae novae\"en gainean zegoen, baina sute batek, K.a. 14an berreraikitzera behartzen du, Luzio Emilio Lepido Paulok berak eta Augustok, bere azken forman, arkupea eta cella apainduz. Dokumentatua dagoen azken zaharberritzea, Alarikoren arpilaketan, 410ean gertatutako sutearen ondoren egin zen.\nEmilia Basilika, 70x29 metroko gela handi batez osatua dago, zutabe hilaren bidez, nabeetan banatua. Erdiko nabeak, ia 12 metroko luzera duena, beste nabe txikiago bat du hegoaldean eta beste bi iparraldean. Eraikinaren aurretik, foroaren aldetik, pilastren gainean jarritako hamasei arkudun eta bi solairuko arkupe bat zegoen. Arkupearen atzetik, tabernae batzuk daude. Horien artean, gelarantz jotzen duten hiru sarrerak irekitzen dira."}
{"id": "88122", "revid": "56334", "url": "https://eu.wikipedia.org/wiki?curid=88122", "title": "Interpretatzaile (informatika)", "text": "Interpretatzailea programa informatiko bat da eta maila altuko lengoaian idatzita dauden beste programa batzuk exekutatzeko erabiltzen da. Konpiladoreekin duten ezberdintasuna azaltzeko, esan, konpiladoreek programazio lengoaiatik makina kodera pasatzen dutela. Interpretatzaileek, bitartean, itzulpena behar duten neurrian egiten dute, instrukzioz instrukzio. Gainera, ez dute itzulitakoa gordetzen.\nInterpretatutako programak motelagoak izaten dira normalean konpilatutakoak baino, programa exekutatzen ari den bitartean itzultzen duelako, bestalde malguagoak dira programazio eta arazketan.\nKonpiladore eta interpretatzaile baten lana pertsona batekin alderatuz gero, itzultzaile profesional bati egingo lioke erreferentzia konpiladore batek testu batean dagoena independenteki beste hizkuntza batera itzuliz. Interpretatzaile batek, bitartean, ahoz itzuliko luke dena idatziz ezer egin beharrik izan gabe.\nGaur egun, internet da interpretatzailea erabiltzen den gune ezagunenetarikoa. Hauek aukera handiagoa baitute plataformatik independenteki exekutatzeko.\nAdibideak:.\nNormalean konpilatu ordez interpretatzen diren lengoaiak hauek dira:"}
{"id": "88126", "revid": "15795", "url": "https://eu.wikipedia.org/wiki?curid=88126", "title": "INTERPRETATZAILEA", "text": ""}
{"id": "88132", "revid": "119347", "url": "https://eu.wikipedia.org/wiki?curid=88132", "title": "Aljeriako Independentzia Gerra", "text": "Aljeriako Independentziaren Gerra, sarritan besterik gabe Aljeriako Gerra deitua (1954ko azaroaren 1a \u2013 1962ko martxoaren 19a), Aljeria Frantziatik askatzeko egindako gerrilla kanpaina (\"maquisards\") izan zen. Gutxi gorabehera 180.000 hil eta 230.000 zauritu eragin zituen Afrikako iparraldeko herrialde hartan.\nGerra honen garaian Charles de Gaulle frantziar presidentea zen eta haren herrialdea ahulduta zegoen Bigarren Mundu Gerra amaitu berria zegoelarik eta aurreko urtean Indotxina galdu ostean. Testuinguru horretan \"Front de Lib\u00e9ration Nationale\" (FLN) talde eta \"Mouvement National Alg\u00e9rien\" (MNA) taldeek gerratea abiatu zuten militar eta landa-eremuko zibil (\"Pieds-Noirs\") frantziarren aurka. Aipatzekoa da Philippeville (gaur Skikda) hirian 1955ean independentistek zibilen aurka egindako sarraskia. Hastapen horietan, tartean Albert Camus idazle eta filosofoa saiatu zen gerra gelditzen eta behintzat zibilak errespetarazten, alferrik.\n1956an Aljerko gudua hasi zen, gerrate honetan mugarria izan zena eta urtebetez luzatu zena. 1957an, Frantziako armadak gogor zanpatu zituen, Aljer okupatu egin zuen eta Frantzian eztabaida handia sortu zen koloniari independentzia ematearen aldekoen eta kolonia mantentzearen aldekoen artean. Azken taldekoen buru Frantziako OAS erakunde terrorista zen. De Gaulle jenerala gobernutik kentzen ere saiatu ziren.\nGeroago, De Gaullek 1958an aljeriarrak deitu zituen galdeketa baterako, eta herritar gehien-gehienek burujabetzaren alde eman zuen botoa. Honek ez zuen gatazka gelditu, eta beste alde batetik hainbat frantziar aterarazi zuen Aljeriatik, 1962rako herrialde osoko biztanleen %13a inguruan ihes egin zuelarik. Eviango Hitzarmenaren bidez, 1962an Aljeriak independentzia lortu zuen.\nHainbat borroka eta tortura kasuak pairatu ondoren, azkenean gerratea amaitu zen eta FLNren buruzagia zen Ahmed Ben Bella presidente izendatu zuten.\nAljeriako biztanleriaren integrazio zaila.\nIndependentziaren gerraren hasieran, Frantziako Gobernuak ikerketa bat zuen egoerari buruz. Hona hemen Edgar Faurek atera zituen ondorioak:"}
{"id": "88134", "revid": "12788", "url": "https://eu.wikipedia.org/wiki?curid=88134", "title": "Kana", "text": "Kana antzinako luzera unitatea da, leku bakoitzean balio desberdina hartzen duena, eta gaur egun erabilera bakan batzuetara mugaturik dagoena. Antzina Euskal Herrian eta Aragoiko Koroan, Katalunian bereziki, erabiltzen zen. Frantzia hegoaldean eta Italia iparraldean ere erabiltzen zen.\nEuskal Herrian.\nEuskal Herriko kana metro bat baino zerbait txikiagoa da eta gaur egun aizkora probetako enborrak neurtzeko baino ez da erabiltzen. Ia eskualde bakoitzean neurri ezberdina zuen kanak: Nafarroa Garaian, 0,785 metroko luzera zuen; Gipuzkoan, 0,837 metro hartzen zituen; eta Araban eta Bizkaian, 0,835 metro. Aizkolaritzan, kanako enborrak 0,797 metroko diametroa dauka.\nKatalunian.\nNazioarteko Unitate Sistema ezarri aurretik luzerako neurrietan garrantzitsuena zen zurezko bastoi moduan gauzatzen zen.\nAragoiko Koroan, bereziki Katalunian Kanarekin erlazionatutako hiztegia sortu zen. Horrela, Kanekin neurtzea \"acanar\" edo \"canar\" esaten zen, eta neurketa hauek egiten zituena \"acanador\" edo \"canador\" bezala ezagutzen zen.\nAntzina kanak (katalanez \"cana\") 1,555 metroko balioa zuen Bartzelonan, baina apur bat aldatzen zen lekuaren arabera. 1,555 metro hauek 8 ahurbete, 6 oinbete edo 2 urratsbeteren baliokideak dira. Beste leku batzuetako neurriaren adibide da Tortosa (Katalunia): 1,587 metro.\nKana karratua azalera unitate bezala erabiltzen zen, eta 2,438 metro koadroko balioa zuen Bartzelonan, Gironan 2,4304 metro koadro; Lleidan, 2,4211 metro koadro; Tarragonan, 2,4336 metro koadro; eta Mallorcan, 2,4461 metro koadro.\nFrantzian.\nHainbat balio zuen \"canne\" delakoak:"}
{"id": "88155", "revid": "336", "url": "https://eu.wikipedia.org/wiki?curid=88155", "title": "Robert Oppenheimer", "text": "Julius Robert Oppenheimer (1904ko apirilaren 22a - 1967ko otsailaren 18a) fisikari estatubatuarra eta Manhattan Proiektuaren zuzendaria. Bigarren Mundu Gerran zehar esfortzu handia egin zuen, arma nuklearrak sortzen aitzindari izateko, Los Alamosko Laborategi Nazionalean (Mexiko Berria, Ameriketako Estatu Batuak).\nBonba atomikoaren sorrera.\nBonba nuklearraren \"Aita\" ezizenez da ezaguna nahiz eta meritu hau bere maisu Enrico Fermirekin konpartitu behar izan. Oppenheimer-ek bere samina azaldu zien japoniarrei, Hiroshiman eta Nagasakin botatako bonbek sortutako hildako zibilengatik.\nGerraren ondorengo urteak.\nGuda bukatutakoan, Energia Atomikoaren Batzordearen zuzendari kontsultorea izan zen, eta bere posizioa erabili zuen arma atomikoen nazioarteko kontrola sustatzeko, eta Estatu Batuen eta Sobietar Batasunaren artekoa arma-lasterketaren aurka egiteko. Bere jarrerak asko haserretu zituen garaiko politikariak, 1954. urtean bere segurtasun maila kentzeraino. Horrela, bere herrialdeko dokumentu sekretuak ikuskatzeko eskubidea galdu zuen.\nIrudi publikoaren berreskurapena.\nBere influentzia galduz joan zen, baina hitzaldiak ematen eta fisikan lan egiten jarraitu zuen. Hamar urte geroago, politikoki berpizteko, Lyndon B. Johnson Presidenteak, Enrico Fermiri saria eman zion."}
{"id": "88166", "revid": "119347", "url": "https://eu.wikipedia.org/wiki?curid=88166", "title": "Espainiako Aduanazaintza Zerbitzua", "text": "Espainiako Aduanazaintza Zerbitzua (gaztelaniaz, \"Servicio de Vigilancia Aduanera\") Espainiako polizia zerbitzu bat da, kontrabandoaren, diru-zuritzearen eta zerga iruzurraren aurka borrokatzeko ardura duena. Espainiako Zerga Agentziaren menpe dago; eta Zerga Agentzia hori, berriz, Espainiako Ogasun Ministerioaren menpe.\nAntolaketa.\nAduanazaintza Zerbitzua, Zerga Agentziaren menpe dagoenez, Aduana eta Zerga Berezien Sailean kokatzen da. Halaber, Aduanazaintza Zerbitzua honela osatzen da:\nAduanazaintza Zerbitzuaren baseak eta lurralde-hedaketa ikusteko zabaldu leihoa"}
{"id": "88171", "revid": "336", "url": "https://eu.wikipedia.org/wiki?curid=88171", "title": "Luzio Emilio Lepido Paulo (kontsula K.a. 34an)", "text": "Luzio Emilio Lepido Paulo (latinez \"Lucius Aemillius Lepidus Paullus\") (K.a. 13an hil zena), Erromatar Errepublikaren amaiera eta Erromatar Inperioaren hasierako politikari bat izan zen. Paulo, \"Emilia\" gensekoa zen. Paulo, Marko Emilio Lepido eta Apuleyaren biloba zen, azken hau, Luzio Apuleyo Saturninoren alaba, eta K.a. 50ean kontsul izan zen Luzio Emilio Lepidoren semea. Bere osaba, aitaren aldetik, Marko Emilio Lepido izan zen, Bigarren Triunbiratoko partaidea. Lepido Paulo, kontsul izan zen K.a. 34an, eta zentsore K.a. 22an, Luzio Munazio Plankorekin batera.\nLepido, Klaudia Martzela Minorrekin ezkondu zen, Gaio Klaudio Martzelo eta Oktabiaren alaba. Klaudiaren osaba, bere amaren aldetik, beraz, Augusto enperadorea zen. Paulok eta Klaudiak, Klaudia Pulker izeneko alaba bat izan zuten (K.a. 14-26). Paulo, ezagutzen ez diren arrazoiengatik, K.a. 13an hil zen.\nBere alarguna, Marko Valerio Mesala Mesalinorekin ezkondu zen, Marko Valerio Mesala Korbinoren semea. Marko Valerio Mesala Barbadoren gurasoak izan ziren. Euren alaba, Publio Kintilio Varoren bigarren emaztea izan zen."}
{"id": "88172", "revid": "336", "url": "https://eu.wikipedia.org/wiki?curid=88172", "title": "Marko Valerio Mesala Mesalino", "text": "\"Artikulu hau senatari eta kontsulari buruzkoa da; beste esanahietarako, ikus \u00abMarko\u00bb\"\nMarko Valerio Mesala Mesalino, Marko Valerio Mesala Corvino hitzlari eta politikari ospetsuaren semea izan zen, izaeran oso antzekoa zena. K. a. 3an eta 3an, senatari eta kontsul izan zen. Mesalino, Tiberio enperadorearen kontseilaria izan zen, eta leialtasuna zin egin zuen oraindik oso gazte zela, bi tenplutan zeuden bi urrezko estatuen aurrean ere zin egin zuen, Germanikoren oroitzapenez, atzerrian lortutako garaipenak Erroman ospatzean, Tiberioren erregealdian. Augusto enperadorearen ilobarekin ezkondu zen, Klaudia Martzela Minorrekin, bere bigarren emaztea izan zena. Bere semea, Marko Valerio Mesala Barbado izan zen, Marko Valerio Mesala Korbinoren aita, 58an kontsul izan zena, baita Valeria Mesalinarena ere, Klaudio enperadorearen hirugarren emaztea izan zena."}
{"id": "88173", "revid": "105290", "url": "https://eu.wikipedia.org/wiki?curid=88173", "title": "Aktis", "text": "Greziar mitologian, Aktis, Helios eguzki jainkoa eta Rodo lamiaren semea zen, Rodasen eponimoa.\nZeusek, Telkinak ezabatzeko uholde bat bidali zuenean, hauek, ihes egin eta Rodo eta bere semeak utzi zituzten Rodaseko gobernari bakar bezala. Rodok ere, baina, bazituen anaiak, hauek, euren ama bortxatu ondoren, lurpeko deabru bihurtu zituzten arren.\nEuren anaia Tenagesen abilezia eta adimenagatik bekaitzak eta jelosiak jota, beste heliadek hil egin zuten. Aktisek, krimen honengatik, Rodasetik ihes egin behar izan zuen, eta Egipto ezezagunerantz jo zuen, non Heliopolis hiria sortu zuen (bere aitaren omenez). Belaunaldi askoan zehar, ospetsua izan zen astrologia eskola bat sortu zuen, arte honetan nabarmentzen baitzen, bere aita Heliosek horretan prestatu ondoren."}
{"id": "88174", "revid": "105290", "url": "https://eu.wikipedia.org/wiki?curid=88174", "title": "Briareo", "text": "Greziar mitologian, Briareo (grezieraz \u0392\u03c1\u03b9\u03b1\u03c1\u03b5\u03c9\u03c2 Briare\u00f4s, \u0392\u03c1\u03b9\u03b1\u03c1\u03b7\u03bf\u03c2 Briar\u00eaos edo \u039f\u03b2\u03c1\u03b9\u03b1\u03c1\u03b5\u03c9\u03c2 Obriare\u00f4s, \"indartsua\", latinez Briareus), Hekatonkiro bat zen, ehun beso eta berrogeitamar burudun erraldoi bat, Urano eta Gearen semea eta Koto eta Gigesen anaia. Homeroren Iliadan, gizakiek Egeon deitzen zuten, hau, itsasoko jainko baten izena ere baden arren, iturri batzuen arabera, bere aita izango zena. Beste batzuetan, gainera, Talasaren semea izango litzateke, itsasoko jatorrizko jainkosa, edo Eter eta Gearena.\nBere anaiekin batera, Tartaroan giltzaperatu zuten, lehenik Uranok eta gero Kronosek, azken honi, lehena garaitzen lagundu ziotelarik, Zeusek askatu eta Titanomakian lagundu zioten arte. Zeusen aliatu leiala, Tetisek deitu zuen, jainko gorena Herak, Ateneak eta Poseidonek kateatu zutenean, tronutik kentzeko. Bere zerbitzuen sari gisa, Zimopolearekin ezkondu zen, Poseidonen alaba bat, eta berarekin bizitzen jarri zen Ozeano ibaitik gertu zegoen jauregi batean. Honekin, Oiolika eta Etna lamien aita izan zen.\nAristotelesek, Herkulesen Zutabeak, aurretik, Briareorenak izan zirela dio, baina, Herakles edo Herkulesek lurra eta itsasoa purifikatu eta, honela, gizakien ongile bihurtu ondoren, hauek, heroia ohoratu zuten, Briareoren izena Heraklesenagatik aldatuz.\nKixotea liburuan, lehen zatiko zortzigarren atalean, Briareoren aipamen bat egiten da. Honela dio:"}
{"id": "88175", "revid": "105290", "url": "https://eu.wikipedia.org/wiki?curid=88175", "title": "Oiolika", "text": "Greziar mitologian, Oiolika, halia lamia bat zen, hau da, itsas lamia bat. Ekaitzek sortutako olatuen jainkosatzat hartzen zen, Briareo erraldoia (ekaitzen sortzailea) eta Zimopolea, olatuen jainkosaren alaba baitzen.\nBere izenak, \"otso bakartia esan nahi du, beharbada, itsasontziak hondoratu edo itsas ertzean apurtzen ziren olatuei erreferentzia eginez."}
{"id": "88176", "revid": "105290", "url": "https://eu.wikipedia.org/wiki?curid=88176", "title": "Zimopolea", "text": "Greziar mitologian, Zimopolea edo Zimopolia (grezieraz \u039a\u03c5\u03bc\u03bf\u03c0\u03bf\u03bb\u03b5\u03b9\u03b1), itsas lamia bat zen, Poseidon eta Anfitriteren alaba, jainko honek, Briareo Hekatonkiroari emazte bezala eman ziona, erraldoi honekin, Oiolika eta Etna izeneko bi lamien ama izan zelarik. Beharbada, bere senarrak, ekaitzen jainkoak, sortutako olatu indartsuen jainkosa izango zen."}
{"id": "88181", "revid": "105290", "url": "https://eu.wikipedia.org/wiki?curid=88181", "title": "Hartford konderria", "text": "Hartfordeko konderria ingelesez \"Hartford County\", Connecticuteko estatuan dagoen zortzi konderrietako bat da. 2000. urtean 857.183 biztanle iguru zituen konderri osoak.\nKonderriko hiriburua Hartford da.\nDemografia.\n2010eko zentsoan bizi ziren pertsonetatik txuriak edo hispanoak dira. Horietatik \"hispano edo latino\" kategorian dira. beltzak edo afroamerikarrak. amerikar natiboak ziren eta Hawaii edo Pazifikoko irletako natiboak. asiarrak ziren. \"Bestelako arraza bat\" kategorian biztanle daude. Bukatzeko euren burua arraza bat baino gehiagotan pertsonek kokatzen zuten."}
{"id": "88182", "revid": "336", "url": "https://eu.wikipedia.org/wiki?curid=88182", "title": "1980ko Udako Olinpiar Jokoak", "text": "1980ko Udako Olinpiar Jokoak Moskun ospatu ziren. Hau, Udako Olinpiar Jokoen XXII. edizioa izan zen. Hautagaitza, azken orduan aurkeztua izan zen, eta hautaketa irabazi zuen, aldeko 39 boto jasoz, Los Angelesenak, hurrengo Olinpiar Jokoak antolatuko zituenak, 20 bakarrik jaso zituen bitartean.\nMoskuko Olinpiar Jokoak, olinpiar munduaren zatiketa negargarriagatik gogoratzen dira. 5217 kirolarik parte hartu zuten, 81 herrialde, 21 kirol eta 204 probatan ordezkatuz.\nJokoen finantzaketa.\nNazioarteko Batzorde Olinpikoak aurkeztutako gastu eta sarreren txostenaren arabera, Olinpiar Jokoen antolakuntza eta prestaketa gastuak, 862,7 milioi errublokoak izan ziren. Sarrerak, berriz, 744,8 milioikoak, honela, 117,9 milioi errubloko gabezia utziz. Baina, aditu batzuen arabera, historiako olinpiar jokorik errentagarrienetako batzuk izan ziren.\nAEBen boikota.\nJoko hauetan, eragin handia izan zuen une hartako egoera politikoak. Mosku, SESBeko hiriburua zen, munduko herrialderik handienarena, eta munduko potentzia handienetako bat, bai ekonomikoki, baita politiko eta militarki ere. Sozialismoa, kapitalismoaren aurkakoa zen, eta estatu sozialista eta kapitalistak, zenbait hamarkadaz elkarren lehian zebiltzan, Gerra Hotza zeritzonean.\nAEBek, sobietarren Afganistango parte hartzea (1979-1989) inbasio bat zela eta nazioarteko zuzenbidearen aurka zihoala argudiatuz, jokoetara ez joatea erabaki zuten, ospatu baino sei hilabete lehenago. Garai hartan AEBetako presidente zen Jimmy Carterrek, estatubatuar pasaportea kentzeaz mehatxatu zuen, jokoetara joaten saiatzen zen kirolari oro.\nErabaki honekin bat etorri ziren beste herrialde batzuk, bere aliatuetako batzuk ziren, Mendebaldeko Alemania, Kanada, Argentina, Japonia, Turkia edo Norvegia kasu. Estatu batuen aliatuak ziren estatu batzuk, Erresuma Batua eta Australia kasu, euren kirolariei utzi zien, jokoetan parte hartu ala ez parte hartzeko erabakia, nortzuk bandera olinpikopean parte hartu zuten. Txina ere, Sobietar Batasunaren etsaia zen, ez zen jokoetara joan. Ez joatea erabaki zuten 65 estatuetatik, Nazioarteko Batzorde Olinpikoak, 45 edo 50, estatubatuarren ekimenarekin zuten adostasunagatik izan zela uste du.\nOrotara, 80 herrialdek parte hartu zuten Jokoetan, herrialde parte-hartzaile kopururik txikiena, Melbourneko 1956ko Olinpiar Jokoetatik, baina honek ez zuen errekor ugari haustea eragotzi, are, aurreko Montrealeko Jokoetan baino errekor gehiago hautsi ziren.\nKirolari nabarmenak.\n "}
{"id": "88183", "revid": "105290", "url": "https://eu.wikipedia.org/wiki?curid=88183", "title": "Araztaile", "text": "Araztailea, beste programa informatiko batek eginiko akatsak garbitzeko erabiltzen da.\nErabilera.\nArazketa hasten denean, araztaileak programa bat jaurtitzen du arazteko. Hau beti bezala exekutatzen da araztaileak gelditzen duen arte, erabiltzaileak egoera azter dezan.\nAraztaileak programa gelditzea posible du:\nEten puntu horretan erabiltzaileak egin dezake:\nArazketak exekutatzen den arkitektura eta sisteman oinarritzen da, horregatik sistema batetik bestera bere funtzionamendua aldatu egiten da.\nArazketa baten informazioa.\nArazketa baten aukera guztiak aprobetxatzeko beharrezkoa da, araztu beharreko programa konpilatzean, konpiladoreari adieraztea informazio eta instrukzio gehigarriak behar dituela kodigoa araztu ahal izateko. Informazio gehigarri hau, exekuzio kodeko instrukzio eta iturri-kodeko instrukzioen arteko mapaketari dagokio, beraiek sortzen baitute.\nInformazio hau jartzen ez bada ere, exekuzio programa monitorizatzea posible izango litzateke. Bestalde, zailagoa izango da programa exekutatzen den testuinguru horretako informazio faltagatik.\nBeste erabilera batzuk.\nAraztaile bat alderantzizko ingeniaritza edo kopien babesa bermatzeko erabil daiteke. Araztailearen bitartez, aztertutako programaren funtzionamendua ezagutu daiteke, alderantzizko ingeniaritzari prozesuari lagunduz.\nBigarren mailako efektuak.\nGarrantzitsua da sumatzea arazten ari den programa batek portaera ezberdin bat eduki dezakeela araztaileak programaren barne denborak zertxobait aldatzen dituelako. Exekuzio denboran ematen diten aldaketa hauek sistema banatuari eragiten dio batez ere."}
{"id": "88185", "revid": "56334", "url": "https://eu.wikipedia.org/wiki?curid=88185", "title": "Misha", "text": "Misha (errusieraz \u041c\u0438\u0448\u0430), 1980ko Moskuko Udako Olinpiar Jokoetako maskotaren izena da. Hartz arre bat da, Viktor Txizhikov marrazkilari sobietarrak diseinatua.\nMisha, arrakasta komertziala eta mundiala izan zuen kirol ekitaldi bateko lehen maskota izan zen. Bere irudia zuten objektu ugari saldu ziren mundu osoan, eta marrazki bizidunetako sail propio bat ere izan zuen. Misharen arrakastak, maskotak izatearen ohitura orokortu zuen, ez bakarrik Olinpiar Jokoetan, baizik eta baita beste kirol ekitaldi batzuetan ere, Munduko Futbol Txapelketan kasu.\nMisha, Mijail izen errusiarraren hipokoristiko bat da. Gainera, Misha, Mishja, Mijail Potapich (hau da, Mikel, Potapen semea) eta Mijail Potapich Toptigin (edo soilik Toptigin), hartzei ematen zaizkien ezizenak dira. Aldi berean, hartza, historikoki, Errusia eta SESBen ikurra izan da."}
{"id": "88187", "revid": "119347", "url": "https://eu.wikipedia.org/wiki?curid=88187", "title": "Iholdiko erreka", "text": "Iholdiko erreka Nafarroa Behereko ibaia da, Biduzeren ibaiadarra dena.\nGeografia.\nIholdiko mendebaldean jaioa, Malhadegiko erreka, Haranburuko erreka, Leizaraneko erreka eta Lakoako erreken lotunean, Iholdiko errekak Amikuze zeharkatzen du, Donapaleu barne, azkenean Amend\u00fcze-Unason dakarren ura Biduzera isurtzeko. Guztira, 26,8 kilometroko ibilbidea du.\nIzena.\n\"Joyeuse\" frantsesezko izena Karlomagnoren ezpatarena zen. Orreagako gudua gertu izan zenez, Pirinioetako ataka askoei izen hori eman zieten."}
{"id": "88191", "revid": "125975", "url": "https://eu.wikipedia.org/wiki?curid=88191", "title": "Moherreko Amildegiak", "text": "Moherreko Amildegiak (; , literalki \"hondamendiaren amildegiak\") The Burren eskualdeko hego-mendebaldeko mugan daude, Irlandako Errepublikako Clareko konderriko Liscannor, Doolin eta Lahinch udalerrietatik hurbil.\nAmildegiak, \"Hag's Head\" deritzon tokian, Ozeano Atlantikoaren gainetik 120 metrora altxatzen dira eta zortzi kilometro luzez hedatzen dira, 214 metroko altuerara iritsi arte.\nO'Brienen Dorrea (\"O'Briens Tower\"), gutxi gora-behera, amildegien erdian dagoen harrizko dorre zirkular bat da. 1835ean Sir Cornellius O'Brienek eraiki zuen, garai hartan ere, toki hartara joaten ziren ehundaka turistentzako behatoki izan zedin. Talaiaren tontorretik itsasorantz so eginda, Aran Uharteak eta Galway badia daude, eta egun garbiz, atzean, Connemara eskualdea eta Maumturk mendiak ere ikus daitezke.\nAmildegiak, atrakzio turistiko azpimarragarriak dira, horren ondorioz, bertan bisitagunea eta geltokigunea daude. Amildegiak kostaldean barna eta euren luzera osoan zeharkatzen dituen bidezidor bat ere badago.\n1987ko \"The Princess Bride\" (\"Printzesa Emaztegaia\") filmean \"Erokeriaren Amildegiak\" (\"Cliffs of Insanity\") izenez agertzen dira."}
{"id": "88193", "revid": "28625", "url": "https://eu.wikipedia.org/wiki?curid=88193", "title": "Aran uharteak", "text": "Aran Uharteak (gaeleraz: \"Oile\u00e1in \u00c1rann\" edo \"Na h\u00c1rainneacha\"; ingelesez: \"Aran Islands\" edo \"The Arans\") Ozeano Atlantikoa eta Galwayko badiaren artean dagoen hiru uhartez osatutako uhartedi bat da. Maiz antzinako gaeliko kulturaren gotorleku eta itsasoko bizimodu latzaren ikur modura ikusi izan dira. Gaur egun oraindik uharte hauetako biztanleen eguneroko hizkuntza nagusia irlandera da.\nUharteak.\nAran uhartedia hiru uharte hauek osatzen dute:\nIrlandera.\nAran uharteak Gaeltacht eremuaren barnean daude (irlandera hiztunen eremua). Oraindik XX. mendearen amaieran uharteetako leku isolatuetan irlanderazko jende adindu elebakarra bazegoen, halere gaur egun belaunaldi gazteetan irlanderaren erabilera gainbehera somatu liteke, nagusiki ingelesezko telebista saioen eraginez (hau uharteetara 1960ko hamarkadan iritsi zen), gainera bizimodua aurrera ateratzeko gazte askoren irtenbide bakarra uhartea laga eta lur lehorrera joatea izan ohi da, maiz ingelesezko eremuetan bizitzen jartzen direlarik.\nBiztanleria.\n2002ko erroldaren arabera Aran uharteek denera 1.280 biztanle zituzten, uhartez-uharte honela banatzen zirelarik:\nOhiturak.\nIrlanda osoan bereziki baina baita munduan ere aski ezagunak diren Aran jertseak uharte hauetan jatorria dute, bertako emakumeek artilez josi eta uharteetako arrantzaleek jantzi ohi zutelarik.\nGarraioa.\nUharte hauetara ferri nahiz hegazkinez iritsi ahal liteke:\nItsasoz.\nUrte osoan zehar Connemara eskualdeko kostaldeko Rossaveal udalerriko portutik Island Ferries konpainiako ferriak itsasoratu ohi dira (30-40 minutuko bidaia), bestalde Galway hirian Rossaveal udalerriko portura dihoazen autobusak ere hartu litezke (azken honetarako onena Galway hiriko turismo bulegoan galdetzea).\nBestalde, Clare konderriko Doolin udalerritik Aran uharteetara dihoazen ferriak ere badaude (20 minutu), baina hauek uda sasoian bakarrik itsasoratu ohi dira (apirilaren 1etik urriaren 31ra). Argibide gehiago Aran Uharteen webgunean ikusi.\nUdaldean Galway hiriko portutik uharteetara doan ferria ere badago, bidai honen iraupena 90 minutukoa delarik. Halere, uda sasoitik kanpo ez da itsasoratzen.\nAirez.\nAer Arann hegazkin konpainiak hiru uharteetara dihoazen hegaldiak eskeini ohi ditu, hegaldi hauek Connemara eskualdeko Inverin udalerriko aireportua eta Inishmore uharteko aireportua lotzen dituzte (10 minutu). Gainera, Galway hirian Inverin udalerrira doazen autobusak ere har litezke (Galway hiriko turismo bulegoan galdetu).\nBizikleta, gurdiak eta taxia.\nUharteetan oinez harat-honata ibiltzeko aukera badago, hortaz txangoak egiteko leku ezinobea da, baina uharteen neurriak eta batez ere Inishmore uhartea alderik-alde gurutzatzen denbora luzez oinez ibiltzen ohitua ez dagoenarentzat garraiobide onena bizikleta da. Bestalde, uhartean bertan alokairuzko zaldi gurdi eta taxiak ere badaude.\nAutoak uhartean.\nUharte bakoitzean herri errepide sare bat ere badago, baina hauetan 50 km/h abiadura mugatua dago.\nLiteratura.\nUharte hauek luzaroan eta Irlandan bertan ere exotikotasun edo irlandar giro jator eta \"garbiaren\" ikur izan ziren, horregatik XIX.-XX. mendearen artean hizkuntzalari, idazle eta ikerlari ugari erakarri izan ditu.\nLiteraturari dagokionez, 1897an John Millington Synge idazleak irlandera ikasteko asmoz uharte hauetan bizi eta bere \"The Aran Islands\" izeneko liburuan ezagutuarazi zituen, haien ikuspegi idilikoeta misteriozko bat eman zuelarik. Haiei buruz honako hau idatzi zuen:\nBestalde, idazle berberak uhartetarren elebakartasuna eta ingelesa ulertu eta mintzattzeko zituzten zailtasunaren inguruko hainbat aipamen idatzi zituen. Adibidez:\n1896an William Butler Yeats poeta eta antzerkigileak bisitatu zituen. Patrick Pearse irlandar nazionalista eta irlanderaren zaletua ere 1898an uharte hauetan egon eta irlandartasunaren ikurtzat jo zituen.\nBestalde, uharte hauetan jaio eta haien ikuspegi errealistagoa eman duen jendea ere badago, esate baterako Liam O'Flaherty edo M\u00e1irt\u00edn \u00d3 Dire\u00e1in idazlek.\nZinema.\n1934. urtean Robert J. Flahertyk zuzendutako \"Man of Aran\" (\"Arango Gizona\") dokumentalak, Aran uharteetako eguneroko bizitza kontatzen du. Eguneroko bizirauteko borroka, gizakia eta naturaren arteko borroka, bai eta itsasoko lanaren gogortasuna ere. Dokumental honen hasierako hitzauureak honela dio:"}
{"id": "88197", "revid": "90204", "url": "https://eu.wikipedia.org/wiki?curid=88197", "title": "Muwatallis II.a", "text": "Muwatallis II.a, errege hitita bat izan zen, K.a. 1295etik K.a. 1272 arte gobernatu zuena eta Kadeshko guduan parte hartzeagatik ospetsua. Bere erregealdian nabarmendu zena, gasgastarrekin iparraldean eta Egiptorekin ekialdean izan zituen gerrak izan ziren.\nMuwatallis II.a, Mursili II.aren semea zen, eta arazorik gabe izan zen azken honen oinordeko, hil zenean. Bere erregealdiaren hasieran, Arzawan gertatu ziren zenbait matxinadei aurre egin behar izan zien, noble hitita bat buru izan zuten matxinadak, Piyamaradu izenekoa. Matxinada hauek, ezabatuak izan ziren kanpaina arrakastatsu batzuen ondoren, Piyamaraduk inguruko erresumetan babesa bilatu zuen arren, eta mendebaldeko Anatoliako erresumak, matxinadan altxatzen saiatzen jarraitu zuen.\nEgipton XIX. dinastia gobernatzen hasi zenean, Muwatallis, hititen Siria eta Ekialdeko posizioen segurantzagatik beldurtu zen. Egiptoar susperraldiari aurre egiteko, Muwatallisek, hiriburua, Hattusasetik Tarhuntassara eramateko erabakia hartu zuen, hegoalderago zegoen herria, eta, beraz, egiptoarrek mehatxatutako lurraldeetatik gertuago eta gasgastarrengandik urrutiago. Muwatallisek, erresumaren iparraldea babesteko lana, bere anaia Hattusili III.ari eman zion, gasgastarrei lurralde handia kentzea lortu zuelarik. Dirudienez, Muwatallis Egiptoren aurkako gerrarako prestatzen ari zenean, Asiriako Adad-nirari I.ak Mitanni harrapatu zuen, garai honetan, behinola izan zuen boterearen itzal bat baino ez zena.\nEgiptoko tronura Ramses II.a grinatsua igo zenean, gerra, eragoztezin bihurtu zen. Bere erregealdiko laugarren urtean, Ramses II.a Siriarantz abiatu zen, eta, hurrengo urtean, bere erregealdiko bosgarrenean (hititar erregeentzako erabiltzen zen irizpide kronologikoaren arabera K.a. 1274a izan zena) gertatu zen Kadeshko gudua. Gudu honen emaitza batere argi ez dagoen arren, dirudienez, Ramses II.a, lurralde bakar bat bera ere konkistatzeko gauza ez zen izan, hititek, tokian, euren basailu kopurua gehitzea lortu zuten bitartean.\nKadeshko gudua amaitu eta gutxira, Muwatallis hil egin zen, eta hititar inperioko tronuaren bere oinordekoa, bere seme Urhi-Teshub izan zen, Mursili III.a izenarekin gobernatu zuena."}
{"id": "88198", "revid": "336", "url": "https://eu.wikipedia.org/wiki?curid=88198", "title": "Piankhi", "text": "Menkheperra Piankhi edo Pije (\"Piye\") Egiptoko Kushtar faraoi bat izan zen, Egiptoko XXV. dinastiaren sortzailea, Kusheko Napata herritik gobernatu zuena, K.a. 747tik K.a. 716 arte, Egiptoko hirugarren tarteko aroan.\nBizitza.\nEgiptoren konkista.\nPiankhik, Kusheko gobernaria, Egiptoko gobernarien arteko borrokak probestu zituen, Kushtar boterea, Egipto erdialdeko Tebasetik haratago hedatzeko. Goi Egipton gora eta gora zihoan Kushtar erreginaren aurkako erreakzio bezala, Saiseko gobernari zen Tefnakhtek, Deltaren eskualdeko erregeen artean koalizio bat eratu zuen, eta, izenez behintzat, Piankhiren aliatu zen Nimlot III.a, Hermopoliseko erregea, Piankhiren aldetik desertatu eta bere aldera igarotzeko konbentzitu zuen.\nTefnakhtek, orduan, koalizioaren armada hegoalderantz bidali zuen, eta Herakleopolis setiatu zuen, non bertako errege zen Peftiaubastek eta tokiko kushtar agintariek, Piankhiri laguntza eskatu zioten. Pianjyk berehala erreakzionatu zuen gatazka honen aurrean (bere erregealdiaren 20. urtean), Egipto Ertaina eta Behe Egipto inbaditzeko armada bat bilduz. Tebas bisitatu zuen Opet Jaiaren garaian, garai honetan, Goi Egipto kontrolatzen zuela frogatzen duena.\nPiankhi, ondoren, iparralderantz joan zen, eta Herakleopolisen erabateko garaipena lortu zuen, beste batzuen artean, Hermopolis eta Menfis hiriak konkistatuz, eta Behe Egiptoko erregeen mendekotasuna jaso zuen, baita Leontopoliseko Iuput II.a eta Taniseko Osorkon IV.arena eta bere antzinako aliatua izan zen Hermopoliseko Nimlot III.arena ere, Kusheko erregearen aurrean erori zen hiria, bost hilabeteko setio baten ondoren.\nBere balentria militarren kronika, Garaipenaren estelan grabatua dago, Gebel Barkalen.\nTefnakht, Deltako uharte batean babestu zen, eta, gutun baten bidez garaitua aldarrikatu zen, baina kushtar erregea pertsonalki omentzeari uko egin zion.\nPiankhik hegoalderantz bidaiatu zuen, Tebasetik, eta bere aberria zen Kushera itzuli zen, jada, Egiptora, berriz sekula gehiago ez itzultzeko. Piankhik deltan izan zuen kanpaina arrakastatsua izan bazen ere, bere autoritatea, Tebasetik iparraldera baino ez zen hedatu, basamortuko oasietako mendebaldeko lurraldera, eta Herakleopolisera, non Peftiaubastek Kushen errege basailu bezala gobernatu zuen. Behe Egiptoko tokiko erregeak, batez ere Tefnakht, Piankhiren kontrolik gabe nahi zutena egiteko libre geratu ziren.\nPiankhiren oinordekoa, Shabako izan zen, ondoren, oso egokia ez zen egoera hau, Sais eraso eta Tefnakhten oinordekoa izan zen Bakenrenef garaituz konpondu zuelarik."}
{"id": "88199", "revid": "336", "url": "https://eu.wikipedia.org/wiki?curid=88199", "title": "Biblos", "text": "Biblos () muino batean zegoen antzinako hiri feniziar bat zen, testu kuneiformeetan \"Gubla\" eta Biblian \"Gebal\" deitua. Gaur egun, Libanoko hiri bat da, Jbeil (, \"\u01e6ubayl\"), Beirutetik 30 kilometro iparraldera dagoena.\nBere etimologia, zegoen muinotik dator (\"Gablu\", mendia hebreeraz) bere jatorrizko hebreerazko izena zen Gebalen eratorri zena, hemendik, \"Biblos\" forma greziarrera pasatuz, eta, azken honetatik, \"Biblion\" hitzera (liburua), \"Biblia\" izena ere sortuko duena.\nMerkataritza hiri aktibo bat izan zen, papiro azoka, zedro zura eta Kaukasoko kobrea, ekialdeko Mediterraneoko merkataritza gune bihurtua. Egiptoko faraoien basailua izan zen; ondoren, asiriar eta pertsiarren hiri zergaria izan zen.\nAntzinako Biblosetik, Brontze Aroaren hasierako harresi bat, \"Baalat Gebal\" tenplua, nekropoli bat eta erromatar garaiko eta Erdi Aroko hondakin ugari kontserbatzen dira.\nUNESCOk, Gizateriaren Ondare izendatu zuen 1984an."}
{"id": "88200", "revid": "1545", "url": "https://eu.wikipedia.org/wiki?curid=88200", "title": "Figaro", "text": "Figaro, fikziozko pertsonaia bat da, Pierre-Augustin de Beaumarchais antzerkilariaren komedia trilogia baten protagonista: \"Sevillako Bizargina\", \"Figaroren ezkontzak\" eta \"Ama Erruduna\". Lehenengo biak, opera bihurtuak izan ziren, XXI. mendean oraindik antzezten direnak, lehena Rossinik idatzia, eta, bigarrena, Mozartek. Sevillako Bizargina, opera antzokietako ohiko egitarauan agertzen ez diren beste bi opera gehiagoren jatorria izan zen.\nLehen lanean, Rossinik opera bihurtu zuena, Figaro, Sevillako bizargin bat da, lanari izena ematen diona. Almaviva kondeari laguntzen dio Rosina konkistatzen. Bigarrenean, Mozartek opera bihurtu zuena, Rosina eta kontea jada ezkonduta daude, Figaro da kontearen balidoa, eta hau, bere aldetik ezkontzeko prestatzen ari da. Lana, idatzia izan zen garairako iraultzailea zen, gatazkak, nagusiki, zerbitzarien ikuspuntutik ikusten baitira, hauek, aristokraziaren gatazken ikusle soilak izan ordez.\nFigaro, mendebaldeko kulturako bizarginik ospetsuena dela argudia daiteke, bere izena, batzuetan, bizarginaren sinonimo bezala ere erabiltzen delarik. Gainera, pertsona abil, ondo informatua eta zorrotz baten irudi bezala, Le Figaro egunkari frantziarraren izenaren eta Mariano Jose de Larrak erabilitako ezizenaren jatorrian dago."}
{"id": "88203", "revid": "1491", "url": "https://eu.wikipedia.org/wiki?curid=88203", "title": "Go", "text": "Go jokoa duela 2500 urte baino gehiago Txinan sortutako jokoa da. Jatorria ez dago argi, baina hedatuen dagoen elezaharrak kontatzen du Shun Enperadoreak seme tentela izan zuela eta joko hau asmatu zuela bere gogamena berpizteko.\nGaur egun oso zabalduta dago ekialdean, bai Txinan, bai Japonian eta Korean, non jokalari profesionalak dauden. Mendebaldean Japoniako nomenklatura (Go jokoa) erabiltzen den arren, hauetako herrialde bakoitzean jokoaren izena desberdina da: Txinan \"Wei Chi\" deitzen da, eta Korean, berriz, \"Baduk\".\nNahiz eta arauak oso sinpleak izan, oso joko konplexua da, xakea baino are gehiago. Jokoaren arauak ikastea oso erraza da, baina goi mailako jokalaria izateko, profesionalek bizitza osoa ematen dute. Lehiaketa asko antolatzen dira.\n2015eko urrian, AlphaGo izeneko programa batek Europako Go jokalari onena garaitzea lortu zuen, haren izena Fan Hui zen.\nMateriala.\nGoban:\nGo taularen japonierazko izena \"goban\" da. Hasieran, ikasteko, 9x9ko edo 13x13ko taula erabil daiteke, baina eskuarki 19x19ko zurezko marradun taula erabiltzen da.\nHarriak:\n181 harri beltz eta 180 zuri behar dira.\nArauak.\nGo-aren helburua aurkakoak baino \"lurralde\" gehiago kontrolatzea da. Horretarako, harri multzoen bitartez taulan zonaldeak inguratzen ditugu.\nOinarrizko Arauak.\n1. Partida hasiera.\nHasterakoan hutsik dagoen taula daukagu. Bi jokalarik (zuria eta beltza) parte hartzen dute eta bakoitzak, txandaka, bere koloreko harri bat jarri behar du taula gainean. Lehen harria beltzak jarriko du.\n2. Harriak non jarri.\nHarriak lerro bertikal eta horizontalen arteko elkargunetan jarri behar dira. Elkargune hauei \"moku\"ak deitzen zaie (puntuak baitira).\n3. Jarritako harriak.\nBehin harri bat jarri denean, ezin da mugitu ... hori bai, zenbait baldintzapean kendu (harrapatu) ahal izango dugu.\n4. Harri multzoak.\nGure harriak elkarrekin lotzen ditugunean, harri multzoak sortzen ditugu. Bi harri lotuta egoteko, horizontalki edo bertikalki, bata bestearen ondoan egon behar dute.\n5. Harriak nola harrapatu.\nHarri multzo bat askatasun punturik gabe gelditzen denean hiltzen da.\n6. Debekatutako posizioak.\nHarri bat jartzerakoan gure harri multzo baten azken askatasuna kentzea debekatuta dago. Salbuespen bakar batekin; harri horrekin aurkakoaren harri bat edo gehiago harrapatzen dugunean.\n7. Ko egoera.\nDemagun jokalari beltzak harri bat jartzerakoan zuriaren harri bat harrapatzen duela. Gero, zuriak harri hori harrapatzeko aukera baldin badu eta taula jatorrizko egoerara itzultzen bada, egoera honi Ko deitzen zaio.\n8. Paso egin.\nJokalari batek harri bat non jarri ez duenean, edo jarri nahi ez duenean, paso egin dezake (bere txanda saltatu). Bi jokalariek jarraian paso egiten dutenean, partida bukatutzat ematen da.\n9. Partida bukaera.\nBehin partida bukatu denean, jokalari bakoitzaren puntuak zenbatuko ditugu. Jokalari bakoitzaren lurraldean dauden aurkakoaren harriak kendu egiten dira, eta beste presoei batzen zaizkie. Jokalari baten lurraldean dagoen hutsune bakoitzeko puntu bat zenbatzen da, eta harrapatutako prisionero bakoitzeko beste puntu bat. Puntu gehien daukanak irabazten du.\n10. Komi.\nBeltzak partidaren lehen harria jartzen duenez, abantaila txiki bat dauka. Abantaila hau orekatzeko batzuetan partidaren bukaeran zuriari oreka puntu batzuk ematen zaizkio. Puntu hauei Komi deitzen zaie."}
{"id": "88213", "revid": "371", "url": "https://eu.wikipedia.org/wiki?curid=88213", "title": "Go Jokua", "text": ""}
{"id": "88224", "revid": "98220", "url": "https://eu.wikipedia.org/wiki?curid=88224", "title": "Hunger", "text": "Hunger 2008ko Steve McQueen zinema zuzendari eta gidoigilearen 2008ko drama historiko film bat da. 1981an Ipar Irlandako Long Kesh espetxean hamar irlandar preso errepublikanoek hil arte burutu zuten gose greban oinarritzen da. 2008an Cannesko zinemaldian \"Urrezko Kamera\" saria jaso zuen \"Un Certain Regard\" sailean; Donostiako zinemaldian ere pasatu zen Zabaltegi-Perlak sailean. Jatorrizko bertsioa euskarazko azpidatziekin eman zuten bertan.\nSinopsia.\nBobby Sands (Michael Fassbender) da filmaren figura zentrala. Berak gidatu zuen preso errepublikanoen estatus politikoaren aldeko gose greba, eta horren ondorioz hil zen 1981ko maiatzaren 5ean. Filmak Sands hil aurreko sei aste hartzen ditu kartzelarien jazarpena, borrokan diharduten presoen egoera, IRAk kartzelarien aurkako ekintzak eta heriotzaren arteko gose greba azaltzeko.\nKritikarien iritziak.\nKritika oso onak jaso ditu film honek. Hainbatek\n2008ko film onenen lekuan jarri dute.\nSight and Sound aldizkariak 2008ko film onenaren lekuan jarri du .\nEuskarazko azpidatziak.\nFilm hau ikusteko euskarazko azpitituluak eskuragarri daude sarean "}
{"id": "88228", "revid": "9347456", "url": "https://eu.wikipedia.org/wiki?curid=88228", "title": "Amale Arzelus", "text": "Amale Arzelus Arrieta (Donostia, Gipuzkoa, 1924ko otsailaren 19a \u2013 2015eko irailaren 28a) euskaltzalea eta irrati esataria izan zen. Irratiz euskaraz aritu zen lehen emakumea.\nBiografia.\n1924an otsailaren 19an jaio zen Donostian, Ander Arzelus \"Luzear\"ren eta Amalia Arrietaren sendian. Txikitatik, bere aitaren eskutik, euskararen aldeko lanetan aritu zen, bai euskal irratian, bai antzezlanetan (\"Neskamearen marmarrak\" antzerkitxoa berak antzezteko idatzi zuen bere aita Luzearek). 1932ko martxoaren 2an euskarazko lehen irratsaioa egin zuten Luzearrek eta Joseba Zubimendik, Donostiako Union Radio irratian. Amale, 8 urte besterik ez zituela, irratiz euskaraz aritu den lehen emakumea izan zen. Aitak idatzitako bakarrizketa, antzezlan eta hitzaldien esatari izan zen haurra, garaiko euskal kulturaren izen handien artean. Haiengandik ikasitako euskararekiko maitasunari eutsi zion bizitza osoan; poxpolinetan antzezle, irratian esatari, andere\u00f1o eta Euskarazaintzako kide gisa, nagusiki.\nIrratsaio hartan, mikroaren aurrean pasa ziren, besteak beste, Xabier Lizardi, Aitzol, Telesforo Monzon, Emeterio Arrese, Orixe, Toribio Alzaga, Elbira Zipitria, Tomas Garbizu, Jean Lafite... Orduko prentsak, ordea, izartzat Amale neskatoa jotzen zuen.\n1936ko Gerra Zibilean, Bilbotik igaro ondoren Ipar Euskal Herrira, Azkainera joan zen sendi osoarekin, aita izan ezik hau Santo\u00f1an preso hartu baitzuten, eta 1944 arte kartzelaturik izan zen, lehendabizi El Dueso, gero Larrinagan eta azken 5 urte Burgosko Penalean, 2 urtez heriotz zigor pean.\n1940 aldera Iparraldetik Donostiara bueltatu ziren, bertan lanean hasi behar izan zuen, \"Gr\u00e1ficas Fides\" inprimategian diru laguntza etxeratzeko, bere ahizpa eta nebek ikasketak jarrai zezaketen, bera bai zen sendiko zaharrena aita kartzelan jarraitzen zuenez.\n1943 Aita kartzelatik irten ondoren, Madrilera joan behar izan zuen, derrigorrez atzerriratuta izan bai zen, baina 1944ean Donostiratu ahal izan zuten berriro. Bertan bere aitaren zuzendaritzapean antzeslanetan ere jarraitu zuten, 1946an aita berriro Frantzian errefuxiatu behar izan zuen artean. Gari hartan frantseza erakusten ere jardun zen, inprimategian lehengo lanean jarraitu arren.\n1948an, Elbira Zipitriarekin batera, Elbira beraren eskaera jarraituaz, Etxe-ikastola klandestinoak sortu zituzten, hasieran Donostian, bakoitzak bere etxean. Urte berean Andoni Zinkunegirekin ezkondu zen, eta urtebete geroago haien 9 seme-alabetako lehen semea jaio zen, Ander.\nHorretan jarraitu zuen1968 arte haur-ikastolekin hauek \"legeztatuak\" izan ziren artean, eta ordutik aurrera adinekoeri irakasten jarraitu zuen beste urte askoan.\nEuskerazaintzako kide izan zen hau sortu zenetik bere azken eguneraino. Besteak beste beste elkarte bat ere sortu zuten euskerazale batzuen artean, \"Arbasoen izkuntza zaleak\" izenarekin, bertan euskalkien aldekoak ziren eta etzuten onartzen garaian \"euskera batua\"k zeraman bidea naiz eta euskera batzea beharrezkoa zela onartu, erdelkeri gehiegi ikusten zuten \"batua hortan\".\nBere seme alaben gandik, 9 biloba izan zituen eta haiengandik bost birbiloba ere ezagutu zituen.\n2015eko irailaren 28an, 91 urte zituela, hil zen."}
{"id": "88230", "revid": "4380", "url": "https://eu.wikipedia.org/wiki?curid=88230", "title": "LUZEAR", "text": ""}
{"id": "88231", "revid": "219", "url": "https://eu.wikipedia.org/wiki?curid=88231", "title": "Akonkagua", "text": ""}
{"id": "88244", "revid": "336", "url": "https://eu.wikipedia.org/wiki?curid=88244", "title": "Dofinerria", "text": "Dofinerria (frantsesez \"Dauphin\u00e9\"; okzitanieraz \"Daufinat\") hego ekialdeko Frantziako eskualde historikoa da, gutxi gorabehera egungo Is\u00e8re, Dr\u00f4me, eta Alpe Garaiak departamenduak hartzen zituena. Grenoble da hiriburu historikoa eta hiri nagusiak Vienne, Valence, Die, Gap eta Brian\u00e7on.\nHistoria.\nMendebaldeko Erromatar Inperioa desegin ondoren, Germaniako Erromatar Inperio Santuaren barnean ezarian ezarian gero eta burujabetza handiagoa eskuratu zuen. Burgundiarrak (V. mendea) eta frankoak (VI. mendea) bizi izan ziren bertan. Proventzako eta Proventza-Burgundiako Erresumaren barnean egon ondoren, Inperio Santuaren mendeko lurraldea izan zen.\nXI. mendean sortu zen Dauphin\u00e9 izeneko jaurerria, Viennois izeneko eskualdean. XII. mendean, Guigues IV.a Albongoak (1095-1142) bere armarrian izurde bat (frantsesez \"dauphin\") zeukan, eta \"le Dauphin\" goitizena jaso zuen. Ondorengoek titulua aldatu zuten familiako egoitza Vienne hirira eraman ostean. 1349an, Humbert II.ak bere jaurerria Filipe VI.a Frantziakoari saldu zion. Baldintzetako bat izan zen Frantziako tronurako oinordekoak dofin titulua jaso behar zuela. Hala gertatu zen Frantziako Iraultza arte. Titulu hori eraman zuen lehenengoa Karlos V.a Frantziakoa izatekoa zen Filipe VI.aren biloba izan zen.\nXIV. mendean oso lurralde indartsua zen, ekonomia eta kultura arloan, kartusiar eta zistertar erlijio ordenek bultzatuta. Dauphin\u00e9 lurraldeak autonomia mantendu zuen Luis XI.aren erreinaldira arte (1470). Italiako gerren (1494-1559) eta Frantziako Erlijio Gerren (1562-1598) ondoren, urte oparoak izan zituen Dofinerriak XVIII. eta XIX. mendeetan. Bertako burgesia 1789. urteko eta 1830eko mugimendu iraultzaileen alde azaldu zen."}
{"id": "88247", "revid": "105290", "url": "https://eu.wikipedia.org/wiki?curid=88247", "title": "Kandalo", "text": "Greziar mitologian, Kandalo heliadetako bat da, Helios eguzki jainkoa eta Rodo lamiaren semea.\nBere anaia Tenagesek arteetarako zuen trebezia eta adimenagatik bekaitzak eta jelosiak jota, berak eta bere anaietako batzuk, Tenages hil zuten. Hilketa honengatik zigor bezala, Rodasetik ihes egin behar izan zuen, non, bere ama eta bere anaiekin batera gobernatzen zuen, eta Kos uhartean bizitzen jarri zen."}
{"id": "88248", "revid": "536", "url": "https://eu.wikipedia.org/wiki?curid=88248", "title": "Koto (mitologia)", "text": "Greziar mitologian, Koto edo Kotto (grezieraz \u039a\u03bf\u03c4\u03c4\u03bf\u03c2 Kottos, \"indartsua\" edo \"Kotitoren semea\", latinez Cottus), Hekatonkiro bat zen, ehun beso eta berrogeitamer burudun erraldoi bat, Urano eta Gearen semea eta Briareo eta Gigesen anaia.\nBere anaiekin batera, lehenik Uranok, eta ondoren Kronosek, Tartaroan giltzaperatu zituzten, azken honi, lehena tronutik kentzen lagundu ziotelarik, Zeusek askatuak izan eta Titanomakian parte hartu zuten arte, jainko gorenaren aldean. Gerra amaitu ostean, Ozeano ibaiaren ondoan bizitzen jarri zen, jauregi batean. Tetisek deitu zuen, bere anaia Briareo eta Giges bezala, Zeusi laguntzeko, hau, Herak, Ateneak eta Poseidonek, tronutik kentzeko kateatu zutenean."}
{"id": "88249", "revid": "105290", "url": "https://eu.wikipedia.org/wiki?curid=88249", "title": "Ops", "text": "Ops (latinez, ugaritasuna), erromatar mitologian, sabinar jatorriko lurreko eta emankortasunaren jainkosa bat zen. Bere senarra Saturno zen, urrezko garaiko errege eskuzabala. Saturno Kronosekin identifikatzen zen bezala, Ops Rearekin identifikatzen zen, Kronosen emaztea. Bere estatua eta txanponetan, Ops eserita irudikatzen zen, jainko/sa ktonikoekin ohi zen bezala, eta, ezaugarri nagusi bezala, zetru bat edo galburu bat eusten zuen.\nGaraiko idazki latindarretan, izendatzaile singularra (Ops), ez da erabiltzen, egile klasikoek, soilik Opis forma erabiltzen dutelarik. Festoren arabera (203:19) \"Ops Saturnoren emaztea zela esaten zen. Berarekin, lurra izendatzen zen, lurretik banatzen ditu ondasun guztiak gizakien artean\" (\"Opis dicta est coniux Saturni per quam uolerunt terram significare, quia omnes opes humano generi terra tribuit\"). Ops hitz latindarrak, \"aberastasuna\", \"ondasunak\", \"ugaritasuna\" esan nahi du. Opusekin ere lotuta dago, \"lana\" esan nahi duena, bereziki \"lurra landu\", \"erein\" zentzuan. Ekintza hauek, sakratutzat hartzen ziren, eta, sarri, erlijio errituekin laguntzen ziren, Ops eta Konsus bezalako jainko/sa ktonikoen borondate ona lortzeko asmoz. Ops, sanskritozko \"\u00e1pnas\"ekin, ere lotua dago, \"ondasunak\" edo \"jabetza\" esan nahi duena.\nOpsen gurtza (mitikoki), sabinarren errege zen Tatiok ezarri zuen. Ops, laster bihurtu zen aberastasuna, ugaritasuna eta oparotasunaren patroi, pertsona mailan zein nazio mailan. Opsek, tenplu ospetsu bat zuen kapitolioko hirukoan. Jatorrian, bere omenezko jai bat ospatzen zen abuztuak 10ean. Horri, abenduak 19an (batzuen arabera hilabete bereko 9an) ospatzen zen Opalia gehitzen zitzaion. Abuztuak 25ean, Opikonsibia ospatzen zen. Beti Konsusekin lotua, Ops, berarekin batera ohoratzen zen Opalia eta Opikonsibian. Jai hauek, Konsusen omenez, Konsualia ere deitzen ziren."}
{"id": "88250", "revid": "119347", "url": "https://eu.wikipedia.org/wiki?curid=88250", "title": "Jayavarman VIII.a", "text": "Jayavarman VIII.a, Khmer Inperioko errege bat izan zen, 1243tik 1295 arte gobernatu zuena.\nErregealdia.\nShiva jainkoaren jarraitzailea, tronuratzean, jainko honen gurtza berriz ezarri zuelarik. Hinduismoa ezartzen eta Budaren estatua ugari suntsitzen hasi zen (Banteay Kdei, Ta Prohm, Preah Khan eta Bayonekoak barne, non, estatua nagusia, Harihara jainkoaren irudi batek ordeztu zuen.\nHalaber, tenplu budista asko, santutegi hinduetan bihurtu zituen, eta bere aurreko erregeak izan ziren Jayavarman VII.a eta Indravarman II.aren arrastoak ezabatu zituen. Banteay Samra tenplua hedatu zuen, eta Angkor Thomeko azken eraikin hinduista eraiki zuen, gaur egun, \"487. monumentua\" bezala inbentariatua. Tenplu hau, Jaya Mangalartha brahmana eta honen ama Subhadrari eskeinia dago, Vishnuren avatar batekin lotuak. Jayavarman VII.a bera, ezkontza bidez, apaiz honen familiarekin lotua zegoen.\nBere erregealdian agertu zen, historian lehen aldiz, Mongolen Inperioa Kanputxean, Kublai Kanen armadak, 1283an, Angkor eraso zuenean. Erregeak, mongolei zerga bat ordaintzea erabaki zuen, eta hauek bakean utzi zuten. 1295ean errege izaten jarraitzeari uko egin zion."}
{"id": "88254", "revid": "105290", "url": "https://eu.wikipedia.org/wiki?curid=88254", "title": "Abade", "text": "Abade edo abat monasterio bateko burua da. Bizkaian apaizei horrela ere diote.\nHistoria.\nMonasterioko abadea monasterioko fraideek hautatzen dute, oro har, baina Eliz agintaritza gorenak onartu behar du bere kargua hartu ahal izateko. Kargu hori bizitza osorako izaten da, kargua onartu dionak kentzen ez badu; eta dimisioa ere, Eliz agintaritzak onartu arte ez da baliozkoa. Abade kargua, Sortaldeko kristauen artean sortua, San Benitok zabaldu zuen Europan. Gaur egun, antzina bezala monasterio bakoitza bere buruaren guztiz jabe eta aske izan ordez, hierarkia batean mailakaturik daude, monasterioak bezala abadeak."}
{"id": "88255", "revid": "1545", "url": "https://eu.wikipedia.org/wiki?curid=88255", "title": "1980ko Neguko Olinpiar Jokoak", "text": "1980ko Neguko Olinpiar Jokoak, bigarren aldiz, Lake Placid hiri estatubatuarrean ospatu ziren, 1932an bezala. Honela, Sankt-Moritz eta Innsbruckekin batera, Neguko Olinpiar Jokoen bi edizio antolatu zituen hirugarren hiria bihurtu zen. Hau, Neguko Olinpiar Jokoen XIII. edizioa izan zen. Bertan, 1.072 kirolarik parte hartu zuten, 37 herrialde, 6 kirol eta 38 probatan ordezkatuz.\nMaskotak.\nRoni eta Ronny, mapatxeak.\n "}
{"id": "88258", "revid": "90204", "url": "https://eu.wikipedia.org/wiki?curid=88258", "title": "Urhi-Teshub", "text": "Urhi-Teshub errege hitita bat izan zen (Mursili III.a ere deitua), K.a. 1272tik K.a. 1265 arte gobernatu zuena, ospetsua, batez ere, bere oinordeko eta osaba zen Hattusili III.arekin izan zuen ezinikusizko harremanagatik.\nUrhi-Teshub, Muwatallis II.aren semea zen, baina bigarren mailako emazte baten bidez. Hau, gobernatzea galerazten ez bazion ere, tronura igo zenean, basailu batzuk bere aurka altxatzeko aitzakia izan zen. Hattusili III.aren laguntza eskergabeari esker, nor Urhik erresumaren iparraldeko gobernari bezala berretsi zuen, egoera salbatu ahal izan zuen.\nBehin tronuan seguru zegoelarik, Urhi-Teshubek, gortea Hattusasera eraman zuen berriz, antzinako hiriburua, erresuman zuen posizio altuan zaharberrituz, Muwatallisen hiriburu izan zen Tarhuntassa bertan behera utzia geratu ez zen arren (hiri hitita garrantzitsu bat izaten jarraitu zuen, Urhiren anaia zen Kuruntaren egoitza.\nKanpo politikari dagokionez, Urhi-Teshubek, Egiptoren aurkako gerra bat jaso zuen Siria eta Kanaanen, eta Asiriaren mehatxua ere bazuen, erresumaren ekialdeko muturrean zeuden Mitanniren hondarrak konkistatu zituena. Bere aitaren garaian, egiptoarrak, Kadeshko guduan ahuldurik geratu zirenez, Urhi-Teshubek, bere arreta Mitannin jarri zuen, non basailu hitita bat jartzen saiatu zen, Wasashatta matxinatua, baina bere ekimenak huts egin zuen, eta Mitannik Asiriaren mende jarraitu zuen.\nUrhi-Teshubek Mitannin porrot egiten zuen bitartean, bere osaba Hattusilik, Nerik konkistatu zuen, hititen hiri santuetako bat, Hantil II.aren garaian galdua izan zena. Honek, Urhi-Teshub, bere osabaren matxinadaren beldur izatea eragin zuen, eta, beraz, bere kargu guztiak kendu zizkion. Bere burua derrigortutako egoera batean ikusi zuenez, Hattusili bere ilobaren aurka matxinatu zen, eta laster kendu zuen tronutik.\nUrhi-Teshubek, Ramses II.aren gortera ihes egin zuen, Egiptora, ordutik aurrera, Urhiri buruz, berri gehiago ez dagoelarik."}
{"id": "88259", "revid": "105290", "url": "https://eu.wikipedia.org/wiki?curid=88259", "title": "Nerik", "text": "Nerik, hitita hiri bat izan zen. Haren kokaleku zehatza ez da ezaguna. Erresumako hiriburu Hattusasetik iparraldera zegoen, eta \"Purulli\" izeneko jaialdiagatik zuen garrantzia: urtero ospatzen zen Nerik hirian, ekaitzaren jainkoaren omenez.\nHattiek \u2014indoeuroparra ez zen hizkuntza bat hitz egiten ez zuen herri batek\u2014 sortua, hititar inperioraren barnean izan zen Hattusili I.aren erregealdian (K.a. 1650-K.a. 1620), eta hantxe iraun zuen harik eta Hantil II.aren garaian \u2014K.a. XV. mendean\u2014 gasgastarrek inbaditu zuten arte.\nHiria galdu ondoren, hititek, ospakizun erlijiosoa Hattusasen egin zuten, harik eta, Muwatallis II.aren eta Urhi-Teshuben garaian ((K.a. 1292-K.a. 1265), Hattusili III.ak hiria birkonkistatu zuen arte. Orduan, berriz ospatu zen han \"Purulli\" jaialdia. Hattusili III.ak garaipen honi zor dio, hain zuzen ere, ondoren errege izatea ahalbidetu zion ospearen zati handi bat. Horregatik, bere lehen semea Nerikkali izena jarri zion, hiriaren omenez.\nEz da ezazuna zer gertatu zitzaion, Itsasoko herrien inbasioekin hititak desagertu ondoren (K.a. 1200ean). Beharbada, gasgastarrek arpilatu edo suntsitu zuten."}
{"id": "88260", "revid": "56334", "url": "https://eu.wikipedia.org/wiki?curid=88260", "title": "Ashur Dan I.a", "text": "Ashur Dan I.a, Asiriako errege bat izan zen, inperio ertainaren garaikoa, 45 urteko erregealdia izan zuena, K.a. 1179tik K.a. 1134 arte.\nBere aita Ninurta-apil-Ekurren oinordekoa izan zen, hnela, Tukulti-Ninurta I.aren heriotzaren ondoren galdutako egonkortasun dinastikoa berreskuratuz. Dirudienez, errege honek, jada, Babiloniaren kontrola galdu zuen Asiria batean gobernatzen zuen, baina ez da ezagutzen, garai honetan, asiriar inperioak ze muga zehatz zituen.\nBabiloniaren aurkako espedizio bat bidali zuela ezagutzen da, Zab txikia zeharkatu eta zenbait hiri hartuz, Zaban eta Irria kasu, Sallu mugako lurraldeaz gain, bi herrialdeen arteko etengabeko gatazken arrazoia.\nAshur Dan hil ondoren, Babiloniako erregeek, Asiriako barne arazoetan parte hartu zuten, Ninurta-Tukulti-Ashur oinordekoa, honen anaia Muttakil-Nuskuren aurka babestuz."}
{"id": "88261", "revid": "105290", "url": "https://eu.wikipedia.org/wiki?curid=88261", "title": "Zab Txikia", "text": "Zab Txikia \u2014\"Zab Txikia ibaia\" bezala ere ezaguna\u2014 (, \"al-Z\u0101b al-Asfal\"; , \"Z\u00e2b-e Kuchak\"; ; , \"Z\u0101ba ta\u1e25t\u0101ya\") Mendebaldeko Asiako ibaia da, Tigrisen ezkerraldeko ibaiadarretako bat, Iran eta Iraken (Kurdistanen) dabilena. 402\u00a0km inguru luze da.\nGeografia.\nIpar-mendebaldeko Iranen jaiotzen da, Zagros mendietan. Iraken sartu eta Baiji hiritik iparraldera Tigris ibaiari lotzen zaio. Bere ibilbidean, Dokan presa handia dago. Zab Handiarekin batera, Tigris ibaiaren ibaiadarrik garrantzitsuenetako bat da.\nZab Handia eta Zab Txikiaren artean dagoen lurraldea, Asiriar zibilizazioaren sorgunea izan zen."}
{"id": "88262", "revid": "56334", "url": "https://eu.wikipedia.org/wiki?curid=88262", "title": "Kashta", "text": "Maatra Kashta Kushtar dinastiako errege bat izan zen, bere anaia Alararen oinordeko bezala.\nNapatatik gobernatuz, Goi Egiptogan eragin handia izan zuen, baina ez zuen kontrolatu.\nBere alaba \"Amenirdis I.a\", \"Amonen Gurtzaile Jainkotiar\" karguan jarri ahal izan zuen, Tebasen.\nElefantina uhartean (Asuan), bere garaiko estela bat aurkitu da, Khnum jainkoaren omenezko tenpluan, eskualde honetan zuen eragina ziurtatzen duena.\nEl Kurruko piramideek, Kashta eta bere seme Piankhiren hilobiak dituzte, honen ondorengo izan ziren Shabako, Shabitko eta Tanutamanirenekin batera."}
{"id": "88263", "revid": "9350307", "url": "https://eu.wikipedia.org/wiki?curid=88263", "title": "Zornotza Aretoa", "text": "Zornotza Aretoa 1994an sortutako kultur-gunea da, Zornotza udalerri bizkaitarraren nagusia, bertako Udalak kudeatutakoa. Zinema areto izandakoa berriztatu eta gaur batik bat antzerkirako atondutako tokia da.\nAretoak guztira 340 jesarleku dauzka, 240 besaulki-patioan eta gainontzeko 100 jarlekuak anfiteatroan, aretoaren goiko aldean.\nZornotza Aretoa 1994an jarri zen martxan.Zine zaharraren birmoldaketa batetik hasita, toki berean kokatu zen gaur egun ikus dezagun antzoki hau. Zornotza Aretoak herriak zeukan kultur ekintzen hutsunea bete bete zuen. Gaur egun hainbat ikuskizunez gozatzeko aukera ematen digu. Argi dago ezingo genukeela gure herrian antzerki lanekin edota musika emanaldiekin beteak beste ongi pasatu Zornotza Aretoa ez balego.\nZornotza Aretoak 340 jesarleku dauka. Ia guztiak besaulki-patioan daude, 240 hain zuzen. Gainontzeko 100 eserlekuak anfiteatroan daude, patioaren goiko aldean. Zornotza Aretoa Amorebieta-Etxanoko Udaleko Kultura Sailak zuzenean kudeatzen du.\nAntzerkiari ematen dio Zornotza Aretoak garrantzi handiena, baina musika, dantza, hitzaldiak eta beste ikuskizun asko ere gauzatzen dira bertan. Zornotza Aretoan antzerkia, musika eta dantzako zuzeneko ikuskizunak izaten dira, asteburuetako zine emanaldiak, gaur eguneko estreinaldi kopuru handi bat eskainiz pelikula hautaketa zaindu batekin, pelikula mota desberdinak biltzen dituzten zineklubeko urtero bost ziklo, asko eta asko bertsio originalean, jatorri eta gai desberdinekin.\nAreto barruan Zornotza Aretoko bazkide egiteko aukera dago, urteko kuota bat ordainduz. Honek Zornotza Aretoan eta Euskal Herriko beste antzerki batzuetan egingo diren ikuskizunetan %25eko beherapena izateko eskubide emango du eta lau sarrera doan ematen diren pelikulentzako. Era berean, mota guztietako informazio bidaltzen da etxeetara."}
{"id": "88264", "revid": "105290", "url": "https://eu.wikipedia.org/wiki?curid=88264", "title": "Kefrenen piramidea", "text": "Kefrenen piramidea Egiptoko piramide bat da, Gizako nekropolian dagoena. Gizako ordokian eraikia izan zen, bere \"anaia\" Keopsenaren ondoan (Herodotoren arabera). K. a. XXVI. mendean datatua dago.\nAntzinako garaietan, \"Piramide Handia\" deitua izan zen, Keopsena baino handiagoa baitzirudien. Efektu hau, ordokiko maila altuago batean dagoelako gertatzen da, eta bere aurpegietan, angelu okertuago bat duelako, \"egiptoar angelu sakratua\", ondorengo piramide batzuetan erabili zena. Gaur egun, Kefrenen piramidea, Keopsena baino altuagoa da, azken honen tontorra higatu egin baita.\nHil multzoa.\nPiramidea, ekialdean hil tenplu bat duen hil multzo baten zati da. Zolatutako galtzada bat ere badu, \"haraneko tenplua\"rekin lotzen duena, Gizako Esfinge Handiaren ondoan dagoena, Osireionaren oinplano eta diseinu antzekoa duelarik, hieroglifo eta bestelako apaindurarik gabeko patio eta zutabeekin, harlandu erraldoiekin egina eta tenpluaren harresiak estaltzen dituzten lauza handiekin. Ondoko piramide bat ere badago, eguzki txalupak aurkitzen diren hiru lubaki eta ehun gela handi baino gehiago, piramideko langileen lantegi edo biltegitzat hartzen direnak.\nPiramidea.\nPiramidearen barne egitura, Keopsen piramidearena baino sinpleagoa da.\nBi sarrera ditu iparraldeko aurpegian, bat, hamabi metroko altueran, piramidearen hilaren artean, eta bestea, oinarrian, barne pasabide luze batekin. Bigarren sarrera hau dagoenbora asko eman zen, eta soilik nahiko berriki aurkitua izan da. Piramidetik hogeitamar metrora dago.\nSarkofagoaren ganbera, harkaitzean zizelkatua dago, sabaia, okerturik jarritako granito lauzezkoa den arren, bi uretara. Harresien estaldura ere, hargintza lana da. Ganberaren barnean, granito beltzeko sarkofagoa dago, ia lurraren mailan, baina hutsik duela askotik. Giovanni Battista Belzonik, 1818an sartu zenean, sarkofagoan, behi hezur batzuk baino ez zituen aurkitu.\nNeurriak.\n3-4-5 proportzioko egiptoar hiruki sakratuan oinarriturik eraiki zen lehen piramide handia izan zen.\nHil tenplua.\nHil tenplua, laukiluze formako oinplanoduna eta ehun metro baino gehiago luze zena, Antzinako Inperioko hil tenpluetan imitatuak izango diren bost gunetan banatua zegoen: sarrera gela, aire libreko patioa, estatuentzako bost horma hobiak, santutegia eta biltegiak. Lehenengo hirurek, gune publikoa osatzen zuten. Beste biak gune pribatua osatzen zutenak, soilik apaizentzako ziren.\nHaraneko tenplua.\nHaraneko tenpluak, oinplano karratukoa eta 45 metroko luzera duena alboetan, kareharrizko harresi sendoak ditu ezponda eran kanpoalderantz, hamabi metro baino gehiagoko jatorrizko altuerarekin. Ekialdeko harresian bi sarrera eta beste bat mendebaldekoan zituen, aurretik, naos karratu bana zutelarik, errege estatua bat eta bi esfingekin, ekialdeko sarrera bakoitzaren aurrean. Pasabide baten ondoren, gela hipostiloarekin lotzen zen aurreganbera batetara iristen zen, zutabe monolitikoz eraikia eta Asuango granitozko estaldurarekin.\nProzesio galtzada batek, bi tenpluak lotzen zituen, bostehun metroko luzera eta 4,50 metroko zabalera zuena, beharbada, harresietan, baxuerliebeekin estalia."}
{"id": "88265", "revid": "1340", "url": "https://eu.wikipedia.org/wiki?curid=88265", "title": "Lake Placide", "text": ""}
{"id": "88266", "revid": "119347", "url": "https://eu.wikipedia.org/wiki?curid=88266", "title": "Latsa", "text": "Latsa Lapurdiko ibaia da, Errobiko ibaiadarra dena.\nGeografia.\nEzpeleta udalerrian dagoen Mondarrain mendian, 749 metroko altueran, jaio eta Larresoro inguruan isurtzen du bere ura Errobira. Guztira 14,8 kilometroko luzera du.\nErrobik badu izen bera duen beste ibaiadarra, 7,8 kilometroko ibilbidea duena."}
{"id": "88269", "revid": "119347", "url": "https://eu.wikipedia.org/wiki?curid=88269", "title": "Jeloseko erreka", "text": "Jeloseko erreka Nafarroa Behereko ibaia da, Biduzeko ibaiadarra dena.\nGeografia.\nBithiri\u00f1an jaio eta Burgue-Erreiti inguruan isurtzen ditu bere urak da Biduzera. 16,7 kilometroko ibilbidea du."}
{"id": "88272", "revid": "105290", "url": "https://eu.wikipedia.org/wiki?curid=88272", "title": "Paralelogramo", "text": "Paralelogramoa aurrez aurreko aldeak paraleloak eta berdinak dituen laukia da.\nParalelogramoaren azalera oinarria bider garaiera biderkatuz kalkulatzen da. Esate baterako, b neurtzen duten bi alde paralelo h garaieraz aldendurik badira, paralelogramo horren azalera b bider h eginez ateratzen da; era berean, beste bi alde paraleloek a luzera badute, eta alboko aldearekin eratzen duen angelua \u00df bada, azalera a bider b bider sinu \u00df biderkatuz kalkulatzen da.\nParalelogramoaren legea.\nParalelogramoaren legea izeneko lege bat dago, ondorengo formulaz definitua:\nformula_1"}
{"id": "88273", "revid": "1340", "url": "https://eu.wikipedia.org/wiki?curid=88273", "title": "Paralelogramoa", "text": ""}
{"id": "88275", "revid": "119347", "url": "https://eu.wikipedia.org/wiki?curid=88275", "title": "Aphatarena", "text": "Aphatarena Nafarroa Behereko erreka da, Lihuriko ibaiadarra dena.\nGeografia.\nAmorotze-Zokotzen jaio eta Biduze arroko Lihuri ibaira isurtzen ditu bere urak.\nGuztira 17 kilometroko luzera du."}
{"id": "88276", "revid": "512", "url": "https://eu.wikipedia.org/wiki?curid=88276", "title": "Adyton", "text": "Adyton (grezieraz \u03c4\u1f78 \u1f04\u03b4\u03c5\u03c4\u03bf\u03bd, literalki \"sar ezin daitekeen tokia\"), Antzinako Greziako tenpluetan, funtzio zehatz batzuetarako, gehienetan erlijiosoak, erabiltzen zen toki bat izendatzen duen arkitekturako hitz bat da. Naosaren atzean edo naosean bertan dagoen gela bat da, non apaizak baino ezin zitezkeen sar. Adytona, lurrazpikoa ere izan zitekeen (orduan, kripta hitza erabiliko da), edo, aldiz, podio baten gainean egon zitekeen.\nBibliografia.\nGinouv\u00e8s, Ren\u00e9 Dictionnaire m\u00e9thodique de l'architecture grecque et romaine, tome III: Espace architecturaux, b\u00e2timents et ensembles 1998 Roma: Ecole fran\u00e7aise de Rome p\u00e1gs. 43-44"}
{"id": "88277", "revid": "499", "url": "https://eu.wikipedia.org/wiki?curid=88277", "title": "Software librea administrazio publikoan", "text": ""}
{"id": "88278", "revid": "201", "url": "https://eu.wikipedia.org/wiki?curid=88278", "title": "Software libreaherri administrazioan", "text": ""}
{"id": "88279", "revid": "336", "url": "https://eu.wikipedia.org/wiki?curid=88279", "title": "Bob Beamon", "text": "Robert \"Bob\" Beamon (New York, 1946ko abuztuaren 29) estatubatuar kirolari ohi bat da, luzera jauzian espezializatua. 1968ko Mexikoko Udako Olinpiar Jokoetan egin zen ospetsu, 8,90 metroko jauzi batekin, urrea irabazi eta munduko errekorra ezarri baitzuen, aurreko munduko errekorra, 55 zentimetrotan gaindituz. Errekor honek, 22 urte, 10 hilabete eta 22 egun iraun zuen, 1991n, Tokion ospatu zen atletismoko aire libreko mundialean, Mike Powellek, 8,95 metroko jauzi batekin gainditu zuen arte. Munduko txapelketa horretan bertan, Carl Lewisek ere hobetu zuen Bob Beamonen jauzia, 8,91 metroko jauzi batekin, baina baliogabetua izan zen, jauzia, aldeko 2m/sko haizearekin lortu baitzen, eta, beraz, oraindik, munduko bigarren errekorrik hoberena izaten jarraitzen du, baita errekor olinpikoa ere.\nAipagarria da beste jauzi bat izan zela bitartean, hai zuzen ere 1987ko maiatzaren 22an, Beamonen marka mehatxatu zuena. Robert Emmiyan armeniar (artean sobietar) atletak egin zuen, Tsakhadzor hirian, eta Europako errekor berria suertatu zen, 8,86 metroko jauzia egin baitzuen.\nAurreko gizonezkoen luzera jauziko probako txapeldun olinpikoa izan zen Lynn Daviesek, Beamonek proba hautsi zuela esan zuen, eta atletismoko jargoian, ingelesezko hitz berri bat sortzea eragin zuen, \"Beamonesque\", oso ohiz kanpoko gertaera edo balentriari ematen zaiona. Errekor honen aurretik, Beamonen jauzirik hoberena, 8,33 metrokoa izan zen, eta, ondoren, ez zen 8,22tik pasa, eta, beraz, bere aldetik izan zuen erreakzioa, harridurazkoa izan zen, eta ez sinestearena epaileen aldetik, hain jauzi luzea neurtzeko materialik ez zutenak, honen ondorioz atzeratu zelarik errekor berriaren agerpena eskuzko markagailuan.\nEta kontutan hartu behar da, 1901etik luzera jauzian egindako munduko errekorren hobekuntzak, batez beste 6 zentimetrokoak direla, handiena, 15 zentimetrokoa delarik. Bere garaian, hurrengo mendean gainditzeko errekor bat zela esan zen, XXI. mendeko errekor bat zela."}
{"id": "88280", "revid": "1982", "url": "https://eu.wikipedia.org/wiki?curid=88280", "title": "Tolosa (Frantzia)", "text": ""}
{"id": "88282", "revid": "134906", "url": "https://eu.wikipedia.org/wiki?curid=88282", "title": "Per un pugno di dollari", "text": "Per un pugno di dollari italieraz. Eskubete dolarren truke euskaraz, eta A Fistful of Dollars ingelesez. 1964an filmatutako Spaghetti western bat da, Clint Eastwood ospetsu bihurtu zuen lehena eta genero horretako hoberenetakotzat hartzen dena. Sergio Leoneren \"Dolarraren trilogia\" osatzen duen lehena da. Gaztelaniaz \"Por un pu\u00f1ado de d\u00f3lares\" eta frantsesez \"Pour une poign\u00e9e de dollars\" izena eman zioten. Istorioa Akira Kurosawak 1961ean zuzendutako \"Yojimbo\" filmean oinarrituta dago.\nIstorioa.\n1872. urtea da. Joe (Clint Eastwood), Iparraldeko zalditeri sarjentu ohia, San Miguelera doa, Mexiko eta AEBen arteko mugako herri batera; hor, nahas-mahasa nagusi da eta gaizkileak eta emakume alargunak oso ugari dira. Herri hartan, bi familia, Rojotarrak eta Baxtertarrak, lurraldearen nagusitasuna lortzeko lehian ari dira, Rojotarrak, alkohol trafikoagatik, eta Baxtertarrak, arma trafikoagatik.\nRojotarrek konboi militar bati egindako erasoa ikustean, Joek bi familien arteko gudua sortu du, soilik urrea aurkitzeko. Borrokan murgilduta dauden bitartean, Joe San Migueletik aldendu da, eta utzitako meatze batera doa, bere zauriak sendatzeko, eta Ram\u00f3n Rojo (Gian Maria Volonte) handiari aurre egiteko.\nSariak.\n\"Nastro d'argento\": Ennio Morriconeren musikagatik."}
{"id": "88295", "revid": "201", "url": "https://eu.wikipedia.org/wiki?curid=88295", "title": "Morris hiztegia", "text": ""}
{"id": "88298", "revid": "201", "url": "https://eu.wikipedia.org/wiki?curid=88298", "title": "Per Qualche Dollaro in Pi\u00f9", "text": ""}
{"id": "88299", "revid": "201", "url": "https://eu.wikipedia.org/wiki?curid=88299", "title": "Por un pu\u00f1ado de d\u00f3lares", "text": ""}
{"id": "88300", "revid": "1545", "url": "https://eu.wikipedia.org/wiki?curid=88300", "title": "Netbook", "text": "Netbook-ak ordenagailu eramangarriak baino tamain eta kostu txikiagoko gailuak dira. Interneten zehar nabigatzea eta bulegotika aplikazioak exekutatzea ahalbidetzen dute. Normalean ez daukate unitate optiko edo CD irakurgailurik. Pantailaren tamaina 8 eta 12 hazbete artekoa da, eta ohiko erresoluzioa 800 x 600 pixeletakoa.\nKomunikaziorako sare-konexioaz gain, haririk gabeko wifi eta Bluetooth konexioak eta zenbait USB ataka dituzte. Bestalde, datuak biltegiratzeko, netbook batzuk disko gogorraren ordez SSD memoria txartela gehitzea erabaki dute. Horrela, pisua murriztu, abiadura gehitu eta kolpeen aurkako erresistentzia handitu dute. Pisuari dagokionez, normalean 1 kg gutxi goraberakoak izaten dira.\nJatorria.\nDuela hiru urte argitaratu zen \"OLPC proiektua\" (\"One Laptop Per Child\", \u201cordenagailu eramangarri bana ume bakoitzeko\u201d). Horren helburua hirugarren munduko eskoletarako kostu txikiagoko PC bat sortzea zen. Horien prezioa 100 dolar gutxi gorabehera izan behar zen, eta txikia, arina, erresistentea eta autonomia handikoa izatea espero zen. Hasieran proiektuak hainbat zalantza sortu zituen arren, gaur egun errealitate bat da, eta ezusteko bat izan dira netbook-ak.\nNahiz eta OLPCaren netbook-ak hirugarren munduko herrialdeetan bakarrik saltzeko sortuak izan, hainbat fabrikatzailek mundu garatuko hainbat erabiltzaileren interesa hauteman eta antzeko ordenagailuak diseinatzen hasi ziren. Gaur egun, 15 eredu ezberdin baino gehiago daude salgai eta fabrikatzaileak oso marka ezagunak dira, esaterako, Intel, Acer, HP, Dell, Asus edo MSI.\nEzaugarriak.\nTamainari dagokionez, netbook-ak ordenagailu baten eta tamaina txikiagoko gailu mugikorren artean kokatzen dira. Gainera, ordenagailu eramangarriekin konparatuz gero, hainbat abantaila dituzte:\nBestalde, \"poltsikoko\" ordenagailuekin konparatuta ere badira hainbat abantaila:\nHartzaileak.\nHasiera batean, toki batetik bestera ibiltzen ziren pertsonei bideratuta zeuden. Kasu horretan erabiltzaile egokiena hegazkina edota trena maiztasunez erabiltzen duen bezero bat da; baita edozein lekutan egonda Interneta erabiltzen duen gazteren bat ere. Netbook batek gutxi pisatzen du eta modu eroso batean lan egitea ahalbidetzen du. Bere prezioak edozein pertsonaren bigarren PCa izatea zilegitzen du.\nPrezioa da hain zuzen ere sarrera ekonomiko gutxi dituzten pertsonei erakartzen dien faktoreetako bat. Bere prestazioak ordenagailu eramangarri baten oso antzerakoak dira eta kostua askoz ere txikiagoa da. Beraz, pertsona askorentzat ordenagailu bat izateko aukera paregabea izan daiteke.\nAzkenik, oso erabilgarria izan daiteke ume baten lehenengo PC bezala: sendoak eta merkeak dira, bere tamaina txikia esku txikietarako pentsatuta dagoela dirudi, eta, garrantzitsuena, benetako ordenagailuak dira.\nDisko gogorra.\nAzterturiko netbook guztien artean, bakarra dago disko flash-a duena. Abantaila bat baino, murriztapen bat balitz bezala interpreta daiteke, informazioa metatzeko duen ahalmena oso txikia baita. Netbook gehienetan 80Gbekoa da; Medion eta HP ereduak salbuespenak dira, zeintzuek 160Gbeko disko gogorra duten.\nErrendimendua.\nNetbook-ak abiadura azkar batean lan egiteko gai dira, bai bulegotika aplikazio arruntenekin (testu-prozesagailuak), eta baita Interneteko programekin ere. MSI modeloak errendimendu hobe bat eskaintzen du, merkatuan irten berri den ikaragarrizko Intel Atom bat duelako. Honek eragina du, batez ere, CPUren karga handiko lanetan, bideoaren eta musikaren kodifikazioan kasu.\nProzesadorea.\nMerkaturatu ziren lehenengo netbook-ak jadanik merkaturatuta zeudenen bertsioak erabiltzen zituzten, Celerom M kasu; berriren bat erabiltzekotan, gutxi gastatzeko diseinatutakoak izaten dira, Via C7, esaterako.\nFabrikatzaile bakoitza netbooken alderdi batean oinarritzen da. Nahiz eta adierazgarriena kostu txikia lortzea izan, badaude batzuk gama erdi-altu batekin lehiatzen saiatzen direnak, ASUS, adibidez.\nIntelen oinarritutako produktuak, estandarrak diruditenak, kontsumo txikiko Atom prozesadoreari etekina ateratzen diote (eragingailu mugikorrentzat garatua). Beste zenbait eskaintzek VIA antzeko modelo batzuk jartzen dituzte jendearen eskutan; agian, denbora gutxi barru, AMDren apustua ikusi ahalko dugu ekipo hauetan. Argi dagoena da, ez dela bakarrik prozesadore nagusian finkatu behar, hauen errendimendu eta kontsumoa, esaterako; gainera, badaude ekipoaren beste atal batzuk CPU bezain beste edo gehiago eragiten dutenak. VIAk, bestalde, badirudi konpentsatuagoa duela bere teknologia grafikoan, bai bere kontsumoa, baita bere prozesadore nagusiaren errendimendua ere.\nEredurik gehienak Windows erabiltzen dute, \u201cInves Junior\u201d eta \u201cHP Mini Note\u201d izan ezik, Linuxekin ere eskuratu daitezkeenak. Ia beti sistemaren bertsio berezi bat da, interfaze batez diseinatuta, honen erabilera edozein erabiltzaileri errazteko asmoz. Netbook Linuxak merkeagoak izan ohi dira eta lehen momentutik hauekin lan egiteko beharrezkoa den softwarea dute barne.\nErabilgarritasuna.\nNahiz eta hasiera batean Linuxa duen ekipo eramangarriei buruz hitz egin, argizezkoa da netbook-ak Windows XPa berriz ere abian jartzeko balio izan duela, eta zortzi urte dituen sistema operatibo honek berriro ere produkzio prozesutik makina askorekin etortzeko. Atom izan da kasu guztietan momentu oro egokituta egon den berstio bat eta honen lizentziak erabatekoak izan dira ordenagailu hauentzat. Bestalde, VIA prozesadoreekin, askatasuna erabatekoa dirudi.\nPantailaren erresoluzioa bezala, idazle birtualak salbu, plataforman Intel 1.024x600 mugatzen da, formatua eta dimentsio fisikoak alde batera utziz. \"Hardware\"n eta \"software\"n mugapenak, etorkizunean egongo diren berrikuspenekin gaindituko direnak.\nKonektibitatea.\nWiFi, BT eta 3G Ethernet-ekin batera, kasu batzuetan modem analogikoa dutenak izaten dira aukera ohikoenak. Argi dago, unitate optikoez ukatzerakoan (beraz, unitate optikorik ez dute), kanpoko gehikuntzak izateko aukera dira garrantzitsuenak sistema hauetan. Ideia koherenteena netbook bat erabiltzeko orduan bigarren ordenagailu bezala erabiltzea izaten da. Hau da, beste ordenagailu bat izanez gero, toki batetik bestera mugitzeko behar den bakarra, hardwaren ezaugarri minimoak dira; hortik dator askotan USBa edo PDA erabiltzea toki batetik bestera mugitzerako orduan. Baina pantaila bat, konektibitatea eta programak irakurtzeko bateragarritasuna izanez gero, aukera asko haziko lirateke; horra hor Netbook-a.\nKanpoko osagarrien gamari dagokionez, lista beste edozein ordenagailurena bezain zabala da, interfaze produktuetan arreta gehigarria jartzen dietelarik ekoizleek.\nBarrutik trinkoak.\nMaila barruko erabilerari dagokionez, ez dira, ordea, indargune bat sistema hauetan. Badaude modelo batzuk memoria plakara soldatuta daramatzatenak, eta, asko jota berorrek dakarren modeloa edukiera handiagoa duen batek bakarrik ordezkatu dezake.\nBiltegiratzeko moduari dagokionez, disko gogorrak 160Gb izaten dituzte batez beste; baina interesgarrienak SSD produktuak eta egoera trinkoko disko gogorrak dira. Hauek autonomia eta errendimendua hobetzen laguntzen dute, nahiz eta hauen prezioak oraindik netbook-en prezioekin bat ez etorri, oso garestiak baitira eta beraz ez dira netbook-ek duen prezio politikarekin bat etortzen. Bestalde, oso ekonomikoak diren produktuetan 4Gb edo 8Gbeko produktuak aurki daitezke, SD txartelekin hedagarriak direnak, baina PDA baten moduko errendimendua izan ohi dute.\nNetbook edo ultra-arina.\nEgoeraren arabera. Eta zein egoera?; nagusiki emango zaion erabilerari eta edukiko duen aurrekontuaren arabera. Errealitatean, ordenagailu ultra-arin bat nahiago da, kilo eta erdi bat baino gutxiagoko ekipo bat RAMez betea, disko gogor zabala, prozesagailu ona eta edozein momentutan konektibitatea izateko aukera (gaur egun, edozein momentutan konektatua egotea ahalbidetzen duen bakarra 3Gko txartel bat da edota USBko 3Gko txartela duen modema). Ultra-arin bat da edozeini edukitzea gustatuko litzaiokeena, baina honen prezioa hain da garestia (1.700\u20ac), ezen ia inor ez den gai honelako ordenagailu bat erosteko.\nZertarako nahi da netbook-a? Bigarren ordenagailu bat izango da, beraz, jadanik dugun ordenagailuaren euskarria edota edukiko dugun bakarra?\n\"Fujitsu Siemens\".\nKonpainia honek AMILO Mini Ui 3520 diseinuagatik apustua egin du, gainera, kolore gorriko estalki osagarri bat ipini dio, edozein urrakadarengandik babesten diona. Osagai bezala, beste edozein garden eskuratu daiteke, Fujitsuren uneko argazki bat-batekoa erakutsiko duena.\nEkipoa Intel Atom N270 prozesadore batez dago hornituta, kontsumo txikiago proportzionatzen diona. Beste ezaugarri bat Windows XPren hautapena izan da.\nMugikortasunari dagokionez, WLAN dauka, PC Express txartela, 3Grako konektibitatea, Bluetooth eta 4-in-1 txartel irakurgailua. Bere pantaila 9\u201d da eta webcam bat aurki dezakegu honen erdialdean, baita mikrofono bikoitza VoIPen komunikazioetan sortutako zarata murrizten duena.\nNetbook honek 60Gybtes biltegiratzeko gaitasuna du eta hiru-sei ordu bitarteko autonomia.\nEtorkizunaz hitz egiterako orduan.\nSistemetan egongo diren aldaketei dagokienez, pantailen tamaina 10\u201d baino txikiagoa izaten jarraitu beharko du, nahiz eta prozesadoreek eta bestelako osagaiek errendimendu hobetuko duten, batez ere autonomian eta kontsumoan.\nGainera, Windows 7ren agerpenarekin, pantaila ukikorrak agertzen hasiko dira, baita Microsoften sistema operatiboaren beste aukera batzuk ere. Baina honetarako oraindik asko falta da."}
{"id": "88301", "revid": "201", "url": "https://eu.wikipedia.org/wiki?curid=88301", "title": "A Fistful of Dollars", "text": ""}
{"id": "88302", "revid": "201", "url": "https://eu.wikipedia.org/wiki?curid=88302", "title": "A Fistful Of Dollars", "text": ""}
{"id": "88306", "revid": "336", "url": "https://eu.wikipedia.org/wiki?curid=88306", "title": "Antibirus", "text": "Informatikan, antibirusa birusak eta beste programa kaltegarri batzuk (\"malware\" izenekoak) hauteman eta ezabatzeko programa da.Funtsean, antibirusak fitxategi bakoitzeko kodea konparatzen du birus ezagunen arteko kode base batekin (\"izenpe\" edo \"txerto\" izenekoak). Horregatik, oso garrantzitsua da aldizka eguneratzea, agertuz doazen birus berriak detekta ditzan. Gaur egun, antibirusei funtzio aurreratuak gehitu zaizkie, adibidez, birus baten portaera tipikoak bilatzea (teknika honi \"Heuristika\" deitzen zaio) edo ordenagailu sareetan birusen kontrako egiaztaketak egitea.\nOro har, antibirusak memorian kargatzen den osagai bat darama, eta hor gordetzen da irekitzen, sortzen, aldatzen edota gehitzen diren artxiboak unean bertan egiaztatzeko. Oso arrunta da mezu elektronikoen artxibo atxikiak edo webguneetako programak berraztertzen dituzten osagaiak edukitzea.\nAntibirusak aurre egiten dien programak (birusak, spywarea eta abar) jabearen baimenik gabe gauzatzen diren programa informatikoak dira, eta ordenagailuko baliabideak erabiltzeko, memoria kontsumitzeko eta informazioa ezabatzeko ahalmena dute. Ugaltzeko ahalmena ere badute, eta informazioa lapurtzeko, galtzeko edota ordezteko gai izaten dira.\nSarrera.\nInformatikan, segurtasuna zaintzea gero eta zeregin zailagoa da.\nSegurtasunari buruzko ikuspuntu global bat eduki behar dugu:\nAntibirusen funtzionamendua.\nAskotan, pertsonak galdetzen diote bere buruari nola funtzionatzen duen antibirus bat zeren ordenagailu baten artxibo bakoitza kutsatuta dagoen do ez egiaztatu behar dute. Badago teoria bat antibirusak gaizto kode zerrenda batekin sortzen direla esaten duena eta honek antibirusak artxibo baten datuzko basea miatuko du. Artxibo batek zerrendan dagoen kode bat badauka, artxiboa birus informatiko bat bezala aztertuko du.\nBirus daukan artxibo bat desinfektatzeko beste teoria bat dago.\nArtxiboa infektatuta badago kode gaiztoa ezabatzen da artxiboaren datuzko basetik eta kito. \nKalteak eta galerak.\nErrekurtso kontsumoa birus baten ezaugarri bat delako, produktibitatearen galera, ekipoaren etekina jaisten da, sistema informatikoaren mozketak edo datuetan kalteak eragiten dituzte birusak.\nSistema informatikoaren beste lekuetan ugaltzeko aukera edukitzea da birusen beste ezaugarri bat. Gaur egun interneteko sareak laguntzen du propagazio honetan.\nBirusek sistema informatikoei eragiten dizkien kalteak hauek dira:\nBirus bakoitza egoera berri bat dela kontuan izan behar dugu. Horregatik oso zaika da esku-hartze batek zenbat balio dezaken zenbatzea.\nKutsadura metodoak.\nBi kutsadura mota handiak daude, lehenengoan erabiltzailea momentu batean gauzatu edo onartzen du birusaren instalazioa nahi gabe, bestean, programa maltzurrak interneteko saretik zabaltzen dira.\nBi kasuetan, infektatuta dagoen sistema operatiboak, portaera ezohizkoak izaten hasten da. Portaera hauek dira arazoa dugula esaten digutena eta sistema bizkortzen lagunduko digutena.\nErabiltzailearen ekintzagatik kutsadura arruntenak honako hauek dira:\nSegurtasuna, babes metodoak.\nMetodo hau kontuan izatea lehenengo pasua da seguritatea edukitzeko. Arazoa konpontzeko medio ugari daude. Baina errealistak izateko, programa eta sistema operatibo berri gehiago sartzen badira, zailagoa izango da guztiak kontrolatzea eta infektatzeko modu berriak eragitea errazago izango da.\nSegurtasuna, babes metodoak:\nMetodo hau kontuan izatea lehenengo urratsa da seguritatea bermatzeko. Arazoa konpontzeko bitarteko ugari daude. Baina errealistak izan gaitezen, programa eta sistema operatibo berri gehiago sartzen badira, zailagoa izango da guztiak kontrolatzea eta infektatzeko modu berriak sartzea errazago izango da.\nArazo hauek konpontzeko, antibirus izeneko software batzuk daude. Antibirus hauek, software kaltegarri batek utzi dituen aztarnak aurkitzen saiatzen dira, ezabatzeko edo detektatzeko, eta batzuetan kontaminazioa gelditzeko.\nBirusei lotuta dauden arriskuei eusteko edo gutxitzeko metodoak bi eratakoak dira: aktiboak edo pasiboak.\nAntibirus aktiboa.\nPrograma hauek programa maltzurren aztarnak bilatzen saiatzen dira sistema erabiltzen den bitartean. Gero erabiltzaileei notifikatzen diete arazoak.\nAntibirusak sistemaren funtzionamenduan kontrako efektua du. Errekurtsoen parte handia antibirusaren funtzionamendura doa. Gainera, nola makinaren memoria etengabe konprobatzen ari den, sistemaren memoria gehiago erabiltzeak ez du hobetzen bere betebeharrak.\nBeste kontrako efektu bat gezurrezko positiboak dira,hau da, erabiltzaileari segurtasunean arazo posible batzuei buruz jakinarazteagatik, erabiltzailea, normalean, sistema jakinarazten dion akzio guztiak baimentzen ditu. Era honetan, antibirusa erabiltzen delarik, faltsuzko segurtasun sentsazioa ematen du. \nSegurtasun kopiak.\nSegurtasun kopiei buruzko politika bat mantentzea datuen berreskuraketa eta aurretik adierazitakoek funtzionatu ez dutenean erantzuna segurtatzen du.\nHalaber, enpresak plan bat eduki beharko zuen eta instalatuta dagoen software guztien datuak gorde beharko lituzkete gertakariren plan bat edukitzeko arazoak agertzen direnerako.\nPlanifikazioa.\nPlanifikazioa, gertakari plan bat prestatuta edukitzean datza birus batengandik emergentzia bat ematen denerako. Baita ere langileei formazio egokia ematean arriskua sor ditzaketen gertakariak ahal den neurrian murrizteko.\nSoftwarearen kontsiderazioak.\nPlanifikazioan beste elementu klabea softwarea da. Hurrengo konprobaketak kontuan hartu beharko lirateke:\nSarearen kontsiderazioak.\nSarearen funtzionamenduaren ikuspegi garbia izateak filtro, egiaztatzeak eta detekzio puntuak intzidentziak identifikagarri diren lekuetan jartzea onartzen digu.\nPolitika orokorra.\nOso zaila da segurtasun maila altu batekin informazio sistemak mantentzea.\nAntibirusa.\nAntibirusaren baimena aktiboa izatea komeni da. Baimen hau emergentziako eta errekuperazioko diskoetarako erabiliko da. Baina antibirusaren erabilera sarean une guztietarako ez da gomendatzen.\nBaina, birusen detektoreak duten korreo filtroek ezinbestekoak dira zeren horrela erabiltzaile ez entrenatuen erabakiak gutxituko dira eta horrela interneteko sarean dauden arrisku gehienak urrituko dira.\nSuebakiak.\nEdukia eta sarrera puntuak iragazi. Aktibitatearekin zerikusirik ez duten programak ezabatu. Sarearen erabiltzaileen sarrerak monitorizatua edukitzeak arriskua eman dezaketen software instalazioak murriztea dakar. Suebakiek beste pertsona batek beste ekipo batetik zurean sartzea eragozten du.\nSoftwarearen ordezkapena.\nSarera sarrera gehienak posta, web horri eta disko edo kanpoko konputagailuetako fitxategietatik izaten dira.\nHauetariko konputagailu askok aukera seguruago batengatik ordezkatuak izan daitezkeen programak erabiltzen dituzte.\nJarraipen bat egitea komeni da.\nZentralizazioa eta backup.\nErrekurtsoen zentralizazioa eta datuen \"backup\"-a bermatzea da segurtasun politikan iradokitzen den beste jarraibide bat.\nSoftwarearen inbentarioen sorkuntza, honen zentralizazioa eta azkar instalatzeko aukera segurtasun metodo gehigarriak eskaintzen digute.\nOso garrantzitsua da enpresaren informazioa nun daukagun jakitea. Horrela modu egokiago batean segurtasun kopiak egiteko aukera izango dugu.\nSistema eragilea seguruen erabilera.\nFitxategiak zerbitzatzeko ez da komenigarria estazioen erabiltzen diren sistema operatiboak berdinak erabiltzea, zeren kasu honetan sare guztia dago arrisku berdinen eraginpean. Arazoak aurreikusteko modu bat sistema operatiboak arkitektura ezberdinekin edukitzean datza, negozioaren jarraitasuna bermatzen lagunduko diguna.\nSegurtasun buruzko gaiak.\nAntibirus enpresetan edo kultura herrikoian zabaldutako ideia batzuk ez digute laguntzen sistema informatikoen segurtasuna mantentzen."}
{"id": "88309", "revid": "336", "url": "https://eu.wikipedia.org/wiki?curid=88309", "title": "Antibirusa", "text": ""}
{"id": "88310", "revid": "1712", "url": "https://eu.wikipedia.org/wiki?curid=88310", "title": "Minbizia", "text": ""}
{"id": "88312", "revid": "103893", "url": "https://eu.wikipedia.org/wiki?curid=88312", "title": "Nirvana", "text": "Nirvana (sanskritoz \u0928\u093f\u0930\u094d\u0935\u093e\u0923) Indiako erlijioetan, meditazioaren helburu gorena da, zenbait teknika eta praktika espiritual bidez lor daitekeena. Nirvana budismoaren funtsezko kontzeptua da, eta hinduismoan eta jainismoan ere garrantzitsua da. \nGiza irrikaren suntsipenak eta norberaren kontzientzia ezabatzeak dakarren askatasun-egoera adierazten du. Nirvana iristea jaiotze- eta heriotza-ziklotik at geratzea da; ni-a existentzia unibertsalean murgildu eta urtzen da, eta pertsona perfektu edo buda bihurtzen. Nirvanak ez du heriotza fisikoa adierazten; pertsona perfektuaren (\"arhat\") heriotzari \"parinirvana\" edo guztizko nirvana deritzo. \nEtimologia.\nAskapen izpiritualaren ideiak, arima eta Brahman kontzeptuarekin, testu vedikoetan eta Upanishadetan agertzen dira, hala nola Brihadaranyaka Upanishaden 4.4.6 bertsioan. \nDurvana terminoa ez da agertzen ez Vedetan, ez Upanishadetan, \"Suntsitutako eta itzalitako\" zentzu soteriologikoan; Collinsen arabera, badirudi budistak izan zirela lehena nirvana deitzen. Izan ere, Atman eta Brahman testu vedikoetan eta Upanishadak suaren irudiarekin deskribatu ziren, zerbait on, desiragarri eta askagarri bezala. \nCollinsek esaten duenez, nirv\u0101ra hitza hitzezko errotik \"kolpea\" da, iraganeko partciple v\u0101na \"putz\" forman, \"Kanpora\" esan nahi duen nis hitzarekin aurrez finkatua. Horregatik, hitzaren jatorrizko esanahia \"itzali, itzali\" da. (Sandhi-k soinuak aldatzen ditu: v\u0101naren V nir bihurtzea eragiten du, eta nir rak, berriz, hurrengo n: nis+v\u0101na &gt; nirv\u0101a). \nL. S. Cousinsek zioen, herri-usadioan, nirvana \"diziplina budistaren helburua\" zela, izpiritu-egoera lasai eta argi bat oztopatzen duten elementu kezkagarriak behin betiko kentzea, eta eragiten duten lo mentaletik esnatzea. \nIkuspegi orokorra.\nNirv\u0101\u1e47a Indiako erlijio nagusi guztietako testuetan aurkitzen den terminoa da: hinduismoa, jainismoa budismoa eta sikhismoa. Moksharekin, samsaratik askatzearekin edo sufrimendu egoera batetik askatzearekin lortzen den lasaitasun sakonari egiten dio erreferentzia, dagokion praktika espirituala edo s\u0101dhan\u0101-ren ondoren.\nSa\u1e43s\u0101raren askapena, Indiako kulturan azken helburu eta balio meteorologiko bezala garatu zen, nirvana, \"moksha, mukti\" eta \"kaivalya\" bezalako terminoen bidez deituak. Oinarrizko eskema honek hinduismoa, elitismoa eta budismoa jasaten ditu, non \"azken helburua moksa denboragabeko egoera edo, budistek hasiera batean deitu zioten bezala, nirvana den. Indiako tradizio zahar batzuetako literaturetan gertatzen den arren, kontzeptua budismoarekin lotu ohi da. Idazle batzuen ustez, kontzeptua beste erlijio indiar batzuek hartu zuten budismoan ezarri ondoren, baina esanahi eta deskribapen desberdinekin, adibidez, Bhagavad Gita del Mahabharata testu hinduan (Moksha) erabiltzea.\nMoksha-ren ideia bat dator bediako kulturarekin, non amrub-ren, \"hilezkortasunaren\", nozio bat transmititu baitzuen, baita denboraz kanpoko nozio bat ere, \"jaio gabea\", edo \"denboraren munduaren porrot-puntua\". Denboraz kanpoko egitura ere bazuen, azpian zegoen guztia, \"gurpil aldaezinaren erradioak, baina denboraren joan-etorria\". Heriotzaren ondorengo bizi-itxaropena gurasoen edo arbasoen mundura eta/edo jainkoen edo zeruaren mundura joateko nozioekin hasi zen. \nLehen testu bidikoetan bizi kontzeptua sartzen da, ondoren zeruko bizitza eta metatze-bertuteetan (meritua) edo bizioetan (demeritua) oinarritutako infernua.Hala ere, antzinako Rishis Vedikoek ondorengo bizitzari buruzko ideia hori sinplista gisa desafiatu zuten, jendeak ez baitu bizi bizitza moral edo moral gabea. Normalean birtuosoak diren bizien artean, batzuk birtuosoagoak dira; gaizkiak ere graduak ditu, eta zeru iraunkorra edo infernu iraunkorra neurriz kanpokoa da. Pentsalari bedikoek bizitza baten ideia sartu zuten gero zeruan edo infernuan, baten merezimenduaren proportzioan, eta hori agortzen denean, bat itzuli eta berpiztu egiten da. \nTestu budistetan ere agertzen da \"merezimendurik gabe geratu\" ondoren berreraikitzeko ideia. Ideia hori antzinako eta Erdi Aroko testu askotan agertzen da, hala nola Sa\u2026sikoan, edo bizitza, heriotza, errenazimentua eta erredila amaigabeko zikloan, hala nola Mahabharatako 6:31 atalean eta Bhagavad Gitako 9.21 bertsuluan. Samisionsaratarrak, heriotzaren ondorengo bizitza, eta errenazimentuak eragiten duena karmaren mendekotzat hartu zen. \nBudismoa.\nNirvana (nibbana) hitzak \"putz egitea\" edo \"isiltzea\" esan nahi du. Budismoaren helburu soteriologikoa deskribatzeko terminorik erabiliena eta zaharrena da: errenazimentuko zikloaren askapena. Nirvana oBudismok Lau Noble Egiak doktrinan \"dukha kargutik kentzeari\" buruzko Hirugarren Egiaren parte da. Noble Eightfold bidexkaren helburua da. \nBuda tradizio eskolastiko budistan sinesten da: bi nirvana mota egin ditu, bata argiztapenean eta bestea haren heriotzan. Lehenari sopadhishesa nirvana (nirvana gerakinarekin), bigarren parinirvana edo anupadhishesa nirvana (soberakinik gabeko nirvana edo bukaerako nirvana) deitzen zaio. \nTradizio budistan, berpizteak eragiten dituzten suteak itzaltzea eta horri lotutako sufrimendua bezala deskribatzen da nirvana. Testu budistek hiru \"hiru su\" edo \"hiru pozoi\" hauek identifikatzen dituzte: raga (justizia, sentsualitatea), dvesha (higuina, gorrotoa) eta avidyyo moha (ezjakintasuna, delirioa). \nNirvanaren egoera, halaber, honela deskribatzen da budismoan: zaletasun guztien amaiera, ekintza guztien amaiera, jaiotzen amaiera eta zaletasun eta ekintzen ondoriozko sufrimendua. Askapena anatatataren berdin-berdina da (anatman, non-self, norberaren falta).Budismoan, gauza eta izaki guztiak Bai gabe ulertzen direnean lortzen da askapena. Nirvana ere sunyatara (hutsa) iristeko berdintzat ere deskribatzen da, non ez baitago ez esentziarik ez funtsezko izaerarik ezertan, eta dena hutsik baitago.\nDenboraren poderioz, doktrina budistaren garapenarekin, beste interpretazio batzuk eman ziren, hala nola baldintzarik gabeko egoera bat izatea,erregairik ezagatik irteten den sute bat, ehuna (vana) bizitzatik elkarrekin utzita, eta desira ezabatzea. Hala ere, testu budistek antzinatik esan dute nirvana \"desira suntsitzea\" baino gehiago dela, bide budistaren \"ezagutzaren objektu\" dela. "}
{"id": "88314", "revid": "56334", "url": "https://eu.wikipedia.org/wiki?curid=88314", "title": "Indotxinako Gerra", "text": "Indotxinako Gerra, Indotxinako Lehenengo Gerra, Indotxinaren Independentziako Gerra edo Frantziaren aurkako Erresistentzia Gerra ere deitua, gerra koloniala izan zen, 1946ko abenduaren 19tik 1954ko abuztuaren 1era bitartean Frantziar Indotxinan gertatu zena. Bertan, aurrez aurre borrokatu ziren, alde batetik Frantziako Armada eta, bestetik, Viet Minh, nazionalistez eta komunistez osatutako Vietnamen Independentziaren Aldeko Liga. \nVietnamdarrek independentzia nahi zuten, baina Frantziak ukatzen zien. Vietnamdarren buruzagi Ho Chi Minhek independentzia aldarrikatu zuen 1945ean: Frantziak onartu ez zuenez, gerra piztu zen. Ekintza gehienak Tonkinen gertatu ziren, egungo Vietnamgo iparraldean, eta Frantziaren alde Laosko eta Kanbodiako soldaduak ere borrokatu ziren. Haien kontra, Ho Chi Minh eta V\u00f5 Nguy\u00ean Gi\u00e1p buruzagiek gidatutako soldaduak zeuden.\nGerra 1954an amaitu zen, Genevako Bake Konferentzian. Frantziarren porrotaren eta Suitzako hirian onartutako akordioen ondoren, Frantziar Indotxina zatiturik geratu zen: Kanbodia eta Laos estatu independente bilakatu ziren, eta Vietnam bitan banatu zuen 17. paraleloak: Ipar Vietnam eta Hego Vietnam. Bake akordioaren klausula batek zioen 1958an erreferenduma eginen zela bi Vietnamak batzeko aukerarekin. Gatazka, ordea, ez zen erabat baretu, eta 1955ean Vietnamgo Gerra hasi zen. \nGerraren arrazoiak.\nFrantziak XIX. mendean Indotxinako kolonia bat konkistatu zuen, hainbat lurraldez osatua: Vietnam, Laos eta Kanbodia. Japoniarrek toki horiek okupatuta, Viet-Minh gerrilla komunistak, Ho Chi Minh buruzagi zela, Vietnamgo Errepublika Demokratikoaren sorrera aldarrikatu zuen 1945eko irailaren 2an, Japoniako kapitulazioarekin batera. De Gaullek, erantzun gisa, Leclerc jeneralaren agindupean tropak bidali zituen, lurraldean Frantziaren subiranotasuna ezartzeko helburuarekin. Euren artean akordioak egiten saiatu ziren arren, 1946ko udazkenean gerra piztu zen. Hasiera batean, gerra kolonial itxura zuen. Frantziak Indotxinaren gaineko kontrola berrezarri zuen. Hartarako, Bao Dai enperadore ohiari Frantses Batasunean integratuta geratzekoa zen Vietnamen independentzia eman zioten. Gatazka, ordea, Gerra Hotzaren esparruan sartu zen, 1949an Txinan garaipen komunista eta Koreako gerra irabazi ondoren. Txinatarren laguntzarekin, Viet-Minh, Giap jeneralak gidatutako armadak indar handia hartu zuen. Frantses tropak Dien Bien Phun garaitu zituzten, 1954ko maiatzaren 7an. Frantzia, negoziatzera behartuta, Genovako Akordioetara iritsi zen 1954an: Kanbodiak eta Laosek independentzia lortu zuten eta Vietnam, aldiz, 17. paraleloko armistizio lerro batean banatu. Iparraldea Viet-minhen kontrolpean geratu zen eta hegoaldea, nazionalista antikomunisten mende. Akordioak zioenez, handik bi urtera hauteskunde askeak egin behar ziren herrialdea elkartzeko. Egin ez zirenez, gerrak Indotxinako penintsula menderatzen hainbat urtetan segitu zuen.\nGerraren nondik norakoak.\nBigarren Mundu Gerran japoniar okupazioaren ondoren, Frantziak bere presentzia kolonialari berriz ekin nahi izan zion, baina haren ahaleginek 1945eko irailaren 2an Ho Chi Minhen Vietnamgo independentzia aldarrikapenarekin talka egin zuten. Hurrengo urteetan, Frantziako Gobernua saiatu zen Frantses Batasuna baliatzen Laos eta Kanbodia menderatzeko eta Vietnamgo batasuna mantentzeko: hor, hegoaldea (Cochin) eta erdialdea (Annam) kontrolatzen zituzten, baina iparraldeko eremu zabal bat (Tonkin) Vietminhen menpe zegoen, Vietnamgo Independentziarako Ligak, Ho Chi Minhek sortua frantziar okupazioaren aurka borrokatzeko.\n1946tik 1954ra, Frantzia akordio politiko bat negoziatzeko prestatu zen. Hartarako, gerraren eremuan emaitza onak behar zituen, eta, batez ere, Ho Chi Minhen indarrek gerra irabaz zezaketen ezintasuna erakustea. Testuinguru horretan, Henri Navarrek (Indotxinako frantses indarren komandantea) Dien Bien Phun garnizio bat ezartzeko erabakia hartu zuen, Laosen independentzia bermatzeko asmoz (Frantses Batasunarekiko leiala), Vietminhi herrialde hartan bere jarduera handitzeko asmoa baztertuz. Analista askok azpimarratu dute Diem Bien Phun garnizio handi bat ezartzea etsaiari oihanetik irteteko probokazio ekintza bat izan zela, eraso konbentzional bat planteatzeko eta deuseztatzeko artilleriaren eta hegazkingintzaren nagusitasunari esker. \n1953ko azaroaren 20an, bi frantziar batailoi paraxutean jaurti ziren Dien Bien Phuren gainera, Lai Chau probintzian, Txinatik gertu. Hiru egun geroago, 9.000 soldadu zeuden Christian de Castries koronelaren agindupean. Bederatzi gotorleku eraiki zituzten herriaren inguruan, eta emakumezko izenak jarri: \"B\u00e9atrice\", \"Gabrielle\", \"\u00c9lianne\", \"Huguette\", \"Dominique\", \"Dominique 2\", \"Claudine\", \"Anne-Marie\" eta \"Isabelle\". Bi hilabetez, vietnamdarrek zer egin ez zekitela zirudien, baina Vo Nguyen Giap jeneralak jada frantziarrei aurre egitea erabaki zuen, guduak gerraren itxura aldatuko zuela sinetsita, nahiz eta, gerora aitortu zuenez, ez zuen uste erabakigarria izango zenik. Zuhurtziaz, urtarrilaren 26rako planifikatutako erasoaldia bertan behera utzi zuen, etsaiek hegazkinen bidez nekez detektatzeko moduko babeslekuak eraikitzea agindu eta Bien inguruko posizioak indartu. Bitartean, 1954ko otsailaren 18an, Frantziako Gobernuak, potentzia aliatuekin bat etorrita, Indotxinako egoera konpontzeko bake elkarrizketak egitea erabaki zuen, apirilaren amaieran Koreako armistizioa eztabaidatzeko egingo zen Genevako nazioarteko konferentziaren esparruan. Negoziazioek argi utzi zuten Dien Bien Phu erabakigarria izango zela. Ho Chi Minhek Giapi indar guztia tropa frantziarren aurka jaurtitzeko agindu zion, AEBek gero eta konpromiso handiagoa hartu zutela jakinda. Txinatarren babesa behin betikoa izan zen; otsailean eta martxoan elikagaien eta material belikoaren hornidura handitu egin zen. Vietminhek erabili zituen hainbat kalibretako artilleria pieza gehienak Koreako gerran amerikar eta hegokorearrei harrapatuak izan ziren.\nAzkenik, martxoaren 13an, vietnamdarrek Dien Bien Phuri eraso egin zioten. Bonbardaketen intentsitateak frantziarrak harritu zituen, eta 9.000 obus baino gehiagoko uholdea izan zuten lehen egunean. Bi egun geroago, bi gotorleku galdu zituzten, eta egoera kezkagarria zen. Erabateko porrotaren aurrean, Frantziako artilleriako komandanteak bere buruaz beste egin zuen. Artilleriako su jarraituaren konbinazioak eta Koreako infanteria txinatarraren kargak gogorarazten zituzten giza olatuen erasoek ezaugarritu zituzten Vietnamgo Frantziaren posizioen aurkako erasoak lehen egunetan. Giza kostua oso handia izan zen vietnamdarrentzat (9.000 hildako) eta Giapek taktika aldatu zuen. Erasoaldiak gelditu egin ziren, eta setio geldo eta arduratsu bat hasi zen, lubakien eta tunelen bidez, etsaiarengana hurbiltzeko, galerak minimizatuz. \nFrantziako lurraldean, elikagaiak eta munizioak urritzen hasi ziren, eta garnizioak, lehen egunetatik, aireko hornidura arazotsua zela ikusten zuen. Vietnamdarrek bi lurreratze pistak kaltetu zituzten, eta hornigaiak jausgailuetan jaurti behar izan zituzten: horietako asko etsaien eskuetan erori ziren, ordea. Frantziako agintearen erabaki okerra izan zen Dien Bien Phi aukeratzea. Herria haran baten hondoan zegoen, eta inguruko mendiak kontrolatu gabe, tranpa hilgarri bihurtu zen. Gotorlekuaren egoera etsiaren aurrean, Parisko Gobernuak Paul \u00c9ly Estatu Nagusiko burua Washingtonera bidali zuen AEBetako esku-hartze bat eztabaidatzeko. Operazioaren helburua Dien Bien Phuren gaineko presioak arintzea zen, Vietminhen posizioetara eta hornikuntza lerroetara gaueko bonbardaketa masiboak eginez, baina proiektuak ez zuen Eisenhower presidentearen onespenik jaso. Apirilaren 8an, berriz, Washingtonek Parisi eragozpena egin ziola jakinarazi zuen egunean, John Foster Dulles Estatu idazkariak Georges Bidault kantziler frantziarrari bi bonba atomiko jaurtitzeko aukera eskaini zion. Frantziako Gobernuak uko egin zion eskaintzari. Vietminheko bost dibisioz inguratuta (50.000 gizon), frantziarrek kontraeraso ausartak egin zituzten martxoaren amaieran, baina ez ziren nahikoak izan guduaren bilakaera aldatzeko. Isolatuta, milaka kilometrora, airez irten ezinik, espedizio frantziarra suntsitua izan zen, nazioarteko prentsak egunero-egunero kontatzen zuen higadura borroka batean. Apirilaren 22an, vietnamdarrek haran gehiena kontrolatzen zuten eta jausgailu jaurtiketak ia ezinezkoak ziren. Gainera, montzoiaren etorrerak hegaldiak ezinezko bihurtu zituen eta kanpamendua gorpuak flotatzen ari ziren lokatz zelai bihurtu zen. De Castriesek \u2013paraxuteez helarazi zioten jeneral izarra\u2014 etsi-etsain munizioak, elikagaiak eta uretako botak ere eskatzen zituen. \nFrantsesek eraso masiboak jasan zituzten maiatzaren 1ean eta 6an, baina ia gotorleku guztiak banan-banan galdu. Maiatzaren 7an, Giapek azken erasoa agindu zuen. Arratsaldeko lehen orduetan, De Castriesek Hanoiri jakinarazi zion vietnamdarrak leku guztietan zeudela eta, amaiera hurbiltzen ari bazen ere, azkenera arte borrokatuko zirela. Indotxinako espedizio frantseseko 16.000 gizonek vietnamdarren erasoari aurre egin zioten Dien Bien Phu herri gotortuan. Herria Ibai Gorriaren eta Mekongen artean zegoen, Tonkingo gain estrategikoan, Hanoitik 3.000 kilometro ingurura, Laoserako hornikuntza bidean. Vietnamgo oihaneko haran galdu batean frantziar tropen porrotak Indotxinan laurogeita hamar urteko presentzia kolonialaren amaiera ekarri zuen. Genevan Indotxinari buruzko negoziazioak hasi baino hogeita lau ordu lehenago, Dien Bien Phu Vietminhen eskuetan erori zen. Frantziarentzat porrotak ikaragarrizko eragina izan zuen gizartean eta politikan.\nSetioak berrogeita hamasei egun iraun zuen. Frantziarrek 7.200 baja izan zituzten, horien artean ia 1.200 hildako eta 1.600 desagertu. Harrapatutako 11.700 gizonak, horien artean De Castries jenerala eta Genevi\u00e8ve de Galard erizaina, epopeiako heroia, gerra osoko preso guztien herena izan ziren. Presoen artean iparrafrikarrak, vietnamdarrak eta Frantziako Legioan izena emandako espainiar talde txiki bat zeuden. Denentzat kalbario luzea hasi zen. 3.200 ez zituzten inoiz aberriratu. Vietnamgoek 7.900 hildako eta 15.000 zauritu baino gehiago izan zituzten. Gudua erabakitzeko faktore erabakigarria Vietminhek oihanean zehar artilleria astuna garraiatzeko eta hornituta mantentzeko zuen ahalmena izan zen. Horretarako, 100.000 langile abertzale, 18.000 zaldi, 3.000 bizikleta egokitu eta beste horrenbeste ihi putzu mobilizatu zituzten. Din Bien Phuko garaipenak Frantziarekiko mendekotasuna bat-batean desegitea ahalbidetu zien. Vietnam zatituak, hala ere, bere lurraldean Mendebaldeko beste potentzia baten \u2014Ameriketako Estatu Batuen\u2014 presentziaren aurkako bi hamarkadako borrokari aurre egin behar zion.\nGerraren amaiera.\nDien Bien Phun izandako galerak 2.293 hildako, 5.195 zauritu eta 10.998 harrapatu ziren. Viet Minhen hildakoak 23.000 inguru direla kalkulatzen da. Dien Bien Phuko porrotak Lehen Indotxinako Gerraren amaiera ekarri zuen, eta Genevan egiten ari ziren bake negoziazioak bultzatu. Horren ondorioz, 1954ko Genevako Akordioak herrialdea banatu zuen 17. paraleloan eta estatu komunista sortu zuen iparraldean eta estatu demokratikoa hegoaldean. Bi erregimen horien arteko gatazkak Vietnamgo gerra sortu zuen.\nGerraren ondorioak.\nGerrak hainbat ondorio ekarri zituen: Askotariko ondorioez hitz egin daiteke, gerraren garapen zuzenaz ez ezikk, gizarte aldaketaez ere, gatazka garatu zen lurraldeari eragiten baitiete:\nHorrez gain, Indotxinako gerra aurrekaririk gabeko gatazka izan zen eta, haren garapenaren inplikazio politikoengatik, mundu guztia inplikatu zuen. Haren ondorioak gerra hutsetik harago doaz: hainbat milioi hildako eta eragin nabarmena izan zuen herrialde partaideetako ekonomietan, ingurumenean eta baita gizarte-gaietan ere, eta hainbat lurraldetan protestak eta mugimendu bakezaleak eragin zituen. XX. mendeko garrantzitsuenetakotzat jotzen da, eta inguruko gizartearen zati handi bati eragin zion, batez ere bizia galdu zuten zibilei edo beren herrialdeko mugetatik kanpo joan behar izan zuten zibilei, aukera hobeen bila."}
{"id": "88315", "revid": "219", "url": "https://eu.wikipedia.org/wiki?curid=88315", "title": "Lehen Indotxinako Gerra", "text": ""}
{"id": "88317", "revid": "201", "url": "https://eu.wikipedia.org/wiki?curid=88317", "title": "Philippe Petain", "text": ""}
{"id": "88325", "revid": "201", "url": "https://eu.wikipedia.org/wiki?curid=88325", "title": "Indravarman III.a", "text": "Indravarman III.a, batzuetan Srindravarman ere bai, Khemertar Inperioko angkortar erregeetako bat izan zen. Historikoki, gutxien dokumentatua dagoenetako bat da, eta, honen ondorioz, bere erregealdiak zenbat iraun zuen eztabaidatzen da, baina, ziur asko, 1295 eta 1308 artean gobernatuko zuen, bere aurreko erregea izan zen Jayavarman VIII.ak, tronua 1295ean utzi baitzuen, eta, bere ondorengo izan zen Indrajayavarman 1308an errege bihurtu baitzen."}
{"id": "88327", "revid": "56334", "url": "https://eu.wikipedia.org/wiki?curid=88327", "title": "Alara", "text": "Alara, Kusheko erresumako hiriburu zen Napatako erregea izan zen K.a. 775 eta K.a. 760 bitartean. Egiptoko XXV. dinastiako faraoien aurrekaria izan zen.\nJaiotza izen bezala, Alara izan zuen, eta \"Kasaqa\"rekin ezkondu zen. Bere alaba \"Tabira\", bere lehengusu Piankhirekin ezkondu zen, Egiptoko XXV. dinastia abiarazi zuena.\nKusheko lehen errege ezaguna da, baina, dirudienez, benetan, Kushtar dinastiako zazpigarrena izango litzateke. Errege hau, Kusheko XXV. dinastiako ondorengo erregeek, dinastia honetako sortzailetzat hartu zuten.\nAlarak, Goi Nubia guztia bateratu zuen, Meroetik Niloren hirugarren ur-jauziraino. Napata ezarri zuen Kusheko hiriburu erlijioso bezala, Niloren laugarren ur-jauzia igaro eta berehala zegoena.\nBoterean, bere oinordekoa, Kashta izan zen, bere eragina, Kushetik Elefantinaraino eta are Tebaseraino hedatu zuena."}
{"id": "88328", "revid": "336", "url": "https://eu.wikipedia.org/wiki?curid=88328", "title": "Eris (planeta nanoa)", "text": "136199 Eris (2003 UB313 behin-behineko izena izan zuena; ikurra: ) plutoiderik handiena da, eta Neptunoz haraindiko gorputzik handiena, Pluton baino apur bat handiagoa baita. Disnomia izeneko satelitea du. Eris liskarraren jainkosa greziarra da, Troiako gerraren eragilea."}
{"id": "88329", "revid": "512", "url": "https://eu.wikipedia.org/wiki?curid=88329", "title": "Txarly Martinez de Bujanda", "text": "Jose Anjel Martinez de Bujanda Crespo, \"Txarly\" bezala ezagunagoa (Santikurutze Kanpezu, Araba, 1958). Txikitan irten zen herritik, Gasteizera ikastera. Ez du bere burua kanpezuartzat hartzen. Bazter utzi zuen herria, bazter lagunak, bazter familia ez beste. Kanpezun dagoelarik, ez dago herrian. Bai, aldiz, Oionen. Bertan igaroak ditu bizitzako urterik onenak, 1984tik 1996ra. Arriagako Done Bikendi parrokiara etorri zen Oiondik eta kartzela pastoralari zegokion lana egokitu zitzaion. Langraizeko kartzelako kapilaua da 2005etik."}
{"id": "88330", "revid": "201", "url": "https://eu.wikipedia.org/wiki?curid=88330", "title": "Txarly martinez de bujanda", "text": ""}
{"id": "88331", "revid": "201", "url": "https://eu.wikipedia.org/wiki?curid=88331", "title": "Jose Anjel Martinez de Bujanda", "text": ""}
{"id": "88332", "revid": "90204", "url": "https://eu.wikipedia.org/wiki?curid=88332", "title": "Zidanta I.a", "text": "Zidanta I.a, errege hitita bat izan zen. Ondo zehaztu gabeko denbora tarte batez gobernatu zuen, gutxi gora-behera, K.a. 1550eko hamarkada inguruan.\nTronuan bere aurrekoa izan zen Hantil I.aren suhia, bere aitaginarrebari errege bihurtzea ahalbidetu zion Mursili I.aren hilketan parte hartu zuen. Hantil I.ak hogeitamar urte errege bezala eman ondoren, Zidantak hil egin zuen, baita haren semeetako batzuk ere, hititar inperioko errege izateko.\nBere erregealdiari buruz, ez da askorik ezagutzen, froga dokumentalik ez baita geratu, eta, gainera, laster hil zuen bere seme Ammunak."}
{"id": "88333", "revid": "336", "url": "https://eu.wikipedia.org/wiki?curid=88333", "title": "Kizzuwadna", "text": "Kizzuwadna edo Kizzuwatna, hurriten kulturako erresuma bat izan zen. Anatoliako hegoalde menditsuan kokatua zegoen, gaur egun Turkiako Alexandretako golkoan izena duen inguruan. K.a. II. milurtekoan garatu zen, Brontze Aroan, alegia. Taurus mendilerroak eta Ceyhan ibaiak mugatzen zituen eta Kummani zuen hiriburu. Geroago, Zilizia izena emango zioten lurralde honi. \nHistoria.\nBere historia, hititen inperioarekin lotuta dago, eta, hasieran, erresuma independente bat izan bazen ere (Adaniya deitua), dirudienez, inperioan hititan sartu zen Hattusili I.aren erregealdian, (K.a. 1650-K.a. 1620). Ondoren, aldiz, hititek izan zuten ahuldadea probestuz, Kizzuwadna independente aldarrikatu zen, honela, Mitanni eta Hititar inperioaren artean zuen tarteko kokapenarekin jokatuz, botere handia lortu ahal izan zuen.\nEgoera hau, Telepinu erregeak eta bere ondorengoek onartu zutena, Tudhalia I.aren erregealdira arte mantendu zen, (K.a. 1430-K.a. 1400), Kizzuwadna estatu basailu bihurtu zuena \"Sunasurako hitzarmena\"ren bidez, Mitanniren aurkako bere kanpainen aurrekari bezala. \nKizzuwadna, hititar inperioaren basailu bezala mantendu zen Shubiluliuma I.aren erregealdira arte (K.a. XIV. mendearen erdialdea), errege honek, Kizzuwadnaren izenezko independentziarekin amaitu zuelarik.\nKadeshko gudu ezagunean (K.a. 1299/1291 bc), Kizzuwadnak tropak eman zizkion Muwatallis II errege hititari Egiptoko Ramses II.aren aurka. Borroka horren ondorioz, hititek Siriako kontrola sendotu zuten.\nHititengan izan zuen eragina.\nHititar inperioaren mendeko egoera politikoa gora-behera, Kizzuwadnak eragin handia izan zuen hititengan: erresuma honen bidez, hititen kulturan elementu hurritar ugari sartu zituzten, bereziki erlijioan, zenbait errege hititek, Urhi-Teshub kasu, euren izen hurrita erabiltzeraino.\nKizzuwadna, adibidez, Hebat jainkosa hurritaren gurtzaren gune nagusietako bat zen, eta gurtza horrek eragin handia izan zuen k.o. XIII. mendearen amaieran hittiten estatu-erlijioan.\nKizzuwadnak ere zeregin garrantzitsua izan zuen erresumako ekonomian, burdinaren galdaketa eta fabrikaziorako funtsezko zentro bihurtu baitzen."}
{"id": "88335", "revid": "336", "url": "https://eu.wikipedia.org/wiki?curid=88335", "title": "Pentagonoa", "text": "Pentagonoa Ameriketako Estatu Batuetako Virginiako Arlington konderrian dagoen, AEBetako Defentsa Sailaren egoitza nagusia da. Izenak esaten duen bezala, eraikinak pentagono itxura du, eta honegatik da hain zuzen ere, horren famatua.\n1943. urtean eraiki zuten, eta ordutik Ameriketako Estatu Batuetako Defentsa Sailaren egoitza nagusia izan da. Bertatik, armadak operazio guztiak burutzen ditu.\n2014ko azaroaren 25an jakin zenez, AEBetako Defentsa idazkariak kargua utziko zuen, izan ere, ustez Ekialde Hurbilaren inguruko estrategiarekin ez zegoen ados. Senatuaren oniritzia behar zuen horretarako."}
{"id": "88337", "revid": "56334", "url": "https://eu.wikipedia.org/wiki?curid=88337", "title": "Ninurta-Tukulti-Ashur", "text": "Ninurta-Tukulti-Ashur, oso denbora laburrez gobernatu zuen errege Asiriar bat izan zen, bere aita Ashur Dan I.aren ondoren, tronura igo eta berehala, bere anaia Muttakil-Nuskuren esku galtzeko.\nBere erregealdia laburra izan zen arren, jauregiarekin lotutako administrazio zibil eta erlijiosoaren datu ugari ezagutzen dira, gortearen funtzionamendua deskribatzen dutenak, taulatxo ugaridun zenbait artxibategi aurkitu izanari esker. Honela, \"Takultu\" jaiaren ospakizuna ziurtatzen duen lehen dokumentua ezagutzen da, aurretik jada ospatzen zen arren, non, erregeak, jainkoei, janaria ematen zien sakrifizio eran, euren bedeinkapenak herrialdera, hirira eta erregea berarengana erakartzeko.\nBere erregealdian, Babiloniaren eragina sendotzen da, eta, horregatik, Marduken estatua itzultzen du, bere tenplura itzuli daitekeena, mende bat baino gehiagoz erbesteratua egon ondoren, bere aurreko errege bat izan zen Tukulti-Ninurta I.ak lapurtu baitzuen.\nBere anaiaren altxamenduaren ondoren, Babiloniara ihes egitea lortu zuen, une honetan, historiatik desagertzen delarik."}
{"id": "88338", "revid": "512", "url": "https://eu.wikipedia.org/wiki?curid=88338", "title": "Seleuko V.a Filometor", "text": "Seleuko V.a Filometor, seleukotar dinastiakoa, Siriako errege izan zen K.a. 126 eta K.a. 125 bitartean. Demetrio II.a Nikator eta Kleopatra Tearen semea, bere aita hil zenean, bere amaren erregeordetzapean egon zen, \"Filometor\" epitetoak berak dioen bezala. Bere boterea aldarrikatu eta erregeordetza gainetik kentzen saiatu zenean, bere amak berak hil zuen, bere anaia Antioko VIII.a Grifogatik ordeztuz."}
{"id": "88339", "revid": "56334", "url": "https://eu.wikipedia.org/wiki?curid=88339", "title": "Jackson", "text": "Jackson ingeles hizkuntzako izen eta abizen bat da, eta ondorengoei egin diezaieke erreferentzia:"}
{"id": "88340", "revid": "1545", "url": "https://eu.wikipedia.org/wiki?curid=88340", "title": "1984ko Udako Olinpiar Jokoak", "text": "1984ko Udako Olinpiar Jokoak, bigarren aldiz, Los Angelesen ospatu ziren, 1932an bezalaxe. Udako Olinpiar Jokoen XXIII. edizioa izan zen. Bertan, 6797 kirolarik parte hartu zuten, 140 herrialde, 23 kirol eta 221 probatan ordezkatuz.\nParte hartzeari uko egin zioten herrialdeak 14 baino izan ez ziren arren, azpimarragarria izan zen domina kopuruen zerrendan goian egoten ziren herrialdeen falta, SESB bera edo Ekialdeko Alemania eta Bulgaria kasu. Izan ere, 1976ko Montrealeko jokoetan, orain boikota egiten zuten herrialdeek, urrezko dominen %58a irabazi zuten. Bere aldetik, Los Angeleseko joko hauetan, Errumaniak, bere historiako domina gehien lortu zituen.\nOlinpiar Jokoen aro berria.\n1976ko Montrealeko Udako Olinpiar Jokoetan dirua galdu zela jakin ondoren, hiri bakar bat ere ez zen aurkeztu 1984ko jokoetako hautagai bezala. Hau, Olinpiar Jokoen etorkizunerako mehatxua bezala ikusia izan zen. Los Angelesek, 1980ko jokoetarako hautagaitza aurkeztu zuena eta 1978an, 1984koetarako hautagaitza berritu zuena, Amerikar Komitearekin batera, Olinpiar Jokoei, dirua irabazarazi zien plan bat egin zuten. Olinpiar Jokoetan etekin ekonomikoa lortu zuen lehen hiria izan zen, eta ondorengo hiri antolatzaileentzako eredua izango zen. Montrealeko modua, guztiz aurkakoa zen. Los Angelesek, jada zituen pabiloi eta estadioak erabili zituen, eta konpainien funtsak erabili zituen Jokoak antolatzeko, baita soilik bi toki berri eraikitzeko ere, bata txirrindularientzako, eta bestea, igerileku olinpiko berri bat. Hiriak, 200 milioi dolarreko etekina lortu zuen.\nUne handiak.\nIgeriketa.\nEmakumezkoen artean, hoberena Mary T. Meagher izan zen, hiru urrezko domina irabazi zituena, 100 eta 200 metro tximeleta estiloan eta 4x100 estiloetako erreleboan.\nSobietar boikota.\n1980ko Moskuko Udako Olinpiar Jokoei AEBek egin zien boikotari erantzun bezala, Ekialdeko Blokeko herrialdeek, Errumaniak ezik, beste 8 herrialde sozialista aliaturekin batera, beste hainbeste egin zuten Los Angelesekoekin. Sobietar Batasunak, boikota sustatu zuena, bere kirolarientzako berme gehiegirik ez zegoela argudiatu zuen, eta, ez joateko bere erabakia, maiatzak 8an iragarri zuen, jokoak hasi baino bi hilabete inguru lehenago.\n "}
{"id": "88341", "revid": "105290", "url": "https://eu.wikipedia.org/wiki?curid=88341", "title": "Los Angeles Handia", "text": "Los Angeles Handia edo ingelesez \"Greater Los Angeles\", Los Angeles (Kalifornia, AEB) eta inguruko hiriek osatzen duten metropoliar gunea da. Los Angeles Handiak 17.775.984 biztanle ditu eta Ameriketako Estatu Batuetako bigarren metropoliar gunerik handiena da."}
{"id": "88343", "revid": "336", "url": "https://eu.wikipedia.org/wiki?curid=88343", "title": "Norton antibirusa", "text": "Norton antibirusa Symantec enpresak garatu duen produktu bat da eta ekipo pertsonaletan gehiago erabiltzen den antibirus programa da. Programa independentea bezala lortu ahal izateaz gain, \"Norton System Works\" pak formatuan saltzen da. Baita enpreseetan erabiltzeko diseinatuta dagoen Symantec Antibirus Corporate Edition. Gaur egun norton antibirusa 72577 antibirus desberdinak detekta dezake, baina usten da heuristikaren erabilerari esker posible izango dela zenbaki hau handitzea, BloodHound izeneko heuristika erabiliz.\nBirusen esanaiak.\nSymantek LiveUpdate tresna sortu du, honek birusen esanahiak eguneratzen ditu, programaren instalazio momentuan ezagutu ez dituen birusak, detektatuak eta ezabatuak izan daitezen. Birusaren definizioak eguneratzeko, erabiltzailea suskripzio aktibo bat egin behar du eta antibirusa dagoen ekipoa internet konexioa eduki behar du. Inskripzioa bukatu baldin bada, erabiltzaileak programaren egunerokoak deskargatzeko aukera izango du.\nNola ekipo batzuk internet konexioa ez dutenez, Symantek aldizka artxibo exekutable batzuk windowsekin egiten ditu, sistema hau, konprimituta dauden artxibo autoerauzketan datza, exekutatzen direnean, ekipoan bilatzen dituzte instalatuta dauden Symantek produktuak eta aurkitzen dituenean artxibo binarioak eguneratzen ditu. Aukera hau Symantek web orri ofizialean aurkitu dezakezue, \"Download virus definitions\" aldean.\nKritikak.\nAntibirus programa herrikoienetako izateaz gain, kritika gogorrak jaso ditu zeren eta errekurtso kontsumo handia eskatzen du eta detekzio indize baxuak ditu.\nErrekurtsoen kontsumoa.\nPertsona batzuk errekurtso kontsumo handia daukalako kritikatzen dute.\nSuskripzioko gogoraketa konstanteak.\nSuskripzioa bukatu dela eta ate bat azaltzea erabiltzaileen arteko kexa amankomuna da. Ate hau 90 egun barru agertzen da eta beste ate guztien aurretik irekitzen da.\nCIA eta FBIren kooperazioa.\nNorton oso gogor kritikatuta izan da Symantek hartu duen hautu politikoengatik. Muzin egiten diote Estatu Batuetako serbitzu sekretoaren programa espioien detekzioari, adibidez Magic Lantern FBIrena eta Oasis CIAkoa."}
{"id": "88344", "revid": "119347", "url": "https://eu.wikipedia.org/wiki?curid=88344", "title": "Lauhiraze (\u00dchaitza)", "text": "Lauhiraze edo Lauhiraze \u00dchaitza Zuberoako erreka da, \u00dchaitzeko ibaiadarra dena.\nGeografia.\nLohitz\u00fcne-Oihergian jaioa, Ozaraine-Erribareitan isurtzen ditu bere urak \u00dchaitzera. Guztira 15,4 kilometroko ibilbidea du.\nIzena.\n\"Lauhirasse\" frantsesezko izena Ipar Euskal Herriko ibai bi izendatzeko erabiltzen dute: Biduzeko ibaiadarra denak eta \u00dchaitzeko ibaiadarra den honek. Bi hauek ezberdintzeko Lauhiraze Biduze eta Lauhirize \u00dchaitza erabil daitezke hurrenez hurren.\nIbaiadarrak.\nLauhirazek ibaiadar bi ditu:"}
{"id": "88345", "revid": "336", "url": "https://eu.wikipedia.org/wiki?curid=88345", "title": "Okimo", "text": "Greziar mitologian, Okimo heliadetako bat zen, Helios jainkok Rodo lamiarekin izan zuen zazpi semeetako bat.\nHeliadek, Rodaseko gobernua jaso zuten Telkinak kanporatuak izan ondoren, fenomeno atmosferikoak maneiatu eta Estigiatik euria eginaraziz, jainkoei erronka jo zieten zakur burudun daimon boteretsuak. Telkinak betirako ezabatzeko, Zeusek, uhartea urperatu egin zuen, baina telkin gehienek ihes egitea lortu zuten. Orduan, Heliosek, Rodasen jabetza suertatu zitzaiona, bere izpiekin uhartea urpetik atera zuen, bere maite Rodoren izenarekin bataiatu eta gobernua, honekin izan zituen zazpi semeei eman zien.\nBaina bere anaia Tenagesen trebeziengatik bekaizti, gainontzeko heliadatik lauk, haren hilketa prestatu zuten. Krimena ezagutu zenean, laurak Rodasetik kanporatuak izan ziren, eta, beraz, uhartean, hilketa horretan parte hartu ez zuten bi anaiak geratu ziren: Okimo eta Zerkafo.\nOkimok, bietatik nagusiena zenak, bereganatu zuen Rodaseko tronua. Hegetoria izeneko naiadearekin, Zidipe edo Zirbia izeneko alaba bat izan zuen, Zerkaforekin ezkontzean, bere anaiaren oinordeko bihurtu zuena. Zidipe, Okridioni ezkon hitza emanda zegoen, baina honen heraldo baten traizioaren ondorioz, Zerkafori eman zion ezkontzeko. Honegatik, ordutik, heraldo bakar bat bera ere ez zen ausartzen Okridionen tenplutxoan sartzen. Beste bertsio baten arabera, Okridionek, Zidiperekin ezkontzea lortu zuen, baina Zerkafok, maite zuenez, bahitu egin zuen, eta ez zen itzuli Okimo aguretuta egon zen arte."}
{"id": "88347", "revid": "1545", "url": "https://eu.wikipedia.org/wiki?curid=88347", "title": "Panda Security", "text": "Panda Security SA, Panda Software izenekoa, segurtasun informatikoaren konpainia multinazionala Mikel Urizarbarrenak sortu zuen Bilbon 1990. urtean. Antibirus softwareen produkzioan zentratua, spam eta spyware aplikazioak detektatzeko, ziberkrimenak prebenitzeko eta beste segurtasun tresnak eta enpresa eta etxe erabiltzaileen kudeaketarako sortua izan zen.\nPanda produktuak etxeko eta enpresetako erabiltzaileentzako segurtasun tresnak daramatza. Patentatua duen teknologia, TruPrevent izenekoa, birus ezezagunak eta kanpotarrak blokeatzeko proaktibo izateko ahalmena duen multzoa da. \"Meda Detecci\u00f3n\" izeneko programa berri bat ere sortu du, ohizko antibirusak baina babes handiago bat eskaintzen omen duena.\nKonpainia.\nDeskripzio orokorra.\nPanda Security munduko laugarren antibirusen saltzaile handiena da. Konpainia, Urizarbarrenak 100% akzioak zuela, 2007 urteko apirilaren 24ean akzioetako 75% Investindustriak ikerketa taldeari saldu zizkion. 2007ko uztailaren 30ean Panda Software konpainia bere izena aldatu zuen eta Panda Security deitzera pasatu zen. Urizarbarrena Jorge Dinaresengandik ordezkatua izan zen. Ia urte bat geroago, 2008ko ekainaren 3an, Dinares bota zuten eta Juan Santanari eman zioten aginte makila.\nKritikak.\nErabiltzaile batzuk Panda bidaltzen dien eskatu gabeko posta elektronikoengandik kexatu dira eta esan dute korreo elektroniko gehiago ez jasotzeko edo enpresarekin kontaktuan jartzeko ahaleginak ez dute ezertarako balio izan. 2008ko apirilean Wininet.dtl Windows Vista Panda antibirusak detektatu zuen. Erabiltzaile asko Internet gabe geratu ziren. Hurrengo egunean arazoa konpondu zen.\nTruPrevent teknologia.\nTruPrevent teknologiak, 2003tik panda produktuetan sartuta, panda Securitygandik garatutako teknologien multzoa da ordenagailuen babes proaktiboarentzako. Antibirus produktu tradizionalak babes erreaktiboa ematen ziguten.\nTruPrevent teknologiak mehatxu askoren aurkako babes generiko bat ematen digu eta politika eta arauak egunero ateratzen diren zaurgarri berrietan oinarrituta daude."}
{"id": "88348", "revid": "98220", "url": "https://eu.wikipedia.org/wiki?curid=88348", "title": "Gies", "text": "Greziar mitologian, Giges edo Gies (grezieraz \u0393\u03cd\u03b7\u03c2 edo \u0393\u03cd\u03b3\u03b7\u03c2, \"indartsua\"), Gigas edo Gias ere deitua batzuetan, Hekatonkiro bat zen, ehun beso eta berrogeitamar burudun erraldoi bat, Urano eta Gearen semea eta Briareo eta Kotoren anaia.\nBere anaiekin batera, lehenik Uranok eta ondoren Kronosek, Tartarora bidali zuten, azken honi, lehena tronutik kentzen lagundu ondoren, Zeusek askatu eta honen aldean Titanomakian parte hartu zuen arte. Gerra amaitu ondoren, Ozeano ibaiko jauregi batean bizitzen jarri zen. Tetisek deitu zuen, Zeusi laguntzeko, jainko honi, Herak, Ateneak eta Poseidonek, tronutik kentzeko kateatu zutenean laguntzeko.\nGiges, Eneasen Italiako lagun baten izena ere bada. Turnok hil zuen, Italian, Eneasen etsaia zenak. (Virgilio, Eneida 9.762)"}
{"id": "88349", "revid": "1545", "url": "https://eu.wikipedia.org/wiki?curid=88349", "title": "Turno", "text": "Turno (), mitologia grekoerromatarrean, Dauno eta Venilla lamiaren semea eta Juturna lamiaren neba zen. Lazioko herri bat zen rutulotarren erregea zen. Virgilioren Eneidan, bigarren antagonista nagusia da, Juno jainkosaren ondoren. Bere leinu altua zela eta Latino erregearen alaba zen Laviniarekin ezkon hitza emanda zegoen, baina ezin izan zen honekin ezkondu, orakulu batek, Latinori, printzesa, latindarren izenean inperio handi bat sortuko zuen itsasotik heldutako gizon batekin ezkondu beharko zela esan baitzion. Itsasotik heldutako gizon hori, Eneas zen.\nHisituta eta Juno jainkosa eta Alekto Furiaren eraginpean, Turnok, Eneasi gerra adierazi zion. Turnok, Latinoren laguntza ere lortzea espero zuen, baina honek uko egin zion, eta, horregatik, etruriarren errege zen Mezentzioren aliantza bilatu zuen, honek, gorantz eta gorantz zihoan Latindar ligaren boterea batere ongi ikusten ez zuelarik. Troiarrek eta rutulotarrek, denbora askoz borrokatu zuten, bakoitzak euren aliatuekin, eta jainkoek ere parte hartuz.\nGerran zehar, Turnok, Palante hil zuen, Eneasen laguna. Azkenik, Eneasek Turno garaitu zuen, iztarrean zaurituz. Turnok, bere aitaren aurrera itzultzea eskatzen du, Eneasek ia onartzen duena, baina, orduan, bere etsaiak daramatzan armak ikusten ditu, bere lagun Palanterenak direnak, eta hau Turnoren esku nola hil zen gogoratuz, Eneasek iritziz aldatu eta rutulotarra hiltzea erabakitzen du, halaxe gertatu zen bezala, \"eta Turnoren arima, duingabe, ilunpeen lurraldera erori zen\"."}
{"id": "88350", "revid": "1545", "url": "https://eu.wikipedia.org/wiki?curid=88350", "title": "Juturna", "text": "Juturna, erromatar mitologian, jainkosa txiki bat zen, ur eta iturburuetako lamia. Esaten denez, Daunoren alaba eta Eneasen etsai Turnoren arreba zen.\nJupiterrek, hilezkortasuna eman zion. Jano jainkoaren emazte eta Fontusen ama bezala ezagutzen da. Erroman, Largo di Torre Argentinako gune sakratuan tenplu bat zuen."}
{"id": "88353", "revid": "336", "url": "https://eu.wikipedia.org/wiki?curid=88353", "title": "Mike Powell", "text": "Michael Anthony \"Mike\" Powell (Philadelphia, 1963ko azaroak 10), luzera jauzian espezializatutako kirolari ohi estatubatuar bat da.\n1991n Tokion ospatutako Atletismoko Munduko Txapelketan, 1968an, Mexikoko Olinpiar Jokoetan Bob Beamonek lortutako 8,90 metroko munduko errekorra gainditu zuen, ia 23 urteren ondoren, 8,95 metroko jauzi batekin, bost zentimetro gehiago."}
{"id": "88354", "revid": "512", "url": "https://eu.wikipedia.org/wiki?curid=88354", "title": "Square One", "text": "Square One, Rubiken kuboaren motako buruhausgarri bat da. Baina, halako beste buruhausgarrietatik bereizten duena, bere mozketen formaren ondorioz, biratzerakoan formaz aldatzen dela da.\nHistoria.\nSquare One buruhausgarria, Karel Hr\u0161el eta Vojt\u011bch Kopsk\u00fdk asmatu zuten 1990 inguruan. Patente eskaria, Txekoslovakian, 1990eko azaroak 8an egin zen eta 1992ko urriak 26an onartua izan zen, CS 277266 B6 zenbakiarekin. AEBetan, 1993ko martxoak 16an patentatua izan zen, US 5.193.809 zenbakipean. Kuboaren diseinua ere patentatua izan zen, D340.093 zenbakiarekin, 1993ko urriak 5ean.\nJainkoaren algoritmoa.\n2005ean, Mike Masonjonesek, Square One buruhausgarriarentzako Jainkoaren algoritmoa kalkulatu zuen. Buruhausgarriaren posizio bakoitza, gehienez ere, 13 bira eginez ebatzi daitekeela frogatu zuen (12, erdiko geruza kontutan hartzen ez bada). Jarraian, buruhausgarria ebazteko n birak behar dituzten p posizio kopurua laburbiltzen da."}
{"id": "88355", "revid": "105290", "url": "https://eu.wikipedia.org/wiki?curid=88355", "title": "EusLinux", "text": "EusLinux Debianen oinarrituta dagoen GNU/Linux banaketa da. Proiektua Eusko Jaurlaritzako Hizkuntz Normalkuntzako Sailburuordetzak bultzatu zuen 2005ean, baina ez zuen jarraipenik izan.\nOraindik ere Interneten dago eskuragarri, Jaurlaritzaren webgunean.\nProiektu honen ekarpen nagusiak Debian eta GNOMEren tresna batzuk euskarara itzultzea eta, beste aldetik, aurreko proiektuetan itzuli ziren tresnak eguneratzea izan zen, esaterako OpenOffice.org.\nProiektuan Elhuyarrek, UZEIk eta Zundan-ek hartu zuten parte."}
{"id": "88356", "revid": "105290", "url": "https://eu.wikipedia.org/wiki?curid=88356", "title": "Hitz gurutzatuak", "text": "Hitz gurutzatuak hitz batzuk laukitxo batzuetan bertikalki edo horizontalki jartzean datzan denborapasa bat da. Hitzak letrak batean gurutzatzen dira.\nHistoria.\n1913ko abenduaren 21an, Arthur Wynne izeneko kazetari ingelesak \"Word-cross\" izeneko joko berria argitaratu zuen \"New York World\" egunkarian. Wynnek berak aitortu zuenez, aitonak txikitan erakutsitako \u201clauki magikoak\u201d izeneko jokoan oinarritu zen denbora-pasa berria asmatzeko.\nGainera, lehenago ere antzeko jokoak argitaratu ziren. \"St. Nicholas\" haurrentzako aldizkariak hitzak laukietan idazteko jokoak argitaratu zituen 1873an. Eta 1890ean, \"Il Secolo Illustrato della Domenica\" aldizkariarentzat Giusseppe Airoldik \"Per Passare il Tempo\" jokoa prestatu zuen: lehenengoz, hitz-jokoak definizio bertikalak eta horizontalak elkarrekin gurutzatzen zituen. Baina joko sinple eta mugatua zen, lau hitz bertikal zituen eta beste lau horizontal, eta jakina, hitz guztiak luzera berekoak ziren, lau letrakoak.\nHitz gurutzatuen sukarra.\nWynnek, 1913ko Santo Tomas egunean, jokoaren arrakastan funtsezko eragina izango zuen elementua erantsi zuen: hitzak bereizten zituzten hutsuneak. Lauki hutsei esker edozein luzerako hitzak sar zitezkeen, eta jokoa nahi adina zabaldu. \"New York World\" Wynnen hitz gurutzatuak astero argitaratzen hasi zen, eta beste egunkari batzuek bide hari heldu zioten urte gutxian. \"Boston Globe\", esaterako, 1917an hasi zen irakurleei hitz gurutzatuak eskaintzen. Baina fenomenoak 1920ko hamarkadan egin zuen eztanda. 1921ean New Yorkeko Liburutegi Publikoko arduradunak kexu ziren \u201chitz gurutzatuen eroaldiak liburutegiak jo\u201d zituelako. Haien esanetan, moda berriaren zaleek liburutegiko hiztegi eta entziklopediak monopolizatu eta liburuen \u201cegiazko\u201d erabiltzaileak uxatzen zituzten.\n1924an Simon and Schuster argitaletxeak lehen hitz gurutzatu liburua argitaratu zuen. Sukarra areagotu egin zen. Paradoxikoki, gaur egun hitz gurutzatuengatik ospetsua den \"The New York Times\" jokoaren aurkako gurutzadaren lehen lerroan zegoen. 1924an bertan, jarduerak \u201cgarapen mentalean inolako eraginik ez\u201d zuela zioen egunkariak. Hurrengo urtean zera adierazi zuen: \u201cZorionez, hitz gurutzatuak onuragarriak ala kaltegarriak direneko galderak ez du erantzunik behar. Eroaldia azkar itzaltzen ari da, eta hilabete gutxian erabat ahaztuta egongo da\u201d. Hilabete gutxi horiek joan ziren, baita urteak ere, eta 1929an moda erabat desagertu zela argitaratu arren, Wynneren jokoak aurrera egin zuen. The New York Timesen setakeriak 1942ra arte iraun zuen. Orduan hasi ziren oraindik munduko hitz gurutzatu prestigiodunenetakoak \u2013eta zailenetakoak\u2013 direnak argitaratzen.\nOrdurako Robert Stilgenbauer hasia zen inoizko hitz gurutzatu zabalenak prestatzen. Hamar urteko lana 1949an argitaratu zuen, eta 125.000 kopia saldu zituen. 3.185 definizio bertikal eta beste 3.149 horizontal ditu, eta gaur arte ez du inork osatu."}
{"id": "88358", "revid": "119347", "url": "https://eu.wikipedia.org/wiki?curid=88358", "title": "I quatro inesorabili", "text": "I quatro inesorabili (), Primo Zeglio zinema zuzendariak 1965. urtean egindako film bat da, Spaghetti western generoko filma.\nIstorioa.\nSam, hilketaz salaturik dagoen errugabe baten atzetik doan landa agente bat da. Bitartean, lau ordainsari bilatzaile, agentearen atzetik doaz, berau hiltzeko asmoz."}
{"id": "88359", "revid": "9034325", "url": "https://eu.wikipedia.org/wiki?curid=88359", "title": "Mahabalipuram", "text": "Mahabalipuram, Mamallapuram bezala ere ezaguna, Indiako Tamil Nadu estatuko Kancheepuram barrutiko hiri bat da.\nMahabalipuram hiria, VII. mendean, Pallava dinastiaren portu bat zen, Chennaitik 60 kilometro ingurura zegoena. VII eta IX. mendeen artean eraikitako zenbait monumentu historiko ditu, UNESCOk, 1984an, Gizateriaren Ondare izendatu zituenak."}
{"id": "88362", "revid": "512", "url": "https://eu.wikipedia.org/wiki?curid=88362", "title": "John Sculley", "text": "John Sculley (AEB 1939ko apirilaren 6a) PepsiCo konpainiako lehendakariordea eta ondoren, Apple Computereko lehendakaria eta zuzendari exekutiboa izan zen. Gaur egun, Sculley Brothers izeneko inbertsioak egiteko enpresa baten bazkidea da.\nSculley Estatu Batuetan jaio zen, baino jaio eta astebetera bere familia etxez aldatu zen Bermudatara. Ondoren, Brasil eta Europan ere biziko da. 14 urterekin koloreko izpi katodikodun tutua asmatu zuen, baina ezin izan zuen patentatu, Dr. Lawrencek antzeko asmakuntza bat patentatu baitzuen aste batzuk lehenago. Patente hau ondoren, Sonyk eskuratu zuen. Sculley diseinugile arkitektoniko bezala graduatu zen Brown Unibertsitatean eta MBA bat lortu zuen Whartongo Negozio Eskolan.\nApple Computer.\nSteve Jobs Apple Computereko lehendakaria zela, honek John Sculleyri, orduan Pepsiko lehendakariordea, postu bat eskaini zion bere konpainian, eta 1983an onartu zuen. 1985. Urtean, Sculleyk Jobs konpainiatik kanporatu zuen.\nSculleyren administrazioa eta gero, Applek Macintoshen interfaze grafikoaren zati batzuk Microsofti lizentziatu zizkion."}
{"id": "88363", "revid": "105290", "url": "https://eu.wikipedia.org/wiki?curid=88363", "title": "Warblog", "text": "Warbloga edo milbloga gerrari buruzko notizi edota gertakariei buruz hitz egiten duen webloga da. Batzuetan, warblog terminoak blogak gerraren aldeko pentsaera duela esan nahi du. Milblog terminoak, berriz, idazle edo blogaren egilea militarra edo hauekin harremana izandakoa dela esan nahi du.\nDeskripzioa eta jatorria.\nWarblogak lehenez 2001. urtean agertu ziren Ameriketako Estatu BatuakAEBetan, Afganistanen inbasioa gertatu bitartean. Baina 2003ra arte, hau da, Iraken inbasioa gertatu arte ez ziren heuren heldutasunera iritsi.\nWarblog batzuk beren edukia gerran zentratzen zuten bitartean, beste batzuk euren funtsa hainbat esparrutara zabaldu zuten: pol\u00edtica, kultura\u2026 gaietara esate baterako.\nGerra garaian eta gerrari buruzkoak ez diren gaiak jorratzen dituzten blogak, normalean gertatzen ari den istiluari buruz dihardute. Gerratea amaitzean, batzuek lehen zuten izaerara bueltatzen dira, beste batzuk, ordea, hartu duten pertsonaia berria kontserbatzen dute.\nMatt Welch izan zen \u201cwarblog\u201d terminoa izenpetu zuena eta 2001eko irailaren 17an bere warblog propioa kaleratu zuena.\nWarbloggingaren hazkundea.\nGlenn Reynolds izan zen warblogginga ezagunarazi zuena. Gainera, bere Instapundit izeneko bloga gaur egun dagoen blog politiko nagusienetarikoa da. Beste warblog ezagunak, Steven Den Bestek egindako USS Clueless adibidez, irailaren 11 baino lehen kaleratu zen baina ez zuen bere edukia terrorismoaren aurkako gerra bezala definitu, data hau pasa ondoren.\nOraina.\nPentsatu izan da warblog terminoa anakroniko bilakatu dela (Interneten gauzak zein azkar aldatzen direnaren irudia). warblog izenarekin ezagun bilakatu ziren blog gehienek edukia zabaldu zuten politika eta notizia orokorrak aipatuz. Horietako gehienak, informazio eguneratuaren foku bilakatu ziren, gai nagusia 2004. urteko elekzioak izan zirelarik. Beste batzuk aitzitik, gerrari zuzendutako atentzioa, alderdi bereizgarria dela uste dute eta ondorioz blog politikoetatik bereizi egiten dira.\nEsparru honetan ordezkari moduko bat jaio zen \u201cMilblog\u201d izenekoa. Hauek ere gerra gaiak jorratu ohi zituzten. Blog hauek agente edota erretiratutako militarrek idatzitakoak izan ziren.\nBloggerra gaur egungo konbate zona posibletan bizi diren biztanleetara iritsi da. Honek ingelesez idatzitako blog Irakiar, Afgano eta Iraniarren hazkundea eragin du. Nahiz eta blog hauek warblogak ez izan, warblog egileek baita irakurleek ere laguntza ugari eskaini dituzte arlo honetan.\nAipagarria da esatea AEBn warblogginaren hazkundea sumatu ondoren, bertako departamentuak warblogak bijilatzen hasi dira. Hamar gizonek osotutako taldea sortu dute honetarako. Ondorioz zenbait warbloggerrek beren blogak ezabatu dituzte agintariek egin ditzaketen errepresaliei beldur baitira."}
{"id": "88364", "revid": "1712", "url": "https://eu.wikipedia.org/wiki?curid=88364", "title": "Euslinux", "text": ""}
{"id": "88367", "revid": "201", "url": "https://eu.wikipedia.org/wiki?curid=88367", "title": "Hitz Gurutzatuak", "text": ""}
{"id": "88368", "revid": "201", "url": "https://eu.wikipedia.org/wiki?curid=88368", "title": "Gurutzegrama", "text": ""}
{"id": "88369", "revid": "31982", "url": "https://eu.wikipedia.org/wiki?curid=88369", "title": "Giurtelecu \u015eimleului", "text": "Giurtelecu \u015eimleului Errumaniako udalerria da, Transilvaniako eskualde historikoan dagoena."}
{"id": "88373", "revid": "119347", "url": "https://eu.wikipedia.org/wiki?curid=88373", "title": "Liburu elektroniko", "text": "Liburu elektronikoa edo e-booka liburu baten bertsio elektroniko edo digitala da. Liburu elektronikoa irakurtzeko, \"irakurgailu\" edo \"liburu elektronikoen irakurgailu\" izena duen gailua erabiltzen da. \"\" terminoa ingelesetik dator, eta anbiguoa da, batzuetan \u00abliburu elektroniko\u00bb (hots, irakurtzen dena) eta beste batzuetan \u00abliburu elektronikoen irakurgailu\u00bb esan nahi baitu.\nBestalde, autore batzuek liburu elektronikoen eta hipertestuen arteko desberdintasuna defendatzen dute. Hipertestuek informazioaren egituraketaren lotura egiteko balio dute; liburu elektronikoa, aldiz, paperean argitaratuko liburua digitalizatzeko erabiltzen da. Hipertestuaren adibide da ; eta \"e-book\"aren adibide da edozein liburu digital, Interneten edota CD-ROM batean gordea.\nLiburu elektronikoaren bilakaera.\nLiburu elektronikoaren irakurgailutzat hainbat tresna erabil daitezke: ordenagailuak, PDA, ordenagailu eramangarriak, eta hala pantaila nola memoria digitala dituen edozein gailu elektroniko, oro har.\nHala ere, XXI. mendearen lehen hamarkadaren bukaeran, liburu elektronikotzat soilik balio zuten gailuak azaldu ziren, paperezko liburuen aldakortasuna emulatzeko diseinatuta daudenak. Honela bilatu zen: mugikortasuna eta autonomia (kontsumo baxua duten gailu mugikorrak irakurketa luzatzeko, kargaren beharrik gabe), neurri nahikoa duten pantailen bidez ohiko dokumentuak ikusteko (A4 edo A5 formatuetan), kontraste neurri altua eta baita eguneko argiaz ere.\nTestuinguru horretan, tinta elektronikoa agertu zen: paper eragina du (berezko argitasunik gabe, kontraste altua lortuta) eta kontsumo eskasa (teknologia horrek pantaila aldaketetan bakarrik behar baitu elikagaia).\nAdibidez, iLiad gailua (iRex-ek sortua eta Espainian 2006tik aurrera salmentetan lehena dena), , HanLin V3, STAReBOOK STK \u2013 101, Bookeen Cybook eta Kindle, Amazoneko produktua.\nLiburu elektronikoen fitxategien formatuak.\nFormatu arrunten artean honako hauek daude: DOCa, PDBa (Mobipocket) eta PDFa. Formatu horiek programa bereziekin ikusi daitezke. Erabiliena PDFa da: Adobe Reader jabe-programa erabiliz gero, irakurgarria da. Haren abantailak mugikortasuna eta ISO estandarizazioa dira; desabantaila nagusia, aldiz, orrialde arteko banaketa egokitzeko ezina da: adibidez, MOBI (Mobipocket) eta Adobe ePUB formatuek ez dute desabantaila hori."}
{"id": "88401", "revid": "6327", "url": "https://eu.wikipedia.org/wiki?curid=88401", "title": "Ebook", "text": ""}
{"id": "88404", "revid": "6327", "url": "https://eu.wikipedia.org/wiki?curid=88404", "title": "E-book", "text": ""}
{"id": "88408", "revid": "6327", "url": "https://eu.wikipedia.org/wiki?curid=88408", "title": "EBook", "text": ""}
{"id": "88433", "revid": "371", "url": "https://eu.wikipedia.org/wiki?curid=88433", "title": "Giurtelecu Simleului", "text": ""}
{"id": "88434", "revid": "336", "url": "https://eu.wikipedia.org/wiki?curid=88434", "title": "Kodak", "text": "Eastman Kodak Company enpresa multinazionala da. Argazkigintzaren arloan lan egiten du, diseinua, produkzioa eta salmentan bereziki.\nIzen honen sorrera bi teorien arabera agertzen da. Batak George Eastmanek izen sinplea eta ahoskatzeko erraza sortu nahi izan zuela izena haurren soinuetatik abiatuta esaten du. Besteak, berriz, bere lehen argazki makina baten soinuaren imitazioz sortu zuela dio.\nProduktuak.\nBere arrakastaren arrazoi nagusia 1888ko paperezko bobinaren sorrera izan zen. Kodak 100 Vista izan zen lehen bobina makina eta haren eslogana \"zuk sakatzen duzu, guk gainerako guztia egingo dugu\"\nBeste argazki makina arrakastatsu batzuk hauek izan dira:\nFilmak.\nFilm-arloan KODAK da munduko hornitzailerik inportanteena merkaturako, profesionalentzako zein afizionatuentzako.\nKamera digitalak.\nKodakek egindako produktu gehienak Japoniako Chinon Industriesek eginak dira. 2004an Kodakek espresa hau erosi zuen eta honen langile gehienak Kodak Japonian integratu ziren. 2006an Kodak hitzaldi batean esan zuen Flextronic enpresak lagundu zuen gaur egungo kamera digitalen fabrikazioan."}
{"id": "88437", "revid": "512", "url": "https://eu.wikipedia.org/wiki?curid=88437", "title": "Rodolphe T\u00f6pffer", "text": "Rodolphe T\u00f6pffer (Geneva, 1799ko urtarrilaren 31 - Geneva, 1846ko ekainaren 6a) irakasle, politikari, idazle eta margolari suitzarra izan zen, aditu askoren ustez historiako lehendabiziko komikigile modernoa izan dena, \"Docteur Festus\" lanarekin (1840) hain zuzen ere.\nBibliografia.\nJarraian agertzen diren lanez gain, T\u00f6pfferrek idazlan ugari laga zituen Suitza osoan zehar, Alpeetako inguruneetan eta Italiako iparraldean egindako bidaia kronika modukoak."}
{"id": "88441", "revid": "219", "url": "https://eu.wikipedia.org/wiki?curid=88441", "title": "Aspirina", "text": ""}
{"id": "88442", "revid": "137256", "url": "https://eu.wikipedia.org/wiki?curid=88442", "title": "Azido azetilsaliziliko", "text": "Azido azetilsalizilikoa (aspirina izen komertzialagatik ezagunagoa) konposatu organiko aromatikoa da, CH3COOC6H4COOH formula duena. Substantzia kristalino zuri eta usaingabea da, eta zapore mingotsa du. Munduko sendagai analgesikorik erabilien eta zaharrenetakoa da.\nSintesia.\nAzido azetilsalizilikoa azido salizilikoaren azetilazioaz lortzen anhidrido azetikoa usatuz, azido sulfurikoa katalizatzailea delarik. Kimikazko laborategi-praktiketan ohikoa da sintesi hau egitea.\nErabilera.\nMina, sukarra edo hantura tratatzeko erabiltzen da. Kawasaki gaixotasuna, perikarditisa eta sukar erreumatikoaren aurka erabiltzen da. Bihotzeko baten ostean ematen bada, heriotza arriskua gutxitzen du. Aspirina erabiltzen da ere bihotzekoak errepikatzeko arriskua gutxitzeko, istripu zerebrobaskularren aurka eta odol koaguloen aurka. Minbizi mota batzuen agerpen arriskua gutxitzeko eraginkorra da, bereziki kolon eta ondesteko minbizian. Mina eta sukarraren aurkako efektuak hartu eta 30 minutura nabaritu ohi dira. Historian lehendabiziko antiinflamatorio ez esteroideoa izan zen, eta antzeko beste sendagai batzuek bezala plaketen funtzionamendu normala hausten du.\nAlbo-ondorioak.\nKontrako efektu ohiko bat urdaileko mina da. Ultzera peptikoa eta beste ultzera batzuk sor ditzake, eta asma okertzen du. Odolgaltze arriskua garrantzitsuagoa da pertsona zaharragoengan, alkohola kontsumitzen dutenengan, familia bereko beste sendagai batzuk hartzen dutenengan edo antikoagulatzaileak hartzen dituztenengan. Aspirina ez da gomendatzen haurdunaldian. Reyeren sindromea ekiditeko infekzioak dituzten umeek hartzea ez da gomendatzen. Dosi altuek tinnitusa sor dezake belarrian.\nHistoria.\nSahatsa aberatsa da azido salizilikoan, eta aspalditik erabili izan da eriak tratatzeko. Hipocratesen testuetan ageri da lehenbizikoz sahatsaren hosto eta azala erabiliz eginiko sendagaia. Egiptiarrek, sumertarrek eta txinarrek lehenagotik ere erabiltzen zutela uste da.\nAzido salizilikotik abiatuz, Charles Frederic Gerhardt kimikari frantziarrak 1853an azido azetilsalizilikoa prestatu zuen lehen aldiz, eta Bayer enpresa alemaniarrak sendagaiaren patentea bereganatu ondoren 1899an \"aspirina\" izena hartu zuen."}
{"id": "88443", "revid": "105290", "url": "https://eu.wikipedia.org/wiki?curid=88443", "title": "Premacken printzipioa", "text": "Premacken printzipioa erraztasun handiagoz gertatzen diren jokabideek gertatzeko zailagoak diren jokabideak sendotzen dituztela dioen printzipioa da. Premacken printzipioa tximino kaputxinoen ikerketa batetik eratorri zen, baina gizakien portaera azaltzeko eta aurreikusteko ere balio du. Honen froga da terapeutek printzipio hau erabiltzen dutela jokabide-aldaketan.\nEguneroko hizkuntzan Premacken printzipioak proposatzen du ikasle batek jarduera jakin bat egin nahi badu, ikasleak hain gogoko ez duen jarduera bat egingo duela jarduera desiragarrira egin ahal izateko. Ikasleak motibatuagoak egongo dira jarduera zehatz bat egiteko baldin badakite horren ondoren desiragarriagoa den jarduera bat egin ahal izango dutela. Probabilitate handiko jokabideak (jokabide desiragarriagoak) probabilitate txikiko jokabideen (jokabide ez hain desiragarriak) esku badaude, probabilitate baxuko jokabideak errazago gertatuko dira."}
{"id": "88444", "revid": "56334", "url": "https://eu.wikipedia.org/wiki?curid=88444", "title": "Shabitko", "text": "Djedkaura Shabitko, Shabitko edo Shebikos, Egiptoko XXV. dinastiako hirugarren faraoia izan zen, eta K.a. 707 edo K.a. 706tik K.a. 690 arte gobernatu zuen.\nManetonek, Sebikhos deitu zuen, eta 14 urteko erregealdia eman zion (Sexto Julio Afrikano, Sinzeloren arabera). Eusebio Zesareakoak, Sebikhos edo Sebitkos deitu zuen (bertsio armeniarra) 12 urteko erregealdia emanez.\nPiankhiren semea eta Shabakoren iloba eta oinordekoa zen.\nShabakoren erregealdian, Asiriarekin, adoste eta elkarlaguntza politika bat jarraitu zen, asiriarrak baretu zituena, Egipto erasotzeari uko eginez. Shabitkok, politika ezberdin bat erabili zuen: erresistentzia.\n\"Kawako ezutarria\"k, Shabitkok, bere \"anaiei\", baita Taharqori ere, Nubiatik Tebasera joateko kontsultatzen dituela kontatzen du. Beste estela batek, asiriarrek Jerusalem eraso zutenean, Kusheko erregea, Asiriako errege zen Senaqueriben aurka joan zela erregistratzen du. Shabitko, Senaqueriben aurkako erresistentziara bildu zen, eta Palestinara armada bat bidali zen, Shabitkoren anaia zen Taharqok zuzendutako armada.\nShabitko K.a. 690ean hil zen, eta, Kawako zutarriak adierazten duen bezala, bere oinordekoa, bere anaia Taharqo izan zen."}
{"id": "88445", "revid": "90204", "url": "https://eu.wikipedia.org/wiki?curid=88445", "title": "Jurgi Sintzelo", "text": "Jurgi Sintzelo Tarasio aitalehenaren idazkari pertsonala (\"sintzeloa\", \"zeldakidea\") izan zen, eta VIII. mendearen amaieran eta IX. mendearen hasieran bizi izan zen.\n\"Aegyptiaca\" edo Manetonek idatzitako Egiptoren Historiaren igortze eta ezagutza iturririk garrantzitsuena da, bere \"Ekloge chronographias\" (\u1f18\u03ba\u03bb\u03bf\u03b3\u1f74 \u03c4\u1fc6\u03c2 \u03c7\u03c1\u03bf\u03bd\u03bf\u03b3\u03c1\u03b1\u03c6\u03af\u03b1) lanean, Adanengandik hasi eta Diokleziano erromatar enperadorearen garairaino iristen zen munduaren historia bat.\nSintzelok, Jesus, \"Munduaren Sorrera\"ren ondorengo 5500. urtean jaio zela frogatu nahi zuen, modu ez zuzenean, Eurite Unibertsalaren garaitik Dario I.a persiar enperadoreraino zihoazen 31 egiptoar dinastia deskribatuz, Manetonen epitomeak erabilita.\nBere testu guztietatik, bi eskuizkribu baino ez dira mantendu, 1021. urtekoa eta Parisekoa, bietatik hoberena.\nSintzelok, bere lana idazteko, Eusebio Zesareakoaren epitomea erabili zuen, aipatuz, eta, agian, Sexto Julio Afrikanorena, modu ez zuzenean, beste eskuizkribu batzuen bidez. Beste lan batzuk ere ezagutu behar izan zituen, sasi-manetondartzat hartzen direnak, \"Sozisen Liburua\" eta \"Kronika Zaharra\" kasu."}
{"id": "88446", "revid": "1712", "url": "https://eu.wikipedia.org/wiki?curid=88446", "title": "Azido azetilsalizilikoa", "text": ""}
{"id": "88447", "revid": "6327", "url": "https://eu.wikipedia.org/wiki?curid=88447", "title": "E-liburua", "text": ""}
{"id": "88448", "revid": "512", "url": "https://eu.wikipedia.org/wiki?curid=88448", "title": "Tarasio", "text": "Tarasio Konstantinoplakoa edo San Tarasio (; Konstantinopla, 730 - 806ko otsailaren 25a) Konstantinoplako patriarka izan zen 784ko abenduak 25etik hil zen arte, 806an.\nBizitza.\nTarasio, Konstantinoplan jaio eta hil zen. Maila altuko epaile baten semea, haurtzarotik izan zuen beste familia garrantzitsu batzuekin harremana, azken aitalehena izan zen Foziorena kasu. Tarasiok, karrera bat egin zuen administraritza laikoan, eta idazkari inperiala (\"asekretis\") izatera pasa zen. Kargu honetan, Ikonodulak zein inperioko aginduak betetzea gogoko zituenez, Irene enperatrizak, aitalehen izendatu zuen 784an, garai hartan laikoa zen arren. Baina, ondo hezitako bizantziar oro bezala, teologian oso aditua zen. Aitalehen izendatua izateko, Tarasio, korrika eta presaka, apaiz ordenatua izan zen.\n787an, Nizeako II. kontzilioan parte hartu zuen, eztabaida ikonoklasta ebazteko. Eztabaidek iraun zuten bitartean, zenbait nahaspila sortu ziren. Azkenik, ikonoklasia salatu eta irudien gurtza ofizialki berretsi zen.\n795ean, Konstantino VI.a enperadorea, Mariaz dibortziatu eta Teodotaz ezkondu zen. Tarasiok, dibortzio hau baimendu zuen, fraideak asaldatu zituena."}
{"id": "88449", "revid": "90204", "url": "https://eu.wikipedia.org/wiki?curid=88449", "title": "Ammuna", "text": "Ammuna errege hitita bat izan zen, eta, erresuma, 20 urte inguruz gobernatu zuen, K.a. 1550etik K.a. 1530 arte, bere aurreko erregea eta aita izan zen Zidanta I.a hil ondoren.\nNahaspila dinastiko hauek, lehorte larri batekin batera, erresuma larriki ahuldu zuten, eta bere ondoko herriei, batez ere mendebaldeko Anatolian, hititen aurka armetan altxatzea ahalbidetu zien, bere aurreko erregeek konkistatutako zenbait hiriren matxinada eragin zuena, Tipiya, Hapisna, Parduwata edo Hahha kasu, beharbada, hititak, Siriarako ibilbiderik gabe utzi zituena.\nHil zenean, beharbada arrazoi naturalen ondorioz, bere oinordekoa, Huzzia I.a izan zen, honek Ammunarekin izan zuen harreman zehatza zein izan zen ezagutzen ez delarik."}
{"id": "88450", "revid": "56334", "url": "https://eu.wikipedia.org/wiki?curid=88450", "title": "Muttakil-Nusku", "text": "Muttakil-Nusku, Asiriako errege bat izan zen, bere erregealdia, ia begi itxi-ireki baten parekoa izan zelarik. Bere aita Ashur Dan I.a hil ondoren, tronua heredatu zuen bere anaia Ninurta-Tukulti-Ashurren aurka matxinatu zen, eta tronua kendu zion.\nBere anaia tronutik kendu eta laster, hil egin zen, bere oinordekoa, bere seme Ashur-resh-ishi I.a izan zelarik."}
{"id": "88451", "revid": "336", "url": "https://eu.wikipedia.org/wiki?curid=88451", "title": "Bayer", "text": "Bayer AG (Bayer Aktiengesellschaft) farmakologiaren arloko enpresa alemaniarra da, Wuppertal (Ipar Renania-Westfalia) hirian eta 1863an sortutakoa eta estatu berean dagoen Leverkusenen egoitza nagusia daukana gaur egun.\n\"Aspirina\" farmako ezagunaren ekoizle eta jabea da, eta mundu mailan hirugarren enpresa farmazeutikorik handiena da."}
{"id": "88452", "revid": "56334", "url": "https://eu.wikipedia.org/wiki?curid=88452", "title": "Nazi-Maruttash", "text": "Nazi-Maruttash, Kurigalzu II.aren seme eta oinordeko izan zen Babilonia, Akad, Itsasoko Herrialdea eta Khanako errege bezala. K.a. XIV. mendearen amaiera eta K.a. XIII. mendearen hasiera artean hedatu zen bere erregealdia.\nAsiriaren aurka borrokatu zuen; Namri herrialdea inbaditu zuen (Nippurretik ekialdera eta Elametik iparraldera, asiriar eragina zuen gunean), baina Adad-nirari I.a erregeak garaitu zuen, bere kanpamendua eta zutoihalak harrapatu eta kontserbatu den muga hitzarmen bat inposatuz. Hitzarmenean, muga horiek oso argi xehatzen dira, eta estela eta seinale jartzeen bidez osatua izan zen.\nBere oinordekoa, Kadashman-Turgu izan zen, beharbada, bere semea zena."}
{"id": "88453", "revid": "1545", "url": "https://eu.wikipedia.org/wiki?curid=88453", "title": "Analgesiko", "text": "Analgesikoa edo min-kentzailea mina kentzeko edo gutxitzeko erabiltzen den sendagaien multzoa da, potentziaren arabera mailatan sailkatzen direnak. Izan ere, hasierako mailakoak \"aspirina\" eta parazetamol ezagunak daude, azken mailakoen artean morfina dugun bitartean.\nBestela, nerbio-sisteman non eragiten duten arabera bi multzotan banatzen ditugu, zentralak edo periferikoak alegia.\nHasierako mailakoak.\nHasierako mailako analgesikoak edo txikiagoak opioaren familiakoak ez direnak ditugu, alde batetik aspirina eta antiinflamatorio ez esteroideoen (AIEE) multzokoak eta bestetik parazetamol eta metamizol ezagunak.\nAzken mailakoak.\nAzken mailako analgesikoak edo handiagoak opioaren familiakoak dira:\nLaguntzaileak.\nMin kronikoa tratatzeko, bestelako sendagai laguntzaileak erabiltzen dira analgesikoekin batera, ohikoenen artean Karbamazepina, Gabapentina, Pregabalina eta Amitriptilina."}
{"id": "88454", "revid": "336", "url": "https://eu.wikipedia.org/wiki?curid=88454", "title": "Premack-en printzipioa", "text": ""}
{"id": "88455", "revid": "1545", "url": "https://eu.wikipedia.org/wiki?curid=88455", "title": "Elikagai eta Sendagaien Administrazioa", "text": "Elikagai eta Sendagaien Administrazioa () Ameriketako Estatu Batuetako gobernuko Osasun eta Giza Zerbitzu Sailak kudeatzen duen erakundea da, nagusiki janari eta sendagaien erabilera segurua kontrolatzen duena.\n1906an sortu eta gaur egun erreferentziazkoa da mundu osoan."}
{"id": "88456", "revid": "336", "url": "https://eu.wikipedia.org/wiki?curid=88456", "title": "Nippur", "text": "Nippur (sumerieraz \"Nibru\", ), antzinako sumertar herri bat izan zen, bere lehen hondakinak, K.a. 5. milurtekoak direlarik. Nippurren zegoen zerua eta sorreraren jainkoa zen Enlilen tenplu nagusia. Identifikazioa hain zen handia, sumerreko idazkera kuneiformean, \"Nibru\" (Nippur) eta \"Enlil\" hitzak, modu berean idazten zirela. Egungo hondakin zelaiaren ondoan, oraindik populaturik dagoen herrixka bat dago, arabieraz \"Niffer\" bezala ezagutzen dena. Paper garrantzitsua izan zuen gune erlijioso bezala, hurrengo garaietan, Akadiar Inperioan, Lagasheko bigarren dinastian edo Urko hirugarren dinastian mantendu zena. Azken garaikoak dira, aurkitutako sumertar tenplu tipikoak. Gaur egun, Nippurreko hondakinak, Bagdadetik 160 kilometro inguru hego-ekialdera daude, egungo Diwaniyatik gertu, Iraken.\nHiria, \"Shatt-en Nil\" ibaiaren bi ertzetan zegoen, Eufratesen ibilgurik antzinakoenetako bat. Ibaiaren ibilgua, historian zehar, aldatuz joan zen, eta, gaur egun, Nippurren hondakinak, Eufrates eta Tigris ibaien artean daude. Ibaiak, bi zatitan banatzen zuen hiria. Hondakin hauen artean punturik gorenena, inguratzen duen lautadaren gainetik 30 metro altxatzen den kono formako muino bat da, kanalaren ibilguaren ipar-mendebaldean, arabiarren artean, \"Bint el-Amiror\" (printzearen alaba) bezala ezagutzen dena.\nHistoria.\nHiriaren hondakinik antzinakoenak, K.a. V. milurtekoan datatuak daude, Obeid Aroaren garaian. Lehen garai honetan, hiriak jada bazuen tenplu bat, azken garaietako toki berean zegoena, \"Ekur\". Hurrengo milurtekoaren amaiera aldera (Uruk Aroaren amaiera eta Yemdet Nasr garaian), ibaiaren beste aldean zegoen muinoa ere populatua zegoen. Aro Dinastiko Zaharra eta Akadiar Inperioan (K.a. III. milurtekoa), Ekurra hedatu eta Inannaren omenezko tenplu bat eta harresi bat eraiki ziren. Hau, hazkuntza handiko garaia izan zen. Baina, K.a. II. milurtekoko lehen hiru mendeetan, hiriak biztanleria galdu zuen.\nK.a. XVIII. mende inguruan, Eufrates ibaiak bere ibilgua aldatu zuen, hiritik urrunduz, hamarkada gutxitan, hiria erabat baztertua izatea eragin zuena. K.a. XIV. menderaino ez zen birpopulatu, Eufrates ibaiaren ibilgua berriz hirira itzuli zenean, jada ez erdiko kanaletik, baizik eta hiriaren mendebaldetik. Garai honetan, tenpluak berritu eta jauregiak eraiki ziren. Hiria, berriz gainbehera erori zen K.a. XII. eta K.a. IX. mendeetan. Berriz gora egin zuen K.a. VIII. mendean eta Shamash-shum-ukin eta Asurbanipalen erregealdietan, tenpluak eta zigurata berreraiki ziren.\nK.a. VI. mendean, hiria gainbehera erortzen hasi zen. Garai horretan, hirian, erbesteratuen elkarte ugari bizi zirela ezagutzen da. Erbesteratuak, Mesopotamia inguruko erresuma guztietatik zetozen, eta hirira, konkistatutako herriak eramatean zetzan politika neobabiloniarraren bidez iritsi ziren. Praktika hau, diasporagatik ospetsu egin zen, Biblian kontatzen dena. Persiar Inperioaren garaian, tenpluak, beste behin berreraikiak izan ziren, eta hiriaren biztanleria hazi zen. Egoera honek, Seleuzidar eta Partiar Inperiopean jarraitu zuen.\nI. mende inguruan, Nippur, Mesopotamiako hiririk handienetako bat zen. Garai honetan eraikitzen da Zutabeen Patioa. Persiar Sasanidarrak heldu zirenean, Nippurrek bere posizioa mantendu zuen, eta Abasidar kaliferriaren garaian, jada islamiar garaian, beste loratze garai bat izan zuen. Ondoren, hiria utzi egin zen, XIV. mendea arte, noiz, berriz, hiri ezaugarriak berreskuratu zituen. Azkenik, Otomandarrak iritsi zirenean, hiria gainbehera joan zen, egundaino, herrixka txiki bat baino ez duelarik.\nLan arkeologikoak.\n\"Tell\"ak edo Nippurreko hondakinen muinoak, arkeologoen arreta piztu zuen XIX. mendearen erdialde ingurutik. 1851n, Austen Layard abenturazale ingelesak, handik egun batzuetara, inguruko klima zela eta, bertan behera utzi behar izan zuen espedizio bat egin zuen. 1880ko hamarkadan, Pennsilvaniako Unibertsitatea Nippurren lanean hasi zen, 15.000 taulatxo baino gehiago aurkituz. Bi Mundu Gerren ondoren, indusketak, Chicagoko Ekialdeko Institutuak jarraitu zituen, Pennsilvaniako Unibertsitatearekin eta Bagdadko Ekialdeko Ikerkuntza Eskolarekin elkarlanean, 1990eko hamarkada arte jarraitu diren indusketak."}
{"id": "88457", "revid": "90523", "url": "https://eu.wikipedia.org/wiki?curid=88457", "title": "Antiepileptiko", "text": "Antiepileptikoa epilepsia edo orokorrean konbultsioak sendatzeko erabiltzen diren sendagaien multzoa da.\nEpilepsian inolako estimulurik gabe burmuinetako zenbait neuronen berezko despolarizazioa gertatzen da. Antiepileptikoek asaldura hori konpontzeko despolarizazio anormal horiek inhibitu behar dituzte.\nNeurona baten despolarizazioa gertatzeko sodio eta kaltzio erretenak irekitzen dira, ioi positiboak barrura sartuko dira eta neuronaren potentziala positiboago bihurtuko da, despolarizatuz. Antiepileptikoek erreten hauen inhibizio azkarra eragiten dute, ioiak ez dira barrura sartuko eta beraz, neurona ez da despolarizatuko.\nGarunaren funtzionamendua kontrolatzen duten noradrenalina, dopamina eta serotoninaz gain, beste bi sistema ere badaude: gabaergikoa (inhibitzailea dena) eta glutamaergikoa (kitzikatzailea dena). Beraz, despolarizazioak gelditzeko beste bi aukera sistema glutamaergikoa inhibitzea edota gabaergikoa kitzikatzea lirateke."}
{"id": "88458", "revid": "1545", "url": "https://eu.wikipedia.org/wiki?curid=88458", "title": "Pennsylvaniako Unibertsitatea", "text": "Pennsilvaniako Unibertsitatea AEBetako Pennsylvania estatuko Filadelfia hirian dago, eta Ivy League deritzona osatzen duten zortzi unibertsitateetako bat da. 1749an sortu zuen, Benjamin Franklin politikari eta fisikariak. AEBetako eta munduko unibertsitaterik ospetsuenetakotzat hartua, Wharton Business School ospetsuaren egoitza da, baita AEBetako lehen medikuntza eskolarena ere. Fakultate bat baino gehiago izaten lehenengo amerikar instituzioa izateagatik eta unibertsitate bezala onarpen ofiziala lortzen lehena izateagatik, teknikoki, AEBetako lehen unibertsitatetzat hartzen da.\nPenn, hau baita unibertsitatearen izen labur ofiziala, ikasleak onartzerako orduan oso zorrotza da, eta ez du edonor onartzen. Gaur egun, Estatu Batuetako laugarren unibertsitaterik hoberena bezala sailkatua dago, Harvard, Princeton eta Yale unibertsitateen ondoren, \"U.S. News and World Report\"aren arabera.\nKirolak.\nBertako taldea, Penn Quakers da.\nPennsilvaniak, NCAA leihaketetan parte hartzen du, eta bertako kirolariei, Quakers deitzen zaie."}
{"id": "88459", "revid": "105290", "url": "https://eu.wikipedia.org/wiki?curid=88459", "title": "Psikoleptiko", "text": "Psikoleptikoa sendagai pizgarrien multzo zabala izendatzeko erabilitako hitza da. Definizio honek antidepresibo eta psikoestimulatzaileak barne hartzen ditu."}
{"id": "88460", "revid": "105290", "url": "https://eu.wikipedia.org/wiki?curid=88460", "title": "Psikoanaleptiko", "text": "Psikoanaleptikoa sendagai lasaigarrien multzo zabala izendatzeko erabilitako hitza da. Definizio honek antsiolitiko, antipsikotiko, hipnotiko eta lasaigarriak barne hartzen ditu."}
{"id": "88462", "revid": "105290", "url": "https://eu.wikipedia.org/wiki?curid=88462", "title": "Kontrapasa (jokoa)", "text": "Kontrapasa, aipamen edo esaldi bat, parte-hartzaileak asmatu behar dituen hitzetatik ateratako hizkien bidez eratzean datzan denborapasa grafiko bat da. Asmatu beharreko hitzak, bakoitzaren definizioaren araberakoak dira, eta hitz horren hizkiak, koadrora pasatzen dira, hizki bakoitzean adierazitako posiziora. Hitz bakoitza, kontrapasaren koadroan bere laukitxoetan agertzen den hizki larri baten bidez identifikatzen da. Honela, kontrapasako laukitxo bakoitzak, bi erreferentzia ditu:\nHitzen hasierako hizkiek, aipamenaren egilearen izenarekin akrostiko bat era dezakete, aipamena igartzeko pista gehigarri bat delarik.\nTeknikak.\nKontrapasa ebazteko teknikak, ahal bezain beste hitz identifikatu eta koadrora pasatzean datza. Ondoren, ebazpen bidez, oraindik osatu gabeko esaldiaren zenbait hizki aurkituko dira, eta euren hitzetara pasako dira, gainontzekoa ebaztea errazteko. Hauek, berriz, koadrora pasako dira, eta hala, esaldia osatu arte."}
{"id": "88463", "revid": "336", "url": "https://eu.wikipedia.org/wiki?curid=88463", "title": "Albo ondorio (medikuntza)", "text": "Albo-ondorioa farmako edo bestelako tratamendu baten efektu txar, kaltegarri, bilatu gabeko eta saihestezina da. Iatrogenia edo medikuntzak eragindako kalteen artean ditugu.\nOndorio terapeutiko edo sendagarriekin alboratu behar dira beti ere tratamenduarekin jarraitu ala ez erabakitzeko, larritasunaren arabera.\nFarmakojagoletza zerbitzuek albo-ondorioak aztertu eta kontrolatzeko guneak dira, osasun sistemetan daudenak."}
{"id": "88464", "revid": "15795", "url": "https://eu.wikipedia.org/wiki?curid=88464", "title": "FDA", "text": ""}
{"id": "88466", "revid": "105290", "url": "https://eu.wikipedia.org/wiki?curid=88466", "title": "Tenages", "text": "Greziar mitologian, Tenages, heliadetako bat zen, Helios jainkoa eta Rodo lamiaren zazpi semeetako bat.\nBere anaiekin eta bere amarekin batera gobernatu zuen Rodasen, Telkinek, Zeusek ez suntsitzeko ihes egin ondoren. Tenages, bere aitak hala irakatsi baitzion, astrologia, nautika eta metalgintzan nabarmendu zen, hainbeste, ezen, bere anaietako lauk, Aktis, Kandalo, Makareo eta Triopasek, bekaitzak jota, hil egin zutela.\nBehin hilketa ezagutu ondoren, hiltzaileak, Rodasetik erbesteratu behar izan ziren, euren ihesaldian, Egeo itsasoko zenbait uharte eta urrutiko lurralde batzuk, Egipto kasu, kolonizatuz. Soilik hilketan parte hartu ez zuten bi anaiak, Okimo eta Zerkafo, geratu ziren Rodasen, uharteko errege bakar bihurtuz."}
{"id": "88468", "revid": "1545", "url": "https://eu.wikipedia.org/wiki?curid=88468", "title": "1984ko Neguko Olinpiar Jokoak", "text": "1984ko Neguko Olinpiar Jokoak, garai hartan Jugoslavia zeneko Sarajevo hirian ospatu ziren. Neguko Olinpiar Jokoen XIV. edizioa izan zen. Bertan, 1272 kirolarik parte hartu zuten, 49 herrialde, 6 kirol eta 49 probatan ordezkatuz. Joko hauetarako euren hautagaitza aurkeztu zuten beste hiri batzuk, 12 urte lehenagoko jokoen egoitza izan zen Sapporo eta Suediako Falun-G\u00f6teborg hiri bikotea izan ziren.\nMaskota.\nJokoetako maskota, Vu\u010dko izan zen, otso bat, Jo\u017ee Trobec esloveniar diseinatzaile eta marrazkilariak egina.\n "}
{"id": "88469", "revid": "1340", "url": "https://eu.wikipedia.org/wiki?curid=88469", "title": "Pennsilvaniako Unibertsitatea", "text": ""}
{"id": "88470", "revid": "512", "url": "https://eu.wikipedia.org/wiki?curid=88470", "title": "Urukagina", "text": "Urukagina, Lagash hiri-estatuko gobernari (ensi) bat izan zen, Lugalanda eta honen emaztearen ondoren, eta, beranduago, jarraikako apaiz batzuk, boterearekin gehiegikeriak egin zituzten, tenpluarenak ziren lurrak erabili eta herriari zerga handiak jarriz.\nUrukagina, gizateriako lehen lege berritzaile bezala ezaguna da. Gizarte klaseen artean ezberdintasunak gutxitzen saiatu zen, zergak murriztu zituen, erregea eta bere familiari eman zitzaizkion pribilegioak kentzen saiatu zen, funtzionarioen gehiegikeriak murriztu zituen eta gizarte klase baxueneko pertsonen esplotazioa debekatu zuen. Berrikuntzaren testuak, zerga murrizte eta zor kentze neurri batzuk ditu. Bere erregealdiak, 8 urte iraun zuen, eta Umma hiriko errege zen Lugalzagesik hiria armaz hartu eta Sumer lehen aldiz bateratu zuenean amaitu zen."}
{"id": "88472", "revid": "336", "url": "https://eu.wikipedia.org/wiki?curid=88472", "title": "Azido balproiko", "text": "Azido balproikoa (\"Depakine\" izen komertziala Frantzia eta Espainian) sendagai antiepileptikoa da. Sodio erretenen blokeoa eta sistema gabergikoaren funtzionamendua bultzatzen ditu.\nEspektro zabala du, epilepsia mota guztiak tratatzeko erabil daiteke, baina batez ere ausentzi krisiak.\nEz da sedagarria eta eragin desiragaitz gutxi ditu. Horietako bat gibel toxikotasun arriskua da, baina ez da oso handia.\nPosologia.\nAhotik hartuta, hasierako dosia 200 mgr 8 ordutik behinekoa da, eta apurka-apurka igo daiteke (200 mgr gehiago egunean) 2.5 gr/egun gehienezko dosiraino."}
{"id": "88473", "revid": "336", "url": "https://eu.wikipedia.org/wiki?curid=88473", "title": "Diazepam", "text": "Diazepam (\"Valium\" izen komertziala Frantzia eta Espainian) sendagai antiepileptiko eta antsiolitikoa da. Erdibizitza luzeko bentzodiazepinen deribatua da eta eragin antsiolitiko, konbultsiokontrako, hipnotiko, sedagarri, erlaxagarri muskular eta amnesikoak ditu.\nDiazepam \"Ezinbesteko Medikamenduen Zerrenda\"-n dago OME-k (Osasunerako Mundu Erakundea) hala erabakita.\nErabilera terapeutikoa.\nAntsietatea, insomnioa, konbultsioak eta espasmo muskularrak tratatzeko erabiltzen da. Oso erabilgarria da Status epilepticus deiturikoan non atake epileptiko jarraiak gertatzen diren eta gelditu ezean gaixoaren bizia arriskuan jartzen den. Baita tetanosaren tratamenduan ere.\nZenbait kasutan kirurgian ere erabiltzen da tentsioa eta antsietatea murriztu eta amnesia sortzeko."}
{"id": "88474", "revid": "336", "url": "https://eu.wikipedia.org/wiki?curid=88474", "title": "Fenitoina", "text": "Fenitoina (\"Epanutin\" izen komertziala Frantzia eta Espainian) sendagai antiepileptikoa da. Konbultsioen kontrako eragile gisa erabiltzen da, sodio erretenen blokeoa burutzen baitu maiztasun handiko deskarga errepikakorrak murriztuz. Epilepsiaren krisi toniko/klonikoetan lehen aukerako sendagaia da, ausentzi krisietan aldiz ez da eraginkorra. Gainera, ez du eragin sedagarririk.\nEragin desiragaitzak.\nHorretaz gain, elkarrekintza sendagailogikoak izan ditzake. Albuminarekin afinitate handia du eta berarekin lotzen da beste substantziak desplazatuz. Indukzio entzimatikoa ere bultzatzen du, hau da, beste sendagaien metabolismoa bultzatzen du.\nMetabolismo saturagarria du, honek dosi eta kontzentrazio plasmatikoen arteko erlazioa ez dela lineala esan nahi du.\nLeiho terapeutiko estua du, hori dela eta kontzentrazio plasmatikoak monitorizatzea beharrezkoa da.\nPosologia.\nAhotik hartuta 100 mgr/8 ordu."}
{"id": "88475", "revid": "336", "url": "https://eu.wikipedia.org/wiki?curid=88475", "title": "Fenobarbital", "text": "Fenobarbital (\"Gard\u00e9nal\" eta \"Luminal\" izen komertzialak Frantzia eta Espainian hurrenez hurren) farmako antiepileptiko eta hipnotikoa da. Ekintza luzeko barbiturikoa da, GABA/kloro erretenen potentziazioa bultzatzen duena. Epilepsiaren ausentzi krisietan ez da erabigarria.\nEfektu sedagarriak ditu eta elkarrekintza farmakologiko ugari izan ditzake. Bere gaindosia hilgarria da, arnas depresioa eragiten duelako. Horretaz gain jasankortasuna eta menpekotasuna eragiten ditu.\nEragin desiragaitzen artean anemia megaloblastikoa, ikasteko gaitasunaren murriztea... daude. Hori dela eta, debekatuta dago bere erabilpena umeetan.\nPosologia.\nAhotik hartuta 50-100 mgr/24 ordu, eta igo daiteke 50-100 mgr gehiago egunean. Ohiko dosia 60-250 mgr/24 ordukoa da."}
{"id": "88476", "revid": "1545", "url": "https://eu.wikipedia.org/wiki?curid=88476", "title": "Gabapentina", "text": "Gabapentina (\"Neurontin\" izen komertziala Frantzia eta Espainian) sendagai antiepileptiko eta analgesikoa da."}
{"id": "88478", "revid": "336", "url": "https://eu.wikipedia.org/wiki?curid=88478", "title": "Lamotrigina", "text": "Lamotrigina (\"Lamictal\" izen komertziala Frantzia eta Espainian) sendagai antiepileptikoa da. Carbamazepina eta azido valproico-aren antzera sodio kanalen bidez inhibizioa indartzen dute.\nKomertzializazioa.\nEspa\u00f1an, lamotrigina bi modutara komertzializatzen da, medikamentu generiko (hainbat enpresaren bidez) eta marka printzipalen bidez \"Lamictal\u00ae\" (GlaxoSmithKline) eta \"Labileno\"\u00ae (FAES Farma)."}
{"id": "88479", "revid": "336", "url": "https://eu.wikipedia.org/wiki?curid=88479", "title": "Karbamazepina", "text": "Karbamazepina (\"Tegretol\" izen komertziala Frantzia eta Espainian) sendagai antiepileptiko eta analgesikoa da.\nSodio erretenak blokeatzen ditu maiztasun handiko deskarga errepikakorrak murriztuz. Ez da erabilgarria epilepsiaren ausentzi krisietan baina antimaniako bezala erabil daiteke.\nSedagarria da eta elkarrekintza famakologikoak izan ditzake edota indukzio entzimatikoak bultza.\nPosologia.\nAhotik hartuta 100-200 mgr/12-24 ordu hasieran, eta igo daiteke apurka-apurka. Gehienezko dosia 1.6 gr/24 ordukoa da."}
{"id": "88480", "revid": "119347", "url": "https://eu.wikipedia.org/wiki?curid=88480", "title": "Zorion perfektua (filma)", "text": "Zorion perfektua ETBk eta Pausokak 2009. urtean ekoitzitako euskal filma da, Anjel Lertxundiren 2002ko izen bereko eleberrian oinarritua.\nBitxikeriak.\nFilmaketa 2008ko urriaren 13an hasi zen, eta sei astez Zarautz, Getaria, Donostia eta Bartzelonan egin zuten.\nIzenburua protagonistak ikasten ari den Robert Schumannen musika lan batetik dator.\nGaztelaniaz, filmak \"La felicidad perfecta\" du izenburua.\n2007an Aizpea Goenaga, TVEren laguntzarekin, eleberriari buruzko telefilma egitekotan izan zen.\n2009ko Zinemaldiaren Zabaltegi sailean aurkeztu zuten, eta zinema aretoetan urte bereko urriaren 2an agertu zen.\nSinopsia.\n1980ko hamarkadan Ainhoa gaztea (Aia Kruse) hilketa baten lekukoa zen. Hogei urte geroago, Bartzelonan, Ainhoa helduak (Anne Igartiburu) piano-jotzaile bihurtuta, Imanol (Alberto Berzal) ezagutuko du, baina iraganean bizitakoak bere eragina izango du orainaldian."}
{"id": "88483", "revid": "336", "url": "https://eu.wikipedia.org/wiki?curid=88483", "title": "Vestaren su sakratua", "text": "Vestaren su sakratua, erromatar mitologian lurraren, suaren eta kearen jainkosa zena, ezinbestekoa zen erromatar pietatean. Mendeetan zehar, Erromatar foroko Vestaren tenpluan piztuta egon zen betiereko gar bat. Dionisio Halikarnasokoaren arabera, erromatarrek, sua, hiriaren zortearekin oso modu estuan lotuta zegoela uste zuten, eta su horren itzaltzeak, desastreren bat gertatuko zela bezala interpretatzen zen.\nJatorrian, su bat mantentzearen praktika, funtsezkoa zen etxeko ongizaterako: erromatarrentzat, su iraunkor bat mantentzea, sarritan, erregularki su berri bat piztea baino errazagoa zen. Vestaren gurtza hazi egin zen praktika honengandik hasita. Vestaren birjina kargua, su sakratua zaintzen zutenak, jatorrian, Erromako erregeen alabek izaten zuten, beste neska gazte erromatar batzuk bezala, etxeko sua zaintzeaz arduratzen zirenak. Sua Vestaren tenpluan, jainkosa bera, gar bizi bat bezala irudikatzen zena, hiriko etxeko sua zen, beraz. Etxeko suaren itzaltzea, familia batentzat zorigaiztoa zen bezala, Vestaren suaren itzaltzeak, ustez, zorigaizto nazionalen bat zekarren Erromarentzat, hori gertatuz gero, gertatzen utzi zuen birjinari ematen zitzaion zigor zorrotza azaltzen duena (ohi heriotza).\nVestaren birjinek (jatorrian bi ziren, baina ondoren, gehitu egin ziren, lau, eta ondoren sei izan arte) 30 urtez zerbitzatzen zuten, su sakratua zaindu eta etxeko bizitzarekin zerikusia zuten beste erritu batzuk egiten zituzten; horien artean, ekainak 15ean tenplua garbitzea eta jai zehatz batzuentzako janaria prestatzea zeuden. Analogiaz, hiriaren arima eta bizitza, eta gorputz politikoa ere zaintzen zituzten Vestaren su sakratuaren bidez, urtero berritzen zena martxoko kalendetan.\nSu sakratua, Vestaren tenplu zirkularrean erretzen zegoen, Erromatar Errepublikaren aurreko garaian eraikia izan zen tenplua, erromatar foroan, Aventino muinoaren azpian. Beste objektu sakratu batzuk, tenpluaren barnean bilduta zeuden, horien artean, Paladioa (Palas Atenearen estatua bat), ustez, Eneasek Troiatik eramana. Tenplua, lau aldiz erabat erre zen, eta beste bitan su hartu zuen. Egungo tenplua, (pixkat berritua XX. mendean, 191. urtekoa da, Septimio Severo enperadorearen emazte zen Julia Domnak, berreraikuntza xehe-xehe bat agindu zuenean. Vestaren errituak 394. urtean amaitu ziren, sua itzali eta Teodosio I.a Handia enperadoreak Vestaren birjinak lizentziatu zituenean."}
{"id": "88484", "revid": "119347", "url": "https://eu.wikipedia.org/wiki?curid=88484", "title": "Parazetamol", "text": "Parazetamola (edo azetaminofeno) min arin/ertaina eta sukarrari aurre egiteko asko erabiltzen den farmakoa da. Askotan, beste gai aktiboekin konbinatuta saltzen da, adibidez, hotzeria eta gripearen sintomak arintzeko botiketan. Morfina bezalako analgesiko opioideekin ere elkartzen da min handiak tratatzeko, adibidez, minbizian edo kirurgia ondoren. Beste antiinflamatorio ez-esteroideo ez bezala (AIEE, azido azetilsaliziliko kasu), parazetamolak ez du eragin antiinflamatorioa sortzen. Normalean aho-bidez edo ondesteko bidetik erabiltzen da, baina bena barnetik ere erabil daiteke. Efektuek 2 eta 4 ordu artean irauten dute.\nParazetamola, gomendatutako dosietan erabilita, oso segurua ohi da. Azido azetilsalizilikoarekin konparatuta, parazetamolak ez dio kalterik egiten urdaileko mukosari ezta giltzurrunei, ez du odol koagulazioa oztopatzen, eta gaixotasun birikoak dituzten umeetan ez du Reye sindromea sortzen. Analgesiko opiazeoekin konparatuta, ez du tolerantzia eta adikzioa sortzeko arriskurik. Oso arraroak dira ere azaleko errakzio larriak edo \"shock\" anafilaktikoa sortzea. Horrela izanda, edozein adinetan erabil daiteke; haurdunaldian eta edoskitzaroan, haurtzaroan eta helduetan. Helduentzat gomendatutako eguneko dosi maximoa 3 - 4 gramotakoa da eta umeentzat 75 mg/kg. Oso segurua izan arren, parazetamolak gaindosietan gibel toxikotasun oso larri eta hilgarria eragin dezake.\nParazetamola gaur egun Europa zein Estatu Batuetan mina eta sukarra arintzeko gehien erabilitako sendagaia da. Osasunaren Mundu Erakundearen (OME) \"Ezinbesteko Sendagaien Zerrendan\" dago, hau da, osasun-sisteman beharrezkoak diren sendagairik eraginkor eta seguruen artean dago.\nParazetamola medikamentu generiko bezala zein izen komertzial askoekin eskuragarri dago. Garapen bidean dauden herrialdeetan handizkako prezioak USD dolar zentabo bat baino gutxiago da dosi bakoitzeko, herrialde garatuetan, berriz, prezioa nabarmen handiagoa da, Estatu Batuetan adibidez, prezioa lau zentabo ingurukoa da dosi bakoitzeko.\nFarmakologia.\nEkintza-mekanismoa.\nParazetamolaren ekintza-mekanismoa ez dago guztiz argi. Dirudienez, ez du ziklooxigenasa (COX) periferikoa inhibitzen (AIEEek ez-bezala), eta hori izango litzateke antiinflamatorioa ez izateko arrazoia. Parazetamolak nerbio sistema zentraleko COX modu selektiboan inhibituz, sukarra eta mina arintzeko gauza litzateke. COXaren inhibizioa ez da gertatzen gune aktiboaren blokeoz, entzimaren erredukzioz baizik, COX entzima oxidatu behar baita funtzioa izateko.\nHorretaz gain, parazetamolak garuneko sistema kannabinoide endogenoa modulatzeko gauza litzateke ere, bere metabolitoa den AM404aren bitartez. Alde batetik, metabolito honek anandamida kannabinoide/balinoide endogenoaren birxurgapena inhibituko luke, mina arintzeko gaitasuna handituz. Bestalde, AM404 metabolitoak garunean seinale mingarriak inhibitzen dituen TRPV1 erreten kationikoa (aurreko izena: hartzaile balinoideoa) modu zuzenean aktiba lezake ere.\nFarmakozinetika.\nAho-bidetik hartu eta gero, azkar xurgatzen da heste-meharrean garraio pasiboz. Ondo banatzen da ehun guztietatik, bere banaketa bolumena 0,9 l/kg ingurukoa delarik Ohiko dosi baten ondoren, parazetamolaren kontzentrazio plasmatikoa normalean 30 \u03bcg/ml (200 \u03bcmol/L) azpitik dago. Lau ordu pasa eta gero, kontzentrazioa 10 \u03bcg/ml (66 \u03bcmol/L) baino txikiagoa izan ohi da.\nParazetamol gehiena metabolizatzen da (%92-95) gernutik iraitzi baino lehen. Metabolismoa batez ere gibelean gertatzen da, produktu ez-toxikoak eta toxikoak sortuz. Hiru bide metaboliko nagusi daude:\nHiru bide metaboliko hauetatik sortzen diren produktu gehienak inaktibo eta ez-toxikoak dira eta giltzurrunetatik iraizten dira. Hala ere, hirugarren bidean sortzen den NAPQI bitarteko metabolitoa toxikoa da eta parazetamolaren toxikotasunaren eragilea da intoxikazio akutuetan. Zorionez, ohiko dosietan, NAPQI metabolito toxiko hau oso azkar detoxifikatzen da glutationarekin konjugatuz.\nErabilera medikoak.\nParazetamola mina eta sukarraren tratamenduan oinarritutako zenbait erabilera medikoetarako onartuta dago, bai bera bakarrik edo beste farmakoekin konbinatuta.\nSukarra.\nParazetamola sukarra jaisteko erabiltzen da adin guztietako pertsonetan. Hala ere, Osasunaren Mundu Erakundeak (OME) gomendatzen du umeengan bakarrik erabiltzea gorputzeko tenperatura 38,5\u00a0\u00b0C baino handiago denean. Umeetan sukarra jaisteko parazetamolaren eraginkortasuna zalantzan jarri da eta metaanalisi baten arabera, ibuprofenoa baino eraginkortasun txikiagoa dauka.\nMina.\nParazetamola min arin eta moderatua arintzeko erabiltzen da. Larrialdietan min akutua tratatzeko bena-barneko parazetamola lehen mailako erabilera bezala bultzatzeko ebidentzia mugatua da.\nBuruko mina.\nMigraina akutuaren tratamenduan, parazetamola plazeboa baino eraginkorragoa azaldu da. Alemaniako, Austriako eta Suitzako Buruko Minarako Erakundeek, Neurologiako Erakunde Alemaniarrarekin batera, parazetamola kafeinarekin konbinatuta lehen mailako terapia bezala gomendatu dute, tentsioak eragindako buruko mina eta migraina tratatzeko.\nHortzetako mina.\nIbuprofeno, naproxeno eta diklofenako bezalako AIEEak eraginkorragoak dira parazetamola baino hortzetako mina edo hortzetako prozeduretan sortutako mina kontrolatzen. Hala ere, AIEEen eragina nahikoa ez denean, parazetamolarekin batera erabil daitezke, eraginkortasuna handitzen delako. Parazetamola bereziki egokia izango da AIEEak erabili ezin duten pazienteentzat, adibidez, alergia dutelako edo urdail-hesteetako ultzera edo odoljarioa pairatu dutelako.\nEbakuntza ondoko min akutua.\nParazetamola eta AIEEak konbinatuz analgesia hobeagoa lor daiteke farmako bakoitzak bere aldetik erabilita baino.\nBizkarraren behe aldeko mina.\nAzken errebisio sistematikoen arabera ez dago parazetamolaren eraginkortasunaren ebidentzia min honetan\nOsteoartritisa.\nParazetamola artritis arinean erabilgarria izan daiteke. Hala ere, beste AIEEek ez bezala, parazetamola ez da antiinflamatorioa. Beraz, jatorri inflamatorioa duten artritisetan, artritis erreumatoidean adibidez, ez du hobetzen artikulazioaren hantura\n\"Ductus arteriosus\" iraunkorra.\nParazetamola erabiltzen da \"ductus arteriosus\"-a tratatzeko. Gaixotasun honetan, birika sistema arterial eta aortaren arteko komunikazioa ez da behar bezala ixten jaiotzean. Arazo hau E2 prostaglandinaren gain-aktibitatearekin erlazionatu da. Hala ere, parazetamolaren erabilerako ez da aurkitu eraginkortasun eta segurtasunaren ebidentziarik. Indometazina eta ibuprofeno AIEEak ere erabili dira, baina hauen eraginkortasuna ere eztabaidagarria da.\nBesteak.\nParazetamol eta kafeinaren konbinazioa parazetamol hutsa baino hobeagoa da, ohiko minaren tratamenduetarako, adibidez, hortzetakoa, erditze-ondokoa eta buruko mina.\nParazetamolaren eragin analgesikoa hobetzen da opiazeo ahul (kodeina kasu) edo indartsu (morfina kasu) batekin konbinatzen denean, baina eragin kaltegarriak agertzeko arriskua handitzen da ere.\nPosologia.\nAhotik hartuta, ohiko dosia 0,5-1 gramo 4-8 ordukoa da, gehienezko kopurua egunean 4 gramokoa izanda.\nAlbo-ondorioak.\nEgunean 10 gramo edo gehiago hartuta, gibelean kaltea egoteko arriskua oso handia da. Hau da albo-ondoriorik ohikoena ahuldutako pazienteengan edo gehiegizko dosiak hartzen direnean."}
{"id": "88485", "revid": "201", "url": "https://eu.wikipedia.org/wiki?curid=88485", "title": "Sant Pauko Ospitalea", "text": ""}
{"id": "88486", "revid": "105290", "url": "https://eu.wikipedia.org/wiki?curid=88486", "title": "Enokoe", "text": "Antzinako Grezian, enokoea (grezieraz \u03bf\u1f30\u03bd\u03bf\u03c7\u03cc\u03b7, oinokh\u00f3\u00ea, antzinako grezierazko \u03bf\u1f36\u03bd\u03bf\u03c2, o\u0129nos, \"ardoa\", eta \u03c7\u03ad\u03c9, kh\u00e9\u00f4, \"irauli\"), ardoa, zerbitzatu aurretik urarekin bertan nahastua izan dena, kratera batetatik ardoa ateratzeko balio duen ardo pitxer bat da.\nOntzi edo pitxer mota honen ezaugarriak, helduleku bakarra eta 20 eta 40 zentimetro arteko altuera dira. Mota ezberdinak daude, ahokadura eta sabelaren formaren arabera. Ohikoenak, 1. motakoak, hirusta formako ahokadura du. 8. motakoa, egungo garagardo edalontzien antzerakoa da, gorputz zilindrikoa eta ezpaindun ahokadura batekin. Enokoearen garairik oparoena, aro geometrikoa izan zen. Arraroagoa da irudi beltzen zeramikaren garaian. Baina, irudi gorrien zeramikaren garaiko enokoeetan sortzen da sailkapen hau, John Beazleyk egindako sailkapena.\nIraultzeko beste edalontzia, olpea da"}
{"id": "88487", "revid": "336", "url": "https://eu.wikipedia.org/wiki?curid=88487", "title": "Morfina", "text": "Morfina potentzia handiko analgesiko zaharra da, opioaren alkaloide fenantrenoa eta 1804an aurkitu zena, substantzia natural baita, Papaver somniferum lo-belarretik lortu zena. Opiazeoen aitzindaria izan zen, gerora kodeina, heroina... bezalako substantzia sintetikoak lortu ziren bere eragina hobetu nahian. Bere izena Morfeo, loaren jainko greziarrari zor diogu.\nHalaber, erabilera medikoei dagokienez mina kentzeko gaitasuna du eta analgesiko moduan erabiltzen da kasu batzuetan.\nBeste alde batetik, kalean droga ilegal moduan hartzea ez da ezohikoa izaten.\nHistoria.\nXIX. mendearen hasieran aurkitu zen Alemanian lehenengo aldiz, eta Ameriketako Estatu Batuetako Gerra Zibila delakoan 400.000 soldaduk haren menpekotasuna pairatu zuten, \"soldaduaren gaixotasuna\" deitu izan zutena.\n1874an morfinatik heroina sortu zuten lehenengo aldiz, eta urte batzuk geroago Bayer enpresa alemaniarrak merkaturatu zuen.\nFarmakologia.\nMorfinak mina garraiatzen den bideetan zelulak despolarizatzen ditu, bere garraioa oztopatuz. Dosi altuetan erabiliz gero, arnas depresioa eta koma eragin ditzake. Horregatik kontu handiarekin erabili behar da. Bere eraginen artean ondokoak aurki ditzakegu:\nMorfinaren aho bideko xurgapena ona da. Hala ere, lehenengo iragaite efektua oso bortitza da eta ondorioz, bioerabilgarritasuna txikia. Honek digestio aparatuan ondo xurgatzen dela esan nahi du baina odolera heldutakoan gibeletik pasatzen da eta bertan gehiena degradatu egiten da, beraz, odolean eragina emateko morfina gutxiegi geratuko da. Hau konpontzeko bide parenteraletik injektatzen da.\nGibelean halaber, metabolismoaz gain, glukuronokonjugazioa ere gertatzen da, hau da, metabolito aktiboak sortuko dira efektu terapeutikoa luzatuz.\nMorfinaren banaketa gantz ehunetan ematen da batez ere eta iraizketa, sendagai gehienak bezala gernu bidetik.\nIndikazioak.\nZainketa paliatiboetan oso ohikoa da bere erabilera min handiak kentzeko, hala minbiziaren kasuekin nola beste batzuekin.\nBirikako edema akutua tratatzeko ere erabiltzen da.\nBaita anestesiko moduan ere.\nAlbo-ondorioak.\nEragin desiragaitzen artean arnas depresioa (dosi mugatzaile da hau), gorakoak, idorreria, agitazio psikikoa eta hipertentsio intrakraneala daude.\nBaita menpekotasuna eta jasankortasuna ere. Azken honek eragin berak lortzeko gero eta dosi altuagoak erabiltzera behartzen gaitu.\nAbstinentzi sindromea.\nOpiazeo guztiek bezala morfinak ere abstinentzi sindrmoea sortzen du. Sindrome honen ezaugarri diren zenbait sintoma eta zeinu ondokoak dira:"}
{"id": "88488", "revid": "201", "url": "https://eu.wikipedia.org/wiki?curid=88488", "title": "Sinzelo", "text": ""}
{"id": "88489", "revid": "201", "url": "https://eu.wikipedia.org/wiki?curid=88489", "title": "Sintzelo", "text": ""}
{"id": "88490", "revid": "201", "url": "https://eu.wikipedia.org/wiki?curid=88490", "title": "Jurgi Sinzelo", "text": ""}
{"id": "88491", "revid": "96586", "url": "https://eu.wikipedia.org/wiki?curid=88491", "title": "Ray Milland", "text": "Ray Milland (1907ko urtarrilaren 3a - 1986ko martxoaren 10a) galestar aktorea izan zen. 1929 eta 1985 bitartean jardun zuen lanean, eta 1945ean Gizonezko aktore onenaren Oscar saria jaso zuen, \"The Last Weekend\" filmean egindako lanagatik, zurrutarekin arazoak zituen pertsonaiaren antzezpenagatik hain zuzen.\nAktore lanetan hasi aurretik Erresuma Batuko zalditerian ibili zen (\"Household Cavalry\" delakoan), eta abila zen tiro egiten, izan ere lau urte horretan erakustaldi eta lehiaketa askotan ospe nahikoa lortu zuen. Armada laga eta antzezteari ekin zion eta, hasierako lanak kontu txikiak baziren ere, hainbat filmetan hartu zuen parte; Londresen zela Hollywoodetik bertaratutako agente batek Ameriketara joateko gonbitea egin zion. Han Paramount Pictures etxearekin sinatu zuen."}
{"id": "88492", "revid": "336", "url": "https://eu.wikipedia.org/wiki?curid=88492", "title": "Covarrubias", "text": "Covarrubias Burgosko probintziako hegoaldean dagoen herria da. Arlanza eskualdean dago, Burgos hiriburutik 40 kilometrotara hego-ekialderantz. Lerma eta Santo Domingo de Silosetik gertu dago, eta eurekin batera osatzen du \"Arlanzako Triangelu\" delakoa.\nMultzo historiko-artistiko izendatu zuten 1965ean, arkitektura gaztelarraren adibide ona baita. Arlanza ibaia igarotzen da bertatik eta mahastiak, laboreak eta fruitu arbolak ugariak dira.\nGarrantzi handiko herria izan zen Errekonkistan musulmanen aurka, IX. mendearen azken zatian. \"Gaztelako sehaska\"-tzat hartu izan dute.\nT\u00f8nsberg (Norvegia) herriarekin anaituta dago, izan ere Kristina printzesa norvegiarrak herri hartatik bidaiatu zuen Espainiara 1257an, eta Covarrubiasen hilobiratu zuten."}
{"id": "88493", "revid": "119347", "url": "https://eu.wikipedia.org/wiki?curid=88493", "title": "Amstrad", "text": "Amstrad aparatu elektronikoak egiten dituen fabrikatzaile bat da, bere oinarri-basea Brentwooden, (Essex, Ingalaterra) duena. Hau 1968. urtean sortu zen Alan Michael Sugar enpresaburu famatuaren eskutik Erresuma Batuan. Ordenagailu fabrikatzaile honen izena Alan Michael Sugar Trading-en laburtzapen bat da.Londresko burtsan 1980. urtean sartu zen. Eta 80ko hamarkadaren bukaerarako, Amstradek dagoeneko Europa osoko ordenagailu merkatuaren %25a kontrolatzen zuen. 2006. urtetik aurrera Amstraden ekoizpen nagusia elkarreginezko hartzaileak izan dira.\n1980ko hamarkadan Sinclair eta Commodore ordenagailu ekoizleekin lehia bizia izan zuen.\nHistoria.\nAmstrad 1968. urtean sortu zen gaur egungo presidentearen eskutik, Alan Sugar hain zuzen ere. Honela, kontsumo-merkatuan sartzea lortu zuen, 70.hamarkadan Hi-Fi eta kasete merkeen segmentuan liderra izanik. Prezio baxu hauek platinazko karkasak plastikoarekin ekoitziz lortzen ziren, eta horrela, konpetentziak baino lan-kostu txikiagoak zituzten (hau hutsa sortzen zuten prozesuak jarraituz lortzen zela esan beharra dago). Bestalde, Amstrad soinuzko anplifikadore eta sintonizatzaileen merkatura hedatu izan da."}
{"id": "88521", "revid": "1545", "url": "https://eu.wikipedia.org/wiki?curid=88521", "title": "Sexto Julio Afrikano", "text": "Sexto Julio Afrikano (c. 160 \u2013 c. 240; edo \u1f41 \u039b\u03af\u03b2\u03c5\u03c2) kristau-afrikar eragineko historialari eta apologialari helenista bat izan zen.\nBizitza.\nSexto Julio Afrikano Aelia Capitolinan jaio zen (antzinako Jerusalem), eta Septimio Severo enperadorearen zerbitzupeko ofiziala izan zen. Alexandro Severok, Erroman berarentzako liburutegi bat antolatzeko agindu zion. Nolabaiteko adiskidetasuna izan zuen Origenesekin. Nikopolisen ere bizi izan zen, Palestina (Emaus) eta, \"tradizioaren arabera\", Emauseko gotzain izan zen, baina, litekeena da hori gezurra izatea. Jerusalemen hil zen, 250. urtean.\nEgiptorekin lotutako lanak.\n\"Kronikak\" (kronografia), herri greziar eta judutarraren lehen historia sinkronikoa, Sorreraren garaitik (K.a. 5500ean bere kalkuluen arabera), Heliogabalo enperadorearen garairarte (221. urtea). \"Kronikak\" laneko bost liburuak, hauetatik, zati batzuk baino mantentzen ez direlarik, ezinbesteko erreferentzia dira Sinzelo, Eusebio Zesareakoa, \"Kronika Paschale\"ren egile izan zen Zedrenusentzat eta ondorengo beste batzuentzat.\nJulio Afrikanok Manetonengandik kopiatu zuen, bere kristau afrikarraren pentsamoldera egokituz, historialari moduan baino gehiago, apologiagile bezala idatziz."}
{"id": "88522", "revid": "10891", "url": "https://eu.wikipedia.org/wiki?curid=88522", "title": "Abbeville", "text": "Abbeville (nederlanderaz \"Abbegem\") Frantziako Somme departamenduko hiriburua da. Antzinako Ponthieu konderriaren hiriburua zen.\nGeografia.\nRouen eta Lille arteko bidearen erdigunean kokatuta, Abbevillek zortzi mugakide ditu:"}
{"id": "88523", "revid": "58701", "url": "https://eu.wikipedia.org/wiki?curid=88523", "title": "Aurillac", "text": "Aurillac (okzitanieraz \"Orlhac\") Frantziako Cantal departamenduko hiriburua da.\nGeografia.\nErdialdeko Mendiguneko Cantal mendien ondoan kokatuta, Aurillacek lau mugakide ditu:"}
{"id": "88524", "revid": "105290", "url": "https://eu.wikipedia.org/wiki?curid=88524", "title": "Wienen zubi", "text": "Wienen zubia bi erresistentzia eta bi kondentsadore irudian ikusten den moduan antolaturik dituen zirkuitu elektrikoa da. RC-CR banatzaile izena ere egozten zaio.\nErlazio eta parametro esanguratsuak.\nZirkuituaren elementu kapazitiboen eraginez zirkuituaren erantzuna jasotzen duen seinalearen frekuentziaren araberakoa izango da. Sarrera eta irteerako tentsioen arteko erlazioari zenbaitetan formula_3 (erlazio fasoriala adierazteko formula_4).\nformula_5\nformula_6\nformula_7\nAplikazioak.\nZirkuitu honen bidez eraikitzen da Wienen zubi bidezko osziladorea zeinak korronte jarrai iturri batetik eta Wienen zubi baten bidez ber-elikaturiko anplifikadore batekin korronte alternoa sortzen duen."}
{"id": "88525", "revid": "962403", "url": "https://eu.wikipedia.org/wiki?curid=88525", "title": "Wien zubi", "text": ""}
{"id": "88526", "revid": "962410", "url": "https://eu.wikipedia.org/wiki?curid=88526", "title": "Anplifikagailu operazional", "text": ""}
{"id": "88530", "revid": "512", "url": "https://eu.wikipedia.org/wiki?curid=88530", "title": "Nikopolis", "text": "Nikopolis Epirokoa, Aktia Nikopolis edo Nikopolis ad Aktium (antzinako grezieraz \u039d\u03b9\u03ba\u03cc\u03c0\u03bf\u03bb\u03b9\u03c2, Nikopolis, literalki, \"garaipenaren hiria\"), Augustok, K. a. 31n Aktiumeko guduan Marko Antonioren aurka lortutako garaipena ospatzeko Anbraziako golkoaren sarreran sortutako hiri greziar bat zen. Hiria, Anbraziako golkoa Itsaso Jonikotik banatzen duen penintsularen istmoan ezarri zen, Aktiumeko harkaitzaren kontrako aldean eta egungo Preveza hiritik 6 kilometro inguru iparraldera.\nHistoria.\n\"Garaipenaren hiria\"ren sorrera.\nAktiumeko gudua bera, nahiko nahaspilatsua izan den arren, eta Marko Antonio eta Kleopatrak ihes egin arte Augustoren garaipen bihurtu ez zen arren, honek, handik gutxira enperadore izango zenari, erromatar munduko jabe bakarra izatea ahalbidetu zion.\nArrazoi honegatik ospatu zuen bere garaipena ospakizun berezi handi batzuekin, Erromara itzuli zenean, eta, tokian bertan, itsas guduaren oroitzapenaren betirakotzen hasi zen, gudua gertatu zen tokian altxatutako garaikur eta monumentu batzuen bidez, edo, hobe esanda, itsas gudu bat izan zenez, gudan zebiltzan lurreko armadak zituzten gotorlekuetan. Bere egoitza nagusiaren tokian bertan, egungo Smyrtoula hiritik iparraldera dagoen muino batean, Apoloren omenezko santutegi bat eraikiarazi zuen, bere jainko zaintzailetzat hartua, eta beste bi jainkori, Neptuno eta Marteri, garaikurrak eman zizkien ofrenda bezala, garaipenean izan zuten partehartzeagatik.\nSantutegitik hegoaldera, hiri berri bat ezarri zen, Nikopolis bezala bataiatua, \"garaipenaren hiria\", honela, Alexandro Handiaren garairaino jotzen zuen tradizio bat berrabiaraziz, Ponpeiok berrikiago hartua, Armenia txikian, K. a. 60an, Nikopolis izeneko beste hiri bat sortu zuena. Sinbolismo politikotik haratago, sorrera, xede argi batzuekin egin zen: tokiko erromatar domeinua ziurtatzea, eta, aldi berean, berrantolatu eta berbiziaraztea, Hirugarren Gerra Mazedoniarrean Luzio Emilio Pauloren esku suntsitua izan ondoren, oraindik ez baitzen erabat sendatu. Mediterraneoko itsas ibilbideetan estrategikoki kokatutako toki honetan merkataritza eta portu gune garrantzitsu bat ezarri zen. Hiriburu erlijioso bat ere eraiki nahi zuten, baita ordena inperial berriko tokirik garrantzitsuenetako bat izatea eta jainkotutako Augustoren gurtza gune izatea ere."}
{"id": "88531", "revid": "512", "url": "https://eu.wikipedia.org/wiki?curid=88531", "title": "Anbraziako golkoa", "text": "Anbraziako golkoa edo Artako golkoa (grezieraz \u0391\u03bc\u03b2\u03c1\u03b1\u03ba\u03b9\u03ba\u03cc\u03c2 \u03ba\u03cc\u03bb\u03c0\u03bf\u03c2, Amvrakik\u00f3s k\u00f3lpos) Itsaso Jonikoan dagoen golko bat da, Greziako ipar-mendebaldean, kostaldean, ebakidura sakon bat egiten duena. Golkoa, 40 kilometroko luzera eta 15eko zabalerarekin, ia erabat itxia dago, itsasorako bere irteerak, 700 metroko zabalera baino ez duelarik, irteera honen ertzetan, Aktium hegoaldean eta Preveza iparraldean daudelarik, tunel baten bidez lotuta dauden bi herri. Ez da oso sakona, eta bere kostaldea, padura ugariz josia dago, horietako askok, estuario bat eratzen dutelarik. Preveza eta Aktiumgo harkaitzek mugatzen dute.\nPreveza, Arta, Anfilokia (antzinako Karvassaras) eta Vonitsa hiriak, bere kostaldean aurkizen dira.\nGolkoaren sarreran gertatu zen, K. a. 31n, Augusto eta Marko Antonioren arteko Aktiumeko gudu ospetsua."}
{"id": "88532", "revid": "336", "url": "https://eu.wikipedia.org/wiki?curid=88532", "title": "Instrumentazioko anplifikadore", "text": "Instrumentazioko anplifikadorea bi sarreren diferentzia irabaziarekin biderkatzen duen anplifikadore diferentzial mota bat da. Sarreretan bi buffer ditu eta ondorioz, sarrerako inpedantzia altua da.\nHorrez gain, offset txikia, desbiderapen txikia, zarata gutxi, begizta irekiko irabazi oso altua, modu komuneko ukapen-faktore (CMRR) altua eta sarrerako inpedantzia altua izateko diseinatuak daude.\nGehien erabiltzen den instrumentazioko anplifikadorea irudikoa da. Zirkuito honen irabazia:"}
{"id": "88534", "revid": "962450", "url": "https://eu.wikipedia.org/wiki?curid=88534", "title": "Instrumentazio anplifikadore", "text": ""}
{"id": "88535", "revid": "12788", "url": "https://eu.wikipedia.org/wiki?curid=88535", "title": "Estuario", "text": "Geografian, estuario bat, ibaien itsasoratzearen zatirik zabalena da, itsaso irekietan edo ozeanoetan, itsasaldiak, zabalagoak eta kulunkatze handiagokoak diren tokietan. Estuario erako itsasoratzea, ibai ibilgu beso bakarraz osatua dago, oso zabal eta sakona den besoa, alboetan, hondartza antzekoak ere izaten dituen arren, non, uren erretiratzeak, ur gaziak jasaten dituzten landareak haztea ahalbidetzen duen. Zabaldutako onil forma izaten dute.\nEstuarioak, itsasgoran itsasoko uren sarrerak, ibaiaren urak atxikitzen duelako gertatzen da, itsasbeheran, ur guztia, abiadura handian sartzen delarik itsaso edo ozeanoan, ibaiaren ibilgua garbitu eta sakontzen laguntzen duena, sarritan, padura gune handiak utziz.\nZabalera handieneko itsasaldiak, Frantzia ipar-mendebaldeko estuarioetan gertatzen dira, eta, batez ere, Kanadako ekialdeko kostaldean, (Fundyko badia, 16 metro inguru). Rance ibaiak (Frantzia) ekoizpen hidroelektriko sistema bat du, itsasaldien indarra, bere itsasoratze tokiko estuarioan erabiliz, itsasgorarekin zein itsasbeherarekin. Estuarioetako ekosistemak, bere ekoizpen biologiko handiagatik eta bere biodibertsitate handiagatik bereizten dira.\nEstuarioak ekuatore aldean, oso urriak dira, baita ozeanoetan ere, itsasaldien zabalera txikia eta ibaiek dakartzaten sedimentu ugarien ondorioz. Arrazoi honegatik, Niger ibaia, Amazonas, Orinoko eta ekuatoretik gertu aurkitzen diren beste ibai asko eta asko, estuarioetan itsasoratu ordez, delta eratuz itsasoratzen dira, ozeano irekietan itsasoratu arren.\nEstuario adibide on bat, Tajoren estuarioa da, Lisboan.\nBitxikeriak.\nFrantziako Atlantikoko kostaldeko artzainek, euren ardiak toki hauetara bazkatzera eramaten dituzte itsasbeheran (landaretza halofiloa), honela, ardien okelak gatz kopuru handia jasotzen duelarik, oso preziatua dena (\"mouton de pr\u00e9 sal\u00e9\")."}
{"id": "88536", "revid": "105290", "url": "https://eu.wikipedia.org/wiki?curid=88536", "title": "Mar da Palha", "text": "Mar da Palha (euskaraz \"Lastozko Itsasoa\") Tajo ibaiaren azken zatia da, ibaiaren estuarioaren aurretik. Aipaturiko ibaiaren zatirik zabalena da, bi ertzen artean, 17 kilometroko distantzia izatera iristen delarik. Portugalgo hiriburua den Lisboa, bere ertzean dago. Berriki eraikitako bi zubik zeharkatzen dute: Apirilak 25 zubia eta Vasco da Gama zubia.\n\"Mar da Palha\" izena, Lisboara salgaiak zeramatzaten itsasontziek jausten uzten zituzten lasto zati ugariengatik hartzen du."}
{"id": "88537", "revid": "512", "url": "https://eu.wikipedia.org/wiki?curid=88537", "title": "Mikel Urmeneta", "text": "Mikel Urmeneta Otsoa Errarteko (Iru\u00f1ea, 1963ko abenduaren 25a) Kukuxumusuren sortzailea eta zuzendari ohia da. Miguel Javier Urmeneta Iru\u00f1eko alkate ohiaren semea, Ramon Urmeneta arkitektoa eta artistaren iloba eta Asisko Urmeneta komikigilearen anaia da, eta New Yorken bizi da. 2009an, Eusko Jaurlaritzaren Euskal Herritar Unibertsala Saria jaso zuen. \nBiografia.\nAustraliatik itzuli ondoren, 1989an Gonzalo Domingez de Bidaurreta eta Koldo Aiestaran adiskideekin batera Kukuxumusu enpresa sortu zuen. Sormen eta marrazkilari lana batik bat Kukuxumusun egin duen arren, handik kanpo ere diseinuak egin ditu. 1990ean, esaterako, San Ferminetako jaiak iragartzeko kartela Mikel Urmenetarena izan zen. Urte berean, gainera, Nafarroako Jaialdien kartelaren lehiaketa eta Iru\u00f1eko Udalako artista gazteen jaialdian argazkilaritza saila irabazi zituen\nKukuxumusu handitu ahala, Mikel Urmenetaren izena ere handitu da diseinu eta marrazkilaritza arloetan. Baztandarren Biltzarrerako kartela 1991n zein Eusko Jaurlaritzako turismo bulegorako kartela diseinatu zituen. Halaber, 2002ko Munduko Pilota Txapelketaren irudia, 2004ko San Ferminetako kartela edo 2006an Donostiako Musika Hamabostaldiarena egin zituen.\nAzken bolada honetan hainbat enpresa edo erakunderentzat egin ditu marrazkiak: Kodak, Espainiako Greenpeace, Amnesty International, Medicus Mundi, Heraclio Fournier edo PETA. Hainbat erakustalditan parte hartu du, bai argazki digitalekin (\u201cCaptura.org\u201d, 2004) bai marrazkiekin (\"Miradas al Universo de P\u00edo Baroja\", 2006). Zenbait libururen azalak ere diseinatu ditu (Juan Cruzen \"Ojala octubre\") eta Andreu Buenafuente lagunarekin \"Hell and Heaven\" proiektuan parte hartu izan du.\n2016an kargutik kendu zuten eta Katuki Saguyaki izeneko marka berria abian jarri zuen."}
{"id": "88538", "revid": "1982", "url": "https://eu.wikipedia.org/wiki?curid=88538", "title": "San Ferminetako jaiak", "text": ""}
{"id": "88540", "revid": "1519", "url": "https://eu.wikipedia.org/wiki?curid=88540", "title": "Apirilak 25 zubia", "text": "Apirilak 25 zubiak () Tajo ibaiaren estuarioa zeharkatzen du, Lisboaren gune metropolitarrean. Hasieran, ofizialki, Salazar zubia deitua, Ant\u00f3nio de Oliveira Salazarrek eraikitzea agindu zuelako 1960an, gaur egungo izenarekin, Portugalen demokrazia berrezarri zuen 1974ko apirilak 25eko Krabelinen Iraultzaren ondoren deitzen hasi zen.\nItxura txundigarrikoa, altzairuzko eraikina, ia 2 kilometroz hedatzen da. Behealdeko zatia, berriki berritua izan zen, trenbideak izateko. Sarri gertatzen ziren zubiaren auto ilarak, partzialki konpondu ziren Vasco da Gama zubiaren eraikuntzarekin, 17 kilometro neurtzen duena, Tajo ibaia Montijotik Sacav\u00e9mera zeharkatzen duena, Parque das Na\u00e7\u00f5es deritzonaren iparraldean, eta 1998an amaitu zena.\nTajo ibaiaren gaineko zubian entzun daiteke etengabe, zubiaren luzeran zehar dauden metalezko saretxo batzuetatik autoak igarotzen direnean gertatzen dena (Abiadura handian ez joatea gomendatzen da, zubiak duen saredurak, autoa, 70 kilometro orduko abiaduratik gora, oso segurua ez izatea eragiten baitu)."}
{"id": "88542", "revid": "105290", "url": "https://eu.wikipedia.org/wiki?curid=88542", "title": "Parque das Na\u00e7\u00f5es", "text": "Parque das Na\u00e7\u00f5es (Nazioen parkea), Lisboako barruti edo \"freguesia\" bat da. Portugalgo 1998ko Erakusketa Unibertsala egiteko eraldatutako tokia da, bertan aktibitate kulturalen gune bat eraiki zelarik. Gaur egun arkitektura eta elkarbizitza gunea da, dinamika berri bat ekarri zuena Lisboako ekialdeko zatira eta Loures herrira. 1990ean oraindik gune industrial bat zen toki hau.\nUrrutian Orienteko tren geltokiaren kupulak nabarmentzen dira, Santiago Calatravarena, bere arkitektura estiloa ezarriz. Portugalgo Pabiloiak, Alvaro Siza Vieirarena, sarreran, hormigoi armatuzko pala erraldoi bat du, itsasontzi baten oihala imitatzen duena.\nParkeak, \"Pavilh\u00e3o do Conhecimento\" edo Ezagutzaren Pabiloi bat du, zenbait erakusketa interaktibo dituen zientzia eta teknologiari buruzko museo moderno bat; Lisboako Ozeanarioa, munduko akuario handienetako bat; bisitariak parkearen alde batetik bestera edo Lisboako eraikinik altuena den Vasco da Gama dorrera eramaten dituen teleferiko bat; eta Altice Arena, Portugalgo estalitako estadio handiena ere bertan da.\nParque das Na\u00e7\u00f5es freguesia bezala 2012an sortu zen. Ordura arte, administratiboki, Lisboako concelhoko Santa Maria dos Olivais fregesia eta Louresko concelhoko Moscavide eta Sacav\u00e9men artean banatua zegoen."}
{"id": "88543", "revid": "119347", "url": "https://eu.wikipedia.org/wiki?curid=88543", "title": "W. L. Gore and Associates", "text": "W. L. Gore and Associates Gore-Tex ehunaren ekoizlea da. Enpresa Bill eta Genevive Gore senar-emazteek sortu zuten 1958an Delawaren. Robert W. Gore sortzaileen semeak aurkitu zuen egoera batzuetan tratatutako politetrafluorethilenoa material mikroporotsua eta benetan gogorra bihurtzen zela. Gaur egun, enpresak ekoiztutako fluoropolimerozko produktuak industria mota anitzetan erabiltzen dira, hala nola elektronikan, medikuntzako produktuetarako edo puntako ehunetan. Izan ere, Gore-Tex asmatzeagatik Robert W. Gore AEBetako asmatzaile hoberenen artean kokatu zuten 2006an\nGore metodoa.\nHorretaz gain, enpresa ospetsua da bere ekoizpen-sistema bitxiagatik, Gore metodoagatik hain zuzen ere. Izan ere, Bill Gorek egitura laueko erakundea sortu zuen, non nagusirik ez dagoen. Lankide guztiek titulu bera daukate: bazkidea (ingelesez associate). Agintariak izatekotan, liderrak daude, baina bazkideek haiei kasu egitea ala ez erabakitzeko eskubidea daukate. Lantoki txikietan lan egiten da (gehienez 150eko langilekoetan), eta ez dago hierarkiarik ez aurretik ezarritako agindu edo komunikazio kanalik, nonbait guztiek elkar ezagutzen baitute."}
{"id": "88544", "revid": "105290", "url": "https://eu.wikipedia.org/wiki?curid=88544", "title": "Auges", "text": "Auges, greziar mitologiaren arabera, heliadetako bat zen, eguzkiaren jainko zen Heliosek Rodo lamiarekin izan zuen semeetako bat.\nAugesek, bere anaia Trinax eta Makareorekin batera, Telkinak Rodasetik kanporatzea lortu zuen, hauek, Estigia aintziratik hartutako uraz euria eraginez mendekatu ziren arren, uharteko landare eta animaliak pozoitu zituen euria."}
{"id": "88545", "revid": "2241", "url": "https://eu.wikipedia.org/wiki?curid=88545", "title": "Huzzia I.a", "text": "Huzzia I.a, errege hitita bat izan zen, Ammunaren oinordekoa, eta bost urte inguruz gobernatu zuen.\nHuzziari buruz dauden iturriek, ez dute bere aurreko erregea izan zen Ammunarekin zuen harremana zein zen azaltzen, baina bai Titti eta Hantili izeneko bi gizon hil behar izan zituela. Aditu batzuek, Huzzia, Ammunaren seme txikia zela eta, tronura iristeko bere bi anaia hil behar izan zituela dioten bitartean, beste batzuek, Huzzia, Ammunaren semeetako bat eta Huzziaren oinordeko izan zen Telepinu erregearen emaztearen anaia zela diote.\nTronuratu eta gutxira, Huzziak boterea galdu zuen bere koinatu Telepinu buru zuen matxinada baten ondorioz, honek, Huzzia erbesteratu eta boterea hartu zuelarik."}
{"id": "88546", "revid": "105290", "url": "https://eu.wikipedia.org/wiki?curid=88546", "title": "\u0130skenderun", "text": "\u0130skenderun \u2014antzina Alexandreta\u2014 (grezieraz \u1f08\u03bb\u03b5\u03be\u03b1\u03bd\u03b4\u03c1\u03ad\u03c4\u03c4\u03b1, arabieraz \u0627\u0644\u0625\u0633\u0643\u0646\u062f\u0631\u0648\u0646 al-\u02bcIskandar\u016bn), Hatay probintzian dagoen egungo Turkiako hiri bat da. Bere biztanleria, 159.149 biztanlekoa da, 2000ko erroldaren arabera.\nHistoria.\n\u0130skenderunek, Alexandro Handiak K. a. 333an sortutako antzinako Alexandria ad Issumen izena mantentzen du, baina, ziur asko, ez da toki berean egongo. Issosko gudua gertatu zen tokitik 40 kilometro hegoaldera dago. Alexandrok, Siriako Ateen kontrolgune bezala Myriandrus ordezkatzeko xedearekin sortu zuen. Antzinatean, hiria, Bagdad eta Indiarako ibilbide komertzialen zeharkagune garrantzitsua izan zen, Ekialdeko Britainiar Konpainiak, agentzia bat eta faktoria bat mantendu zituen 200 urtez.\nLehen Mundu Gerraren ondoren, Alexandretako Sanjaka, Siriako Agindu frantziarraren zati izatera pasa zen, estatutu berezipean, baina Turkiak itzultzeko exigitu zuen, eskualdea, turkiar, sunitar eta alawiar taldeez populatua zegoela argudiatuz. 1939ko uztailean, Siriaren kexuak kontutan hartu gabe, Frantziak, Sanjaka Turkiari eman zion, gerta zitekeen gerran turkiarren laguntza ziurtatzeko. Siriak, eskualdea aldarrikatzen jarraitzen du.\nGaur egun, Iskenderun, gune industrial garrantzitsu bat da, eta Irak iparraldetik datorren petrolio hodi garrantzitsu baten azken muturra. Gainera, Turkiak Mediterraneo itsasoan duen portu militarrik garrantzitsuena da."}
{"id": "88548", "revid": "6327", "url": "https://eu.wikipedia.org/wiki?curid=88548", "title": "Iskenderun", "text": ""}
{"id": "88549", "revid": "58701", "url": "https://eu.wikipedia.org/wiki?curid=88549", "title": "Belfort", "text": "Belfort (franche-comteraz \"B\u00e9f\u00f4\", alemanez \"Beffert\") Frantziako Belfort Herrialdea departamenduko hiriburua da.\nGeografia.\nVosges mendiak eta Jura mendilerroaren artean kokatuta, Savoureuse eskualdean dago. Rhin eta Rodano ibaien arteko bideak zeharkatzen du hiria.\nAuzoak.\nHamar auzo ditu:\nHiri senidetuak.\nBelfort ondorengo hiriekin senidetuta dago:"}
{"id": "88550", "revid": "1545", "url": "https://eu.wikipedia.org/wiki?curid=88550", "title": "Brive-la-Gaillarde", "text": "Brive-la-Gaillarde ( ahoskatua; ) Frantziako Corr\u00e8ze departamenduko hiria da. Departamenduko hiririk handiena den arren, hiriburua Tulle da. Toponimoa galierazkoa da, izan ere, \"briva\" hitzak zubi esan nahi du.\nLemosin, P\u00e9rigord eta Quercy antzinako probintziak batzen ziren tokian dago, arro emankor batean. Corr\u00e8ze ibaiak hiria zeharkatzen du.\nHistoria.\nLehenengo biztanleak XI. mende inguruan kokatu ziren arren, hiria askoz beranduago hasi zen hazten. V. mendetik aurrera, jatorrizko hiria garatzen hasi zen Saint-Martin-l'Espagnoli eskainitako eliza baten inguruan. XII. mendean zehar hiriaren inguruan harresiak eraiki zituzten, eta Ehun Urteko Gerran bigarren harresi bat eraiki zuten. Gotorleku hauek jada ez dira existitzen eta bulebarrak ordezkatu ditu.\n1919ra arte udalerriak Brive izena zuen, urte hartan \"Brive-la-Gaillarde\" izena hartu zuelarik. \"Gaillarde\" hitzak (gaur egungo frantsesez oraindik ere erabilia) hiriaren izenean ausardia edo indarra esan nahi du, baina hiriko harresiak ere aipa ditzake. Brive bere jatorrizko mugetatik kanpo Malemort eta Ussacera hedatu zen.\nBigarren Mundu Gerran, Brive-la-Gaillarde Erresistentziako hiriburu izan zen, hainbat informazio sare klandestino eta erresistentzia mugimendu nagusien egoitza, tartean Arm\u00e9e secr\u00e8te () eta Mouvements Unis de la R\u00e9sistance ().\nBrive-la-Gaillarde 1944ko abuztuaren 15ean bere buruari askatu zuen Frantziako lehen hiria izan zen. Horregatik, hiriak 1939-1945 \"Croix de guerre\" domina jaso zuen.\nErdigunea merkataritza-gune bat da, batez ere, txikizkari dendak eta hainbat kafetegi dituena. Gainera, udaletxea, polizia-etxe nagusia eta Labenche museoa ditu. Kardinal zubia, Parisetik Tolosa Okzitaniara bidaiarientzako pasabidea zen zubia, nabarmena ere baita ere."}
{"id": "88551", "revid": "56334", "url": "https://eu.wikipedia.org/wiki?curid=88551", "title": "Taharqo", "text": "Nefertumkhura Taharqo, Egiptoko XXV. dinastiako faraoia izan zen. K.a. 690etik K.a. 664 arte gobernatu zuen, Egiptoko hirugarren tarteko aroaren garaian.\nManetonek, Tarcos deitzen du, 18 urteko erregealdia izan zuela aipatuz (Sexto Julio Afrikano). Eusebio Zesareakoak Taracos deitzen du (Jurgi Sintzeloren arabera) edo Saraco, (bertsio armeniarrean), hogei urteko erregealdia ematen diolarik.\nBizitza.\nTaharqo, bere aurreko erregea izan zen Shabitkoren anaia zen, eta Piankhiren semea, Egipto konkistatu zuen Napatako errege nubiarra.\nBere erregealdian inbaditu zuten Egipto, bere etsai ziren Asiriako gobernariek. Asarhaddonek, zenbait kanpaina zuzendu zituen Taharqoren aurka, zenbait monumentutan erregistratu zituenak. Bere lehen erasoa, K.a. 677an, Itsaso Hiletik gertu bizi ziren tribu arabiarrak baretzeko antolatu zen. Asarhaddonek, Egipto, Taharqoren erregealdiko 17. urtean inbaditu zuen, Askalonen sortutako matxinada bat baretu ondoren.\nTaharqok asiriarrak garaitu zituen une hartan, baina, hiru urte beranduago, K.a. 671. urtean, errege asiriarrak, Menfis hartu eta arpilatu zuen, errege familiako pertsona ugari harrapatuz. Taharqok hegoaldera ihes egin zuen, eta Asarhaddonek politika berrantolatu zuen iparraldean, Egiptoko XXVI. dinastiako Nekao I.a Saisen errege bezala ezarriz.\nBaina, errege asiriarra Egiptotik joan ondoren, Taharqo azpijokoan aritu zen Behe Egipton, matxinada ugari sustatuz. Asarhaddon, Egiptora itzuli ahal izan aurretik hil zen, bere oinordekoa izan zen Asurbanipalek Egipto berriz inbaditu zuelarik. Asurbanipalek Taharqo garaitu zuen, lehenik Tebasera eta, ondoren, Nilon gora, Nubiara ihes egin zuena. Taharqok, oinordeko bezala, bere iloba Tanutamani izendatu ondoren, atzerrian hil eta El Kurrun lurperatua izan zen.\nAdituek, Tirhakarekin identifikatu dute, Judako Ezekiasen erregealdian (Erregeen bigarren liburua 19:9, Isaias 37:9), Senaqueriben aurkako gerra hasi zuen Kusheko erregea. Gertaera biblikoak, kalkuluen arabera, K.a. 701ean gertatu ziren, eta, Taharqo, hamar urte beranduago tronuratu zen arren, zenbait azalpen proposatu dira: Zentzuzkoena, Bibliako testuan agertzen den errege titulua, handik denbora batera izango duen errege tituluari erreferentzia egiten diona da, istorio hau idatzi zenean, komandante bat baino izango ez zelarik.\nBere garaiko testigutzak.\nTaharqok, Kawako tenplua berreraikitzea agindu zuen, egungo \"Dongola\"ren ondoan, Kusheko erregeen egoitza nagusia izatera iritsi zena. Kusheko beste toki batzuetan eraikitzea ere agindu zuen, baita zaharberritze lanak egitea ere Karnakeko tenpluan."}
{"id": "88552", "revid": "98220", "url": "https://eu.wikipedia.org/wiki?curid=88552", "title": "Cahors", "text": "Cahors (okzitanieraz \"Caors\") Frantziako Lot departamenduko hiriburua da.\nGeografia.\nHiria Lot ibaiak inguratutako penintsula batean dago, Erdialdeko Mendigunetik gertu."}
{"id": "88553", "revid": "105290", "url": "https://eu.wikipedia.org/wiki?curid=88553", "title": "Multiplexadore", "text": "Multiplexadorea, batzuetan ere multiplexorea deitua, kanal anitzetatik jasotzen du informazioa baina bakarrik erabiltzaileak hautatutako sarrerako kanal bakar bateko informazioa igortzen du. Beste hitzetan, hainbat sarrera eta irteera bakarra dituen zirkuitua da. Elektronikan multiplexadore analogikoak zein digitalak aurkitu daitezke.\nMultiplexatutako seinaleak, normalean geroago demultiplexatzen dira.\nHainbat multiplexazio mota dago:\nMultiplexadore digital.\n4 sarrerako eta bi kanal hautatzaile dituen multiplexadorea:"}
{"id": "88554", "revid": "201", "url": "https://eu.wikipedia.org/wiki?curid=88554", "title": "Mar de la Paja", "text": ""}
{"id": "88555", "revid": "201", "url": "https://eu.wikipedia.org/wiki?curid=88555", "title": "Apirilak 25eko zubia", "text": ""}
{"id": "88556", "revid": "962677", "url": "https://eu.wikipedia.org/wiki?curid=88556", "title": "Multiplexore", "text": ""}
{"id": "88557", "revid": "119347", "url": "https://eu.wikipedia.org/wiki?curid=88557", "title": "Cannes", "text": "Cannes () Frantziako Itsas Alpeak departamenduko hiri bat da. Bere Nazioarteko Zinema Jaialdia ezaguna da.\nGeografia.\nCannes Kosta Urdineko hiri bat da, Itsas Alpeetan kokatua, Esterel mendigunearen ipar-ekialdean. Nizatik 36, Monakotik 55 eta Italiatik 60 kilometrotara dago.\nHiri eta herri senidetuak.\nCannes ondorengo hiriekin dago senidetuta:"}
{"id": "88558", "revid": "201", "url": "https://eu.wikipedia.org/wiki?curid=88558", "title": "Isasontzien kutsadura", "text": ""}
{"id": "88559", "revid": "512", "url": "https://eu.wikipedia.org/wiki?curid=88559", "title": "Carcasona", "text": "Carcasona (frantsesez \"Carcassonne\", okzitanieraz \"Carcassona\") Frantziako Okzitaniako udalerria da. Administratiboki Aude departamenduko hiriburua da.\nAntzinako merkataritza bide-gurutze batean dago, Atlantikoa lotuz Mediterraneoarekin, eta Erdialdeko Mendigunea Pirinioekin. Erromatarrak baliatu ziren kokapen estrategikoaz, eta muinoan eraiki egin zuten aro hartatik. Languedoceko probintzia tradizionalean kokatuta egon zen, Aragoiko Koroaren mugetan.\n1997an UNESCOk Gizateriaren Ondare izendatu zuen. Bereziki ikusgarria da Erdi Aroko zitadela (\"Cit\u00e9 de Carcasonne\"), 1853an zaharberrituta.\nGeografia.\nTolosatik 80 kilometrotara kokatuta, hauek dira bere mugakideak: Pennautier, Villemoustaussou, Villalier, Berriac, Villedubert, Tr\u00e8bes, Montirat, Palaja, Cazilhac, Cavanac, Couffoulens, Lavalette, Roullens, Caux-et-Sauzens eta Pezens."}
{"id": "88560", "revid": "1545", "url": "https://eu.wikipedia.org/wiki?curid=88560", "title": "Carcassonne", "text": ""}
{"id": "88561", "revid": "336", "url": "https://eu.wikipedia.org/wiki?curid=88561", "title": "1988ko Udako Olinpiar Jokoak", "text": "1988ko Udako Olinpiar Jokoak Hego Koreako hiriburu den Seulen ospatu ziren, irailak 17 eta urriak 2 artean. Udako Olinpiar Jokoen XXIV. edizioa izan zen. Bertan, 8.465 kirolarik parte hartu zuten, ordurarteko errekorra zena, 159 herrialde, 23 kirol eta 237 probatan ordezkatuz.\nJoko hauen antolakuntza, 1981ean, Seuli eman zitzaionean, Hego Korea, diktadurapean zegoen herrialdea zen, baina nazioarteko presioaren ondorioz, hauteskundeetara deitzea lortu zuen. Jokoen antolakuntza, Ipar Korearekin banatu nahi izan bazituen ere, azken herrialde honek, parte hartzeari uko egin zion, Kuba, Etiopia eta Nikaraguak lez. Hala eta guztiz ere, aurreko bi olinpiar jokoetako nazio guztiak batuta baino nazio gehiagok parte hartu zuten joko hauetan.\nAlemania berriz nazio bakar bat izan aurretik jokatu zen Olinpiar Jokoen azken edizioa izan zen.\nMaskota, Hodori izan zen, korear tradizioetako tigre mitiko bat.\nUne handiak.\n "}
{"id": "88562", "revid": "336", "url": "https://eu.wikipedia.org/wiki?curid=88562", "title": "Naim S\u00fcleymano\u011flu", "text": "Naim S\u00fcleymano\u011flu, jaiotza izena Naim Suleimanov (; Ptitxar, Momtxilgrad, Kardzhali probintzia, 1967ko urtarrilaren 23a - Istanbul, 2017ko azaroaren 18a), bulgariar jatorriko turkiar halterofiloa izan zen. Halterofiliaren historiako kirolaririk onenetako bat izan zen: zazpi aldiz munduko txapeldun eta hirutan Olinpiar Jokoetako txapeldun.\nBizitza.\n12 urterekin hasi zen pisuak jasotzen, eta halterofiliako junior mailako munduko txapelduna izan zen 14 urterekin. 15 urterekin hautsi zuen lehen aldiz munduko errekorra, eta hamaseirekin bere gorputzaren pisua halako hiru altxatzea lortu zuen (metro eta erdiko luzera zuen eta hirurogeita zazpi kiloko pisua); halterofiliaren historian hori lortzen zuen bigarren kirolaria izan zen.\n1986an, turkiar etnia xurgatzeko Bulgariako gobernuak hartu zituen neurriak eragin zioten, hala nola mezkitak ixteak eta jai eta lurperatze musulmanak debekatzeak. 1988an egin zuen debuta Olinpiar Joko batzuetan, Seulen, eta munduko lau errekor hautsi zituen, artean berdindu ez diren markak ezarriz. 1992ko Olinpiar Jokoetan, Bartzelonan, eta 1996an, Atlantan, garaile atera zen berriro. Bi urte lehenago, Melbourneko munduko txapelketan, Bulgariako selekzioarekin parte hartzen ari zela, taldetik desertatu zuen. Turkian babes politikoa eskatu zuen eta izena aldatu zuen. Atlantan bere pisua halako bost altxatzea lortu zuen.\nErretiratu ondoren, politikan sartu zen, Turkiako Abertzale Ekintza alderdian, eta Kira\u00e7 herriko alkatetzarako hautagaia izan zen."}
{"id": "88563", "revid": "688", "url": "https://eu.wikipedia.org/wiki?curid=88563", "title": "Halterofilia", "text": "Halterofilia edo pisu-jasotze () ahalik eta kilo gehienez osatutako barra lurretik buru gainera jasotzea helburutzat duen kirol olinpikoa da, eta hau praktikatzen duten kirolariei pisu-jasotzaile edo haltera deitzen zaie. Kirol horretan bi ariketa aurki daitezke: batetik, abiada (\"snatch\") eta, bestetik, bi denbora (\"clean and jerk\"). Lehenengoaren helburua barra lurretik buru gainera higidura batean jasotzea da, eta, bigarrenean, aldiz, bere izenak esaten duen moduan bi denboratan egiten da: lehendabizikoa lurretik sorbalda gainera eta bigarrena sorbaldetatik buru gainera eta bietan gorputzaren estentsio osoa lortu behar da.\nBi ariketa hauek zehaztuz, aipatutako abiada edo \"\u201csnatch\u201d\" mugimendua bigarrenarekin konparatuz, mugimendu arinago bat da. Ordea, altxatu beharreko pisua, txikiagoa da eta mugimendua, hiru zatitan banatzen da; \"\u201cpull\u201d\", barra ahalik eta gehien igotzen den mugimendua, \"\u201cquick drop\u201d\", besoak luzatzen diren momentua eta kukubilkatze posizioa, atleta, barra buru gainean duela geldi geratzen den momentua. \nBi denborako mugimendua (\"clean and jerk\"), aldiz, abiada mugimendua baino geldoagoa da eta mugimendu honetan, atletak barra sorbaldetan duela geldialdi bat egin behar izaten du. Pisu asko altxatzen da mugimendu honetan. Pisu hau altxatzea laguntzeko, bigarren fasean, hanken laguntzaz eginiko inpultsoaren beharra egoten da, barra buru gaineraino altxatzea lortuz. Mugimendu hau bi fasetan banatzen da, \"clean\" eta \"jerk\" faseak, batik bat. \"Clean\" fasean, barra ahalik eta gehien igotzea (\"pull\"), barra azpian sartzea (\"drop\"), honek sorbaldetan deskantsatuz eta azkenik, kukubilkatzea mugimenduak daude. \"\u201cClean\u201d\" fasea eta gero, \"\u201cjerk\u201d\" fasea dator eta hau ere, hiru zatitan banatzen da; \"\u201cdrip\u201d\", \"\u201cdrive\u201d\" edo \"\u201csplit\u201d\".\nGuzti hori egiteko, atleten aldetik indar psikologiko eta fisikoa izateaz gain, teknika, abiadura eta zehaztasun handia ere behar da. Hau lortzeko gorputza modu funtzionalean trebatu behar da, indar leherkari eta teknika egokiena erabiliz ahalik eta pisu gehien jaso ahal izateko .\nPisu-jasotzea Europa Erdialdean XIX. mendean garatu zen; izan ere, garai horretan tabernetan indar-erakusketak egiteko ohitura zegoen, ertz bakoitzean bola bat zuten barrak erabiliz. Mende horren bukaeran zirkuko langileek baino ez ziren horretan jarduten, baina geroago \"amateur\" mailan jarduten hasi ziren. Kirol olinpikoa izatera pasatu zen 1896ko Atenasko Joko Olinpikoetan, baina gizonezkoentzat bakarrik, emakumezkoen modalitatea ez baitzen 2000ko Sidney-ko Joko Olinpikoetara arte sartu.\nHistoria.\nPisu-jasotzea kirolik zaharrenetarikoa da; izan ere, bere jatorria Txinan dago K.a 3600. urtean non enperadoreek indar ariketak praktikatzen zituzten.\nChow dinastian eta antzinako greziarren garaian ere baditugu zenbait aztarna. Lehenengoan, soldaduek armadaren parte izateko pisu zehatz bat jaso behar zuten, eta, bigarrenean, greziarrek luzera jauziak egiteko gainean pisuak eramaten zituzten, horrek jauzia hobetuko zuen usteaz. Gainera, haltera hitza grekoko \"hallomai\" hitzetik dator eta \"jauzi egin\" esan nahi du.\nHistorialari gehienek pisu-jasotzearen aitzindaritzat Crotonako Milon greziar borrokalaria dute. K. a. VI. mendean Grezia \u201cIndarraren Garaia\u201d izenaz ezagutzen zen, eta bertan ezarri ziren gaur egungo pisu-jasotzearen oinarriak.\nXIX. mendean, gehienbat Europa Erdialdean, tabernetan indar-erakusketak egiteko ohitura zegoen; horretarako, alde bakoitzean metalezko bola bat zuten burdinazko barrak erabiltzen ziren. Mende bukaeran pisu-jasotzea zirkuko langileek baino ez zuten egiten (aipagarrienak Saxon anaiak), eta aurrerago amateur mailan jarduten eta kluben arteko lehiaketak egiten hasi ziren \n1896an Atenasen ospatu zen lehenengo Joko Olinpiko Modernoan (pisu-jasotzea horren parte izan zen) non Launceston Elliot ingelesa gailendu zen esku batekin 71 kg altxatu ondoren. 1900. urtean ez zen lehiaketarik egin. 1904ko Saint Louiseko Joko Olinpikoetan Pericles Kakousis greziarrak 111,67 kg altxatu zituen.\nLehiaketa gabeko zortzi urteren ondoren, 1920ko Anberesko Joko Olinpikoetan berriz ere gehitu zen lehenengo aldiz, atletak pisuaren arabera sailkatu ziren: luma, arina, ertaina, erdi-pisutsua eta pisutsua. 1928an Amsterdamen hiru modalitate ezarri ziren, abiada, garapena eta bi denbora. Urte batzuk geroago, 1972an Munichen, bi kategoria gehitu ziren: eulia eta oso pisutsua.\n1987an emakumezkoen lehenengo pisu-jasotze txapelketa ospatu zen, eta 1997an Olinpiar Batzordeak emakumeek Joko Olinpikoetan esku hartzea onartu zuen. Garai horretan kategoriek aldaketa ugari jasan zituzten baina gaur egun gizonezkoetan zortzi eta emakumezkoetan zazpi kategoria aurki ditzakegu.\n1905ean Parisen Nazioarteko Federazioa sortu zen, eta hamalau herrialdek osatzen zuten, hortik abiatuta federazio nazionalak sortuz.\n1920an Nazioarteko Pisu-jasotze Federazioa ezarri zen, gaur egun \"International Weightlifting Federation\" (IWF) izenaz ezagutzen duguna, eta hainbat herrialdetako federazioez osatuta dago. Erakunde horren helburua nazioartean egiten diren pisu-jasotze topaketak kontrolatu eta arautzea da, errekorrak homologatzeaz gain.\nLehiaketetako irabazleak urtez urte aldatuz joan dira:\u200b mende hasieran Austria, Alemania eta Frantzia gailentzen ziren, ondoren Egipto eta, urte batzuen ondoren, Ameriketako Estatu Batuak. 1950eko eta hurrengo hamarkadetan Sobietar Batasuneko atletak gailendu ziren, eta beraien aurkaririk nagusiena Bulgaria izan zen. 90eko hamarkadaren erditik aurrera, ordea, Turkia, Grezia eta Txina nagusitu ziren, gizonezko kategorian Georgia eta emakumezkoetan Txina, zehazki. Hala eta guztiz ere, orokorrean, mundu-mailako kontinenterik indartsuena Europa da.\nEspainiako halterofiliaren federazioaren sorrerari dagokionez bi data esanguratsu daude; lehenengoa, Gimnasia Federazioaren parte izan zenekoa da, hau da, 1950etik 1966 urtera bitartekoa. Bigarrena, Federazio Independente bezala osatu zenekoa; 1966 urtetik gaur egunera arte.\nEuskal Herriari dagokionez, kirol askotan gertatzen den bezala, euskaldunak aitzindariak dira gimnastikan eta Bilboko Zamacois eta Donostiako Soroa gimnasioetan. Izan ere, gimnastika eta borroka modalitateak praktikatzen dituzten atleta ugari biltzen dituzte. Prestaketaren osagarri gisa, barra zilindriko batez lotutako esfera metaliko kontsolidatuak erabiltzen dituzte. Geroago heldu ziren pisuak, gaur egun ezagutzen diren ezaugarriekin osatuak, baina gaur egun erabiltzen diren material sofistikatuez oso bestelako materialekin eginak. Gaur egun, praktika zabalduz eta materiala hobetuz doan arren, ezin izan dugu euskal halterofiliaz hitz egin 1967ra arte.\nLehiaketetako kategoriak.\nLehiaketak emakumezko eta gizonezko kategorietan banatzen dira, eta, aldi berean, gorputzaren pisuaren araberako azpikategoriak daude. Gaur egun Nazioarteko Pisu-jasotze Federazioak (IWF) 2018ko udan onartutako kategoriak daude indarrean:\nAriketak.\nAbiada.\n\"\u201cSnatch\"-a\u201d edo abiatzea, halterofilia lehiaketetako lehenengo ariketa da, barra lurretik buru gainera mugimendu batez altxatzean oinarritzen dena, horretarako besoak erabat luzatu eta mugimendu bakar batean egiten da. Snatch-aren mugimendua konplexua da eta 5 fase ditu: hasierako posizioa, lehen tiraldia, bigarren tiraldia, sarrera edo harrera eta berreskuratzea.\nKokapenari dagokionez, barra plataforma gainean eta jasotzailearen aurrean horizontalki jarrita hasten da, eta atletak eskuak pronazioan izanik helduko du. Oinak, berriz, barraren bertikala, goitik perpendikularki ikusita, falangeak eta metatartsoak zatitzen dituen lerroarekin bat datorren posizio batean kokatu behar dira. Aldiz, zangoak tolestuta geratu behar dira beso artean, barratik gertu; eta sorbaldak posizio baxuan eta beti barrak markatzen duen lerroaren aurrean geratu behar dira, besoak luzatuta.\nBehin posizio egokian jarrita, barra plataformatik mugimendu bakar baten bidez altxatu beharko da. Horretarako, lehenengo eta bigarren tiraldietan barra gerriraino eraman beharko du jasotzaileak. Tiraldi horien ondoren barrak duen inertzia aprobetxatuz, jasotzaileak belaunak makurtuz jaisteko aprobetxatzen du, eta azpian sartzeko, barra besoak buruaren gainetik luzatuta mantenduz, sarrera- edo harrera-fasean.\nTiraldien eta sarreraren faseak igaro ondoren -fase horiek dira teknikoenak eta zailtasun handiena dutenak-, abioa berreskuratzeko fasera iristen da. Fase honetan, barra buruaren gainetik egonkortu ondoren (gogoan izan posizioa hankak tolestuta dagoela), belaunak luzatu behar dira. Hankak erabat zabaldu ondoren, oinak hurbiltzen dira berriro, eta snatch-aren altxaera edo halterofiliaren erauzketa amaitutzat ematen da.\nLehian, epaileak amaiera-seinalea ematen du jasotzailea gorputzeko atal guztietan erabat geldirik dagoenean, pisua altxatuta, azken posizio horretan geldirik, besoak eta hankak luzatuta. Barra buru gainean atxiki behar da, hiru epaileetako batek \u201clurra\u201d esan arte, bestela jasoaldia ez da baliozkotzat joko.\nBi denbora.\n\"Bi denbora\" deitzen den ariketa, bi denboratan egiten den modalitatea da; lehenengoan lurretik sorbalden gainera \"(clean)\" eta, bigarrenean, berreskuratu ondoren, sorbaldetatik buru gainera (\"jerk\") egiten dena da. Modalitate honetan ere barra plataforma gainean eta jasotzailearen aurrean horizontalki jarririk hasten da, eta atletak eskuak pronazioan jarririk helduko du, abiadako zabalera baino estuago.\nKargatze-mugimenduan \"(clean)\" hainbat fase aurkituko ditugu: hasierako posizioa, aireratzea, tirakada, sarrera, berreskuratzea. Kargatutako halterofialiaren hasierako posizioa, aireratzea eta tirakada aurreko atalean ikusi dugun snatch-aren antzekoak dira. Sarrera, barraren azpian sartu ahal izateko barraren inertzia aprobetxatuz egiten da, tirakaden ondoren. Kargatuaren sarrera amaitzean, barra finkatuta egongo da sorbalden, klabikulen eta eskuen artean. Kasu honetan ere belaunak tolesten dira, baina aurrekoan ez bezala, barra ez da buruaren gainetik geratu behar. Bizkarrak zuzen egon behar du, eta enborra bertikalaren ia lerroan, sorbaldak tolestuta, euskarri handiagoa izateko. Ukondoak barraren azpitik geratu behar dira, barraren aurretik, eta pixka bat altxatuz. Lehengoratzea abiaraztearen kasuan bezala egiten da.\n\u201cJerk\u201da edo enbioia, halterofiliaren jasotze honen bigarren higidura da, eta altxatze honetan zailtasun handiena dagoen tokia da. Kontuan izan behar da kargatu ondoren egiten dela, eta, beraz, nekea pilatuz doala. Hasierako posizioan, oinak aldaken zabaleran jarrita daude, eta puntak pixka bat kanpora begira. Enborrak bertikalean egon behar du, kaxa torazikoa zabalduta duela, bularra altxaraziz. Barra kargatze-mugimenduaren amaieran hasiko da mugimendua; barra, sorbalden eta klabikulen gainean dagoela eta eskuek apur bat baino ez eusten diotela. Buruak aurrera begiratu behar du, eta apur bat makurtuta egon behar du atzealderantz, barra igo ahal izateko. \"\u201cDip and drive\u201d\" mugimendu kritikoaren fase bat da. Bertan, belaunak eta aldaka pixka bat makurtzen dira bizkarra zuzen dutela, eta barrari enborrak eta hankek eusten diote. Beherakada hori ez da oso sakona izan behar. Beraz, flexio, balaztatze eta luzatze-fasea segundo batean baino gutxiagoan egiten da, eta horregatik da mugimenduaren une kritikoa. \n\"Jerk\u201d mugimenduan, barra buruaren gainetik eramaten da, besoak luzatuta, eta hiru modutan egin ahal izaten da. Lehena, \"\u201cSplit jerk\u201d deitzen da:\" barraren azpian kokatzean datza, oinak guraize moduan banatuz, bata aurreratuta eta bestea atzeratuz. Bigarrena, \"\u201cPush jerk\u201d\": \"\u201csplit jerk\u201d\" delakoaren fase berak ditu, baina diferentzia honekin: hankak alboetara mugitzen dira eta barra erdiko posizioan edo eserialdi laurden batean jasotzen da. Azkena, \"\u201cSquat jerk\u201d:\" harrera-fasean gaudela, barraren azpian sartzean datza, eserialdi sakon bat eginez. \"Jerk\"en estilo hori, teknikoena eta zailena da, eta, beraz, arraroagoa da lehiaketan ikustea.\nInstalazioak eta materiala.\nHalterofilia olinpikoa entrenamenduaren modu espezializatu bat da eta, ondorioz, zenbait baldintza eskatzen ditu instalazio eta materialari dagokienez. Hauek dira horien artean ohikoenak direnak:\n Altxaldi olinpikoetan, baldintza garrantzizkoena, barra bat egotea da. Barra hauek, erresistenteak, baina aldi berean malguak izan ohi dira, deformazio iraunkorrik ez izateko. Araudiaren arabera, gizonezkoen barrak 20 kg izan behar ditu eta emakumeenak aldiz, 15. Diametroari deritzonez, gizonezkoen barrak 28 mm eta luzeraz, 2200 mm izan behar ditu. Emakumeenak aldiz, 25 mm-ko diametroa eta 2010 mm luzera. Bi kategoria daude; entrenamendukoak eta lehiaketakoak.\nKautxozko diskoak eta disko txikiak: Kautxozko diskoek, altxaldien ondoren barra lurrera erortzea ahalbidetzen dute eta aldi berean, altxaldi txar bat egitean, disko, barra eta lurrarekiko kalteak gutxi edota ekidin daitezke. Kautxozko diskoak, barren bezala, entrenamenduetakoak edota lehiaketakoak izan daitezke. Azkenengo hauek, oso garestiak izan ohi dira eta entrenamenduetakoak, maila altuko halterofiloentzat baliagarriagoak izan daitezke. Kautxozko diskoak 10 kg, 15 kg, 20 kg eta 25 kg-koak aurki ditzakegu eta txikiei deritzenez, 0,5 kg, 1 kg, 1,5 kg, 2 kg, 2,5 kg eta 5 kg aurki ditzakegu.\nLepokoak (kollarinak): Lepokoak, normalean, pesen barraren partetzat hartzen dira, ordea, hauen aipamen sakonago bat ere egin daiteke. Halterofiliako lepokoek, 2,5kg pisatzen dituzte (bakoitzak). Normalean, bi piezaz osatzen dira; lepokoa barran aseguratzen duen tornilloa eta lepokoaren zirkunferentzia inguratzen duen tornilloa.\nJasotze-plataforma: Jarduera hau aurrera eramateko plataforma bat izatea, oso alderdi positiboa da. Plataforma eraikitzeko erak garrantzia handirik izan gabe, nahikoa izango da gomazko lurraren gainean, base bezala egurrezko listoi bat jartzea; lisoa eta konprimaezina.\nKukubilkatze eta potentzia kaiolak: Kaiola hauek, kirolariak kukubilkatzeak, \"press\" ariketak\u2026pisua lurretik hartu gabe entrenatu ahal izateko baliagarriak dira. Ezinbesteko materiala da kaiola. Kaiolak unitate bakarrekoak edo bikoak izan daiteke (bi poste indibidual). Kontuan hartu beharreko aspektuak, soportearen forma, altuera posibleak eta altuera eta zabaleraren mekanismoak dira. Ariketaren arabera, kaiola ezberdinak aurki ditzakegu; kukubilkatze-kaiola eta potentzia kaiola adibidez.\nAltuera-takoak: Takoak edota kajoiak, luxu bat dira gimnasioetan eta atleta gehienentzat; ez duten kostuagatik, okupatzen duten espazioagatik baizik. Tako hauen eginkizuna, pesen barren diskoak deskantsatzeko edota apoiatzeko superfizie bat izatea da.\nJasotzaileak (kaballeteak): Altuera takoen bariantea dira. Takoak baino errazago mugitzeko eta ajustatzeko aukera ematem dute. Altxaketak, zutikako posturatik hastea ahalbidetzen dute. Ordea, ez dira abiada eta kargada batzuetarako gomendatzen, hauen ezegonkortasuna medio.\nOholtza: Elementu sinple eta sortzeko erraza da. Lurrarekiko abiada gradua edota angelua handitzen du oholtzak. Abiada eta pisu-hila ariketak, bertan egiteko oso efikazak dira.\n Prezio baxuan eros daitezke edota fabrika daitezke hauek. Entrenamenduetako ariketa asko aurrera eramateko aukera ematen dute hauek.\nIskiotibial eta gluteo makinak: Beharrezkoa ez den makina garestiak dira hauek. Ordea, makina hauek izanez gero, oso baliagarriak izan daitezke bizkarreko, gerrialdeko eta gorputzeko nukleoko lan gehigarri bezala.\nPesen banku doigarria: Nahiz eta press banca normal edo inklinatua halterofiloetan landu ohi ez den ariketa bat izan, ahal izan ezkero hau egiteko banku bat izatea, interesgarria da.\nEsparadrapoa: Gauza askotarako erabil daiteke. Eskuen kasuan adibidez, lesioak prebenitzeko edota jada lesionatutako eskuak babesteko erabil daiteke. Eskumuturretarako ere oso baliozkoa da, honek, mugimendua pixkat gutxitzen du lesioak ekidinez.\nZintak: Hau ere, kasuak kasu, baliagarria gerta daiteke. Pisu-hila, abiada, errepetizio multiple eta tiraldi ariketetan erabili ohi da gehien bat. Honek, barra eusteko, eskuak \u201cmatxakatuta\u201d daudenean erabiltzen dira gehienbat; ez da hauetaz dependitu behar, muga jartzen jakin behar da.\nTxapeldunak.\nMundu mailan, Turkiako Naim S\u00fcleymano-lu eta Halil Mutlu-k urrezko hiru domina irabazi dituzte, Greziako Pyrros Dimasek eta Kakhi Kakhiasvilisek bezala. Horrez gain, Imre F\u00f6ld atleta hungariarrak, Ronnie Weller eta Ingo Steinh\u00f6fel alemaniarrek marka berezia dute: Olinpiar Jokoen bost ediziotan parte hartu dute. Emakumezkoen halterofiliari dagokionez, Chen Yanqing eta Liu Chunhong txinatarrek bina urrezko domina irabazi izan dituzte . Chen Yanqing-ek zehazki, 58kg-ko kategorian, Atenasko 2004 urteko Joko Olinpikoetan eta Pekingo 2008 urteko Joko Olinpikoetan irabazi izan zituen domina hauek. Liu Chunhong-ek aldiz, 69kg-ko kategorian irabazi zituen Atenasko eta Pekingo Joko Olinpikoetan. Ordea, Pekingoa kendu egin zioten, dopinaren ondorioz.\nEspainiako estatu mailan izan diren lehenengo pisu-jasotzaile olinpikoak Jose Luis Izquierdo eta Rodriguez Lafuente izan ziren 1960ko Joko Olinpikoetan, eta, horien ondoren, Francisco Mateos eta Joaquin Valle etorri ziren, besteak beste. Emakumeen artean aldiz, emakumerik indartsuena eta mundu mailan ezagunena Lidia Valentin da. Lidia Valent\u00edn P\u00e9rez (Ponferrada, Espainia, 1985eko otsailaren 10a) espainiar pisu-jasotzailea da, 75 kg-ko pisu-altxatze kategorian lehiatzen dena. 2012ko txapeldun olinpikoa izateaz gain, hiru alditan Europako txapelduna (2014, 2015 eta 2017an) eta behin Munduko txapelduna (2017an) izan da.\nEuskal Herri mailan ere, badaude halterofilian lehiatzen diren emakume kirolariak eta baita tituluak irabazten dituztenak. Garoa Martinez gazte bermeotarra iaz Espainiako txapeldun izan zen bere kategorian eta aurten bigarren postuan geratu da. Euskadiko txapelduna ere bada. Gizonetan, \u00c1lvaro Jim\u00e9nez arabarra da egungo txapelduna.\nHiztegia eta terminologia.\n\u201cBack Squat\u201d: Atzeko eserialdi bat da, eta barra bizkarrean jartzen dugu.\n\u201cClean and Jerk\u201d: Halterofiliaren berezko mugimendu olinpikoa. Barra sorbaldetaraino altxatu behar da, atseden har dezan, eta, ondoren, beste mugimendu bat egin behar da, buruaren gainetik altxatuz.\n\u201cClean\u201d: \u201cClean and jerk\u201d mugimenduaren lehen zatia, halterofilian kargatua deitzen dena. Barra lurretik sorbalden altueraraino altxatzean datza.\n\u201cDeadlift\u201d: Pisu hilaren ariketa da, eta lurretik ahalik eta karga gehien altxatzean datza, besoak igo gabe. Altxamendu olinpikoen lehen faseen antzekoa da.\n Aurrealdeko eserialdia, non barra sorbaldetan kokatzen den bizkarraren goiko aldean jarri ordez.\n Hatz lodia barraren inguruan jarriz, eta hatz erakuslea eta bihotza haren gainean, eskuekin heltzeko modu bat da.\n\u201cOver Head Squat\u201d: Barra buru gainean eusten duen eserialdia da, besoak erabat luzatuta, eta altxamendu olinpikoen azken faseen antzekoa.\n\u201cPower Clean\u201d: Indar-karga bat da. Kargatutako horietan, tiraldia altuagoa da, eta jasotzailea ez da eserlekuraino jaisten barra hartzeko.\n\u201cPush Press\u201d: Barra sorbaldetatik eramaten den mugimendua da, buruaren gainetik iritsi arte. Halterofilian, hankekin bulkada txiki bat egin daiteke barra gorantz bultzatzeko.\n\u201cZorrozki press\u201d: Aurrekoaren mugimendu bera, baina ez da onartzen hanken bultzada barra gorantz bultzatzeko.\n\u201cPower Snatch\u201d: Barra jasotzeko eserialdira jaitsi ezin den lekuan abiaraziak.\n\u201cPush jerk\u201d: Barra sorbaldetatik buru gaineraino eramaten den mugimendua, \"clean\" baten ondoren, amaieran apur bat makurtuz, gehienez ere esertoki erdian, barra jasotzeko.\n\u201cSnatch\u201d: Halterofilia abiatzea da, eta lehiaketetako lehen mugimendu olinpikoa da. Barra lurretik burutik gora altxatu behar da, mugimendu bakar baten bidez.\n\u201cSplit jerk\u201d: \"Clean\" baten ondoren egindako mugimendua, barraren azpian kokatzean datza, oinak guraize moduan banatuz, bata aurreratuta eta bestea atzeratuta geratuz."}
{"id": "88564", "revid": "56334", "url": "https://eu.wikipedia.org/wiki?curid=88564", "title": "Ashur-resh-ishi I.a", "text": "Ashur-resh-ishi I.a, Asiriako erregea izan zen K.a. 1132 eta K.a. 1115 bitartean, inperio ertainaren garaian, dirudienez, Asiriaren ondorengo berrindartzearen oinarriak jarri zituena.\nAshur-resh-ishik, tronua heredatu zuen bere aita Muttakil-Nusku hil ondoren, eta laster bidali zituen kanpainak aramear eta Mushki tribuen aurka, Zagros mendietaraino iritsiz. Apku izeneko hiri berri bat sortu zuen, gaur egungo Mosuletik gertu, eta, bere buruari, \"Asiriako Mendekatzailea\" deitu zion. Edozein kasutan, garaipen hauek ez ziren erabakiorrak izan, bere ondorengoek, etsai berberei aurre egin behar izan baitzieten.\nBabiloniako Ninurta-Nadin-Shumi eta Nabukodonosor I.a erregeei ere aurre egin behar izan zien, kanporatu ahal izan zituenak.\nBere oinordekoa, bere seme Tiglath-Pileser I.a izan zen."}
{"id": "88567", "revid": "6950", "url": "https://eu.wikipedia.org/wiki?curid=88567", "title": "Sodio kloruro", "text": "Sodio kloruroa edo gatz arrunta NaCl formula duen konposatu kimikoa da. Naturan halita mineral gisa edo hainbat disoluziotan agertzen da, itsasoan kasu. Halaber, itsasoaren gazitasunaren eragile nagusia da eta hainbat organismoren jariakin extrazelularra da. Orokorrean jaki edo kontserbante bezala erabiltzen da.\nBeste nomenklatura kimikoak.\nNaCl era ezberdinetan izenda daiteke, nomenklatura kimikoaren arabera. Nomenklatura sistematikoan sodio monokloruro izango litzateke, Stock-en nomenklaturan sodio (I) kloruroa eta nomenklatura tradizionalean sodio kloruro edo kloruro sodikoa. Era berean, izen arruntak ere baditu, gatza edo gatz arrunta kasu.\nLorpena.\nGatz arrunta lortzea ez da batere zaila edo garestia, orokorrean gatzagatan egiten da, ur gaziak desbideratzen. Itsasoko ur edo beste motatakoa sodio klorurodun urak desbideratzen dira eta plataforma edo lur eremu itxietara eramaten da, metro inguruko sakontasuneko aintziratxoak sortuz. Ura lurruntzean, sodio kloruroa prezipitatu egiten da, eta gero jaso. Ondoren tratamendu ezberdinak ematen zaizkio, kontsumorako gai izan dadin.\nEraginak.\nKantitate handietan hartzean oso toxikoa izan daiteke bai animalia bai landareentzat. Zelulen lisia ekar dezake. Kantitate normaletan hartzean denbora luzean iraitz sisteman arazoak ekarriko luke.\nUkipenari begira, larruazala sumindu daiteke, baita begiak ere. Era berean, inhalazioak sudur konduktuen narritadura larria ekar dezake kantitatean handiak badira.\nPropietate fisiko-kimikoak.\nTermokimika.\n&lt;/br&gt;&lt;/br&gt;\n&lt;/br&gt;&lt;/br&gt;\n&lt;/br&gt;&lt;/br&gt;\n&lt;/br&gt;&lt;/br&gt;\n&lt;/br&gt;&lt;/br&gt;\n&lt;/br&gt;&lt;/br&gt;\n&lt;/br&gt;&lt;/br&gt;"}
{"id": "88568", "revid": "1712", "url": "https://eu.wikipedia.org/wiki?curid=88568", "title": "Sodio Kloruroa", "text": ""}
{"id": "88569", "revid": "77002", "url": "https://eu.wikipedia.org/wiki?curid=88569", "title": "Gatz arrunt", "text": "Gatz arrunta edo mahaiko gatza kristal itxurako gaia, NaCl formula duena. Izadian asko izaten da. Itsasoko uraren mineral nagusia da.\nGatzaren erauzketa.\nGatza modu desberdinetan erauzi daiteke. Orokorrean hauek dira metodoak:"}
{"id": "88577", "revid": "1491", "url": "https://eu.wikipedia.org/wiki?curid=88577", "title": "Jon Barberena", "text": "Jon Barberena Ibarra (Elizondo, Nafarroa Garaia, 1979ko otsailaren 21a - 2019ko irailaren 12a) idazlea eta bertsolaria izan zen. Kirol Irakasletzako diplomaduna, Kultura eta Gizarte Antropologiako lizentziaduna eta Bergarako UNEDen Idazle Eskolako graduondoa zuen. Euskara irakaslea zen lanbidez. Bertsolaritzan ibilbide oparoa egin du, Baztango bertso eskolako kide eta irakasle izana da eta Nafarroako Bertsolari Txapelketan txapeldunordea bi aldiz (2007, 2008). Bertsogintzan ez ezik, literatura-sorkuntzan ibilia da. \"Izoztu zitzaigun negu hura\" (2016) poesia-liburua idatzi zuen eta \"Ttipi-Ttapa\"ko eta Xorroxin Irratiko kolaboratzailea zen.\nBestelako lanak.\nIkus-entzunezkoak.\nXorroxin Irratian ere urte aunitzetan izan da kolaboratzailea, batez ere \"Ti-ta\" iritzi tartean. 2012an \"Baztan\" pelikularako Angel Illarramendik sortutako soinu bandari hitzak egin zizkion; 2015ean Elizondon egin zen Nafarroa Oinezen abestiaren hitzak ere bereak ziren; eta 2004an I\u00f1igo eta Imanol Goikoetxeak Baztandarren Biltzarrerako sortu zuten kantaren hitzak berari zor zaizkio."}
{"id": "88578", "revid": "90204", "url": "https://eu.wikipedia.org/wiki?curid=88578", "title": "I\u00f1igo Olaetxea", "text": "I\u00f1igo Olaetxea Altzugarai (Lesaka, Nafarroa, 1975) bertsolari nafarra da. Garraiolaria da ogibidez. 2007ko Nafarroako Bertsolari Txapelketan hirugarren postua lortu zuen."}
{"id": "88579", "revid": "23317", "url": "https://eu.wikipedia.org/wiki?curid=88579", "title": "Julio Soto", "text": "Julio Soto Ezkurdia (Gorriti, Nafarroa Garaia, 1987ko abuztuaren 28a) bertsolaria da. San Fermin ikastolatik pasa eta gero, Nekazal ingeniaritza eta Euskal filologia ikasi zituen. Halaber, zutabegilea da Berria egunkarirako, \"Larrepetit\" atalean. Bertso-irakasle lanetan ere aritu da Iru\u00f1eko Bertso Eskolan, Erleta Ikastetxean (Leitzan), Ibarberri Eskolan (Lekunberrin) eta Xalto Ikastetxean (Goizuetan).\nBertsolaritza ibilbidea.\nIru\u00f1eko Bertso Eskolan hezia da. 2003, 2004 eta 2005eko Nafarroako Eskolarteko Bertsolari Txapelketan txapelduna izan zen. Nafarroako Bertsolari Txapelketako (NBT) 2006ko edizioan finalean sartu zen, 2008koan hirugarrena eta 2009koan txapeldunordea izan zen. Aurrerantzean, Nafarroako txapelduna bost aldiz izan da, 2010ean, 2011an, 2015ean, 2017an eta 2019an hain zuzen ere. 2009, 2013, 2017 eta 2022 urteetako Bertsolari Txapelketa Nagusian parte hartu zuen baita ere."}
{"id": "88580", "revid": "69297", "url": "https://eu.wikipedia.org/wiki?curid=88580", "title": "Joxe Juan Zubieta", "text": "Joxe Juan Zubieta Portu \"Etxabe\" (Lesaka, Nafarroa Garaia, 1975) bertsolari nafarra da. Garraiolaria da ogibidez. 2005eko Nafarroako Bertsolari Txapelketan laugarren postua lortu zuen."}
{"id": "88581", "revid": "90204", "url": "https://eu.wikipedia.org/wiki?curid=88581", "title": "Xabier Legarreta", "text": "Xabier Legarreta Etxarri \"Arano'\" (Arano, Nafarroa, 1976) bertsolari nafarra da. Igeltseroa da ogibidez. 1998ko eta 2000ko Nafarroako Bertsolari Txapelketan txapeldunordea izan zen eta 2010ekoan laugarren postua lortu zuen."}
{"id": "88584", "revid": "12788", "url": "https://eu.wikipedia.org/wiki?curid=88584", "title": "Migel Mari Elosegi", "text": "Migel Mari Elosegi Irurtia \"Luze'\" (Leitza, 1970eko martxoaren 14a) nafar bertsolaria da. Basozaina da ogibidez. 2007ko eta 2008ko Nafarroako Bertsolari Txapelketan zazpigarren postua lortu zuen."}
{"id": "88586", "revid": "58701", "url": "https://eu.wikipedia.org/wiki?curid=88586", "title": "Doverko itsaslabar zuriak", "text": "Doverko itsaslabar zuriak () Ingalaterrako hego-ekialdeko itsasertzean dauden labar batzuk dira; zehazki, Doverko itsasartean, Frantziarekin aurrez aurre.\nLabarrek 106 metrorainoko altuera hartzen dute, eta daukaten itxura deigarria beren osaerari zor diote: klera (kaltzio karbonato hutsa), zeina nabarmenago gelditzen baita silex beltzezko zerrenda batzuen ondorioz.\nItsaslabarrak Dover hiritik (Kent konderrian) ekialderantz eta mendebalderantz hedatzen dira. Dover antzinatiko hiri portudun bat da, gaur egun oraindik ere bere garrantziari eusten diona.\nItsaslabar hauek balio sinboliko handia daukate Erresuma Batuarentzat, Europa kontinental aldera ematen baitute, non eta Mantxako kanalaren gunerik estuenean, hain zuzen ere historikoki inbasio-mehatxuen jatorria izan den alde horretan. Horrenbestez, itsaslabarrok nolabaiteko babesgarri sinbolikotzat hartuak izan dira. Hegazkin-bidaien garaia baino lehenagokoetan Mantxako kanala Dovertik zeharkatzea zenez kontinenterako ibilbide nagusia, itsaslabarrek osatzen duten lerro zuria zen, halaber, bidaiariek zeukaten Erresuma Batuaren lehenbiziko (edo azkeneko) ikuspegia.\nShakespeare Cliff (Shakespeare itsaslabarra) da Europa kontinentaletik hurbilen dagoen Ingalaterrako puntua. Egun argi batean, itsaslabarrok erraz ikusten dira Frantziako kostaldetik."}
{"id": "88587", "revid": "90204", "url": "https://eu.wikipedia.org/wiki?curid=88587", "title": "Alluanna", "text": "Alluanna, errege hitita bat izan zen, Telepinuren oinordeko eta suhia. Zehaztu gabeko denbora tarte batez gobernatu zuen, hititar monarkiaren \"urte ilunak\" deituriko garaian, K.a. XV. mendearen hasiera inguruan. Garai honi, hititen inperio ertaina ere deitzen zaio.\nBere oinordekoa, Tahurwaili izan zen, eta, Alluannari buruz mantentzen diren dokumentu urriek, dirudienez, Tahurwailik hil zuela diote."}
{"id": "88593", "revid": "1545", "url": "https://eu.wikipedia.org/wiki?curid=88593", "title": "Indrajayavarman", "text": "Indrajayavarman Khemertar Inperioko errege bat izan zen, VIII. eta XV. mendeen artean hego-ekialdeko Asian existitu zen antzinako erresuma bat. 1308 eta 1327 bitartean gobernatu zuen.\nErregealdia.\nIndrajayavarman, Shiva jainko hinduistaren jarraitzaile sutsua izan zen, eta brahmanen apaiz kastak, beraz, beragan eragin handia izan zuen.\nBudisten jazarpen handi bat hasi zuen bere domeinuetan, Budaren irudiak ere suntsitu zituelarik. Bere jarrerak, kexu erlijiosoen gehikuntza eta tailandiarren Kanputxeaganako erasoen berrabiaraztea eragin zuen, fede budista defendatzeko aitzakiarekin.\n1327. urtean, bere oinordekoa, bere seme Jayavarman IX Parame\u00e7vara izan zen."}
{"id": "88594", "revid": "56334", "url": "https://eu.wikipedia.org/wiki?curid=88594", "title": "I\u00f1igo Manzisidor", "text": "I\u00f1igo Manzisidor Larra\u00f1aga, Mantxi (Zarautz, Gipuzkoa, 1977ko abenduaren 16a) bertsolari gipuzkoarra da. Igeltseroa da ogibidez. 1999an Zarautz Jai Txiki taldearekin Gipuzkoako Herriartekoa irabazi zuen Julen Zulaika eta Andoni Ega\u00f1a taldekide zituela."}
{"id": "88595", "revid": "56334", "url": "https://eu.wikipedia.org/wiki?curid=88595", "title": "Bittor Elizagoien", "text": "Bittor Elizagoien Etxegarai (Arraioz, Baztan, Nafarroa Garaia, 1961eko uztailaren 31) bertsolaria da. Hargintzan eta etxegintzan egiten du lan. 1994ko eta 1999ko Nafarroako Bertsolari Txapelketako txapelduna izan zen. Bertso-eskolako irakasle eta gai-jartzaile ere aritzen da. Nafarroako Bertsolari Txapelketa guztietan parte hartu du 1979az geroztik eta ohiko finalista da bertan."}
{"id": "88596", "revid": "56334", "url": "https://eu.wikipedia.org/wiki?curid=88596", "title": "Tanutamani", "text": "Bakara Tanutamani (K.a. 664-K.a. 656) Egiptoko XXV. dinastiako faraoi bat izan zen, Kushekoa edo Nubiarra ere deitua.\nBere izena, koptoeraz (nubieraz) Tanutamani da. \"Asiriar Urteliburu\"etan Tandamane bezala agertzen da. Bere tronu izena, Bakara izan zen. Manetonek ez du aipatzen (\"Amani\", Tebastar jainkoa den Amonen ahoskatze kushtarra da).\nShabako erregearen semea eta bere aurreko erregea izan zen Taharqoren iloba zen.\nAsiriar inbaditzaileek, Nekao I.a izendatu zuten errege bezala, ondoren, Egiptotik alde eginez. Orduan, Nubiatik, Tanutamani Niloren haranetik joan eta Egipto osoa konkistatu zuen, Menfis barne. Nekao I.a, asiriarren ordezkaria, Tanutamaniren kanpainan hila izan zen. Erreakzio bezala, asiriarrak Egiptoar itzuli ziren, Tanutamaniren armada Deltan garaituz, eta hegoalderantz jarraitu zuten, Tebaseraino, hiri hau arpilatuz.\nAsiriar okupazioak, K.a. 661ean, nubiar erregeen Egiptoren kontrolaz amaitu zuen, Tanutamaniren autoritatea, Goi Egipton bere erregealdiko zortzigarren urterarte onartua izan zen arren. K.a. 656an, Psametiko I.aren armadak, modu baketsuan hartu zuen Tebasen kontrola, eta, azkenik, Egipto osoa bateratu zuen bere agintepean. Ondoren, Tanutamanik, soilik Nubian gobernatu zuen. K.a. 653an hil eta El Kurruko hilerri familiarrean lurperatua izan zen.\nKushtar erregeek, Egipto utzi eta egungo Sudanen gobernatu zuten beste mila urtez, lehenik Napatan, eta, ondoren, Meroen.\nBere garaiko testigutzak.\nErregearen estatua ezagun bakarra, bururik ez duena, Gebel Barkalen aurkitu zen, eta, gaur egun, Ohioko \"Toledoko Arte Museoa\"n erakusten da, AEBetan."}
{"id": "88597", "revid": "9429061", "url": "https://eu.wikipedia.org/wiki?curid=88597", "title": "Oihane Enbeita", "text": "Oihane Enbeita Gardoki (Gernika-Lumo, Bizkaia, 1978ko urriaren 24a) bertsolari bizkaitarra da. Antzerkiko aktorea da ogibidez.\nHainbat Bizkaiko Bertsolari Txapelketetan parte hartzeaz gain, hiru Bertsolari Txapelketa Nagusitan parte hartu du."}
{"id": "88598", "revid": "336", "url": "https://eu.wikipedia.org/wiki?curid=88598", "title": "Mendes", "text": "Mendes (grezieraz \u039c\u03ad\u03bd\u03b4\u03b7\u03c2) Niloren deltan zegoen antzinako hiri egiptoar bat izan zen, gaur egungo \"Tell el-Ruba\"-rekin bat datorrena.\nBere izen egiptoarra, Per-Banebdyedet zen \"Ahariaren domeinua, Dyedeten jauna\" esan nahi duena, eta \"Ba\" ahariaren gurtza gunea zen, Herodotok aipatua. Aurretik, hiria Dyedet deitzen zen, eta, gurtza nagusia, \"Hatmehyt\" jainkosa arrainarenganakoa zen.\nMendesen sortu zen Egiptoko XXIX. dinastia eta Behe Egiptoko XVI. nomoaren hiriburua izan zen Vespasiano erromatar enperadorearen garaian.\nHiriak, bi muino behintzat hartzen zituen, baina tenplu eta monumentu ugari, ziuraski, Pi-Ramsesera eraman ziren.\nErromatarren mende egon zen garaian, hiriaren erdigunea, Anpet hiria zegoen ondoko muinora pasa zen, grezieraz Thmuis deitzen zena, eta gaur egungo Tell al-Timai dena, Tell el-Rubatik gertu, Al-Simbellaweinetik iparmendebaldera.\nHondar arkeologikoak.\nEgiptoko Antzinako Inperioaren garaiko mastabak, Ramses II.a, Merenptah eta Ramses III.aren garaietako zenbait monumentu, eta Ahmose II.ak, aurreko beste tenplu baten gainean eraikitako tenplu bat, Ra, Osiris, Shu eta Geb jainkoei sagaratutakoa. Tenplu hau, lau bloke monolitikoz osatuta zegoen, eta, bloke horietatik, bakarra baino ez da geratzen, ia zortzi metrokoa, Shu jainkoari dagokiona, hegomendebaldean kokatua. Tenplua, Ptolomeo II.a Filadelfoak zaharberritu zuen.\nSarkofago beltzetan lurperatutako aharien nekropoli bat ere aurkitu da."}
{"id": "88599", "revid": "58701", "url": "https://eu.wikipedia.org/wiki?curid=88599", "title": "Charleville-M\u00e9zi\u00e8res", "text": "Charleville-M\u00e9zi\u00e8res, Frantziako hiri bat da, Ardenak departamenduko hiriburua dena.\nGeografia.\nMosa ibaiak hiria zeharkatzen du.\nHistoria.\nCharleville-M\u00e9zi\u00e8res 1966an sortua zen, bost komuna batu zituztenean. Antzinako komunak Charleville, \u00c9tion, M\u00e9zi\u00e8res, Mohon eta Montcy-Saint-Pierre ziren. 1965ean Le Theux izeneko komuna Mezi\u00e8resekin batu zuten.\nHerri eta hiri senidetuak.\nChareville-M\u00e9zi\u00e8res ondorengo hiriekin senidetuta dago:"}
{"id": "88600", "revid": "1545", "url": "https://eu.wikipedia.org/wiki?curid=88600", "title": "Charleville-Mezieres", "text": ""}
{"id": "88602", "revid": "105290", "url": "https://eu.wikipedia.org/wiki?curid=88602", "title": "Egiptoko XXIX. dinastia", "text": "Egiptoko XXIX. dinastia, herrialde honetan iraupen laburrenetako bat izan zuenetako bat da. K.a. 398tik K.a. 378 arte baino ez zuen iraun.\nNeferites I.a faraoiak abiarazi zuen hain iraupen laburra izan zuen dinastia hau. Faraoi honek, Mendesera pasa zuen hiriburua, Sais baino Niloren deltaren erdialderago zegoen hiria, beharbada, errege boterearen berragertze indartsu bat adieraziz.\nNeferites I.ak eta bere oinordekoek, Artaxerxes II.ak, Egiptoko boterea berreskuratzeko egin zuten ahalegin guztien aurrean euren boterea mantentzea lortu zuten. Dinastiaren azken urteak, dinastia beraren amaiera suposatu zuten matxinadez josiak egon ziren. Dinastia honetako erregeek, Apis zezen sakratuaren gurtza mantendu zuten Menfisen, Saqqarako Serapeumaren estela eta idazkunetan erregistratua.\nXXVI, XXVII, XXVIII, XXIX, XXX eta XXXI. dinastiek, Egiptoko aro berantiarra deritzona osatzen dute.\nXXIX. dinastiaren kronologia.\nEgiptologoek estimatutako kronologia:"}
{"id": "88603", "revid": "10891", "url": "https://eu.wikipedia.org/wiki?curid=88603", "title": "Ch\u00e2tellerault", "text": "Ch\u00e2tellerault, Frantziako hiri bat da, Vienne departamenduan dagoena.\nGeografia.\nVienne ibaiak eta bere ibaiadarra den Clainek Ch\u00e2telleraulten dute lotunea."}
{"id": "88604", "revid": "1545", "url": "https://eu.wikipedia.org/wiki?curid=88604", "title": "Chatellerault", "text": ""}
{"id": "88605", "revid": "9339040", "url": "https://eu.wikipedia.org/wiki?curid=88605", "title": "Koldo Salinas", "text": "Koldo Salinas Aragon (Irun, Gipuzkoa, 1949ko uztailaren 10a) euskal maisu txokolategilea da. Bere aita Jose Salinas Ros-en aginduetara hasi zen Brasil Gozotegiko lantegian eta 1977an saltokiaren ardura hartu zuen.\n1983an Gozotegiko kafetegia kendu eta gozotegia soilik utzi zuen, eta orduan txokolateak egiten hasi zen. Koldok Juncal Cuevas ezagutu zuen, Biarritzen txokoloateak bainatzen urte mordoa eman zuena eta ordurako jubilatua zegoena. Juncalek urtebetez egon zen Brasil Gozotegian Koldori lanbidea irakasten.\nGaur egun Europako maisu txokolategile ospetsuenetakoa da. Sari ugari irabazi ditu. Horien artean, \"Dulces Caprichos, descubriendo sabores\" liburuagatik 2008ko \"Gourmand World Cookbook Awards\" saria irabazi zuen eta 2009an \"Best in the Word\" mundu mailako lehenengo saria eskuratzeko lehiatuko da."}
{"id": "88606", "revid": "25669", "url": "https://eu.wikipedia.org/wiki?curid=88606", "title": "Artaxerxes II.a Mnemon", "text": "Artaxerxes II.a Mnemon ((; K.a. 436-K.a. 358), Persiar Inperioko erregea izan zen K.a. 404tik hil zen arte. Bere jatorrizko izena Artsazes zen, baina Artaxerxes izena hartu zuen tronu izen bezala.\nBere anaia txiki Ziro Gaztearen aurrean bere tronuratze nahia defendatu zuen, azken hau, Cunaxako guduan garaitua eta hila izan zelarik, K.a. 401ean. Bere erregealdiaren amaiera aldera, K.a. 366tik K.a. 358 arte, mendebaldeko satrapen matxinada baten aurrean ere beste hainbeste egin behar izan zuen.\nPersiaren beste aliatu batzuk ziren espartarrei ere aurre egin behar izan zien, hauek, Agesilao II.aren agindupean, Asia Txikia inbaditu zutelarik. Espartarrei garaitzeko, Artaxerxes II.ak Atenas, Tebas eta Korinto erosi zituen, Espartaren aurka altxatu ziren hiriak, Korintoko Gerra hasiz. K.a. 386an, Artaxerxes II.ak, bere aliatuak bertan behera utziz, Espartarekin Antaltzidasen Bakea adostu zuen. Hitzarmen honek, Anatoliako kostaldean zeuden Jonia eta Eoliako hiri greziarren kontrola, persiarrei itzuli zien, Esparta, Grezia penintsularrean botere nagusi bezala uzten zuen bitartean.\nGrezian izan zuen arrakasta gora-behera, Egipto, arrakastaz matxinatu zena bere erregealdiaren hasieran, independente mantentzen zen. Egipto K.a. 373an birkonkistatzeko saiakera, erabateko porrota izan zen, baina, euren azken urteetan, persiarrek, egiptoar-espartar armada bat garaitzea lortu zuten, hauek Fenizia konkistatu nahian zebiltzanean."}
{"id": "88607", "revid": "56334", "url": "https://eu.wikipedia.org/wiki?curid=88607", "title": "Tiglath-Pileser I.a", "text": "Tiglath-Pileser I.a (K.a. 1114-K.a. 1076), Teglatfalasar, Teglat-Falasar eta baita Tukulti-pal-Esarra ere deitua (\"nire fedea Esarraren semean dago\" akkadikoz), Asiriako inperio ertaineko erregerik garrantzitsuenetako bat izan zen.\nAshur-resh-ishi I.aren semea, bere aitaren oinordeko izan zen Asiriako tronuan, eta laster murgildu zen bere aitak aramearrekin izan zituen gatazka beretan. Kanpaina militar ugari egin zituen muga guztietan, baina bereziki mendebaldean, Eufrates ibaia askotan zeharkatu baitzuen, aramearrak eta Mushkiak Taurus mendietan garaituz, oroitzapenezko estela bat eraikiz Nairin eta Mediterraneora iritsiz, non, ekialdeko erresumek, zergak ordaindu zizkioten eta Egiptok opariak bidali zizkion. Ahalegin guzti hauek egin arren, aramearrak ez ziren garaituak izan, soilik kanporatuak, eta, izan ere, oraindik beste behin behintzat inbaditu zuten asiriar lurraldea.\nEkialdean eta iparraldean, Tiglath-Pileserrek, asiriar merkataritza babestu zuen Zagros mendi inguruan, hegoaldean, Babiloniako errege zen Nabukodonosor I.aren aurka borrokatu zuen bitartean, eta, porroten batzuk izan zituen arren, Babiloniako iparraldeko zatia hartu ahal izan zuen, hiriburua bera barne.\nKanpaina militar guzti hauek, Asiriak, Ashur Dan I.aren erregealditik zuen egonkortasunaren ondorioz posible izan zirenak, inperioaren boterea, Tukulti-Ninurta I.aren garaitik izan ez zuen maila batetara igo zuten.\nTiglath-Pileserrek, bere denboraren zati bat, ureztatze sarea eta Asiriako tenpluak hobetzen ere eman zuen, garai hari buruzko azterketarentzako idazkun garrantzitsuak utziz, errege honen erregealditik aurrera, asiriar istorioetan kontatutako gertaerak, kronologikoki ordenatuak egotea ohitura bihurtzen baita.\nBere seme Asharid-apal-Ekur izan zen bere oinordekoa"}
{"id": "88610", "revid": "1545", "url": "https://eu.wikipedia.org/wiki?curid=88610", "title": "Gatz", "text": "Gatza ondoko hauek izan daitezke:"}
{"id": "88611", "revid": "6130", "url": "https://eu.wikipedia.org/wiki?curid=88611", "title": "Cherbourg-Octeville", "text": "Cherbourg-Octeville Frantziako azpiprefektura eta udalerri ohia da, Mantxa departamenduan dagoena. Hiria 2000eko otsailaren 28an sortu zuten, antzinako Cherbourg eta Octeville hiriak batuz. 2016an Cherbourg-en-Cotentin bilakatu zen.\nGeografia.\nCherbourg-Octeville Cotentin penintsularen iparraldean dago, Mantxako kanalaren kostaldean. Ingalaterrako kostaldea 120 kilometrotara du.\nDemografia.\nCherbourg eta Octevilleko bilakaera demografikoa\nHerri eta hiri senidetuak.\nCherbourg-Octeville ondorengo hiriekin senidetuta dago:"}
{"id": "88612", "revid": "1545", "url": "https://eu.wikipedia.org/wiki?curid=88612", "title": "Cherbourg", "text": ""}
{"id": "88613", "revid": "336", "url": "https://eu.wikipedia.org/wiki?curid=88613", "title": "Nimrod", "text": "Bibliako Hasiera liburuko hamargarren atalean, Nimrod (; ; ), Kusen seme bat da, Kamen biloba eta Noeren birbiloba.\nLurreko lehen buruzagia izan zen. Jaungoikoaren mesedea zuen ehiztari ausart bat zen. Judu eta musulman tradizioak duela lau mila eta bostehun urte Babilonia sortu zuela dio, eta Babelgo dorrea ere eraiki zuela. Bere alaba Azurad Eberrekin ezkondu zen, zeinek Nimrodi Babelgo dorrea egiten laguntzeari uko egin baitzion, eta, honen ondorioz, euren hizkuntza, hebreera, garbi mantendu zen.\nBabel, Erec, Akad eta Kalan domeinatzen hasi zen, Sinarko lurrak. Ondoren, bere domeinuak, Assurrera hedatu zituen, non Ninive, Rehobot-Ir, Quelah eta Ressen hiriburua eraiki zituen, azken hau, Ninive eta Quelahren artean.\nJudaismoaren arabera, Nimrodek denbora batez hartu zuen Abraham gaztea, zeina bere aitak, Tarek, idolo jentilak zituen aldare bat hautsi ziolako zigortu zuen. Urte batzuk beranduago, hain etsaitu ziren, ezen, Abraham Harrango oasian kanpatua zegoen bitartean, Nimrodek sute bat piztu zuen Abraham hiltzeko, baina honek, ihes egitea lortu zuen.\nBibliako tradizio egiptoarrak, Egiptoko I. dinastiako Semerkhet faraoiak hil zuela dio, bere senide Semekin lotzen duena, Noeren semea."}
{"id": "88614", "revid": "1491", "url": "https://eu.wikipedia.org/wiki?curid=88614", "title": "Mark Knopfler", "text": "Mark Freuder Knopfler OBE (Glasgow, Eskozia, 1949ko abuztuaren 12a) abeslari, gitarra-jotzaile eta musika egile eskoziarra da. 1977an bere anaia Davidekin sortu zuen Dire Straits taldearen abeslaria eta gitarra-jotzailea izateagatik ezaguna da.\nHorrez gain, Notting Hillbillies eta Brewer's Droop taldeetan jo du, baita Bob Dylanekin \"Slow Train Coming\" bilduman ere. Halaber, bakarlari bezala ere jo du. Filmentzako musika egin du, besteak beste \"Local Hero\", \"Comfort and Joy\", \"Cal\", \"Last Exit To Brooklyn\", \"Wag the dog\", \"Metroland\" eta \"A shot at glory\".\n\"Rolling Stone\" aldizkariak Garai guztietako 100 gitarra-jotzailerik onenen zerrendan 27. postuan jarri zuen."}
{"id": "88615", "revid": "119347", "url": "https://eu.wikipedia.org/wiki?curid=88615", "title": "Duane Allman", "text": "Duane Allman (Nashville, Tennessee, Ameriketako Estatu Batuak, 1946ko azaroaren 20a - 1971ko urriaren 29a) rock gitarra-jotzailea zen. The Allman Brothers Band taldearen sortzaileetako bat izan zen.\nGaztaroan, bere anaia Gregg eta biak \"Allman Joys\" taldea sortu zuten eta 1965an bere lehenengo singlea kaleratu zuten \"Spoonful\" izenekoa. Gero, taldeari \"The Hour Glass\" izena jarri zioten eta bi disko kaleratu zituzten baina ez zuten arrakastarik izan eta 1968an taldea desegin eta Floridara bueltatu ziren.\nWilson Pickettekin Hey Juderen cover bat grabatu zuen eta Atlantic diskoetxeak kontratatu zuen. Horrek, Aretha Franklin, Boz Scaggs eta King Curtis bezalako musikariekin lan egiteko aukera eman zion.\n1969an, New Yorken, Butch Trucks bateria-jolea, bere anaia Gregg eta hirurak The Allman Brothers Band musika taldea sortu zuten eta izen bereko diska grabatu zuten.\n1971ko urriaren 29an hil zen, 24 urterekin, errepide istripu batean, bere Harley-Davidson motorra gidatzen ari zenean.\n2003an \"Rolling Stone\" aldizkariak Garai guztietako 100 gitarra-jotzailerik onenen zerrendan 2. postuan jarri zuen."}
{"id": "88616", "revid": "119347", "url": "https://eu.wikipedia.org/wiki?curid=88616", "title": "Eric Clapton", "text": "Eric Patrick Clapton Shaw (Ripley, Surrey, Ingalaterra, 1945eko martxoaren 30a) rock eta blues gitarra-jotzaile eta abeslari ingelesa da. Slowhand ezizenez ezagutzen dute, euskaraz esku motela esan nahi duena.\nEric Claptonek The Yardbirds, The Bluesbreakers, Cream, Blind Faith, Delaney &amp; Bonnie eta Derek &amp; The Dominos taldeetan jo du, eta gaur egun bakarlari bezala jotzen du. Gogokoen duen gitarra elektrikoa \"Blackie\" izeneko Fender Stratocasterra da. Berak eraiki zuen hainbat stratocastersen piezekin.\nBere azken lanetan Robert Johnson blues musikaria omentzen du, bere musika ibilbidearen eragile handienetzat dauka.\n\"Rolling Stone\" aldizkariak Garai guztietako 100 gitarra-jotzailerik onenen zerrendan 4. postuan jarri zuen."}
{"id": "88617", "revid": "96586", "url": "https://eu.wikipedia.org/wiki?curid=88617", "title": "Eber", "text": "Bibliako Hasiera liburuko hamargarren atalean, Eber (hebreeraz \u05e2\u05b5\u05d1\u05b6\u05e8 \u05d1\u05df-\u05e9\u05b5\u05c1\u05dc\u05b8\u05d7 \u00c9ver ben \u0160\u0113l\u0101h, eta arabieraz \u0647\u0648\u062f \u0628\u0646 \u0635\u0627\u0644\u062d Hud ibn Saleh), Salehren semea da, hogeitamalau urterekin, Pelegen aita izan zena. Ondoren, larehun ta hogeitamar urtez bizi izan zen, denbora horretan, Joktanen aita ere izan zelarik. Musulmandarrek, Hud izeneko profetatzat hartzen dute.\nElezahar judutar batek, Nimroden alaba zen Azuradekin ezkondu zela dio, Babelgo dorre ospetsuaren eraikuntza zuzendu zuena.\nEberrek, baina, uko egin zion bere aitaginarrebari dorrearen eraikuntzan laguntzeari, eta, horregatik, bere hizkuntza, garbi mantendu zen, jatorrizkoa bezala. Gertaera honek, judutarrek euren hizkuntza, perfektuena bezala hartzea azaltzen du, eta Idazteunek ematen dioten balioa, Munduaren Sorreraren hizkuntza izango baitzen, botere magikoekin. Izan ere, Eber izena, hebrear hitzaren jatorria izango litzateke.\nCharles Pope bezalako kritiko batzuek, Hammurabi erregearekin lotu dute."}
{"id": "88618", "revid": "336", "url": "https://eu.wikipedia.org/wiki?curid=88618", "title": "Zerkafo", "text": "Greziar mitologian, Zerkafo heliadetako bat zen, Helios eguzki jainkoa eta Rodo lamiaren semeetako bat.\nHeliadek, Rodas uhartearen gobernua jaso zuten Telkinak kanporatuak izan ondoren, jainkoei, fenomeno atmosferikoak maneiatu eta Estigia lakuko ura euri bezala jaurtiz, erronka bota zieten zakur burudun daimon boteretsuak. Zeusek, telkinak desagertarazteko, urpean hartu zuen Rodas uhartea, baina telkinetako gehienek ihes egitea lortu zuten. Ondoren, Helios jainkoak, Rodas uhartearen gobernua suertatu zitzaiona, bere izpiekin, uhartea uretatik atera zuen berriz, bere maitearen izenarekin bataitu, eta gobernua, honekin izandako semeei eman zien.\nBaina, Tenagesen trebezia zela eta, bere anaietako lauk, bekaizti, hil egin zuten. Krimena ezagutua izan zenean, hilketan parte hartu zuten laurak (Aktis, Makareo, Triopas eta Kandalo) Rodasetik erbesteratu ziren, eta, beraz, uhartean, hilketan parte hartu ez zuten biak geratu ziren, errege bakar bezala, hau da, Zerkafo eta Okimo.\nOkimo zen bietan nagusiena, eta Rodaseko tronua bereganatu zuen. Hegetoriarekin, Zidipe edo Zirbia izeneko alaba bat izan zuen, azkenean, Zerkaforekin ezkondu zena, honela, bere anaiaren oinordeko bihurtu zena. Baina Zidipe, Okridionekin ezkon hitza emanda zegoen, baina honen heraldo baten traizioaren ondorioz, Zerkafori eman zion ezkontzeko. Arrazoi honegatik, ordutik, heraldo bakar bat bera ere ez zen saiatzen Okridionen tenplutxoan sartzen. Beste bertsio baten arabera, Okridionek Zidiperekin ezkontzea lortu zuen, baina Zerkafok, Zidipe maite zuenez, bahitu egin zuen, eta Okimo aguretu arte ez zen itzuli.\nZerkafo eta Zidipek, hiru seme izan zituzten, Kamiro, Lindo eta Ialiso izenekoak, Rodaseko hiru hiri nagusien eponimoak eta uhartea banatua izan zen barrutienak, baina Pindarok, hauek, Rodo beraren semeak zirela dio, eta, beraz, Zerkaforen anaiak."}
{"id": "88620", "revid": "512", "url": "https://eu.wikipedia.org/wiki?curid=88620", "title": "Interstate 4", "text": "Interstate 4 Ameriketako Estatu Batuetako mendebaldetik ekialdera doan estatuarteko autobidea da. 212,91 km-ko luzera du, Tampatik (Florida) Daytona Beachera (Florida) du ibilbide, eta Florida estatutik igarotzen da. Igarotzen dituen hiri nagusiak hauen dira:"}
{"id": "88621", "revid": "336", "url": "https://eu.wikipedia.org/wiki?curid=88621", "title": "Danao", "text": "Greziar mitologian, Danao (antzinako grezieraz \u0394\u03b1\u03bd\u03b1\u03cc\u03c2) Egiptoren anaia bikia zen, Belo egiptoar errege mitikoa eta Ankinoeren semeak. Bere aitaren aldetik, Poseidon itsas jainkoaren eta Libia lamiaren ondorengoa zen. Danaosen mitoa, Argosen sorrera edo birsorreraren elezahar bat da, Peloponesoko hiri mizenastar nagusietako bat. Homeroren Iliadan, \"danaenoak\" (\"Danaosen tribua) eta \"argiboak\" bezala izendatzen dira troiarrei aurre egiten dieten armada greziarrei.\nMitoa.\nBere aita hil ondoren, bere anaia Egiptok, Arabiako subiranoa, Egiptoko lurraldea bereganatu zuen (Danaok Libia gobernatzen zuen). Egiptok, ezkontza ezberdinen artean, berrogeita hamar seme izan zituen, eta Danaok, beste hainbeste alaba, Danaideak. Egiptok, bere semeen eta Danaideen arteko ezkontza proposatu zion Danaori, baina honek, bere iloben beldur, Libiara ihes egin zuen. Horregatik, Atenea jainkosaren laguntzarekin, lehen itsasontzia eraiki zuen, eta Argosera iritsi zen, bere arbaso Iogatik lotua zegoen hiria.\nArgos, garai horretan, Gelanor (edo Pelasgo beste iturri batzuen arabera) erregeak gobernatua zegoen. Pausaniasek, tronurako oinordekotzari buruz informatzen du.\nApolo Liziarraren tenplua (\u039b\u03c5\u03ba\u03b9\u03bf\u03c2, \"otso hiltzailea\"), Pausaniasen garaian, II. mendean, oraindik mantentzen zen. Argosko monumenturik garrantzitsuena zen, eta, santutegian, Danaoren tronua ikus zitekeen.\nHekateo Miletokoak, Danaori ematen dio idazkera greziarraren asmakuntza."}
{"id": "88623", "revid": "105290", "url": "https://eu.wikipedia.org/wiki?curid=88623", "title": "Hodori", "text": "Hodori () 1988ko Seulgo Udako Olinpiar Jokoetako maskota ofiziala izan zen, Hego Korean.\nTigre liraindua, Kim Hyunek diseinatu zuen, tigre adiskidetsu bat bezala, korear herriaren, tradizio abegitsu eta adiskidetsuak irudikatzen dituena, eta, Hodori izena, publikoak bidalitako 2.295 iradokizunen artean aukeratua izan zen.\n\"Ho\" silaba, koreerazko tigre hitzetik dator (\"horangi\", koreeraz \ud638\ub791\uc774) eta \"dori\", koreeraz umeentzako erabiltzen den txikigarri bat da.\n\"Hosuni\" izeneko tigre eme bat ere egon zen, baina ez zen askorik erabili.\n\"Hodori\" taekwondoko demostrazioko Talde Nazionalaren izena ere bada, Hodori tigrea ere erabiltzen duena, bere ikur bezala."}
{"id": "88624", "revid": "512", "url": "https://eu.wikipedia.org/wiki?curid=88624", "title": "Chinon", "text": "Chinon Frantziako hiri bat da, Indre eta Loira departamenduan dagoena. Bertan Chinongo gaztelua kokatzen da.\nGeografia.\nVienne ibaiak zeharkatua, Chinon Toursetik 47 kilometrotara dago hego-mendebalderantz."}
{"id": "88625", "revid": "512", "url": "https://eu.wikipedia.org/wiki?curid=88625", "title": "Interstate 5", "text": "Interstate 5 Ameriketako Estatu Batuetako hegoaldetik iparraldera doan estatuarteko autobidea da. 2.222,97 km-ko luzera du, San Diegotik (Kalifornia) Blainera (Washington) du ibilbidea; eta Kalifornia, Oregon eta Washingtongo estatuetatik igarotzen da. Igarotzen dituen hiri nagusiak hauen dira:"}
{"id": "88626", "revid": "1340", "url": "https://eu.wikipedia.org/wiki?curid=88626", "title": "Ameriketako Estatu Batuetako Gobernu Sailak", "text": ""}
{"id": "88628", "revid": "512", "url": "https://eu.wikipedia.org/wiki?curid=88628", "title": "Interstate 8", "text": "Interstate 8 Ameriketako Estatu Batuetako mendebaldetik ekialdera doan estatuarteko autobidea da. 560,45 km-ko luzera du eta, San Diegotik (Kalifornia) Casa Grandera (Arizona) du ibilbide; halaber Kalifornia eta Arizona estatuetatik igarotzen da. Igarotzen dituen hiri nagusiak hauek dira:"}
{"id": "88629", "revid": "512", "url": "https://eu.wikipedia.org/wiki?curid=88629", "title": "Interstate 10", "text": "Interstate 10 Ameriketako Estatu Batuetako mendebaldetik ekialdera doan estatuarteko autobidea da. 3.959,53 km-ko luzera du, Santa Monicatik (Kalifornia) Jacksonvillera (Florida) du ibilbide. Kalifornia, Arizona, Mexiko Berria, Texas, Luisiana, Misisipi, Alabama eta Florida estatuetatik igarotzen da. Igarotzen dituen hiri nagusiak hauek dira:"}
{"id": "88630", "revid": "536", "url": "https://eu.wikipedia.org/wiki?curid=88630", "title": "Abiada (halterofilia)", "text": "Abiada, halterofilian, kirol honetako bi probatako bat da,kargatze eta jasotze eta altzatxe probarekin batera.\nAbiada egiteko baldintzak.\nAbiada, mugimendurik zailena da halterofilian.. Abiadura handian egiten da, eta zehaztasun maila handia behar du. Funtsezkoa da hanketan eta enborrean indar handia izatea, sorbaldetan, ukondoetan, orkatilatan eta aldaketan malgutasun handia izateaz gain. Gainera, erreakzioak bat-batekoa izan behar du: segundo bat baino gutxiagoan, barra lurretik kirolariaren buru gainera igo behar da.\nTeknika.\nBarra, horizontalki jarria egon behar du jasotzailearen hanken aurrean. Eskuak pronazioan, barra heldu eta buru gainera jaso behar da mugimendu bakarrean, besoak, buru gainean erabat bertikalki luzatuta egon arte, hankak lurrean mugitu edo makurtzen diren bitartean. Barrak, etengabeko mugimendu batekin igaro behar du gorputzaren luzera osoa, hankak kenduta, gorputzeko beste atal bakar batek ere lurrik ukitu ezin duelarik altxaketak irauten duen bitartean.\nEskumuturra ezin da atzerantz luzatu barrak, jasotzailearen burua gainditu arte.\nJasotzailea, behar duen denbora har dezake Split edo Squatetik altxatzeko eta oinak lerro berean jartzeko, bere enborra eta barraren plano berarekiko paraleloan. Epaileak, seinalea emango du jasotzailea, erabat geldi dagoen unean. Altxatutako pisua, geldikako azken posizioan mantendu behar da, hankak eta besoak luzatuta daudelarik, oinak lerro berean, barra eta enborraren plano berarekiko paraleloan, epaileak \"lurrera\" seinalea eman arte.\n\"Lurrera\" seinale hau, ondo entzun eta ikusteko modukoa izan behar da, erdiko epailearen ondoan egongo dena (jasotzailearen aurrean).\nBarraren heltzea.\nBarra, altxatzearen arrankean eusteko, jasotzaileek, \"kako heltzea\" deritzon heltze berezi bat erabiltzen dute, non, ohiko heltzean ez bezala, erpuruak lehenik barra inguratzen duen, ondoren, hatz erakusleak eta erdikoak heltzen dutelarik. Heltze honek, xede bezala, barrak, jasotzailearen eskuetan ez biratzea du, pisu handiak jasotzean."}
{"id": "88631", "revid": "512", "url": "https://eu.wikipedia.org/wiki?curid=88631", "title": "Interstate 12", "text": "Interstate 12 Ameriketako Estatu Batuetako mendebaldetik ekialdera doan estatuarteko autobidea da. 137,74 km-ko luzera du, Baton Rougetik (Luisiana) Slidellera (Luisiana) du ibilbide. Halaber Luisiana estatutik igarotzen da. Igarotzen dituen hiri nagusiak hauek dira:"}
{"id": "88632", "revid": "23317", "url": "https://eu.wikipedia.org/wiki?curid=88632", "title": "Colmar", "text": "Colmar (frantsesez eta ofizialki: \"Colmar\", ahoskatua; alsazieraz: \"Colmer\", ahoskatua; alemanez (1871\u20131918 eta 1940\u20131945): \"Kolmar\") Ekialde Handiako hiria da, egun administrazioz Frantzian dagoen Rhin Garaia departamenduko hiriburua dena. 70.000 biztanle inguruko hiria da, Alsazia eskualdeko hirugarren handiena, Estrasburgo (hiriburua) eta Mulhouse hirien atzetik. Colmarren metropoli eremuak 199.234 biztanle ditu 2018ko erroldaren arabera.\nOngi kontserbaturiko alde zaharrarengatik da ezaguna. \"Alsaziako ardoaren ibilbidean\" kokaturik dago eta Alsaziako ardoen hiriburua kontsideratzen da.\nHistoria.\nColmarren aurreneko aipamena Karlomagno enperadoreak egin zuen Saxoniako gerretako kroniketan. 884an Karlos III.a Gizenak dieta bat ospatu zuen bertan.\n1226. urtean hiri inperial askearen titulua eman zion Frederiko II.ak eta 1354an Alsaziako Dekapolis hiri-elkartean sartu zen. 1575ean Protestantismoa hartu zuen, Estrasburgok onartu baino askoz beranduago. Hogeita Hamar Urteko Gerra garaian Suediako armadak konkistatu zuen 1632an eta bi urtez eutsi zion. 1635ean inperioko indarrek hiriko uzta kalteti zuten eta hiritarrek harresietatik tiro egin zieten. 1673an Luis XIV.a Frantziakoak konkistatu zuen eta Nijmegeneko Itunak eman zion jabetza ofiziala Frantziari.\n1854. urtean kolera izurri bat izan zen eta colmartar ugari hil ziren. 1863an \"Colmarko altxorra\" aurkitu zen, juduek izurri beltzaren garaian ezkutatu zuten bitxien multzo handia. 1871n Frantzia-Prusia Gerra amaitu zen eta Colmar Alemaniar Inperioak eskuratu zuen, Alsazia guztia bezala, eta Alsazia-Lorrena probintzian sartuta gelditu zen.\n1919an Lehen Mundu Gerra amaitu zen eta Frantziak berreskuratu zuen Alsazia. 1940an Alemaniak anexionatu zuen Bigarren Mundu Gerra betean baina 1945ean \"Colmarreko poltsa\" izenaz ezagutzen den borrokan frantsesek berreskuratu zuten.\nGeografia.\nColmar Estrasburgotik 64 kilometrotara dago hego-mendebalderantz. Vosgetan kokatuta dago, Alsaziako lautadan, eta Lauch ibaiak zeharkatzen du hiria, ondoren Ill ibaiarekin bat egiten duenak. Ubide batek Rhin ibaiarekin ere lotzen du hiria.\nUdalerriak 6.657 hektareako azalera hartzen du eta altuera itsas mailaren gainetik 175 metro eta 214 metro artekoa da.\nKlima.\nKlima ozeanikoa du Colmarrek, K\u00f6ppen sailkapenean \"Cfb\" izendapena du. Mikroklima eguzkitsua du eta Frantziako hiri lehorrenetakoa da, urteroko prezipitazioak 607 mm dira batazbeste.\nOndasun nabarmenak.\nFrantziako Iraultzak eta Gerrek ez zuten askorik kaltetu Colmar eta alde zaharra oso ongi kontserbatu da. Frantziako eta Alemaniako zortzi mendetako arkitektura ikus daiteke hirian, Vosgeetako hareharri hori eta arroxez eraikiak. Monumento historiko izendaturiko 58 eraikin ditu hiriak.\nLauch ibaiaren ertzak \"Venezia txikia\" (\"la Petite Venise\") ezizena hartzen du. Azkenik hirian zehar barreiaturik dauden espazio berdeek 108 hektareako azalera hartzen dute.\nInguruko herriak.\nColmarren inguruan herri tradizional ugari daude, uda aldean turismo ugari hartzen dutenak. Colmarretik 15 kilometro baino gertuagora kokaturik dauden 12 herri dira. Renaniar pizkundeko estiloko etxeak dituzten herri txikiak dira eta herririk herri ibilbide bat osatu daiteke. Uda aldean ibilbidea egiten duen autobusa dago. Ezagunenak Eguisheim eta Riquewihr dira.\nKultura.\n1980. urtetik aurrera Colmarreko Musika Klasikoaren Nazioarteko Jaialdia (\"Festival international de musique classique de Colmar\") ospatzen da. Uztailean izaten da eta zazpi egunetako jaialdia da.\nAbuztuan Alsaziako ardoen feria izaten da Colmarren. 1927an izan zuen aurreneko ekitaldia. 370 ekoizle eta 254.000 bisitari izan zituen 2010ko ekitaldiak.\nHerri eta hiri senidetuak.\nColmar ondorengo hiriekin senidetuta dago:"}
{"id": "88674", "revid": "512", "url": "https://eu.wikipedia.org/wiki?curid=88674", "title": "Interstate 15", "text": "Interstate 15 Ameriketako Estatu Batuetako hegoaldetik iparraldera doan estatuarteko autobidea da. 2.307,03 km-ko luzera du, San Diegotik (Kalifornia) Sweetgrassera (Montana) du ibilbide. Halaber Kalifornia, Nevada, Utah, Idaho eta Montana estatuetatik igarotzen da. Igarotzen dituen hiri nagusiak hauek dira:"}
{"id": "88675", "revid": "512", "url": "https://eu.wikipedia.org/wiki?curid=88675", "title": "Interstate 16", "text": "Interstate 16 Ameriketako Estatu Batuetako mendebaldetik ekialdera doan estatuarteko autobidea da. 268,45\u00a0km-ko luzera du, Maconetik (Georgia) Savannahra (Georgia) du ibilbide, eta Georgia estatutik igarotzen da. Igarotzen dituen hiri nagusiak hauek dira:"}
{"id": "88676", "revid": "512", "url": "https://eu.wikipedia.org/wiki?curid=88676", "title": "Interstate 17", "text": "Interstate 17 Ameriketako Estatu Batuetako hegoaldetik iparraldera doan estatuarteko autobidea da. 234,58 km-ko luzera du, Phoenixetik (Arizona) Flagstaffera (Arizona) du ibilbide, eta Arizona estatutik igarotzen da. Igarotzen dituen hiri nagusiak hauek dira:"}
{"id": "88677", "revid": "512", "url": "https://eu.wikipedia.org/wiki?curid=88677", "title": "Interstate 19", "text": "Interstate 19 Ameriketako Estatu Batuetako hegoaldetik iparraldera doan estatuarteko autobidea da. 234,58 km-ko luzera du, Nogalestik (Arizona) Tucsonera (Arizona) du ibilbide, eta Arizona estatutik igarotzen da. Igarotzen dituen hiri nagusiak hauek dira:"}
{"id": "88678", "revid": "512", "url": "https://eu.wikipedia.org/wiki?curid=88678", "title": "Deauville", "text": "Deauville Frantziako iparraldeko udalerri bat da, Calvados departamendukoa."}
{"id": "88680", "revid": "336", "url": "https://eu.wikipedia.org/wiki?curid=88680", "title": "1988ko Neguko Olinpiar Jokoak", "text": "1988ko Neguko Olinpiar Jokoak, Kanadako Calgary hirian ospatu ziren. Neguko Olinpiar Jokoen XV. edizioa izan zen. Udako Olinpiar Jokoen urte berean ospatu zen azkenaurreko Neguko Olinpiar Jokoen edizioa izan zen. Arrakasta ekonomiko handia izan zuten, eta milioika dolarreko irabaziak izan zituen. Urte honetan, Neguko Olinpiar Jokoak eta Paralinpiar Jokoak egoitza ezberdinetan ospatu ziren azken edizioa izan zen.\nHistoria.\nAurrekariak.\nCalgaryk, joko hauetako hiri antolatzaile bezala izendatua izan aurretik, beste bi alditan aurkeztu zuen bere hautagaitza, 1964 eta 1968koetarako.\nCalgary, hautagai izendatua izan zen 1981eko irailak 30ean. Baden-Badenen egin zen bozketa, eta, lehen itzulian, Italiako Cortina d'Ampezzo eta, bigarrenean eta erabakigarrian, Falun hiri suediarra garaitu zuen, 35 aldeko bozkarekin.\nGobernuko estamentu ezberdinak Jokoen antolakuntzan murgildu ziren, eta, honela, Gobernu federalak 225 milioi dolar eman zituen, Alberta probintziak 125 milioi, eta Calgary hiriak berak, 50 milioi. ABC telebista kateak, telebista eskubideak erosi zituen, garai hartarako errekorra izan zen 398 milioi dolargatik. Gainera, beste 90 milioi, lizentzia eta babesleen bidez lortu ziren.\nZuzi olinpikoak, Kanada 88 egunetan zeharkatu zuen, eta hiritarrek, kilometro bateko ibilbideetan zuzia eramateko lehiaketa bat sortu zen.\nMaskotak.\nJokoetako maskota ofizialak, Hidy eta Howdy izeneko bi hartz polar izan ziren. Izenak, Calgaryko zooak antolatutako lehiaketa baten bidez aukeratuak izan ziren. Lehiaketa horretan, 7.000 proposamen baino gehiago egin ziren.\n "}
{"id": "88681", "revid": "512", "url": "https://eu.wikipedia.org/wiki?curid=88681", "title": "Interstate 20", "text": "Interstate 20 Ameriketako Estatu Batuetako mendebaldetik ekialdera doan estatuarteko autobidea da. 2.477,39 km-ko luzera du, Kentetik (Texas) Florencera (Hego Carolina) du ibilbide. Texas, Luisiana, Misisipi, Alabama, Georgia eta Hego Carolina estatuetatik igarotzen da. Igarotzen dituen hiri nagusiak hauek dira:"}
{"id": "88682", "revid": "56334", "url": "https://eu.wikipedia.org/wiki?curid=88682", "title": "Kadashman-Turgu", "text": "Kadashman-Turgu Babiloniako kasitar dinastiako errege bat izan zen, K.a. 1281etik K.a. 1264 arte gobernatu zuena.\nAssurreko idazkun batek, errege honek, Asiriako orduko errege zen Adad-nirari I.arekin izan zituen harreman adiskidetsuak nabarmentzen ditu, baina, azken honek iparraldean lortutako garaipenek, batez ere Mitanniko Khanigalbaten hartzearen ondoren, hozte batera eraman zuten, eta babiloniar inperioaren hititar inperioaganako hurbiltasunera, biak ala biak, asiriarren hedapenagatik arduratuta.\nHain zuzen ere, Hattusili III.arekin hitzarmen bat sinatu zuen, bi erregeetakoren bat hilez gero, bizirik mantentzen zenak, bestearen seme-alabak zainduko zituela eta boterea mantentzen lagunduko ziela zioen klausula bat zuena. Hitzarmen horren onuraduna, Kadashman-Turgu izan zen, bi erregeetatik hiltzen lehena izan zena, seme oso gazte bat utziz, Kadashman-Enlil II.a.\nBeste klausuletako bat, elkarrenganako laguntza militarra zen, eta indarrean jarri zen Hattusili III.aren aurreko erregea izan zen Urhi-Teshuben ihesaldiaren ondorioz, tronutik kendua izan ondoren, Egipton babestu zena. Arrazoi honekin, babiloniarrak, harremanak hautsi zituen Egiptorekin, eta laguntza militarra eman zion bere aliatuari."}
{"id": "88683", "revid": "10891", "url": "https://eu.wikipedia.org/wiki?curid=88683", "title": "Dieppe", "text": "Dieppe Frantziako hiria da, Itsas Sena departamenduan dagoena.\nGeografia.\nDieppe Arques ibaiaren bokalean dago, Mantxako kanalaren kostaldean."}
{"id": "88684", "revid": "512", "url": "https://eu.wikipedia.org/wiki?curid=88684", "title": "Interstate 22", "text": "Interstate 22 Ameriketako Estatu Batuetako mendebaldetik ekialdera doan estatuarteko autobidea da. 342,79 km-ko luzera du, Memphistik (Tennessee) Birminghamera (Alabama) du ibilbide. Texas, Luisiana, Misisipi, Alabama, Georgia eta Hego Carolina estatuetatik igarotzen da. Igarotzen dituen hiri nagusiak hauek dira:"}
{"id": "88685", "revid": "512", "url": "https://eu.wikipedia.org/wiki?curid=88685", "title": "Interstate 24", "text": "Interstate 24 Ameriketako Estatu Batuetako mendebaldetik ekialdera doan estatuarteko autobidea da. 509,13 km-ko luzera du, Pulley's Milletik (Illinois) Chattanoogara (Tennessee) du ibilbide. Illinois, Kentucky, Tennessee, eta Georgia estatuetatik igarotzen da. Igarotzen dituen hiri nagusiak hauek dira:"}
{"id": "88686", "revid": "512", "url": "https://eu.wikipedia.org/wiki?curid=88686", "title": "Interstate 25", "text": "Interstate 25 Ameriketako Estatu Batuetako hegoaldetik iparraldera doan estatuarteko autobidea da. 1.710,36 km-ko luzera du, Las Crucestik (Mexiko Berria) Buffalora (Wyoming) du ibilbide. Mexiko Berria, Kolorado, eta Wyoming estatuetatik igarotzen da. Igarotzen dituen hiri nagusiak hauek dira:"}
{"id": "88687", "revid": "512", "url": "https://eu.wikipedia.org/wiki?curid=88687", "title": "Interstate 26", "text": "Interstate 26 Ameriketako Estatu Batuetako mendebaldetik ekialdera doan estatuarteko autobidea da. 419,83 km-ko luzera du, Kingsportetik (Tennessee) Charlestonera (Hego Carolina) du ibilbide. Tennessee, Ipar Carolina, eta Hego Carolina estatuetatik igarotzen da. Igarotzen dituen hiri nagusiak hauek dira:"}
{"id": "88688", "revid": "58701", "url": "https://eu.wikipedia.org/wiki?curid=88688", "title": "Digne-les-Bains", "text": "Digne-les-Bains (okzitanieraz \"Dinha\") Frantziako hiria da, Proventza Garaiko Alpeak departamenduko hiriburua dena.\nHerri eta hiri senidetuak.\nDigne-les-Bains ondorengo hiriekin senidetuta dago:"}
{"id": "88690", "revid": "1781", "url": "https://eu.wikipedia.org/wiki?curid=88690", "title": "Puente la Reina", "text": ""}
{"id": "88691", "revid": "1781", "url": "https://eu.wikipedia.org/wiki?curid=88691", "title": "Puente La Reina", "text": ""}
{"id": "88692", "revid": "1781", "url": "https://eu.wikipedia.org/wiki?curid=88692", "title": "Puente la Reina/Gares", "text": ""}
{"id": "88693", "revid": "1781", "url": "https://eu.wikipedia.org/wiki?curid=88693", "title": "San Adrian (Nafarroa)", "text": ""}
{"id": "88694", "revid": "15795", "url": "https://eu.wikipedia.org/wiki?curid=88694", "title": "San Adri\u00e1n", "text": ""}
{"id": "88695", "revid": "1519", "url": "https://eu.wikipedia.org/wiki?curid=88695", "title": "Ochagav\u00eda", "text": ""}
{"id": "88696", "revid": "512", "url": "https://eu.wikipedia.org/wiki?curid=88696", "title": "Interstate 27", "text": "Interstate 27 Ameriketako Estatu Batuetako hegoaldetik iparraldera doan estatuarteko autobidea da. 199,77 km-ko luzera du, Lubbocketik (Texas) Amarillora (Texas) du ibilbide. Texas estatutik igarotzen da. Igarotzen dituen hiri nagusiak hauek dira:"}
{"id": "88697", "revid": "512", "url": "https://eu.wikipedia.org/wiki?curid=88697", "title": "Interstate 29", "text": "Interstate 29 Ameriketako Estatu Batuetako hegoaldetik iparraldera doan estatuarteko autobidea da. 1.215,88 km-ko luzera du. Kansas Hiritik (Misuri) Pembinara (Ipar Dakota) du ibilbide. Misuri, Iowa, Hego Dakota eta Ipar Dakota estatuetatik igarotzen da. Hauek dira igarotzen dituen hiri nagusiak:"}
{"id": "88699", "revid": "1781", "url": "https://eu.wikipedia.org/wiki?curid=88699", "title": "Vera de Bidasoa", "text": ""}
{"id": "88700", "revid": "512", "url": "https://eu.wikipedia.org/wiki?curid=88700", "title": "Interstate 30", "text": "Interstate 30 Ameriketako Estatu Batuetako mendebaldetik ekialdera doan estatuarteko autobidea da. 590,24 km-ko luzera du, Fort Worthetik (Texas) Little Rockera (Arkansas) du ibilbide. Texas eta Arkansas estatuetatik igarotzen da. Igarotzen dituen hiri nagusiak hauek dira:"}
{"id": "88701", "revid": "512", "url": "https://eu.wikipedia.org/wiki?curid=88701", "title": "Interstate 35", "text": "Interstate 35 Ameriketako Estatu Batuetako hegoaldetik iparraldera doan estatuarteko autobidea da. 2.524,06 km-ko luzera du, Laredotik (Texas) Duluthera (Minnesota) du ibilbide. Texas, Oklahoma, Kansas, Misuri, Iowa eta Minnesota estatuetatik igarotzen da. Igarotzen dituen hiri nagusiak hauek dira:"}
{"id": "88702", "revid": "1781", "url": "https://eu.wikipedia.org/wiki?curid=88702", "title": "Hendaye", "text": ""}
{"id": "88703", "revid": "119347", "url": "https://eu.wikipedia.org/wiki?curid=88703", "title": "Drago Pasali\u0107", "text": "Drago Pasali\u0107 (Split, Kroazia, 1984ko ekainaren 23a -) saskibaloi jokalari kroaziarra da. Egun, pibot dabil ACB Ligako Obradoiro CAB taldean.\nBiografia.\nPasalic Kroaziako KK Split taldeko harrobian hasi eta 2000/01 denboraldian debutatu zuen A1 Ligan.\n2005-06 denboraldia herrialdea utzi eta Turkiako \u00dclkersporren jokatu zuen. 2006an PAOK Thessaloniki B.C. taldean aritu zuen eta 2007tik aurrera Bilbao Basketen.\nKroaziako selekzioarekin aritutakoa, 2002ko Europako Junior Txapelketa irabazi zuen Stuttgarten."}
{"id": "88704", "revid": "1545", "url": "https://eu.wikipedia.org/wiki?curid=88704", "title": "Drago Pasalic", "text": ""}
{"id": "88705", "revid": "512", "url": "https://eu.wikipedia.org/wiki?curid=88705", "title": "Interstate 37", "text": "Interstate 37 Ameriketako Estatu Batuetako hegoaldetik iparraldera doan estatuarteko autobidea da. 230,14 km-ko luzera du, Corpus Christitik (Texas) San Antoniora (Texas) du ibilbide.Texas estatutik igarotzen da. Igarotzen dituen hiri nagusiak hauek dira:"}
{"id": "88706", "revid": "119347", "url": "https://eu.wikipedia.org/wiki?curid=88706", "title": "Francisco V\u00e1zquez", "text": "Francisco V\u00e1zquez Duckitt, ezagunagoa Paco V\u00e1zquez izenaz, (Eivissa, 1974ko martxoaren 7a -) saskibaloi jokalari balearra da. Egun, hegaleko dabil ACB Ligako iurbentia Bilbao Basket taldean.\nBiografia.\nPortal Nou Eiv\u00efssa, 30 de Mayo Ibiza eta B\u00e0squet Manresa taldeetako harrobian hasi eta 1995/96 denboraldian debutatu zuen ACB Ligan.\nEspainiako selekzioarekin aritutakoa, 2001eko abuztuaren 17an Israelen aurka debutatu eta puntu 2 lortu zituen. Urte hartako Europako Txapelketan brontzezko domina lortu zuen."}
{"id": "88709", "revid": "336", "url": "https://eu.wikipedia.org/wiki?curid=88709", "title": "Pigmeo", "text": "Pigmeoak (grezieratik \u03c0\u03c5\u03b3\u03bc\u03b1\u03b9\u03bf\u03c2, \"pygmaios\", \"tamaina txikikoak\") tribu nekazari eta ehiztariak dira. Arraroak dira beraien garaiera txikiagatik, gizonek ez baitute batez beste 1,50 metroko garaiera gainditzen. Azal beltzaran eta oso iluna dute, eta ile kizkur eta beltza ere bai.\nOhiturak.\nPigmeoak oso ezagunak dira, itxura fisikoarengatik ez ezik, beren musikarengatik ere. Musika eguneroko bizitzan erabiltzen dute; aisialdirako, festarako eta jarduera mota bakoitzerako piezak dituzte.\nElikadura.\nAntilope, txerri, tximu, hegaztiak eta abar ehizatzen dituzte, eta eztia, frutak eta erraboilak jaten dituzte. Beste batzuek inguruko herriekin trukatzen dituzte janariak.\nBizilekua.\nPigmeoak, Afrika erdialdeko eta gutxi batzuk Asia hego-ekialdeko oihanetan bizi dira.\nAfrikan.\nUste da tribu handienak, Kongo ibaiaren arroan bizi izan zirela, beste biztanle batzuk etorri ziren arte. Gaur egun Kongo ibaiaren arroan baina leku gehiagoetan bizi dira, adibidez Gabon, Kamerun, Ruanda, Burundi, Uganda, Angola, Namibia, Thailandia, Filipinak, Brasil eta Bolivia.\nPigmeoen artean etniarik ezagunena behar bada Bambutiak izango dira, garaiera txikienekoak. 1,30metroen inguruan dabiltza.\nAsian.\nAsiako pigmeoak, beraien artean oso aldenduta daude, izaeraren aldetik eta geografikoki. Horien artean Aetak (Filipinak), Semang-ak (Malaya penintsulan) eta Jarawak eta Andaman uharteetako beste natibo batzuk.\nPigmeoak eta teknologia.\nPigmeoak gaur egungo teknologiara egokitu dira. Sateliteen bidez funtzionatzen duten GPSak erabiltzen dituzte egur enpresek ez mozteko beraien zuhaitz sakratuak. Horrela era guztietako gatazkak konpondu dituzte. Pigmeoek, zuhaitz sakratu, ehizarako erabilitako lurraldeak eta urteko denbora batean ukitu behar ez diren landareak seinalizatzen dituzte enborrak etab margotuz, eta ondoren GPSa jarri, horrela GPSa piztu, eta enpresei iristen zaie inguratu behar ez diren lekuen mapa, eta ez dira inguratzen. Hasieran uste zen Pigmeoek oihaneko zuhaitz guztiak seinalizatuko zituztela baina zintzo jokatu zuten."}
{"id": "88711", "revid": "201", "url": "https://eu.wikipedia.org/wiki?curid=88711", "title": "Pigmeoak", "text": ""}
{"id": "88712", "revid": "448", "url": "https://eu.wikipedia.org/wiki?curid=88712", "title": "Donetskeko oblasta", "text": "Donetskeko oblasta (ukraineraz: \u0414\u043e\u043d\u0435\u0446\u044c\u043a\u0430 \u043e\u0431\u043b\u0430\u0441\u0442\u044c, translit. \"Donets\u2019ka oblast\u2019\"), Ukrainako hego-ekialdeko oblast bat da. Hego-mendebaldean Zaporijiako eta Dnipropetrovskeko oblastekin du muga, ipar-ekialdean Luhanskekoarekin, ekialdean Errusiako Rostov oblastarekin eta hegoaldean Azov itsasoarekin. 26.517 km\u00b2ko azalera du eta 2008an 4.542.280 biztanle zituen (Ukrainako populazio osoaren %9,7). Hiriburua Donetsk da. Donbasseko gerra zibilaren ondorioz, eskualdeak aldaketa demografiko eta ekonomiko sakonak jasan ditu.\n2014ko apirilaren 6an piztu zen Donbasseko gerra, errusiazaleen eta ukrainazaleen artean. 2014ko maiatzaren 11n errusiazaleek sustaturik egindako erreferendumaren ondorioz, Donetskeko oblasta estatu independente bilakatu zen. Errusiazale independentistek hiriburua eta hego-ekialdea bereganatu zituzten; Ukrainako Gobernuak, aldiz, iparraldea eta mendebaldea bere kontrolpean mantendu zituen. 2022ko otsailaz geroztik, Errusiaren Ukrainako inbasioarekin, errusiazaleek Donetsekeko oblastaren are eremu handiagoa bereganatu zuten (bereziki, hegoalde osoa, Mariupol barne). Ondoren, 2022ko irailaren 30ean, errusiazaleen kontrolpeko eremua (oblasteko zatirik handiena eta jendetsuena) Errusiako Federaziora batu zen.\nBanaketa administratiboa.\nOblasta hamazortzi raion edo barrutitan banaturik dago. 28 hiri, 23 barrutiburu, 134 herri eta 1.124 herrixka daude.\nHiri nagusiak.\nDonetskeko oblasteko hiri handienak hauek dira (2005eko biztanleria)\nEkonomia.\nIndustria.\nDonetskeko oblastak Ukrainako ikatz, altzairu eta burdin ekoizpen guztiaren erdia baino gehiago produzitzen du. Tamaina handiko 882 enpresa biltzen ditu eta 2.095 ertain-txiki daude.\nNekazaritza.\nNekazal produktu nagusiak garia, azukre-erremolatxa, ekilorea, patata, okela eta esnea dira. 1999ko hasieran 2.108 etxalde zeuden zenbatuta."}
{"id": "88713", "revid": "6327", "url": "https://eu.wikipedia.org/wiki?curid=88713", "title": "Eguzki Erregea", "text": ""}
{"id": "88715", "revid": "119347", "url": "https://eu.wikipedia.org/wiki?curid=88715", "title": "Demokrazia Hiru Milioi", "text": "Demokrazia Hiru Milioi (edo Demokrazia 3 Milioi), D3M siglengatik ezaguna, ezker abertzaleak 2009ko Eusko Legebiltzarrerako hauteskundeetan parte hartu ahal izateko 2009ko urtarrilaren 10ean aurkeztutako herri plataforma izan zen. Hauteskundetan aurkezteko bi erronka ezberdin izan zituen. Alde batetik 18.000 sinadura behar zituen eta bestetik Espainiako Alderdien Legearen gainetik pasa beharko zen. Aurkeztu zenean hainbat politikarik ilegalizazioa eskatu zuten eta horretan hasi zen Espainiako Fiskaltza.\nAurkezpen prentsaurrekoan Idoia Ibero, Juan Manuel Erasun, Itziar Aizpurua, Miren Legorburu, Patxi Marta, Amparo Lasheras, Jesus Valencia, Andoni Txasko, Txerra Bolinaga, Itziar Lopategi, Unai Urruzuno, Julen Aginako, Ane Muguruza eta Haizea Ziluagak parte hartu zuten.\nUrtarrilaren 22n Espainiako Fiskaltzak D3M ilegalizatutako alderdiekin lotzen zuten txostena eskuratu zuen, tartean sinbologiari zegokion bat. Urtarrilaren 23an, Espainiako Poliziak ezker abertzaleko zortzi lagun atxilotu zituen Baltasar Garz\u00f3n epailearen aginduz, tartean Amparo Lasheras plataformaren bozeramailea.\nUrtarrilaren 25ean zerrendak aurkeztu zituzten eta Arabako zerrendaburua oraindik atxiloturik zegoen Amparo Lasheras zen. Urtarrilaren 26an Baltasar Garz\u00f3n espainiako epaileak atxilotutako 8ak gartzelara bidali zituen eta autoan hainbat aldiz aipatu zuen D3Mren izena.\nHala eta guztiz ere hauteskunde kanpainaren aurreko ekitaldi nagusia egin zuten Donostiako Kursaalean. Bertan hauteskundeetan egongo zirela ziurtatu zuten. Otsailaren 3an berirro ere Garzon epaileak hainbat kide deitu zituen deklaratzera ETArekin lotura zutela argudiatuta. Hala ere epaileak aske utzi zituen Gorenak esan zuenaren esperoan. Azken honek otsailaren 8an zerrendak ezin zirela aurkeztu ebatzi zuen.\nHala ere D3Mk kanpaina egin zuen, baita papeletak inprimatu ere. 2009ko otsailaren 17an Garzonek ekintzak eten zituen eta webgunea ixteko ere eskatu zuen, hauteskunde kanpaina egitea debekatuz. Webgunea ixteko arrazoietako bat bertan papeletak aurki zitezkeela argitaratu zela izan zen. Hala ere berehala hedatu ziren beste leku batzuetatik papeleta horiek..\nHautagaiak.\nLegez kanpo geratu arren D3Mk papeletak inprimatu zituen eta bere hautagaiak aurkeztu. Hautagaien artean zerrendaburu guztiak emakumeak ziren zerrenda bakarra izan zen (ez ordea lehendakarigaitzat emakume bat aurkezten zuen bakarra, Aralarrek Aintzane Ezenarroa aurkeztu baitzuen).\nAraba.\nAraban gartzelan egon arren Amparo Lasheras aurkeztu zuten zerrendaburu. Ondoren I\u00f1aki Ullibarri, Elixabete Etxeberria, Andoni Txasko eta Lourdes Uribarri izan ziren hautagai.\nBizkaia.\nBizkaiko zerrendaburua Itziar Lopategi izan zen. Hurrengo lauak Julen Aginako, Olatz Caminos, Unai Urruzuno eta Karmen Galdeano izan ziren.\nGipuzkoa.\nGipuzkoan zerrendaburua Idoia Ibero izan zen. Ondoren Juan Manuel Erasun, Itziar Aizpurua, I\u00f1aki Agirre eta Miren Legorburu ziren hautagai."}
{"id": "88716", "revid": "336", "url": "https://eu.wikipedia.org/wiki?curid=88716", "title": "Demokrazia 3 Milioi", "text": ""}
{"id": "88717", "revid": "336", "url": "https://eu.wikipedia.org/wiki?curid=88717", "title": "D3M", "text": ""}
{"id": "88719", "revid": "56334", "url": "https://eu.wikipedia.org/wiki?curid=88719", "title": "Kontact", "text": "Kontact sofware libreko aplikazio bat da, GPL lizentziaren menpe liberatzen da. informazio pertsonala gestionatzeko.\nBertsio berri bakoitzean elkarrekintza berriak agertzen dira.\nKontact-ek hurrengo erabilerak hartzen ditu:"}
{"id": "88724", "revid": "90799", "url": "https://eu.wikipedia.org/wiki?curid=88724", "title": "Gatz (kimika)", "text": "Kimikan, gatza katioi eta anioi multzo batez osatutako konposatu kimiko oro da, karga elektriko neto neutroa duena. Gatzak lortzeko modu ohikoena azidoen eta baseen arteko neutralizazio erreakzioa da. Konposatu hauek osatzen dituzten ioiak inorganikoak zein organikoak izan daitezke. Esaterako, kloruroa (Cl\u2212) inorganikoa da eta azetatoa (CH3COO\u2212) organikoa.\nSorkuntza.\nGatzak ondorengo erreakzio kimikoen bidez sortzen dira:\nGatz motak.\nEra askotan sailka daitezke gatzak. Uretan disolbatzean hidroxilo ioiak askatzen dituzten gatzei \"alkali gatz\" deritze. Produktu azidoak sortzen dituzten gatzei aldiz \"gatz azido\" deritze. Baseak edo azidoak ez diren gatzei \"gatz neutral\" izena ipintzen zaie. Zwitterion-ek molekula berean zentro anioiko eta katioiko bat dute, baina ez dira gatz gisa hartzen. Zwitterionen adibideak hurrenak dira: amino azidoak, metabolitoak, peptidoak eta proteinak.\nSailkapena.\nOndorengo taldetan sailkatzen dira gatzak:\nNomenklatura.\nNomenklatura tradizionala jarraituz, gatzak euskaraz katioiaren izenarekin hasten dira, ondoren anioiaren izena txertatzen zaie. Alabaina, gatz mota ugari izanik, bakoitzaren izendapenean berezitasunak daude:\nOhiko anioi eta katioiak.\nHurrengo katioiak dira gatzetan sarritan agertzen direnak:\nHurrengo anioiak sarritan agertu ohi dira gatzetan:\nEzaugarriak.\nKolorea.\nGatz solidoak normalean gardenak dira, adibide gisa jar dezakegu sodio kloruroa. Alabaina, sarritan, itxurazko gardentasun edo opakotasun hori soilik kristala osatzen duten monokristalen tamainaren desberdintasunaren araberakoa da. Argia aleen muturretatik islatzen denez (kristalitoen arteko muturretatik), kristala zenbat eta handiagoa izan, orduan eta gardenagoa izango da; horregatik, agregatu polikristalinoek (kristal txikiek) hauts zuriak dirudite.\nGatzek kolore ugari izan ditzakete, anioi eta katioietatik sortzen direnak. Adibidez:\nZenbait mineral uretan disolbagarriak direnez, gatz gisa hartzen dira. Pigmentu inorganikoak ez dira gatzak izan ohi eta zenbait tindu organiko gatzak dira, nahiz eta birtualki disolbaezinak izan uretan.\nZaporea.\nGatz ugarik bost zapore arruntak eragin ditzakete, adibidez, gazitasuna (sodio kloruroa), gozotasuna (burdin diazetatoa, zeinak burdinak sortutako pozoitzea eragiten duen irentsiz gero), garraztasuna (potasio bitartratoa), mingostasuna (magnesio sulfatoa) eta umami (monosodio glutamatoa).\nUsaina.\nAzido edo base indartsuez osaturiko gatzak (\"gatz indartsuak\") ez dira lurrunkorrak eta beraz, ez dute usainik. Alabaina, base edo azido ahulez osaturiko gatzek (\"gatz ahulak\") azido konjugatuaren usain bera izan dezakete (adibidez, azetatoek azido azetikoak bezala usaintzen dute, hau da, ozpinaren usaina dute), zianuroek azido zianhidrikoak bezala usaintzen dute (arbendol usaina); base konjugatuak bezala ere usain dezakete, hala nola, amonio gatzek amoniakoak bezala usaintzen dute. Deskonposaketa partzial motel hori uraren presentziarekin azeleratu egin ohi da, hidrolisia gatz ahulen eraketaren erreakzioaren ekuazio itzulgarriaren beste zatia delako.\nDisolbagarritasuna.\nKristal ioniko askok disolbatzeko gaitasun handia dute ura bezalako disolbatzaile polarretan. Gatzetan, molekuletan ez bezala, disolbatzen den kristala osagai anioiko eta katioikoetan disoziatzen da. Sare-energiak, kristala osatzen duten ioien arteko energia erakarlea, zehazten du kristal ionikoaren disolbagarritasuna. Gatzak soilik disolbatzaile polarretan disolba daitezke eta disolbatzailearen solbatazio-energiak kristalaren sare-energia gainditzen badu abiaraziko da disolbatzea. Sare-energia Born-Land\u00e9 eta Born-Haber ekuazioek zehazten dute. Sare-energia hau uraren solbatazio energia baino ahulagoa da sodio, potasio eta amonio gatzetan; hortaz, disolbagarriak dira. Badira ordea salbuespenak, adibidez, amonio hexakloroplatinatoa eta potasio kobaltonitritoa. Nitrato eta sulfato gehienak disolbagarriak dira uretan. Salbuespenen artean ditugu bario sulfatoa, kaltzio sulfatoa (oso gutxi disolbatzen da) eta berun (II) sulfatoa; izan ere kristal hauetan 2+/2- ioi-bikoteek sare-energia indartsuak eragiten ditu. Antzeko arrazoiengatik. alkali metal karbonato gehienak ez dira disolbagarriak uretan. Badira zenbait karbonato gatz disolbagarri, alabaina: sodio karbonatoa, potasio karbonatoa eta amonio karbonatoa.\nEroankortasuna.\nGatzak isolatzaileak dira egoera solidoan; urtuta edo disolbaturik ordea, elektrizitatea eroan dezakete. Hortik jasotzen dute elektrolitoek izena, zeinak likidotutako gatzek edo disolbaturiko gatzak dituzten disoluzioek osatzen dituzten.\nUrtze-puntua.\nGatzek urtze-puntu altua dute. Adibidez, sodio kloruroaren urtze-puntua 801\u00a0\u00b0C da. Sare-energia ahula duten gatz batzuk likidoak edo ia likidoak dira giro-tenperaturan. Talde horretan ditugu gatz urtuak izena jasotzen dutenak, zeinak gehienetan gatzen nahasketak diren; gatz ioniko likidoak ere talde honetakoak dira, hauek katioi organikoak eduki ohi dituzte. Likido hauek disolbatzaile moduan jarduten dutenean aparteko ezaugarriak dituzte.\nEzaugarri kimikoak.\nPropietate kimikoak katioi eta anioien propietateek edo horien zati batek zehazten dituzte.\nGatzek azidoekin eta oinarriekin erreakzionatzen dute erreakzio-produktua eta gas prezipitatua edo ura bezalako substantzia bat lortuz.\nformula_1\nformula_2\nformula_3\nGatzek metalekin erreakzionatzen dute metal-gatzetik askatzen denean erreaktibotasun-serie elektrokimiko batean:\nformula_4\nGatzek elkarren artean eta erreakzioaren ondoriozko produktuaren artean erreakzionatzen dute (gasa sortzen dute, eta jalkinak edo ura prezipitatzen dute); erreakzio horiek atomo erreaktiboen oxidazio-egoeren aldaketarekin gerta daitezke:\nformula_5\nformula_6\nformula_7\nGatz batzuk deskonposatu egiten dira berotzen direnean:\nformula_8\nformula_9\nformula_10\nformula_11"}
{"id": "88726", "revid": "512", "url": "https://eu.wikipedia.org/wiki?curid=88726", "title": "Interstate 39", "text": "Interstate 39 Ameriketako Estatu Batuetako hegoaldetik iparraldera doan estatuarteko autobidea da. 492,68 km-ko luzera du, Normaltik (Illinois) Wausaura (Wisconsin) du ibilbide. Illinois eta Wisconsin estatuetatik igarotzen da. Igarotzen dituen hiri nagusiak hauek dira:"}
{"id": "88727", "revid": "512", "url": "https://eu.wikipedia.org/wiki?curid=88727", "title": "Interstate 40", "text": "Interstate 40 Ameriketako Estatu Batuetako mendebaldetik ekialdera doan estatuarteko autobidea da. 4.112,03 km-ko luzera du, Barstowtik (Kalifornia) Wilmingtonera (Ipar Carolina du ibilbide. Kalifornia, Arizona, Mexiko Berria, Texas, Oklahoma, Arkansas, Tennessee eta Ipar Carolina estatuetatik igarotzen da. Igarotzen dituen hiri nagusiak hauek dira:"}
{"id": "88728", "revid": "512", "url": "https://eu.wikipedia.org/wiki?curid=88728", "title": "Interstate 43", "text": "Interstate 43 Ameriketako Estatu Batuetako hegoaldetik iparraldera doan estatuarteko autobidea da. 308,27 km-ko luzera du, Beloitetik (Wisconsin) Green Bayra (Wisconsin) du ibilbide. Wisconsin estatutik igarotzen da. Igarotzen dituen hiri nagusiak hauek dira:"}
{"id": "88729", "revid": "512", "url": "https://eu.wikipedia.org/wiki?curid=88729", "title": "Interstate 44", "text": "Interstate 44 Ameriketako Estatu Batuetako mendebaldetik ekialdera doan estatuarteko autobidea da. 1.019,99 km-ko luzera du, Wichita Fallstik (Texas) Saint Louisera (Misuri) du ibilbide. Texas, Oklahoma eta Misuri estatuetatik igarotzen da. Igarotzen dituen hiri nagusiak hauek dira:"}
{"id": "88730", "revid": "512", "url": "https://eu.wikipedia.org/wiki?curid=88730", "title": "Interstate 45", "text": "Interstate 45 Ameriketako Estatu Batuetako hegoaldetik iparraldera doan estatuarteko autobidea da. 458,52\u00a0km-ko luzera du, Galvestontik (Texas) Dallasera (Texas) du ibilbide. Texas estatutik igarotzen da. Igarotzen dituen hiri nagusiak hauek dira:"}
{"id": "88731", "revid": "512", "url": "https://eu.wikipedia.org/wiki?curid=88731", "title": "Interstate 49", "text": "Interstate 49 Ameriketako Estatu Batuetako hegoaldetik iparraldera doan estatuarteko autobidea da. 355,15 km-ko luzera du, Lafayettetik (Luisiana) Shreveportera (Luisiana) du ibilbide. Luisiana estatutik igarotzen da. Igarotzen dituen hiri nagusiak hauek dira:"}
{"id": "88732", "revid": "512", "url": "https://eu.wikipedia.org/wiki?curid=88732", "title": "Interstate 55", "text": "Interstate 55 Ameriketako Estatu Batuetako hegoaldetik iparraldera doan estatuarteko autobidea da. 1.551,81 km-ko luzera du, Laplacetik (Luisiana) Chicagora (Illinois) du ibilbide. Luisiana, Misisipi, Tennessee, Arkansas, Misuri eta Illinois estatuetatik igarotzen da. Igarotzen dituen hiri nagusiak hauek dira:"}
{"id": "88733", "revid": "512", "url": "https://eu.wikipedia.org/wiki?curid=88733", "title": "Interstate 57", "text": "Interstate 57 Ameriketako Estatu Batuetako hegoaldetik iparraldera doan estatuarteko autobidea da. 621,40 km-ko luzera du, Minertik (Misuri) Chicagora (Illinois) du ibilbide. Misuri eta Illinois estatuetatik igarotzen da. Igarotzen dituen hiri nagusiak hauek dira:"}
{"id": "88734", "revid": "8863046", "url": "https://eu.wikipedia.org/wiki?curid=88734", "title": "Inhalagailu", "text": "Inhalagailua arnas aparatuan medikazioa sartzeko tresna medikoa da orokorrean, nagusiki erabiltzen dena asma eta Biriketako Gaixotasun Butxatzaile Kronikoan (BGBK).\nHiru mota nagusitan sailkatzen dira inhalagailuak: Kartutxo presurizatuak, hauts lehorraren inhalagailuak eta lainoztagailuak.\nHistoria.\nEbersen papiroan lehenengo berri idatziak agertzen dira eztula leuntzeko lainoztatze balsamikoen erabilera aipatuz, K. a. 1500ko hamarkada inguruan. Egipto zaharrean erretxina, mirra eta datilen mamia nahasten zituzten horixe gero arnasteko. Antza, beste zibilizazio askotan horrelako inhalazioak prestatzen zituzten, batzuetan xede medikoekin eta beste batzuetan ez. Bestela, II. mendean Bizantzioko Antilo sendagileak ohartarazten zuen lainoztatzeak gaixotasun mota guztietarako ez zirela onak, toraxekoentzat bakarrik baizik. Garai hartan eta denbora luzez sufrea erabiltzen zuten tuberkulosia sendatzeko, Galenok aurretik jada iradokitzen zuena.\nErdi Aroan izurrite batzuk arnasaren bidez kutsatzen zirela hasi ziren susmatzen, eta hasi ziren substantzia inhalatuen erabilerarekin xede prebentiboekin ere bai. Sifilia tratatzeko bestela asko zabaldu ziren merkurioaren lainoztatzeak Europan zehar.\nEta asmari dagokionez, Maimonides mediku judutarrak XII. mendean gaixotasunari buruzko liburu monografikoa argitaratu zuen, inhalazio aromatikoak aipatuz. Askoz aurrerago, 1698an John Floyer ingelesak \"Treatise of asthma\" argitaratu zuen, eta XVIII. mendearen amaieran Mudge-ren arnasgailua asmatu zuten, belarren lurrinak inhalatzeko pentsatua. Beste alde batetik, belladonna-tik sortu zuten lehenendabiziko bronkozabaltzaileak, tabakoarekin batera edo bakarrik erre egiten zirenak, \"zigarrotxo antiasmatikoak\" izenekoak.\nDenboran aurrera, 1829an Schneider eta Waltzek lehenengo lainoztagailua asmatu zuten ur zatikien bidez erabilitakoa, \"hidroconion\" izenekoa eta Suitzako mendietako ospitaleetan tuberkulosoekin erabiltzen hasi zena. Hurrengo urteetan gailu haren hobekuntzak ekarri zituzten Mathieu, Sales-Giron, Capron eta Lucas-Champonniere medikuek, besteak beste, aparatu eramangarriak asmatu zituztenak. 1840an, gainera, Montpellierren \"Haizeterapiaren Institutua\" sortu zuten eta 1893an Bartzelonan \"Establecimiento Ter\u00e1pico-Sulfuroso\" izenekoa. Anestesiologiaren arloan hasi ziren inhalagailuak erabiltzen XIX. mende hartan, iraultza ekarri zuena.\nFarmakoei dagokienez, adrenalina inhalatuarekin 1929an Londonen hasi ziren, eta azkenik 1955etik aurrera asma edo BGBK zutenen pazienteentzat bronkozabaltzaileen lainoztatzeak zabaltzen hasi ziren. XX. mendearen amaieran gero eta gailu eramangarriago txikiagoak hasi ziren asmatzen, gaur egun guztiz zabaldutako daudenak."}
{"id": "88735", "revid": "56334", "url": "https://eu.wikipedia.org/wiki?curid=88735", "title": "Kazetaritza 2.0", "text": "Kazetaritza 2.0 Internet bidez eta lankidetzan eginiko kazetaritza da.\nEkonomia digitalak berrien eta informazioaren merkatua aldatu ditu. Inprimituta dauden produktuen salmentak (egunkariak eta aldizkariak) urtez urte jaisten dira. Gaur egun, jendeak ez du produktu bat erosi nahi irakurtzeko eta gero zaborrera botatzeko.\nLehen, egunkariek monopolio handia zuten; baina orain, teknologia berriekin haien bukaera gertu daude.\nHonek ez du esan nahi kazetaritza tradizionalaren bukaera ailegatzen ari dela. Merkatu berriak sortuko dira kazetaritzari laguntzeko eta laburrago eta eraginkorrago egiteko.\nMichael Riley-ek (\u201cThe Roanote\u201d egunkariaren zuzendari ohia) esan zuen:\u201d Ez gara soilik medioen konpainiak; teknologiaren konpainiak ere bai. Horregatik, gure Koefiziente intelektual teknologikoa igo behar dugu mundo digitalean lehiatzeko\u201d.\nEgoera berria da, eta kazetaritza erakundeek pentsamendu berria eta desberdina behar dute prosperatzeko.\nHonek ez du esan nahi jende desberdina izan behar dela; baina bai jendeak pentsamendu berria eduki behar duela.\nInternetek jokoa aldatu du, eta beharrezkoa da moldatzea, nahita edo nahigabe: \u201cAldaketa ezinbestekoa da; aurrerapena opzionala da, eta iragana orain da\u201d (Mark Briggs).\nHistoria.\nKazetaritza digitalak urte pila dauka. Azken bi urten hauetan sarea asko aldatu da; baina kazetaritza digitala hori baino lehenagokoa da.\n2.0 web-a aldekataren estrukturaren sintoma bat da. Baina, normalean kontenidoaren eta idatzitako prentsaren estrukturaren itzulpena da.\nKomunikabideek Interneten haien pretsenzia beharrezkoa zela ikusi zutenean, persona trebeak kontratatu zituzten beharrezko lanak egiteko.\nNahiz eta hori egin, aldizkari eta egunkari gutxik haien pertsonalitatea eta kontenidoa berriro reinbentatu zituzten. Hori beharrezkoa zen komunikabide berrietan ondo egoteko .\nEta hemen dago 2.0 kazetaritza; horrek ez du itzultzen formato web-ean idatzitako dagoena; argitaratze hauek komunikazio multimedia kontzeptoa errepikatzen dute.\n2.0 kazetaritzak 2.0 web-aren azalpenak sartzen ditu. Horregatik, 2.0 kazetaritza eralbitzeko, 2.0 web-aren tresnak jakitea beharrezkoa da.\nHemen pertsonaren protagonismo aktiboa garrantzitsua da, eta persona bera sarean dago.\nGero eta orrialde gehiago dago 2.0 web-ean. Sare honetan pertsonek agintzen dute, eta gainera, zuk egiten duzuna beste persona batek aldatu ahal du.\nEta orrialdeak han badaude, adaptazioa beharrezkoa da. Egunkari digitalek ahal dutena egiten dute, baina orrialdea handia bada, aldaketak lan dexente dauka.\nEta ez ahaztu kontenidoen errespontsabilitatea argitaratzailearena dela; horregatik, soporte bat jartzen baduzu usuarioek haien kontenidoa sartzeko, berri faltsuak argitaratu ditzakezu.\nAdibideak.\n2.0 aldizkaritza leku hauetan dago:\nAdibide hauek kazetaritza desberdinek egiten dituzte.\nGarapena.\n2.0 kazetaritzak informazioa ondo garatu nahi du. Irakurlea garrantzi handia dauka.\nInternet, azken bolada honetan, asko aldatu da, eta aldeketaren barruan herritarra dago.\nWeb-a 1.0 zenean, herritarrak ez zeukan garrantzirik.\nHasieran, Estatu Batuetako unibertsitate batean egin zen adibide giza; baina, berehala gauza zoragarri bihurtu zen. Eta gainera, oraindik ez dakigu zer gertatuko den datorren urteetan.\n2.0 kazetaritzak balore handia eta identitate berria dauzka.\nGaur egun, 2.0 eredua unibertsitateko kazetaritzan ikasten da.\nKazetaritza digitala handitzen ari da, eta plataforma bat sortu nahi dute, eta edozein lekutan kobertura eduki.\nPlataforma hau 2.0 kazetaritzarekin handituko da, eta jendearen gauzak barruan egongo dira,\nBaina oraindik hori egitea utopia handia da."}
{"id": "88739", "revid": "56334", "url": "https://eu.wikipedia.org/wiki?curid=88739", "title": "Cobi", "text": "Kobi edo Cobi 1992ko Bartzelonako Udako Olinpiar Jokoetako maskota izan zen. Javier Mariscalek. Ofizialki, 1987an aurkeztua izan zen, eta, bere izena, Bartzelonako Olinpiaden Komite Antolatzailetik dator, gaztelaniaz COOB. Paralinpiar Jokoetarako Petra diseinatua izan zen, Kobiren emakumezko bertsio bat, lirainagoa eta besorik gabea.\nKobi, zenbait ezbehar jasan zituen eta, azkenean, kamioi batek harrapatu zuen artzai txakur katalan baten zirriborro batetik sortu zen. Javier Mariscalek diseinatutako irudi aitzindariak, aurreko maskoten tradizioarekin apurtu zuen, askoz itxura goxo eta adeitsukoagoak, eta, beraz, Kobiren hautaketak, polemika handia sortu zuen.\nHasiera batean, jendeak, erabat arbuiatu zuen Kobi. Katalunian 1988an eginiko inkesta baten arabera, biztanleriaren %39ak erabat arbuiatzen zuen Javier Mariscalek sortutako maskota, eta soilik inkestatutako jendearen %7ak zuen gogoko. Baina, denboraren igaroan, jendea, Kobi gogoko izaten hasi zen: 1991n, %47,7k, Kobi gustuko zuela zioen, eta, beste %15 batek, oso gogoko zuela.\nJokoen aurretik eta ospatzen ari ziren bitartean, Kobi, oroigarri ezberdin ugaritan erakutsia izan zen, eta zenbait babesle olinpikoren irudi korporatiboaren zati izan zen, Coca Cola, Brother Industries eta Danone kasu. Gainera, The Cobi Troupe izeneko animaziozko telesail baten protagonista izan zen, 100 herrialde baino gehiagotan ikusi ahal izan zena.\nKobik, bere betebeharra bete zuen, eta Olinpiar Jokoekin eta Bartzelonarekin erabat identifikatzea lortu zuen. Nazioarteko Batzorde Olinpikoaren arabera, Misharekin batera, Olinpiar Jokoetako maskotarik ospetsuenak eta ekonomikoki arrakastatsuenak izan dira."}
{"id": "88740", "revid": "56334", "url": "https://eu.wikipedia.org/wiki?curid=88740", "title": "Petra (marrazki biziduna)", "text": "Petra 1992ko Bartzelonako Udako Paralinpiar Jokoetako maskota izan zen. Kobi bezala, Javier Mariscalek diseinatu zuen. Petra, besorik gabeko neskatxa baten irudikapena da.\nPetra, esan bezala, Kobiren laguna da, 1992ko Udako Olinpiar Jokoetako maskota. Elkarrekin agertzen dira \"The Cobi Troupe\" izeneko marrazki bizidunetako telesailean, Jordi, Lydia, Cachas, Nosi, Bicho katua eta euren kotxearekin batera: Troupe gorri bat."}
{"id": "88741", "revid": "512", "url": "https://eu.wikipedia.org/wiki?curid=88741", "title": "Tahurwaili", "text": "Tahurwaili, errege hitita bat izan zen, Alluannaren oinordekoa, beharbada, hau hila izan ondoren. Bere erregealdia, hititar inperio ertaina edo aro iluna deritzon garaiaren zati da.\nHistoria.\nTelepinuren Erreskriptoan, Ammuna erregearen Titi semea hil zuen Tahurwaili bat agertzen da, Huzzia I.ari, Ammuna hil ondoren tronuratzen laguntzeko. Ondoren, Huzziak, tronua, Telepinuren esku galdu zuenean, Tahurwaili hau, erbesteratu egin behar izan zen. Historialari batzuk, Huzziaren laguntzailea izan zen Tahurwaili, Alluanna hil zuen erregearekin identifikatzen dute, orain arte, frogarik aurkitu ez den arren.\nTahurwailik, Telepinuk Kizzuwadnarekin sinatutako aliantza hitzarmena berritu zuen, bere erregealdiari buruz ezagutzen den ekintza bakarrean. Argi zehaztu gabeko baldintzetan, bere oinordekoa, Hantil II.a izan zen, historialari batzuek, Alluannaren semetzat hartzen dutena."}
{"id": "88742", "revid": "56334", "url": "https://eu.wikipedia.org/wiki?curid=88742", "title": "Kadashman-Enlil II.a", "text": "Kadashman-Enlil II.a, Babiloniako kasitar dinastiako errege bat izan zen, K.a. 1263tik K.a. 1255 arte gobernatu zuena.\nKadashman-Turguren seme eta oinordekoa izan zen. Oso gazterik tronuratu zen, Hattusili III.a errege hititaren babesa jasoz, norekin, bere aitak, adiskidetasun hitzarmen bat sinatu zuen. Baina, zoritxarrez, harremanak hoztu egin ziren bere ministro ahaltsu Itti-Marduk-balaturen eraginagatik, hititak gorroto zituena. Hititar erregearen gutun batean, honek, mezularien bidalketaren etetea leporatzen dio, aramearren aurrekari izan ziren akhlamu gaizkileen erasoa aitzakia bezala jarrita hartu zuen erabakia.\nGainera, elkarren amankomuneko etsaiari erasotzeko esan zion, Asiriako erregeari, alegia, hau, Kadashman-Enlilek egin zuen ala ez ezagutzen ez delarik, ez baitago dokumentaziorik. Bai egin zuena, aldiz, Egiptorekin harreman diplomatikoak berrabiaraztea izan zen, bere aitak eten zituenak, Hattusiliren kexua piztu zuena."}
{"id": "88743", "revid": "56334", "url": "https://eu.wikipedia.org/wiki?curid=88743", "title": "Asharid-apal-Ekur", "text": "Asharid-apal-Ekur, Asiriako errege bat izan zen K.a. 1075 eta K.a. 1074 bitartean.\nTiglath-Pileser I.aren semea eta oinordekoa izan zen. Urte bete inguruko erregealdi baten ondoren, bere anaia gaztea zen Ashur-bel-kala izan zen bere oinordekoa. Errege zerrenda sinkronikoan biak agertzen dira."}
{"id": "88744", "revid": "105290", "url": "https://eu.wikipedia.org/wiki?curid=88744", "title": "Trinax", "text": "Greziar mitologian, Trinax heliadetako bat zen, Helios eguzkiaren jainkoa eta Rodo lamiaren semeetako bat.\nTrinaxek, bere anaia Auges eta Makareorekin batera, Telkinak Rodasetik kanporatzea lortu zuen, hauek, uharteko landare eta animaliak pozoitu zituen Estigiako urarekin osatutako euria botaz mendekatu ziren arren.\nDaimon izugarri hauek Rodas utzi ondoren, Trinax, bere anaiak eta bere ama, uhartearen gobernari bezala geratu ziren, euren aita Heliosek itsasotik atera eta bere izpiekin lehortu ondoren."}
{"id": "88745", "revid": "336", "url": "https://eu.wikipedia.org/wiki?curid=88745", "title": "Estigia", "text": "Greziar mitologian, Estigia edo Estige (antzinako grezieraz \u03a3\u03c4\u03cd\u03be St\u00fdx, \u03c3\u03c4\u03c5\u03b3\u03ad\u03c9 stug\u00e9\u00f4 aditzetik, \"gorrotatu\"), ozeanide bat zen, Ozeano eta Tetisen alaba, edo Higinoren arabera, Erebo eta Nixena. Greziar mitologiako behe mundua zen Hadeseko ibai baten pertsonifikazioa zen.\nMitoa.\nEstigia, bere ibilgua infernuan amaitzen zen Arkadiako iturri batean bizi zen. Hesiodok, ozeanide guztietatik, handiena eta errespetatuena zela dio. Palasekin lau seme izan zituen: Nike, Kratos, Bia eta Zelo. Zerrenda honi, Higinok, Eszila munstroa gehitzen du. Beste egile batzuk, Apolodoro Atenasekoak bezala, Persefone ere hartzen dute Estigiak Zeusekin izandako alabatzat, Demeterren alabatzat beharrean, eta, betidanik, behe munduko jainkosa izan zela esanez. Pausaniasek, Peirasekin, Ekidnaren ama ere izan zela dio.\nTitanomakian (edo olinpiar jainkoen titanen aurkako gerran), Estigiak bere aitaren aholkua jarraitu zuen, eta, hilezkorren artean, Zeusi laguntzen lehena izan zen. Sari bezala, honek ohorez bete zuen, bere semeak hartu zituen bere segizioan, eta Estigiaren izena sakratu bihurtu zuen, jainkoek, Estigiaren izenagatik, bere zinegite solemneenak eginez. Jainko batek, Estigiaren izenean zin egiten zuenean, Irisek, bere urarekin urrezko kopa bat betetzen zuen. Bere zina betetzen ez zuenak ur hau edaten zuen, ahotsa eta arnasa, Urte Handi batez galduz, hau da, bederatzi urtez, eta beste bederatziz, jainkoen oturuntza eta biltzarretatik kanporatua zen.\nZeusek berak, Semeleri, honek eskatzen zuena emango ziola zin egin zion, eta, honela, jainkoen erregea, bere dizdira osoan agertzera behartua izan zen, bere erremediorik gabeko heriotzak jaurtitzen zituen tximistak eraginez. Heliosek ere, Faetoni, honek nahi zuena emango ziola esan zion, eta honek, eguzkiaren jainkoaren gurdia garraiatzea eskatu zuen, ondoren, bere bizitzarekin amaituko zuena. Esaten zenez, Aloadek, Estigiak eginiko zin bat hautsi zuten, eta ereduzko zigor bat onartu behar izan zuten: bizkarra bizkarraren aurka itsatsiak geratzea, haizena eta ilunpean.\nElezaharrak, Estigiak, bertan sartzen zen edozein gorputz atal hilezkor bihurtzen zuela ere badio. Honela, Tetisek, bere seme Akiles bainatu zuen ibaian, eta honek hilezkortasuna eman zion, orpoan izan ezik, bere amak, gorputz atal honetatik eutsi baitzuen ibaian sartu zuenean, eta, honela, bere puntu ahul bakarra bihurtu zena.\nIbai bezala, Estigia, bizien mundua eta hilen mundua, Hadesaren arteko muga zen, azken hau, bederatzi aldiz inguratzen zuelarik. Estigia, Flegetonte, Akeronte eta Kozito ibaiak, Hadesaren erdian elkartzen ziren, zingira handi bat eratuz. Modu herrikoian, Estigia, batzuetan Karontek eta besteetan Flegiasek gidatutako txalupa batean zeharka zitekeela uste zen, baina, iturri klasiko gehienek, lehenak, Akeronte ibaia, eta, bigarrenak, Flegetonte ibaia zeharkatzen zuela diote.\nAntzinatean, Estigia, Ukraina eta Errusiaren arteko muga adierazten zuen ibaia zela esaten zen, Kerch hiritik gertu. Ukraina bizien aldean egongo litzateke, eta Errusia hildakoen aldean.\nKristautasunean.\nEstigia, nagusiki, greziar mitologiako beste munduaren bereizgarri bat zen, baina kristautasuneko infernuan ere badagoen ezaugarri bat bezala ere deskribatu da, nabarmenki Dante Alighieriren Jainkotiar komedia lan ezagunean. Dantek, Flegiasi eman zion Estigia ibaiaren zaindaritza, eta hau, infernuko bosgarren zirkulu bihurtu zuen, non haserrekoiek eta zakarrek, betirako eta etengabe, ur zingiratsuetan itoak izateko zigorra jasaten duten."}
{"id": "88747", "revid": "1545", "url": "https://eu.wikipedia.org/wiki?curid=88747", "title": "Palas (mitologia)", "text": "Greziar mitologian, Palas (), Krio eta Euribiaren semea eta Estigiaren senarra zen. Zelo, Nike, Kratos eta Biaren aita izan zen (batzuetan, esaten denez, baita Eos eta Selenerena ere). Palas, jakinduriaren jainkoa zen.\nPalas, Atenaren epitetoa ere bazen, batzuetan, hau, haren alaba izan zela uste delarik. Istorio batean, Palas Atena bortxatzen saiatu zen, baina jainkosak hil egin zuen, eta Palasen larruarekin, halakret bat egin zuen, Egida.\nBere zaldiaren izena, Eson zen.\nBeste bertsio batean, Palas Atenaren jolas laguna zen, Triton jainkoaren alaba bat. Egun batean, Palas eta Atena boxeoan ari zirenean, Zeus euren artean agertu zen egidarekin, eta Palasek, izututa, ezin izan zuen Atenaren kolpe bat saihestu. Atenak hil egin zuen, eta, dolumin seinale bezala, Palasen irudia zuen estatua bat zizelkatu zuen, Paladioa, eta bere izena jaso zuen."}
{"id": "88748", "revid": "105290", "url": "https://eu.wikipedia.org/wiki?curid=88748", "title": "Euribia", "text": "Greziar mitologian, Euribia (antzinako grezieraz \u0395\u1f50\u03c1\u03cd\u03b2\u03b9\u03b1 Eur\u00fabia edo jonieraz \u0395\u1f50\u03c1\u03cd\u03b2\u03b9\u03b7 Eur\u00fabi\u00ea. \"indarkeria zabala\", \u03b5\u1f50\u03c1\u03cd\u03c2 eur\u00fasetik, \"handia\", \"zabala\" eta \u03b2\u03af\u03b1 b\u00edatik, \"indarra\", \"indarkeria\"), pontide bat da, Gea eta Pontoren alaba.\nJatorrizko itsas jainkosa txiki bat zen (Nereo, Taumante, Fortzis eta Zetorekin batera), Poseidonen agindupean. Batzuetan, (inongo fundamenturik gabe), titanidetzat hartzen da, Krio titanaren emaztea izateagatik, honekin, Palante, Astreo eta Persesen ama izan zelarik. Berari buruz, harrizko bihotz bat zuela esaten zen."}
{"id": "88749", "revid": "512", "url": "https://eu.wikipedia.org/wiki?curid=88749", "title": "Terrakota", "text": "Terrakota edo lur egosi (italieraz \"terra cotta\") modelatutako eta labean gogortutako buztina da. zeramikazko lanen funtsa, ontziendako zein eskulturak egiteko edo arkitektura apaindurarako erabilia. 1974an Chinan aurkitu ziren terrakotaz eginiko zortzi mila gudari Qin Shi Huang mausoleoan.\nUrruneneko garaietatik, gizakiarentzat, buztina izan da objektuak egiteko materialik garrantzitsuena. Naturan barra-barra dago, eta soilik eskuekin, beste ezeren beharrik gabe, modelatzeko oso erraza da. Buztina, substantzia organiko kopuru txiki bat duen mineral nahasketa bat da.\nNola lantzen da.\nBuztingintza tornua asmatua izan aurretik, gizakiak, buztina, bere eskuekin modelatzen zuen, ondoren, zapaldu eta garbitu egiten zuen ore bat prestatuz, azkenik, ontzi txikietan dekantatzen uzteko. Behin hau egin ondoren, nahasketa, forma eman arte zapaltzen zen, edo buztin zatiak espiralean biltzen zituen. Tornuak, lana erraztu eta hobetzen lagundu zuen.\nObjektuak, amaitua egoteko, helduleku edo mutur bat behar badu, elementu hauek, tornuko lanaren ondoren gehitzen dira. Behin objektua amaitu ondoren, lehortze prozesua dator, prozesu honetan, terrakotak, uraren zati bat galtzen duelarik. Jarraian, pixkana-pixkana, 1300 eta 1400 gradu arteko tenperatura hartzen duen labe berezi batean egosten da. Orea, gogorragoa eta trinkoagoa bihurtzen da. Behin egoste prozesua amaitu ondoren, motelki hozten uzten da.\nLan hau egiteko, honako tresna hauek erabiltzen dira: tornua, labea, hagatxoak eta matrizeak. Hagatxoekin, amaituak eta erliebeak egiten dira buztina oraindik bigun dagoenean.\nEboluzio historikoa.\nPrehistoriatik, terrakota, etxeko ontziteria, eskulturak eta dekoraziorako erabiltzen zen. Aurkitu diren lehen terrakotazko eskulturak, etxeko ontzikeria baino lehenagokoak dira. Orain dela 30.000 urtekoak, adibidez, Venus de Doln\u00ed Vestonice.\nArkeologoek diote terrakota kristo aurreko milurtekoaren laurdenetik erabiltzen zela Merimden, Ushebti, Antzinako Egiptoko hleta estatuatxoek erakusten duten bezala. Halaber, Mesoamerikan, kultura olmekarrean, figurilla gehienak terrakotaz egiten ziren.\nAro helenistikotik, azpimarra daitezke Tanagrako figuak. Hauek moldeetan hurtzen ziren eta seriean ekoizten ziren. Hainbeste egonda, demostragarria da oso famatuak zirela dekorazio bezala. Penitsula italikoan, erromatar estatuak egiten zituzte. Hauek, terrakotaz eginiko arte entuskorra lantzen zuten kristo aurreko III. eta II. mendeetan, Batzuetan giza tamainako eskultuak egiten zituzten, adibidez, veyeseko Apolo edo senar-emazteen sarkofagoa. Oso garrantzitsua da kanpana erliebeak. erliebe hauek, eraikuntzen kanpoaldean zeuden frisoak ziren.\nEkialde hurrunean aurki daitezke museo ugari, non figura budistak ikus ditzakegu. Figura hauek Qin Shi Huangeko terrakotazko gudarien ostekoak dira. Terrakota margoztu eta beiraztu egiten zituzten, adibidez, Yixiangho Louhans. Dinastia Haneko hilobiak ladriloz eraiki zituzten, baina barrutik erliebez modeatutako tekniken bitartez zeuden apainduta. Hurrengo medeetako hilobietan, figura hauek espirituenak eta animalienak ziren. Hauen barruan, T\u00b4angeko dinastiako zaldiak daude, baina obra hauek ez dira terrakotatzat hartzen.\nEkialdean baita, indiar eskulturan, terrakota asko erabili zuten, adibidez, Indoko haraneko zibilizazioan. Hauetan baita, moldeak egiten zituzten kristo aurreko I.mendean. Gupta dinastian (k.o. 320 eta 550) eta hurrengo dinastietan, objetu handiak egiten zituzten, ia tamainu naturaleko fugurak. Tradizio batzuk oraindik ere mantentzen dute terrakotaz eginiko eskulturak, adibidez, mendebaldeko Benalan dauden Bankurako zaldiak.\nMendebaldeko Afrikan eskultura prekolonialari buruz egin diren ikerketa batzuetan, ikusi dute terrakota asko erabiltzen zutela. Naturalismoa nabaria izan da Igbo herriaren zeramikaren lanketan, Nigeriako ekialdean, eta uste da, zonaldeko brontze aroko haitzindariak izan zitekeela. Baita ere, arte mota hau beste zonalde batzuetan erregistatu da, hala nola, Nigeriako Nork kulturan.\nErdi aroko europan, ez zen terrakotazko ia eskulturarik egon XIV.mendera arte, Bohemian dagoen Ama Birjinaren eskultura bat salbu. Italiar Pizkundean, eskultura garatzen hasi zen eta laister eurpoa osora garatu zen. Florentzian, nahiko famatuak ziren Luca delle Robbia familiaren lanak. Hauek terrakota esmaltatuan eta margotuan adituak ziren. Pietro Torrigiano oso famatua egin zen eskultore bezala, obra batzuk Espainian garatu zituen. Ingalaterran nabarmena da Hampton Court jauregia apaintzen duten bustoak. Hasiera batean, busto hauek polikromatuak ziren, baina urteen poderioz kolorea galtzenjoan zen Obra hau Giovanni da Maianok egin zuen 1521 urtearen inguruan.\nXVIII.mendean, mendebaldean batez ere, esmaltatu gabeko terrakota berriz ere erabiltzen hasi ziren. Eskultura txikiak eta bustoak egiten zituzten portzelana baino material merkeagoago batekin, terrakotarekin. Frantzian Clodion (1738-1814), nabarmendu zen. Ingalaterran, John Michael Rysbrack (1694-1770) eskultore errealista, eta XIX.mendean Albert-Ernest Carrier-Belleusen diseinuak garrantzitsuak dira."}
{"id": "88753", "revid": "448", "url": "https://eu.wikipedia.org/wiki?curid=88753", "title": "Villachica", "text": "Villachica (izen ofizialez, \"Billatxika\") Okondoko (Araba) hegoaldean dagoen auzoa da. 2007ko erroldan, auzoak 146 biztanle ditu."}
{"id": "88754", "revid": "1545", "url": "https://eu.wikipedia.org/wiki?curid=88754", "title": "Senar-emazteen sarkofagoa", "text": "Senar-emazteen sarkofagoa (), K. a. VI. mendearen amaierakoa, giza formako sarkofago etruriar bat da, 1, 14 metroko altuera eta 1,9 metroko zabalera duena, margotutako terrakotaz egina. Beste bizitzan, ohe batean etzaten ari den bikote ezkondu bat adierazten du (garai hartako pitxer greziarretan agertzen direnen antzeko eszena batean). XIX. mendean aurkitu zen, Cerveteri (antzinako Caere)ko nekropolian eginiko indusketa batzuetan.\nAurpegi irribarretsuek, almendra formako begiek eta mototxetan bildutako ile luzeak, ohearen oinen formez gain, eragin greziarra adierazten dute. Goi erliebeko soingainen eta berna zapalduen arteko kontrastea, tipikoki etruriarra da. Etruriar artistaren interesa, irudien goialdeko erdialdean finkatu zen, eta, bereziki, aurpegi hunkigarrietan eta beso keinukarietan.\nLan hau, Villa Giuliako Etruriar Museo Nazionalean erakusten da. Cerveteriko sarkofagoaren oso antzerakoa da, eta, beharbada, bi lanak, artista berak egingo zituen. Biek, gizon bat eta emakume baten arteko maitasuna islatzen dute, aurretik, kultura greziarren sekula ikusi gabeko irudia."}
{"id": "88755", "revid": "1310", "url": "https://eu.wikipedia.org/wiki?curid=88755", "title": "Irabien", "text": "Irabien edo Irabaien Okondoko (Araba) hegoaldean dagoen auzoa da. 2007ko urtarrilaren 1eko erroldaren arabera, auzoak 643 biztanle ditu."}
{"id": "88756", "revid": "105290", "url": "https://eu.wikipedia.org/wiki?curid=88756", "title": "Jandiola", "text": "Jandiola Okondoko (Araba) hegoaldean dagoen auzoa da. 2007ko urtarrilaren 1eko erroldaren arabera, auzoak 42 biztanle ditu."}
{"id": "88757", "revid": "105290", "url": "https://eu.wikipedia.org/wiki?curid=88757", "title": "Zudubiarte", "text": "Zudubiarte Okondoko (Araba) hegoaldean dagoen auzo bat da, Okondoko udaletxea daukana. 2007ko urtarrilaren 1eko erroldan, auzoak 33 biztanle ditu."}
{"id": "88759", "revid": "336", "url": "https://eu.wikipedia.org/wiki?curid=88759", "title": "Mutis", "text": "Hernebkha (izen egiptoarra) edo Mutis, Egiptoko XXIX. dinastiako faraoi bat izan zen. Manetonen arabera, K. a. 392 inguruan gobernatu zuen.\nEusebio Zesareakoak, Maneton kopiatuz, bosgarren errege bezala jartzen du Muzis, Neferites I.aren ondoren, eta urte beteko erregealdia izan zuela dio, bere epitomeko bertsio armeniarrean, laugarren erregea den arren, eta Psammutes eta Neferitesen artean kokatua dago, Mutes izena emanez.\nBere izena, ez da Sexto Julio Afrikanoren zerrendan agertzen.\nKronika Demotikoan ere agertzen da, \"B zerrenda\"k, Neferites I.aren ondoren \"bere semea\" aipatzen duen arren, izenik aipatu gabe.\nNeferites I.a hil ondoren, bi alde sortu ziren, bakoitza, erregegai batekin: Mutis eta Psamutis. Litekeena da lehenak hilabete batzuz gobernatu ondoren, bigarrenak tronua kendu izana, tronuan, soilik urte betez mantentzen dena."}
{"id": "88761", "revid": "201", "url": "https://eu.wikipedia.org/wiki?curid=88761", "title": "Kobi", "text": ""}
{"id": "88762", "revid": "119347", "url": "https://eu.wikipedia.org/wiki?curid=88762", "title": "Dole (Jura)", "text": "Dole (ahozkatuz: edo eta 1962ko martxoaren 16 arte D\u00f4le idatzia) Frantziako Jura departamenduko hiria da.\nHistoria.\nDoubs ibaiak zeharkatua, Dole Borgoina-Franche-Comt\u00e9ko hiriburua zen Luis XIV.a Frantziakoa eskualdea konkistatu arte."}
{"id": "88764", "revid": "512", "url": "https://eu.wikipedia.org/wiki?curid=88764", "title": "Dreux", "text": "Dreux ( ahoskatua) Frantziako Eure eta Loir departamenduko hiria da.\nGeografia.\nDreux Eureren ibaiadarra den Blaise ibaiaren ertzean dago, Chartresetik 35 kilometrotara. Dreuxko geltokia Argentan, Paris eta Granvillerako trenak ditu. Hiritik iparraldean Route nationale 12 (Paris\u2013Rennes) igarotzen da.\nHistoria.\nDurocasses izeneko herriaren hiriburua, XIX. mendeko erromantizismoak kontrakoa zabaldu arren, ez zen druiden hiriburua izan. Erregearen lurraldeak eta Normandiako dukerriaren arteko mugan izanda, luzaroan, erresumaren sarreratzat hartu zuten. Erdi Aroan izen bereko konderriaren hiriburua zen.\nFrantziako Erlijio Gerren garaian, Dreux, 1562ko abenduan, Dreuxeko erregeorde eta kondesa zen Katalina Mediciren armada katoliko eta erregezalaren eta Luis I.a Borboi-Cond\u00e9koa printzearen eta Colignyko almirantearen tropa protestanteen arteko borroka baten gudu zelaia izan zen. Katolikoak garaile atera ziren, baina 8.000 hildako utzi zituzten gudu-zelaian. Henrike IV.ak 1593an hiria hartu zuen.\n1890eko abuztuaren 18an ekaitz bortitz batek eskualde suntsitu zuen.\nDemografia.\nBilakaera demografikoa"}
{"id": "88765", "revid": "1340", "url": "https://eu.wikipedia.org/wiki?curid=88765", "title": "Jasper", "text": ""}
{"id": "88766", "revid": "10891", "url": "https://eu.wikipedia.org/wiki?curid=88766", "title": "Hamilton", "text": "Hamilton hainbat lekuren izena eta pertsona abizena izan daiteke:\n= Pertsonak =\n= Tokiak ="}
{"id": "88767", "revid": "56334", "url": "https://eu.wikipedia.org/wiki?curid=88767", "title": "Charleston", "text": "Charleston honako toki izenak izan daitezke:"}
{"id": "88768", "revid": "105290", "url": "https://eu.wikipedia.org/wiki?curid=88768", "title": "El Paso (Texas)", "text": "El Paso Texas estatu estatubatuarreko hiria da. Estatuaren mendebaldean dago kokatuta eta 648,8 kilometro karratuko azalera du. 2008ko datuen arabera, hiriak 613.190 biztanle ditu. R\u00edo Grande ibaiaren ertzean dago.\nEl Paso konderriko hiriburua da. Mexikoko Ciudad Juarez hiriaren parez pare dago.\nEkonomia.\nAzoka eta finantza hiri garrantzitsua da (abere hazkuntza, kotoia, petrolio findegiak eta kobre meatzeak). Unibertsitatea. Estatu Batuetako muga hiri garrantzitsuenetako bat da.\nHiri senidetuak.\nEl Paso ondorengo hiriekin senidetuta dago:"}
{"id": "88770", "revid": "119347", "url": "https://eu.wikipedia.org/wiki?curid=88770", "title": "Dunkerque", "text": "Dunkerque (nederlanderaz ; mendebaldeko flandieraz; ingelesez \"Dunkirk\") Frantziako Nord departamenduko hiria da, Ipar Itsasoaren ertzean kokaturik dagoena. 2012an 90.995 biztanle zituen.\nXVI. mendeko Saint-\u00c9loi eliza eta Notre-Dame-des-Dunes kapera gorde ditu.\nGeografia.\nBelgikako mugatik 10 kilometrotara kokatuta, hiria historikoki Flandriari lotuta egon da. Hori zela eta XX. mendera arte, mendebaldeko flandriera izan da eskualdeko ama-hizkuntza. Hala ere, egun frantsesa da.\nEgungo Dunkerke hiriak Rosenda\u00ebl alboko herria (20.000 biztanle) hartzen du bere barnean.\nHistoria.\nErdi Aroan Flandesko, Burgundiako eta Austriako etxeen mendean egon ondoren, Espainiako koroak hartu zuen hiria eta bertan antolatu zuten Espainiaren eta Herbehereen arteko portu nagusia. Turenne marexalak hiria konkistatu zion Cond\u00e9 printzeari (1658) eta Pirinioetako Bakearen ondorioz (Irun, 1659) Frantziako koroaren esku geratu zen. Ingelesak hiria hartzen saiatu ziren 1793an.\n1940an oso gudu bortitzak gertatu ziren Alemaniako osteen eta Belgika aldean zeuden britainiar eta frantses osteen artean. Alemaniarrak nagusitu ziren eta armada aliatuen atzeratzea bultzatu zuten. Bigarren Mundu Gerraren ondoren guztiz hondatua geratu zen.\nEkonomia.\nIndustriagune garrantzitsua da: ontziolak, ehunak, petrolio findegiak, indar etxea, altzairugintza.\nDunkerquekoa Frantziako hirugarren portua da (33.329.000 tona 1984an). Inportazio nagusiak burdina, ongarriak, artilea, kotoia, laboreak, olioak eta petrolioa dira. Esportazioak, berriz, landuriko produktuak eta findutako petrolio gaiak. Kanal batek lotzen du Valenciennes hiriarekin.\nHiri eta herri senidetuak.\nDunkerque ondorengo hiriekin senidetuta dago:"}
{"id": "88774", "revid": "1340", "url": "https://eu.wikipedia.org/wiki?curid=88774", "title": "2008-2009ko Gazako bonbardaketa", "text": ""}
{"id": "88775", "revid": "58701", "url": "https://eu.wikipedia.org/wiki?curid=88775", "title": "\u00c9vreux", "text": "\u00c9vreux Frantziako hiria da, Eure departamenduko hiriburua dena.\nHistoria.\nIton ibaiak zeharkatua, izen bereko konderriaren hiriburua zen. Bertoko kondeak Nafarroako errege bihurtu ziren Filipe \u00c9vreuxkoa lehendabizikoa izanda."}
{"id": "88776", "revid": "1545", "url": "https://eu.wikipedia.org/wiki?curid=88776", "title": "Evreux", "text": ""}
{"id": "88777", "revid": "63274", "url": "https://eu.wikipedia.org/wiki?curid=88777", "title": "Zarpanitum", "text": "Zarpanitum edo Zarpanitu, Mesopotamiako mitologian, jaiotzaren jainkosa bat izan zen, Marduken ezkontidea eta Naburen ama. Urtero, Babilonian, bere ezkontzaren urteurrena ospatzen zen, \"ezkontza sakratua\" izena eman zaion zeremonian."}
{"id": "88780", "revid": "512", "url": "https://eu.wikipedia.org/wiki?curid=88780", "title": "Abusir", "text": "Abusir, Nilo ibaiaren mendebaldeko ibarrean dagoen nekropoli bat da, Menfis inguruan.\nIzen bereko beste hiru hiri egiptoar daude: Abusir edo Busiris, Behe Egiptoko IX. nomoaren hiriburua (\"Per Usir\", \"Dyedu\", \"Taposiris Magna\"), El Fayumeko beste hiri bat eta Diokleziano erromatar enperadoreak 292an suntsitutako herri bat.\n1979an, Menfis eta bere nekropoli eta piramide zelaiek (Giza, Abusir, Saqqara eta Dahshur) osatutako multzoa, UNESCOk Gizateriaren Ondare izendatu zuen, Menfis eta bere nekropolia, Piramideen Eremua Gizatik Dahshurrera izenarekin.\nHondar arkeologikoak.\nAbusirren, Egiptoko V. dinastiako hondakin garrantzitsuak daude.\nNeferefra-Isiren piramidetik gertu dauden biltegi batzuetan, \"Abusirreko Papiroak\" deituriko papiro ugari aurkitu ziren.\nAbusirreko piramideak.\nSahuraren piramideak (gaur egun L. XVIII deitua), 79 metroko oinarria eta 47 metroko altuera du. Piramide hau, kontserbazio egoera oso kaxkarrean dago. Hala ere, hil tenplua nahiko ongi kontserbatua dago, eta Egiptoko Antzinako Inperioko hil tenpluen ohiko planoa jarraitzen du. Prozesio galtzada ere, nahiko ongi mantentzen da. Haraneko tenplua, gaur egun, urpean dago, eta oso baldintza kaxkarretan. Piramidea, Perring eta Morganek ikertu zuten XIX. mendean, eta Borchardtek industu zuen XX. mendearen hasieran.\nNeferirkara Kakairen piramidea (L. XXI deitua), mailakatua altxatzen da, eraiki zen bitartean, aurpegi lauekin geratzeko ez baitzen estali. Hil multzo honetako piramiderik handiena da, 105 metroko oinarriarekin eta 72 metroko altuerarekin. Faraoia hil zenean, hilobia oraindik ez zegoen amaitua, eta, beraz, adreilu eta zurez amaitu zen. Hil tenpluaren barnean, tenpluaren eguneroko bizitza xehatzen zuten zenbait papiro aurkitu ziren. Sahurarena bezala, Neferirkara Kakairena, Perring eta Morganek ikertu eta Borchardtek industu zuen.\nNeferefra-Isiren \"piramidea\" (L. XXVI)k, ez da, berez, piramide bat, baizik eta mastaba bat. Honen arrazoia, erregea hiltzean, hilobiaren zati \u00f1imi\u00f1o bat baino ez zela eraiki da, honek, eraikitzaileak, eraiki zen urria, korrika eta presaka, hartxintxarrez betetzera behartu zituelarik, mastaba karratu batean utziz. 65 metroko oinarria du. Lanak askorik aurreratuta ez zeudenez, galtzada eta haraneko tenplua, apenas eraikitzen hasiak zeuden, eta, beraz, galtzada ezabatu eta beheko tenplua, goiko tenplu altuari eranstea. Neferefra-Isiren multzoak, material galtze handia du, ondorengo eraikuntzak egiteko material lapurretaren ondorioz, baita eraikuntzaren zati handi bat ere, adreiluz egina dagoelako. Borchardtek aztertu eta Verner eta B\u00e1rtak industu zuten XX. mendearen amaieran.\nNyuserraren piramideak (L. XX), eraikia izan zen garaiko ohiko eredua jarraitzen du. Bere oinarriak, 79 metro neurtzen du, eta, bere altuera, 52 metrokoa da. Multzo honetako gauzarik nabarmenena, prozesio galtzadarik eta haraneko tenplurik ez zela eraiki da, baizik eta Neferirkara-Kakairenak probestu zirela. Aurreko piramideak bezala, material galtze handia jasan zuen, harri lapurretaren ondorioz. Perring eta De Morganek aztertu eta Borchardtek industua izan zen."}
{"id": "88814", "revid": "201", "url": "https://eu.wikipedia.org/wiki?curid=88814", "title": "Pioneer F", "text": ""}
{"id": "88817", "revid": "1545", "url": "https://eu.wikipedia.org/wiki?curid=88817", "title": "Apollo 17", "text": "Apollo 17 1972ko abenduaren 7an espaziora bidali zen Saturno 5 deritzon suziri batekin batera, Floridan. Ilargira astronautak bidaltzeko azken misioa izan zen. Misio hau gorabehera gabea izan zen, bakarrik atzerapen txikia izan zuen presurizazio errore baten ondorioz jaurtitzera zihoanean.\nEskifaia osatzen zuten gizonak hauek ziren: Eugene Cernan, honek beste bidaia batzuetan parte hartu izan du eta misioaren komandantea zen, eta besteak Harrison Schmitt geologo eta ilargi moduluaren pilotua eta Ronald Evans, aginte moduluaren pilotua. Eugene Cernan komandantea Ilargian izan den azken gizona da, bera eta bere laguna \"Challenger\" deritzon jaisteko moduluan jaitsi ziren espazio-ontzitik ilargira.\nIlargian diraun zuten denboraldian ilargiko harrien lagin ugari jaso zituzten. Gainera ASLEP deritzon gailuaz aparte beste aparatu bat instalatu zuten, ilargiaren lurrazpian ura bazegoen konprobatzeko.\nMisio honek Ilargiaren lurreko eta Ilargiko harrien ezagupena izugarri handitu zuen, gainera Ilargiaren lurpeko mapa termikoa egitea lortu zen.\nMisio hau normaltasun osoz bukatu zen Ozeano Pazifikoan 1972ko abenduaren 19an. 301 orduko bidaia izan zen.\nBidai honekin batera \"Apollo\" proiektua amaitu zen (12 gizon ilargian ipini eta 27 orbitatzea lortu zuena), bere helburu nagusia gizon bat gure satelite estazioan SESB baino lehenago ipintzea zen, eta lortu zuten.\nMisioaren insignia.\nIntsigniaren ezaugarririk nabarmenena Apollo eguzki jainko greziarraren irudia da, arrano amerikarraren irudikapenarekin atondua, arranoaren barra gorriak Estatu Batuetako banderan agertzen direnak islatuz. Barra gorrien gaineko hiru izar zuriek misioaren hiru tripulatzaileak irudikatzen dituzte. Atzeko planoan Ilargia, Saturno planeta eta galaxia edo nebulosa daude. Arranoaren hegalak Ilargia partzialki estaltzen du, gizakiak bertan duen presentzia iradokiz. Apoloren begiradak eta arranoaren mugimenduaren norabideak gizakiak espazioko helmuga gehiago esploratzeko duen asmoa biltzen du.\nElementuak ontzian.\nApollo 17ko tripulazioak Panamako bandera txiki bat eraman zuen Ilargira misioan. 1973an, Richard Nixon AEBetako presidenteak bandera eta Ilargi harkaitza eman zizkion Panamako gobernuari."}
{"id": "88818", "revid": "512", "url": "https://eu.wikipedia.org/wiki?curid=88818", "title": "Nicolas Appert", "text": "Nicolas Appert (Ch\u00e2lons-en-Champagne, Champagne-Ardenne, 1749ko azaroaren 17a - Massy, 1841eko ekainaren 1a) frantziar asmatzailea izan zen, janariaren kontserbazio hermetikorako sistema asmatu zuen. Munduko lehen merkataritza lantegia zabaldu zuen. Sukaldari ospetsua izan zen eta Forbach printzesarentzat lan egin.\nHistoria.\nGarai hartan, Napoleon lurralde-hedapen politika egiten ari zen, eta bere armadak luzaroan egoera onean janaria mantentzea beharrezko zuen. Horretarako, lehiaketa bat antolatu zuen eta diruzko saria janariaren kontserbazioa asmatzen zuenarentzako izango zen. Nicolas Appert medikuak irabazi zuen saria 1810ean, 14 urtez esperimentatu ondoren.\nApertizazioa.\nEgiteko modua: janaria kristalezko botiletan sartu, artelazkizko tapoiekin itxi, burdin-hariarekin eutsita eta argizariz zigilatua, denbora luzez irakiten edukitzean zetzan. Horrekin batera, bero bidezko janariaren kontserbazioa hasi zen; \"apertizazio\" izenekoa.\nPasteur-en azalpena.\nAppert-ek ez zuen bere teknikaren arrakastaren zergatia azaltzen jakin. Louis Pasteur izan zen urteak pasatu eta gero erantzuten jakin izan zuena. Berak azaldu zuen elikagaiaren alterazioa bertan zeuden mikroorganismoen errua zela. Hurrengoko urteetan edukiontzi hermetikoen asmakuntzek beroaren bidezko kontserbazioa modurik eraginkorrenetakoa zela frogatu zuten."}
{"id": "88819", "revid": "512", "url": "https://eu.wikipedia.org/wiki?curid=88819", "title": "Zugdidi", "text": "Zugdidi (; mingrelieraz: \u10d6\u10e3\u10d2\u10d3\u10d8\u10d3\u10d8) Georgiako Mendebaldeko Samegrelo (Mingrelia) izeneko herrialde historikoan dagoen hiria da. Herrialde horretako ipar-mendebaldean dago kokatuta. Txkhousi ibaiaren ertzean kokatua. Hiria Tbilisitik 318\u00a0km-ra dago mendebalderantz, Itsaso Beltzeko kostaldetik 30\u00a0km-ra eta Egrisi mendilerrotik 30\u00a0km-ra. Itsas-mailatik gora 100\u2013110 m-ra dago. 2014an 42.998 biztanle zituen (%99.4 georgiarra da). Hiria, Samegrelo-Zemo Svaneti herrialdeko hiriburua da, hau da, Samegrelo eta Svaneti biltzen dituen herrialdearena.\nEtimologia.\n\"Zugdidi\" izenaren esanahia \"muino handia\u201d\" da Laz-Mingreliar (Kolkiar) hizkuntzan.\nHistoria.\nHistorikoki, Zugdidi Mingrelia printzerriko (Odishi) hiriburua izan zen 1867 arte, Errusiako Inperioak printzerria deuseztatu zuen arte, alegia.\n1993an hirian Georgiako lehen presidentea izandako Zviad Gamsakhurdiaren administrazioa egon zen.\nNapoleon Bonaparten hil-mozorroa ikusgai dago Zugdidin, Dadiani Jauregiaren Museoan, baina museo horretako altxorrik preziatuena Andre Mariaren hil-oihal bat da.\nOndarea.\nArkitektura aldetik, aipagarriak dira Erreginaren jauregia eta Nikoren jauregia (egun Dadiani izeneko museoak dira, biak ala biak XIX. mendekoak), Blachernae Andre Mariaren eliza (1825-30 u.) eta Mantzkhvar-kari eliza (X-XIV. mendeak). Era berean, Lorategi Botaniko zaharra dago (Erreginaren lorategia) eta hiriko bulebarra, Rafiel Eriztavik sortua."}
{"id": "88820", "revid": "105290", "url": "https://eu.wikipedia.org/wiki?curid=88820", "title": "Gagra", "text": "Gagra (; ) Georgiako hiria da, Itsaso Beltzaren kostaldean kokaturik dagoena."}
{"id": "88821", "revid": "119347", "url": "https://eu.wikipedia.org/wiki?curid=88821", "title": "Hizkuntz borroka Euskal Herrian", "text": "SIADECOk egin zuen lehendabiziko Euskal Herri mailako \"Euskararen Soziolinguistika Azterketa\" Euskaltzaindiarentzat, eta ikerketa horren laburpena da 1979an argitaratutako Hizkuntz Borroka Euskal Herrian liburua. Lankide Aurrezkiak finantzatu zuen.\nIdazlana.\nHelburu orokorra, batetik linguista eta ikertzaileei egokitutako informazioa bildu eta sortzea izan zen, profesionalei oinarrizko informazioa eskuratzea alegia; eta bestetik, lanari ezaugarri zientifiko oso garbia ematea (interpretazio subjektibora hain arriskubera den soziolinguistikaren alorrean batez ere), hasierako eskema teorikotik aurrerantz erabilitako metodologian eta datuen tratamenduan.\nAdibidez oinarrizkoak izanik sarritan era nahasgarrian erabiltzen direnetan: \"hizkuntzen arteko ukipen-arazo linguistikoa\", \"elebitasuna eta diglosia\", \"berreskuratze eta normalizatze linguistikorako prozesua\", \"euskaldun eta ez euskaldun\"...\nHelburu sektorialei dagokienean azterlan horretan lehendabiziko aldiz jasotzen da, besteak beste, euskararen atzeraketa edo galtze fenomenoa nola gauzatzen den, zeintzuk izan diren data edo gertakizun adierazgarrienak eta beraien ondorio sozio-politikoak, zeintzuk izan diren eragina izan duten faktorerik esanguratsuenak eta zeintzuk, azkenik, hartatik sortutako erresistentzi faktoreak.\nAztertzen da baita ere, euskararen ezaguera maila, gurasoengandik semeenganako transmisio prozesuaren funtzionamendua, erabilera maila, euskarazko kulturizazio prozesua eta beste hizkuntza batzuekin alderatuz euskarari buruzko iritziak.\nAzkenik, garai hartako berreskuratze aztarnei buruzko informazioa biltzen du: ikastolen egoera eta bilakaera, irakaskuntzaren egoera ikastetxe pribatu eta ofizialetan eta alfabetatze-euskalduntze eskoletako (gaueskolak) eskarmentua.\nLantaldea.\nErantzukizun nagusia, lanaren planifikazio, burutze eta zuzendaritzan, SIADECO kooperatibak hartu zuen. Artean SIADECO taldea honakoek osatzen zuten: Xabier Agirre, Ramon Iruretagoiena eta I\u00f1aki Larra\u00f1aga (soziologoak), Juan Jose Gabi\u00f1a eta Juan Jose Rodriguez (injineru industrialak), Ramon Gorostidi (ekonomista), Maria Pilar Unzueta (asistente soziala), eta Rosi Aranburu (mekanografoa).\nKomisio koordinatzailea osatzen zutenak honako hauek ziren: Jose Luis Lizundia, Euskaltzaindiaren izenean; eta Xabier Albistur eta Mikel Lasa, Lankide Aurrezkiaren izenean; azken biok prestakuntza prozesuan zehar aholkulari gisa jardun zuten. Lankide Aurrezkiaren ordenagailuan egindako programazioa eta datuen explorazioa, halaber, Mikel Lasaren gidaritzapean egin izan zen.\nBestalde, ahozko eta idatzizko komunikabideei buruzko informea landu eta idatzi zutenak: J. I. Mendizabal (irratia), Jose Ramon Beloki (diskoa) eta Joan Mari Torrealdai (argitaletxe eta aldizkariak). Informeren bat landu dutenak, gero lanaren eskabideei egokituak izan ziren apunte historikoak bereziki: Juan Mari Mendizabal (Enkarterri) eta Bernardo Estornes Lasa (Erronkari); laguntza hori, gainera, bereziki baliotsua izan zen, euskara galtzearen lekuko izan den pertsonarik ez baitzen gelditzen eskualde horietan. Informatzaileak: SIADECOk landutako galdesorta bat oinarritzat hartuz, eskatzen zen informazioa biltzeaz arduratu ziren pertsonak: ukipen eremuen kasuan, euskararen atzerakuntza eta galtze-prozesuari buruz, udal bakoitzean informa zezaketen lekukoak aurkitu zituztenak; 15 eskualdetako udalak arakatu ziren, eta 150 pertsonek hartu zuten parte lan baliotsu horretan; zenbait kasutan laguntza eskatu zitzaion jendea zenbatuz gero, bestalde, 250etik gora ziren. Eremu hiritartuen kasuan: hiriburu bakoitza zona edo sektoretan banatu zen; datu-biltzea, euskara bizitza publikoan, instituzioetan eta familian aztertzen zuen galdesorta baten bidez gauzatu zen, zenbait taldek parte hartuz; ehun bat pertsona bildu zen denera. Inkestatzaileak berak, 100 inguru izan ziren. Inkestatuen laguntza ere garrantzitsua izan zen, galdesorta-erantzuteak bi ordu eskatzen zituela kontutan hartzen bada.\nAzken zatia.\nHizkuntz borroka Euskal Herrian ikerlan zabalago baten bigarren zatiaren laburpena besterik ez zen. Lehendabizikoak euskararen aldeko ekintza zein arrazoitan oinarritzen azaldu nahi zuen eta eginkizun hori bete zuen SIADECOk koordinatutako \"Euskararen liburu zuria\"k 1978an. Bigarren zatia \"Estudio socio-ling\u00fc\u00edstico del euskara\" izeneko 12 liburukik osatzen zuten (1977), baina bere horretan argitaratu ezinik, Martin Ugaldek egindako laburpena argitaratu zuten 1979an. Jatorrizkoa gaztelaniazkoa zen, baina urte berean argitaratu zuten euskal itzulpena, Elhuyar Taldeak egina. Hirugarren zatia, ordea, argitaragabe geratu zen. SIADECOren azken zati horrek \"Bases para un futuro plan de actuaci\u00f3n en favor de la normalizaci\u00f3n del uso del euskara\" zuen izena (1978) eta euskara zegoen egoeratik beste hobe batera eramateko plangintza zuen helburu."}
{"id": "88822", "revid": "512", "url": "https://eu.wikipedia.org/wiki?curid=88822", "title": "Interstate 59", "text": "Interstate 59 Ameriketako Estatu Batuetako hegoaldetik iparraldera doan estatuarteko autobidea da. 716,53 km-ko luzera du, Slidelletik (Luisiana) Lookout Mountainera (Georgia) du ibilbide. Luisiana, Misisipi, Alabama eta Georgia estatuetatik igarotzen da. Igarotzen dituen hiri nagusiak hauek dira:"}
{"id": "88823", "revid": "512", "url": "https://eu.wikipedia.org/wiki?curid=88823", "title": "Interstate 64", "text": "Interstate 64 Ameriketako Estatu Batuetako mendebaldetik ekialdera doan estatuarteko autobidea da. 1.509,10 km-ko luzera du, Weldon Springetik (Misuri) Chesapeakera (Virginia) du ibilbide. Misuri, Illinois, Indiana, Kentucky, Mendebaldeko Virginia eta Virginia estatuetatik igarotzen da. Igarotzen dituen hiri nagusiak hauek dira:"}
{"id": "88824", "revid": "512", "url": "https://eu.wikipedia.org/wiki?curid=88824", "title": "Interstate 65", "text": "Interstate 65 Ameriketako Estatu Batuetako hegoaldetik iparraldera doan estatuarteko autobidea da. 1.427,97 km-ko luzera du, Mobiletik (Alabama) Garyra (Indiana) du ibilbide. Alabama, Tennessee, Kentucky, eta Indiana estatuetatik igarotzen da. Igarotzen dituen hiri nagusiak hauek dira:"}
{"id": "88826", "revid": "512", "url": "https://eu.wikipedia.org/wiki?curid=88826", "title": "Interstate 66", "text": "Interstate 66 Ameriketako Estatu Batuetako mendebaldtik kialdera doan estatuarteko autobidea da. 122,76\u00a0km-ko luzera du, Middletownetik (Virginia) Washington Hirira (Columbiako Barrutia) du ibilbide, Virginia estatua eta Columbiako Barrutia igarotzen ditu. Igarotzen dituen hiri nagusiak hauek dira:"}
{"id": "88828", "revid": "512", "url": "https://eu.wikipedia.org/wiki?curid=88828", "title": "Interstate 68", "text": "Interstate 68 Ameriketako Estatu Batuetako mendebaldetik ekialdera doan estatuarteko autobidea da. 182,10 km-ko luzera du, Morgantownetik (Mendebaldeko Virginia) Hancockera (Maryland) du ibilbide. Mendebaldeko Virginia eta Maryland estatuetatik igarotzen da. Igarotzen dituen hiri nagusiak hauek dira:"}
{"id": "88829", "revid": "512", "url": "https://eu.wikipedia.org/wiki?curid=88829", "title": "Interstate 69", "text": "Interstate 69 Ameriketako Estatu Batuetako hegoaldetik iparraldera doan estatuarteko autobidea da. 572,62 km-ko luzera du, Indianapolistik (Indiana) Port Huronera (Michigan) du ibilbide. Indiana eta Michigan estatuetatik igarotzen da. Igarotzen dituen hiri nagusiak hauek dira:"}
{"id": "88830", "revid": "512", "url": "https://eu.wikipedia.org/wiki?curid=88830", "title": "Interstate 70", "text": "Interstate 70 Ameriketako Estatu Batuetako mendebaldetik ekialdera doan estatuarteko autobidea da. 3.465,12 km-ko luzera du, Cove Fortetik (Utah) Baltimorera (Maryland) du ibilbide. Utah, Kolorado, Kansas, Misuri, Illinois, Indiana, Ohio, Mendebaldeko Virginia, Pennsylvania eta Maryland estatuetatik igarotzen da. Igarotzen dituen hiri nagusiak hauek dira:"}
{"id": "88831", "revid": "512", "url": "https://eu.wikipedia.org/wiki?curid=88831", "title": "Interstate 71", "text": "Interstate 71 Ameriketako Estatu Batuetako hegoaldetik iparraldera doan estatuarteko autobidea da. 556,14 km-ko luzera du, Louisvilletik (Kentucky) Clevelandera (Ohio) du ibilbide. Kentucky eta Ohio estatuetatik igarotzen da. Igarotzen dituen hiri nagusiak hauek dira:"}
{"id": "88832", "revid": "512", "url": "https://eu.wikipedia.org/wiki?curid=88832", "title": "Interstate 72", "text": "Interstate 72 Ameriketako Estatu Batuetako mendebaldetik ekialdera doan estatuarteko autobidea da. 288,54 km-ko luzera du, Hannibaletik (Misuri) Champaignera (Illinois) du ibilbide. Misuri eta Illinois estatuetatik igarotzen da. Igarotzen dituen hiri nagusiak hauek dira:"}
{"id": "88833", "revid": "512", "url": "https://eu.wikipedia.org/wiki?curid=88833", "title": "Interstate 73", "text": "Interstate 73 Ameriketako Estatu Batuetako hegoaldetik iparraldera doan estatuarteko autobidea da. 19,75 km-ko luzera du, Greensborotik (Ipar Carolina) Asheborora (Ipar Carolina) du iblbide eta Ipar Carolina estatutik igarotzen da. Igarotzen dituen hiri nagusiak hauek dira:"}
{"id": "88834", "revid": "512", "url": "https://eu.wikipedia.org/wiki?curid=88834", "title": "Interstate 75", "text": "Interstate 75 Ameriketako Estatu Batuetako hegoaldetik iparraldera doan estatuarteko autobidea da. 2.875,04\u00a0km-ko luzera du, Hialeahtik (Florida) Sault Sainte Mariera (Michigan) du ibilbide. Florida, Georgia, Tennessee, Kentucky, Ohio eta Michigan estatuetatik igarotzen da. Igarotzen dituen hiri nagusiak hauek dira:"}
{"id": "88835", "revid": "512", "url": "https://eu.wikipedia.org/wiki?curid=88835", "title": "Ernst Werner von Siemens", "text": "Ernst Werner von Siemens (Lenthe, 1816ko abenduaren 13a \u2013 Berlin, 1892ko abenduaren 6a) asmatzaile eta enpresaburu alemaniarra zen. \"Siemens\" izena konduktantzia elektrikoaren unitatetzat hartu da Nazioarteko Unitate Sisteman: \"siemensa\".\nBiografia.\nLenthe-n jaio zen, Hannover-etik hurbil, 1816ko abenduaren 13an. Lau anaiatik zaharrena izan zen, guztiok ingeniariak eta industria-gizonak. Bere familiak ez zuen aukerarik ikasketa on batzuk ordaintzeko eta artilleria-akademian sartu zen. 1847an telegrafo mota berri bat eraiki zuen, \"Siemens AG\" enpresaren sorkuntzan lehen urratsak emanez, Johann Georg Halske-rekin batera. Garai horietan \"Telegraphen-Bauanstalt von Siemens &amp; Halske\" deitzen zen enpresa.\n1888an noblezian sartu zen, eta \"Siemens\" abizena \"von Siemens\" izatera pasatu zen. 1892ko abenduaren 6an hil zen Berlinen.\nAsmakizunak.\n1841an galbanizazio prozesu bat garatu zuen, 1846an orratz eta presiozko telegrafoa eta kable elektrikoak isolatzeko sistema bat gutapertxa erabiliz, itsas-azpiko kableen eraikuntza baimendu zuena.\nDinamoaren egilea da eta linea telegrafikoen aitzindaria ere izan zen. Irlanda-AEB linearen arduradun bezala aritu zen \"Faraday\" itsasontzitik, 1874an lanak hasi zirenetik, eta ondoren, Britainia Handia-India lineaz ere arduratu zen (1870).\nLehen lokomotorra elektrikoa aurkeztu zuen bere enpresak 1879, besteak-beste Londresko metroa lur azpian eraikitzea bideragarri egin zuena.\nGarrantzia elektrizitatearen historia.\nBere asmakuntza elektrikoen barnean dinamoa eta gutapertxaren erabilera (latexetik ateratako substantzia plastikoa) nabarmen genezake. 1887an Fisika eta Teknikako Institutu Inperialaren sorkuntzan parte hartu zuen, Karl-Heinrich Schellbach eta Hermann von Helmholtz-ekin batera Berlin-Charlottenburg auzoan. Urte bat geroago noblezia titulua jaso zuen."}
{"id": "88836", "revid": "336", "url": "https://eu.wikipedia.org/wiki?curid=88836", "title": "Siemens", "text": "Siemens honakoa izan daiteke:"}
{"id": "88837", "revid": "56334", "url": "https://eu.wikipedia.org/wiki?curid=88837", "title": "Nekao I.a", "text": "Menkheperra Nekau edo Nekao I.a (K.a. 672-K.a. 664), Sais egiptoar hiriko gobernaria zen. Egiptoko XXVI. dinastiako tokiko subirano saistarra bezala, Nekaoren erregealdia zortzi urtekoa izan zen, Manetonen arabera.\nNekao, ziur aski, Nekaubaren anaia eta Tefnakht II.aren semea zen. Bere seme Psametiko I.ak Egipto berriz bateratu zuen.\nNekao, nagusiki, dokumentu asiriarrengatik da ezaguna, baina bere erregealdiaren garaikidea zen egiptoar dokumentu batean ere erregistratua dago. Saisen, ofizialki, Asurbanipalek jarri zuen, K.a. 670 inguruan, Asiriaren aliatu bezala, berak, gertaera honen aurretik jada Egipton tokiko subirano bezala gobernatzen zuen arren.\nErregistro historikoen arabera, Nekao, K.a. 664an hil zuen Kusheko armada inbaditzaile batek, Tanutamaniren erregealdian. Nubiarren Niloren deltako inbasioa, berehala kanporatu zuten asiriarrek, hegoalderantz jarraitu zutenak, Goi Egipto konkistatu eta Tebas arpilatzeko.\nNekao I.aren izena, estela batean grabatua dago, bere erregealdiko bigarren urtean ofrenda bat emanez (Olivier Perduk 2002an argitaratua). Estelak, \"Isisen apaiza, Hebyten maitalea, buruzagi handia..., Iuputen semea, Akanosh\"ek \"Per Hebyt\"eko (egungo Behbeit el-Hagar, Sebennitosetik gertu) Osirisen hirukoari egindako lur dohaintza bat erregistratzen du. Estela, estilo, eduki eta epigrafiari dagokionez, Shepsesra Tefnakhten erregealdiko zortzigarren urteko dohaintzaren estelaren oso antzekoa da.\nHonek, Shepsesra Tefnakht, Tefnakht II.a zela iradokitzen du, eta, beraz, Piankhiren aurkari izan zen mendebaldeko buruzagi ospetsuarekin inolako zerikusirik ez duena. Shepsesra Tefnakht, Nekaoren aurrekari nahiko berria izango zen, Manetonen epitomean erregistratuta dagoen Stefinates. Perduk, modu sinesgarrian, Nekao I.aren aurrekari izan ziren bi errege saitarrak, hau da, Stefinates eta Nekauba, Manetonen testuaren arabera, XXVI. dinastia edo saitarraren hasierakoak direla azaltzen du."}
{"id": "88838", "revid": "336", "url": "https://eu.wikipedia.org/wiki?curid=88838", "title": "Sebennitos", "text": "Sebennitos (grezieraz \u03a3\u03b5\u03b2\u03ad\u03bd\u03bd\u03c5\u03c4\u03bf\u03c2), Niloren deltaren erdialdeko besoan edo sebenitikoan zegoen antzinako hiri egiptoar bat zen. Behe Egiptoko XII. nomoaren hiriburua ere bazen. Faraoien Egiptoren azken hiriburua izan zen.\nSebennitos, antzinatean, nolabaiteko garrantzia zuen hiri bat izan zen, eta penintsula batean duen kokapena, gaur egun \"Burlos\" deitutako laku bat eta Nilo ibaiaren artean, Menfis eta Behe Egipto osoarekin merkataritza eta harremanetarako oso toki mesedegarria izan zen. Baina, kanalak bertan behera uzteak eta lurraren igoerak ekarpen alubialen ondorioz, ia tokia suntsitu du (Champollion)\nSebennitosen izan zuen bere jatorria Egiptoko XXX. dinastiak. Ptolomeotar garaiko Maneton historialari eta kronista ere han jaio zen, K. a. III. mendean. Tokia, \"Familia Sakratua\"ren ibilbidearen zati bezala ere ezagutzen da, Egipton egon zen garaian."}
{"id": "88839", "revid": "56334", "url": "https://eu.wikipedia.org/wiki?curid=88839", "title": "Kudur-Enlil", "text": "Kudur-Enlil, Babilonia, Akad, Itsasoko Herrialdea eta Khanako errege bat izan zen. Kadashman-Enlil II.aren oinordekoa izan zen. Beharbada, honen anaia zen, eta K.a. XIII. mendean gobernatu zuen, beharbada, nahiko laburra izan zen erregealdia.\nBere oinordekoa, bere seme Shagarakti-Shuriash izan zen."}
{"id": "88840", "revid": "201", "url": "https://eu.wikipedia.org/wiki?curid=88840", "title": "Werner von Siemens", "text": ""}
{"id": "88841", "revid": "336", "url": "https://eu.wikipedia.org/wiki?curid=88841", "title": "SOHO", "text": "Solar and Heliosferic Observatory (SOHO) 1995ko abenduaren 2an espaziora bidali zen zunda berezia da. Bere funtzioa Eguzkia aztertzea da, 1996. urtetik ari da lanean. ESA eta NASA arteko multzo proiektua da SOHO zunda.\nHasieran bi urteko misioa burutzeko antolatu zen arren, sunda honek lanean dago orain dela 15 urte. Gainera gaur egun eguzkiaz informazioa, denbora errealean, ematen duen iturri bakarra da. Sundak transmititzen dituen datu hauek, eguraldi espazialaren iragarpenetan erabilgarriak dira oso. Lagrange puntuan dago Advanced Composition Explorer sundarekin batera, L1 izeneko puntuan.\nAipatutako puntu honetan, lurreko grabitatea eguzkiarena berdindu eta ezeztatzen du, beraz puntu honetan, oreka dinamikoa lortuko luke edozein zunda mota. Honen ondorioz, orbita egonkorra egongo da.\nEgonkortasun honek, beraz, L1 puntuan lortzen da, baina SOHO orbitan hamaika hilabete behin lortzen da.\nEgoera arruntean, zundak 200 kbps transmititzen ditu etengabe argazkiak egiteko, eta beste eguzki bitartekoak, Barne Espazioko Sarearen bitartez. SOHOren aktibitate datuak, eguzki sugarrak aurresateko erabiltzen dira.\n2003an ESA datuak transmititzeko beharrezko behar den eragilean zegoen akats bat transmititu zuen, eta horrek eragin zuen hiru hilabetetik behin, bi edo hiru asteko atzerapena datuen transmisioan. Dena den, ESA eta Barne Espazioko Sarearen (DSN) beste antena mota bat erabiltzen dituzten kasu horietan datuen transmisio ez galtzeko."}
{"id": "88842", "revid": "336", "url": "https://eu.wikipedia.org/wiki?curid=88842", "title": "Eurasiako plaka", "text": "Eurasiako plaka, plaka tektoniko kontinental bat da, Eurasia ia osoa hartzen duena. Salbuespenak honako hauek dira: Indiako azpikontinentea, Arabia (bi horiek euren plaka propioa dute) eta Verkhoyansk mendilerroaren ekialderantz dagoen Siberiaren zatia (Ipar Amerikako plakan dago). Ozeano Atlantikoaren iparraldeko zatiaren ekialdea ere hartzen du, erdialdeko Atlantikoko dortsaleraino, orotara 67.800.000 km\u00b2-ko hedadura duelarik. Honako plaka hauek ditu mugakide:"}
{"id": "88848", "revid": "448", "url": "https://eu.wikipedia.org/wiki?curid=88848", "title": "Katabolismo", "text": "Katabolismoa bizidunengan gertatzen den erreakzio kimikoen multzoa da, molekula organiko edo biomolekula handiak molekula bakun bihurtzen dituena. Oxidazio-erreakzioak gertatzen dira katabolismoan, energia askatzen dutenak. Ondorioz, prozesu katabolikoetan energia sortzen da, ATP bezalako molekuletan pilatzen dena.\nProzesu katabolikoen erreakzio orokorra honako hau izaten da:\nAB energia handiko biomolekula izanik, energia gutxiko A eta B molekula bakunetan bihurtzen dena\nErreakzio katabolikoetan askatzen den energia ATP energian aberatsak diren loturetan gordetzen da, eta, ondoren, anabolismoko erreakzio endergonikoetan erabili ahal izango da. Anabolismoa eta katabolismoa, beraz, lotuta dauden bideak dira, nahiz eta alderantzizkoak izan.\nBide katabolikoak antzekoak dira organismo autotrofo eta heterotrofoetan.\nMotak.\nErreduzitzen den substantziaren izaeraren arabera, bi katabolismo-mota bereiz ditzakegu:\nKatabolismoak.\nGluzidoen katabolismoa.\nAnimalien glukogenoa eta landareen almidoia glukosa-erreserbak dira. Glukosaren degradazio osoak, bere energia guztiaren aprobetxamendua lortu arte, bi fase ditu: glukolisia eta arnasketa.\nLipidoen katabolismoa.\nLipidoetatik (balio kaloriko oso handia duten substantziak) energia lortzeko mekanismo nagusia gantz-azidoen oxidazioa da. Gantz-azidoak triglizeridoetatik lortzen dira, berariazko lipasa bidezko hidrolisiaren bidez. Gantz-azidoak A koentzima (CoA) bati lotuko zaizkio zitoplasman, acil-CoA gisa aktibatuta geratuz. Horrela, mitokondriara pasatuko dira, eta bertan beta oxidazio izeneko prozesu bat jasango dute. Horiek beti iragan ahal izango dira Krebsen ziklora, eta beraz, zenbat eta luzeagoa izan gantz-azidoa, orduan eta energia gehiago lortuko da oxidazioan. Glizerina glizeraldehido 3-fosfato bilakatzen bada ere, degradatu ahal izango da, glukolisian sartuz.\nProteinen katabolismoa.\nZenbait kasutan, zeluletan dauden aminoazido askeak Krebsen zikloan eta arnas katean sartu daitezke a-zetoazido gisa. Aminazidoak oxidatzeko hiru mekanismo bereizten dira: transaminazioa, desaminazio oxidatiboa eta deskarboxilazioa.\nAzido nukleikoen katabolismoa.\nAzido nukleikoak nukleasen ekintzaren bidez degradatzen dira beren unitate mononukleotidoetan. Nukleotidoak beste entzimetatik hausten dira, ondoko hauek emanez: pentosak, azido fosforikoa eta base nitrogenatuak.\nHartzidurak.\nHartzidura mikroorganismoetan gertatzen da (bakterioetan eta zenbait legamiatan). Prozesu kataboliko horretan, elektroien azken hartzailea molekula organiko bat da. Gainera, prozesu horretan ez du arnas kateak parte hartzen. Hori dela eta, prozesu anaerobio bat da, ezin baita aireko oxigenoa erabili azken hartzaile gisa. Errentagarritasun energetikoa oso txikia da, prozesu aerobio batekin alderatuz gero. Azken produktuaren izaeraren arabera ondoko hartzidura-mota hauek bereiz ditzakegu:"}
{"id": "88849", "revid": "105290", "url": "https://eu.wikipedia.org/wiki?curid=88849", "title": "Verkhoiansk mendikatea", "text": "Verkhoiansk mendikatea (, \"Verjoyanski jrebet\") Errusiako asiar zatiaren iparraldean dagoen 1.200 kilometroko luzerako mendikate bat da, Zirkulu Polar Artikoaren bi alboetan eta Ekialdeko Siberiaren erdian.\nAdministratiboki, Errusiako Sakhako Errepublikan dago.\nGeografia.\nMendikate honek, Lena eta Aldan ibaiak, mendebaldean, eta Yana ibaiaren artean ekialdean, 1.200 kilometroko arku handi bat eratzen du. Mendikate honetan, euren urak aipaturiko ibaietara isurtzen dituzten ibai ugarik dute euren iturburua: ekialdeko zatian, Sartang, Durgalach, Yana, Byantakh eta Omolot. Mendebaldekoan, ibai laburragoak dira, horietatik gehienek, euren urak, Lena ibaira isurtzen dituztelarik.\nPuntu gorena, 2.389 metrotan dago, mendikatearen hegoaldean. Inguruko finkapenik garrantzitsuena, Verkhoiansk da, mendikateari izena ematen diona, Yana ibaiaren ertzean dagoena. 2002an, bere biztanleria 1434 biztanlekoa zen. Yanako uretan behera, 60 kilometro ingurura, Batagaj dago.\nOhi populatuak dauden tokietan erregistraturiko tenperaturarik baxuenak, eskualde honetan erregistratu dira, urtearen zatirik gehienean, elur geruza sakon batez estalia egoten dena. Azken glaziazioan, mendikateak, glaziar zabalak zituen. Paisaia, udan, mendi alpetarretan ikus daitekeenaren modukoa da.\nEskualde honetan, ikatz, berun, zilar eta zinkeko meatokiak daude. Mendikatea, Eurasiar Plaka eta Ipar Amerikar Plaka elkartzen diren tokitik justu mendebaldean dago."}
{"id": "88850", "revid": "56334", "url": "https://eu.wikipedia.org/wiki?curid=88850", "title": "Ashur-bel-kala", "text": "Ashur-bel-kala (edo Assur-bel-kala, \"Assur jainkoa guztiaren jauna da\"), Asiriako errege bat izan zen. K.a. 1074 eta K.a. 1056 bitartean gobernatu zuen. Tiglath-Pileser I.aren semea zen, eta honen beste semea Asharid-apal-Ekurren erregealdi laburraren ondoren hartu zuen tronua. 18 urteko erregealdi baten ondoren, behar baino lehenago hil zen, eta Assur hirian lurperatua izan zen. Bere oinordekoa, bere seme Eriba-Adad II.a izan zen."}
{"id": "88851", "revid": "105290", "url": "https://eu.wikipedia.org/wiki?curid=88851", "title": "Biskuit", "text": "Buztingintzan, biskuita (\"biscuit\") terrakotaren lehen egostearen emaitza da, baina sarriago, emaitza horri berari esaten zaio biskuit, lehengaia, buztina ez den bitartean, baizik eta kaolina, kuartzoa edo feldespatoa.\nHistoria.\nTeknika hau, XVIII. mendearen erdialdean erabiltzen hasi zen, batez ere Frantzian, S\u00e8vreseko lantegian, eta Italian, Napoliko \"Real Fabbrica di Capodimonte\"n. Garai honetan, modan jarri ziren estatuatxoak eta artzaintza eszenen multzoak. XIX. mendean, biskuitaren bidez egin ziren panpina ugari.\nElaborazioa.\nBiskuita egitek labeak, 900 eta 1000\u00ba artean egon behar du, eta, ezinbesteko baldintza bat, airea igaro behar dela da, herdoiltze egoki bat gerta dadin.\nEzaugarriak.\nBiskuitezko zeramika, zuria, distirarik gabea eta oso hauskorra da, eta, beraz, soilik apaindura gisa erabiltzen da estatuatxo eta beste objektu batzuetan. Ez da egokia baxera egiteko."}
{"id": "88852", "revid": "58701", "url": "https://eu.wikipedia.org/wiki?curid=88852", "title": "Hantil II.a", "text": "\"Hantil II.a\"' errege hitita bat izan zen, lehenagoko errege izan zen Alluannaren balizko semea. Tahurwailiren oinordekoa izan zen baldintza ezezagunetan. Bere erregealdia, hititar inperio ertaina edo aro iluna deritzonaren barnean dago. Historikoki K.a. XV. mendean bizi izan zen.\nHantil II.aren erregealdian, gasgastarrek, Pontoko barbaroek, lehen aldiz inbaditu zuten hititar inperioa, Tiliura eta Nerik konkistatuz, azken hau, oso garrantzitsua erlijioaren ikuspuntutik. Hantil II.ak, Tahurwailik bezala, Telepinuk Kizzuwadnarekin sinatu zuen aliantza berritu zuen.\nBere oinordekoa, Zidanta II.a izan zen, honen eta Hantilen arteko senidetasun harremana zein zen ezagutzen ez delarik."}
{"id": "88853", "revid": "105290", "url": "https://eu.wikipedia.org/wiki?curid=88853", "title": "Sam arranoa", "text": "Sam arranoa 1984ko Los Angeleseko Udako Olinpiar Jokoetako maskota izan zen. Arrano buruzuri bat zen, AEBetako ikur bat, nazioko armarrian ere agertzen dena. Bere izena, AEBek ingelesez jasotzen duten ezizenagatik datorkio: \"Uncle Sam\", AEBetako beste ikur bat. C. Robert Moore izan zen maskota honen diseinatzailea, Disneyko artista bat. Sarritan, \"Eagle Sam\" deritzonarekin nahasten da, Disneylandeko America Sings atrakzioko aurkezlea, Marc Davisek 1973an diseinatua. Baita Sam arranoa (muppeta)rekin ere.\nJokoak amaitu ondoren, Sam arranoa, atletismoko proba bat iragartzeko erabili zen. Mt. SAC erreleboak Mt. San Antonio Collegen, zehazki, \"Los Angeles 1984ko Gazteen Egunak\", atletismoan interesatutako gazteentzako promozioa, Olinpiar Jokoek irauten zuten bitartean sortutako karitatezko talde bati laguntzeko lasterketa."}
{"id": "88854", "revid": "58701", "url": "https://eu.wikipedia.org/wiki?curid=88854", "title": "Mende (Loz\u00e8re)", "text": "Mende (okzitanieraz: \"Mende\" ) Frantziako hiria da, Loz\u00e8re departamenduko hiriburua dena.\nGeografia.\nMende Clermont-Ferrand eta Montpellier artean dago eta baita Lyon - Saint-\u00c9tienne eta Tolosa artean ere. Gertuko hiri nagusiak Aurillac eta Saint-Flour (Cantal), Le Puy-en-Velay (Loira Garaia), Rodez eta Millau (Aveyron) eta Al\u00e8s eta N\u00eemes (Gard) dira."}
{"id": "88857", "revid": "58701", "url": "https://eu.wikipedia.org/wiki?curid=88857", "title": "Montauban", "text": "Montauban () Frantziako hiria da, Tarn eta Garona departamenduko hiriburua dena.\nGeografia.\nTarn ibaiak zeharkatua, Tolosatik 50 kilometrotara iparralderantz dago.\nHistoria.\n1144an Alfontso Jordan Tolosako kondeak Montauban sortu zuen. Hiria historiako lehen bastida izango da. 1530eko hamarkadatik aurrera, Montaubango biztanleria protestantismora bihurtu zen, Erlijio Gerren hasieran erabat higanota izatera iristeko. 1556an, Henrike II.aren heriotzaren aldeko meza ez zen burutu zortzi hilabete igaro arte. 1561eko urtarrilean, kultu protestantea publikoa zen; abuztuan, monje katolikoei ez zitzaien otoitz egiten uzten. Gotzaina kanporatua da eta hiriko kontsulak protestanteak ziren.\n1598an, Henrike IV.ak, Nantesko Ediktuaren bidez, Frantziako protestanteei erlijio eskubideak eman ondoren, azken hauei hirurogei hiri inguru ematen zizkien. Montauban, Ediktuaren bidez loturiko hiri garrantzitsuenetako bat bilakatu zen, N\u00eemes eta Arroxelarekin batera.\nHerri eta hiri senidetuak.\nMotaunban ondorengo hiriekin senidetuta dago:"}
{"id": "88858", "revid": "1340", "url": "https://eu.wikipedia.org/wiki?curid=88858", "title": "St. Gallen", "text": ""}
{"id": "88859", "revid": "58701", "url": "https://eu.wikipedia.org/wiki?curid=88859", "title": "Rodez", "text": "Rodez ( ahoskatua; , ahoskatua) Frantziako hiria da, Aveyron departamenduko hiriburua dena.\nGeografia.\nErdialdeko Mendigunean kokatuta, Albi eta Tolosa artean dago.\nHona hemen inguruko herriak:\nHiri senidetuak.\nRodez ondorengo hiriekin senidetuta dago:"}
{"id": "88860", "revid": "119347", "url": "https://eu.wikipedia.org/wiki?curid=88860", "title": "Mar\u00eda Caridad Col\u00f3n", "text": "Mar\u00eda Caridad Col\u00f3n (Baracoa, 1958ko martxoaren 25a -) xabalina jaurtiketan espezializatutako kubatar kirolari ohia da. 1980ko Moskuko Udako Olinpiar Jokoetan urrezko domina irabazi zuenean, Olinpiar Jokoen historian urrea lortzen zuen Latinoamerikako lehen emakume atleta bilakatu zen.\nBizitza.\n1958an Kubako Baracoan jaioa, egungo Guantanamo probintzian, atletismoan oso gazterik hasi zen. 1978an, Kolonbiako Medellin hirian ospatutako Erdialdeko Amerikako eta Karibeko Jokoetan parte hartu zuen, non lehenengo postua lortu zuen, 63,40 metroko jaurtiketa batekin. Honela, lehiaketa horretako xabalina jaurtiketako errekorra hautsi zuen. Lau urte beranduago, Joko horien hurrengo edizioan, Habanan ospatutakoan, garaipena errepikatu zuen.\nPanamerikar Jokoetan, beste hainbeste egin zuen. Lehenik, San Juan de Puerto Ricoko edizioan nagusitu zen, 1979an, 62,30 metroko jaurtiketa bat eginez eta errekor panamerikar berri bat ezarriz. Lau urte beranduago, joko horien hurrengo edizioan, Caracasen, beste garaipen bat lortu zuen. Aire zabaleko Munduko Atletismo Txapelketan egin zuena, meritu handikoa izan zen, 1983ko Helsinkiko edizioan zortzigarren eta 1987koan, Indianapolisen, bigarren eginez.\nBere karrera arrakastatsuan, puntu gailen bezala, 1980. urtea agertzen da. Urte horretan, Kubaren ordezkaritzako protagonistetako bat izan zen 1980ko Moskuko Udako Olinpiar Jokoetan, antzinako SESBen. Moskun, lehen saiakeran egindako 68,40 metroko jaurtiketa bati esker, urrezko domina eskuratu zuen. Garaipen hori maila handiko arerioen aurka lortu zuen, Olinpiar Jokoen aurreko edizioko xabalina jaurtiketako probako garaile izan zen Ruth Fuchs kasu, historiako xabalina jaurtitzailerik hoberen izendatua dagoena. Mar\u00eda Caridad Col\u00f3n Udako Olinpiar Jokoetan urrezko domina bat lortzen zuen lehen emakume latinoamerikarra bihurtu zen.\nMar\u00eda Caridad Col\u00f3nek, kirolarekin lotua jarraitzen du, Habanako Manuel Fajardo Komandantea Kultura Fisikoko Institutu Gorenean belaunaldi berriei erakusten."}
{"id": "88861", "revid": "81", "url": "https://eu.wikipedia.org/wiki?curid=88861", "title": "Kare", "text": "Karea (kaltzio oxidoa, CaO) konposatu kimiko bat da, gizakiak oso erabilia. Giro-tenperaturan solido zuri, kaustiko eta alkalinoa da. Kaltzio oxidoa normalean kaltzio karbonatoa (CaCO3, kaltzita) daukaten materialen deskonposizio termikoaren bidez lortzen da. Lan honetan erabilitako material nagusia kareharria da. \nHistorikoki, karea pareten gainazala osatzeko erabili izan da Euskal Herriko etxeetan, hala nola baserrietan, tipikoki zuri kolorez, karea biozida delako. IV-VI. mendeetan, halaber, Saint-Liziersko harresiak karez estalita zeuden, consorannien lurraldean. "}
{"id": "88862", "revid": "105290", "url": "https://eu.wikipedia.org/wiki?curid=88862", "title": "Erdialdeko Amerikako eta Karibeko Jokoak", "text": "Erdialdeko Amerikako eta Karibeko Jokoak lau urtetik behin munduko alde hartako herrialdeen artean jokatzen den hainbat kiroleko txapelketa da. Lehen hiru gertaldietan (1926, 1930 eta 1935), Erdialdeko Amerikako Jokoak zeritzen. Erdialdeko Amerikako eta Karibeko Kirol Erakundeak (gaztelaniazko siglez ezagunagoa: ODECABE) antolatzen ditu. Jokatzen diren kirolen artean daude atletismoa, beisbola, futbola, igeriketa, saskibaloia, squasha, tenisa eta abar."}
{"id": "88863", "revid": "201", "url": "https://eu.wikipedia.org/wiki?curid=88863", "title": "Bizkotxo", "text": "Bizkotxoa (latinezko etik, bi aldiz egosia) labean egositako edozein ore gozori deritzo. Bizkotxo guztiek daramatena, arrautzak, irina (ohi gari irina) eta azukrea edo gatza dira. Bizkotxorik sinpleenak, hiru osagai hauek daramatza, guztiak kantitate berberean, limoi azal arraspaturekin, usaina emateko.\nGehigarri bezala, arrautzen ordez, legamia kimikoa eraman dezake, orokorrean, gasifikatu eta, beraz, bolumena emateko (arrautza zuringoak elur puntuan muntatuz gauza bera lortzen den arren), koipeak (ohi gurina, baina baita, batzuetan, oliba olioa ere, eta, ez hain ohi, zerri gantza, beste likido batzuk (batez ere esnea, baina baita likoreren bat ere) eta zaporea eman dezaketen beste osagai batzuk, txikitutako almendrak, kakaoa, koko xehatua, etab...\nLegamien ondorioz hazten diren labean eginiko ore gozoak (opilak, errege opilak, panettonea, etab...) ez dira bizkotxotzat hartzen.\nLapurdin, Etxeko bixkotxa erabiltzen da euskal gozopil ezaguna izendatzeko, kremaz edo gereziz betea dagoena.\nBizkotxoaren historia.\nXVI. mendean, bizkotxoak marinelen elikagai nagusietakoa ziren itsas ibilaldi luzeetan. Opil txiki biribilak ziren, galleta modukoak, gari irinez eginak. Bi aldiz egosten zituzten, bidaian zehar hartzitu ez zitezen. Eta egosaldi bikoitz horretatik datorkie izena, latinez \"bis coctus\" hitzek \u201cbitan egosia\u201d esan nahi baitute.\nHortaz, duela 500 urteko bizkotxo haiek ez zuten zerikusirik gure gaurko bizkotxo harroekin. Antz handiagoa zuten frantsesezko edo ingelesezko \"biscuit\"ekin. Baina ez ziren gozoak. Arrain gazituarekin, urdaiarekin, lekaleekin edo arrozarekin batera jan ohi zituzten, edo, besterik ezean, olio pixka bat botatzen zioten.\nBizkotxoak bustitzeko ohituta hasieratik zabaldu zen. Baina egun jalekeria hutsez egiten duguna, beharragatik egiten zuten orduan. Egunak aurrera joan ahala, opil haiek gogortu egiten ziren, janezin bihurtu arte. Horregatik uretan edo ardotan busti ohi zituzten, hortzeriaren mesedetan."}
{"id": "88864", "revid": "56334", "url": "https://eu.wikipedia.org/wiki?curid=88864", "title": "Likore", "text": "Likorea alkoholdun edari gozo bat da, sarri, fruitu, belar edo espezien zaporea izaten duena, eta, batzuetan, krema zaporea. Historikoki, landare medizinaletatik datoz, orohar, fraideek prestatutakoak, Benediktinoak bezala. Likoreak, Italian eginak izan ziren XIII. mendetik.\nLikoreren batzuk, zur, fruitu edo lore batzuen infusio bidez prestatzen dira, ur edo alkoholetan, eta azukrea gehituz. Beste batzuk, agente usaitsuen destilaketa bidez egiten dira. Likorea eta alkoholdun edariaren arteko bereiztea, ez da sinplea, batez ere, gaur egun, zapore gozoa duten alkoholdun edari asko baitago. Edonola ere, zaporedun alkoholdun edariak ez dira infusio bidez prestatzen. Alkoholean duten edukia, ez da bere bereizgarrietako bat. Likore gehienek, alkoholdun edariek baino alkohol gradu gutxiago dituzte, baina, likoreren batzuk, 55 gradura ere iris daitezke, absentaren kasuan bezala.\nLikoreak, eurak bakarrik, azkenburukoaren aurretik edo honen ondoren edan daitezke, edo koktel edo sukaldean erabil daitezke."}
{"id": "88865", "revid": "105290", "url": "https://eu.wikipedia.org/wiki?curid=88865", "title": "Elektriona", "text": "Elektriona (bere izenak, \"dizdiratsu\" esan nahi duena), greziar mitologian, Helios eguzki jainkoa eta Rodo lamiaren alaba bat eta, beraz, heliaden arreba zen.\nBere bizitza osoan birjina mantendu zen, eta, hil zenean, Rodaseko biztanleen aldetik, heroi edo erdijainkosa ohoreak jaos zituen."}
{"id": "88866", "revid": "1712", "url": "https://eu.wikipedia.org/wiki?curid=88866", "title": "Kaltzio oxido", "text": ""}
{"id": "88872", "revid": "90523", "url": "https://eu.wikipedia.org/wiki?curid=88872", "title": "Mi\u00f1oiak", "text": "Mi\u00f1oiak Arabako Foru Aldundiaren kidego armatua dira. XVIII. mendean eratu zen, Gipuzkoako eta Bizkaiko foru-poliziak bezala, eta beren jatorrizko zeregina ordena publikoari eta bake sozialari eustea izan zen. Araban \"cuadrilleros\" deitu zitzaien hasieran, baina laster mikelete izena hartu zuten, eta azkenik mi\u00f1oi izena gailendu zen.\nDenboran zehar, mi\u00f1oiak funtzioak galduz joan dira. Hirugarren Gerra Karlistaren ondoren, foruak deuseztatu ziren, eta mi\u00f1oien kopurua asko murriztu zen. Espainiako Gerra Zibilaren ondoren, Gipuzkoako eta Bizkaiko mikeleteen kasuan ez bezala, mi\u00f1oien kidegoak iraun egin zuen, Araba matxinoen alde ipintzeagatik, baina eraikin ofizialen zaintza eta protokolo funtzioak soilik utzi zitzaizkien.\nFrancoren diktadura amaitu ondoren, Araba EAEn sartu eta mi\u00f1oien zerbitzua eraberritu zen; mi\u00f1oiak Ertzaintzaren egituraren barruan geratu ziren. Espainiako Estatuak mi\u00f1oien gainean zituen eskumenak EAEren eskuetara igaro ziren. Hala ere, Arabako Foru Aldundiak oraindik ere eskumenak ditu mi\u00f1oien gainean.\n1980ko urtarrilaren 9an, ETA militarrak mi\u00f1oien buru Jesus Velasco Zuazola hil zuen. Ekintza hau ETAk diktadura ondoko euskal polizia autonomikoaren aurka egindako lehen erasotzat hartu izan da.\nZereginak.\nMi\u00f1oien zereginen artean Arabako Foru Aldundiaren eraikinen zainketa eta Arabako Lurralde historikoko trafikoa dira. 1992ko Polizia Legearen ondorioz, polizia agentzia izatetik Ertzaintzaren \"Atal\" bat izatera igaro ziren. Hau da, organikoki Ertzaintzaren zati dira baina funtzionalki Foru Aldundiaren menpe daude.\nZeregin guztiak hauek dira:\nBaliabide mugikorrak.\nAutoen artean honakoak erabiltzen dituzte:"}
{"id": "88873", "revid": "1712", "url": "https://eu.wikipedia.org/wiki?curid=88873", "title": "Mi\u00f1oi", "text": ""}
{"id": "88881", "revid": "9394325", "url": "https://eu.wikipedia.org/wiki?curid=88881", "title": "Aritza Bergara", "text": "Aritza Bergara Alustiza (Sestao, Bizkaia, 1972) idazle, musikari eta euskal kulturari lotutako ekimen berrien sortzaile eta bultzatzailea da.\nAbanto-Zierbenako Musika Eskolako sortzaile eta irakaslea izan da. Portugaleteko Elai-Alaik antolatutako Euskal Musika Tresnen Eskolan eta Gernikako Segundo Olaeta Musika Eskolan ere izan da irakasle, Basauriko Musika Eskolan eman ditu azken klaseak.\n\"Zugarramurdi\" euskal musika tresnen taldearen eta \"Albokale\" albokarien bandaren sortzaile eta parte-hartzailea izan da. Halaber, folklore, batez ere mitologiaren inguruan, eta musika ekimen ugarietan parte hartu du, gaiari buruzko zenbait liburu ere idatziz. Udako eta neguko solstizioei buruz, mitologiari buruz (mitologiaren pertsonaiak, akelarreak eta sorginak...) edota euskal soinu tresnei buruzko hamaika hitzaldi eman ditu han-hemenka.\nGaur egun, Ediciones Letras Rojas sortu du, eta, horren bidez, nobela beltzeko argitalpenak egiten ditu, bere gaietan kritika soziala eginez (pederastia, eredu energetikoa, jatorrizko herriak, gerra zibila eta hobi komunak, migratzaileak, emakumeen salerosketa...). Zenbait adituk literatura gisa definitzen dute, eta horrek \"gogoeta eragiten du, entretenitzen duen bitartean\".\nEguzkilore Liburuak elkartearen sortzaileetako bat ere bada, eta talde horren bidez bideratzen ditu Euskal Herriari lotutako lanak. Horrela, thriller formatuan, euskal mitologiako edukiak jorratzen ditu, mitologia gaur egungo eta bizirik dagoen zerbait bezala aurkeztuz, ez iraganeko errealitate bat bezala (bereziki \"jentil\" trilogia nabarmentzen da, thriller mitologikoaren erreferentzia bat). Azkenik, haurrentzako lanak ere egin ditu, txikienei euskal kultura ezagutarazteko. Horien adierazle nagusiak \"Adur eta Izar\" liburuak dira, bere testuen idazketa bere gain hartuz.\nGai azpimarragarrienetako bat argitaratzeko modua da, crowdfunding-kanpainak bultzatuz, eta, horrela, irakurleek lanen baten izenburua aukeratzen laguntzen dute, edo, bestela, azaleko proposamenen artean aukeratzen dituzte, eta, aldi berean, aleak aldez aurretik eskuratzen dituzte, inprimatzeko, diseinatzeko, maketatzeko eta abarrerako gastuei aurre egin ahal izateko. Beraz, Creative Commons lizentziapean argitaratzen diren lankidetza-lanak dira."}
{"id": "88882", "revid": "56334", "url": "https://eu.wikipedia.org/wiki?curid=88882", "title": "Eriba-Adad II.a", "text": "Eriba-Adad II.a, Asiriako errege bat izan zen. K.a. 1056 eta K.a. 1054 bitartean gobernatu zuen. Bere aita Ashur-bel-kalaren oinordekoa izan zen Asiriako tronuan, baina bi urteko erregealdia besterik ez zuen izan, bere osaba Shamshi-Adad IV.ak tronua usurpatu zion arte. Honen ondoren, ez da askoz gehiagorik ezagutzen bere erregealdiari buruz."}
{"id": "88884", "revid": "56334", "url": "https://eu.wikipedia.org/wiki?curid=88884", "title": "Kurigalzu I.a", "text": "Kurigalzu I.a, Babiloniako dinastia kasitarreko errege bat izan zen. K.a. XIV. mendean gobernatu zuen.\n\"Osotasunaren erregea\" eta \"aurrekoen artean parekorik gabeko erregea\" tituluak jaso zituen.\nKadashman-Harbe I.aren oinordekoa izan zen, eta honen erresuma mehatxatzen zuten suteotar nomadak kanporatzearen politika jarraitu zuen. Berarekin, Babiloniak, berriz, potentzia handi maila berreskuratu zuen. Bere izena, Dur-Kurigalzuren eraikuntzarekin lotua doa, Bagdadetik 17 kilometrora dagoen hiria, Jebel Hamrin mendiek babestua. Dirudienez, hiri hau, ez zen, soilik, arrazoi estrategikoengatik aukeratu, baizik eta Babiloniaren eta Esagil tenpluko apaizen eraginetik askatzeko.\nKanpo politikari dagokionez, Egiptorekin harremanak estutu zituen, bere alaba bat, Amenofis II.a faraoiaren emazte bezala emanez. Politika honen zentzu berean, Siriako erregetxo batzuei, Egipto, eskualdeko potentzia nagusi bezala ordezkatzeari emandako ezezkoa aipa daiteke."}
{"id": "88885", "revid": "105290", "url": "https://eu.wikipedia.org/wiki?curid=88885", "title": "Dur-Kurigalzu", "text": "Dur-Kurigalzu (egungo Aqar-Quf hiria, Iraken), Mesopotamia hegoaldean zegoen antzinako hiri bat zen, Tigris eta Dijala ibaiak elkartzen diren tokian, egungo Bagdadetik 30 kilometro inguru mendebaldean. Babiloniako kasitar dinastiako Kurigalzu I.ak sortu zuen, K.a. XIV. mendean, eta bertan behera utzia izan zen kasitar dinastia erori zenean. Dur- aurrizkiak, akkadikoz \"gotorlekua\" esan nahi du. Kurigalzu, berriz, kasitar dinastiako errege izen bat da, errege zerrendan errepikatu egiten baita, epiteto bat ere izan daitekeelarik, \"herriaren buruzagia\" edo kasitarrena, esan nahi duena.\nHiriak, Sumertar jainkoen omenezko tenpluak eta zigurata ditu, errege jauregi bezala. Arkeologo irakiarrek industu zuten 1943 eta 1945 bitartean. Zigurata, oso ongi kontserbatua dago, 51 metroko altuera duelarik. Lehenengo maila, Sadam Husseinen gobernuak \"zaharberritu\" zuen 1970ean."}
{"id": "88887", "revid": "90204", "url": "https://eu.wikipedia.org/wiki?curid=88887", "title": "Antioko IX.a Eusebio", "text": "Antioko IX.a Eusebio (), Seleukotar dinastiakoa, Siriako errege bat izan zen. K.a. 114 eta K.a. 96 bitartean gobernatu zuen. Antioko VII. Evergetesen eta Kleopatra Tearen semea zen. Bere aita Partian hil ondoren eta bere osaba Demetrio II.a Nikator boterera itzuli ondoren (K.a. 129), bere amak Bosforoko Zitziko hirira bidali zuen, eta hortik datorkio bere \"Zitzikotarra\" ezizena, Antioko IX.a honela ere ezagutzen delarik. Siriara, K.a. 116an itzuli zen, seleuzidar tronua, bere anaiorde eta lehengusu zen Antioko VIII.a Grifori aldarrikatzeko, biek, erresuma banatu zuten arren, Siria zatitu zenean. Bere elkargobernaria hil eta gutxira, honen seme zen Seleuko VI.a Epifanesek, gudu batean garaitu eta hil zuen, K.a. 96an."}
{"id": "88889", "revid": "90204", "url": "https://eu.wikipedia.org/wiki?curid=88889", "title": "Amenofis II.a", "text": "Aajeperura Amenhotep, Amenhotep II.a edo Amenofis II.a, azken hau bere izen greziarra, Egiptoko XVIII. dinastiako zazpigarren faraoia izan zen, eta K.a. 1427tik K.a. 1401 arte gobernatu zuen. Bere koroaketa eta jaiotza izenak, \"Aa-Jeperu-Ra Amen-Hotep\" izan ziren.\nBizitza.\nTutmosis III.a eta Hatshepsut Meritraren semea zen. Bere aitaren hedapenezko politika emaitza bikainekin jarraitu zuen, Egiptoren Siria eta Nubiako lurrak hedatuz eta egonkortuz, herrialdeak, bere lurralderik handiena lortu zuelarik. \"Errege kirolaria\" bezala ezaguna, bere erregealdia, bere aitarenaren erabateko jarraipena izan zen.\nHil ondoren, bere oinordekoa, bere seme Tutmosis IV.a izan zen, Tiaa izeneko bigarren mailako emazte batekin izandakoa. Amenofis II.ak izan zituen emazteetatik, ezagutzen denaren arabera, bakar batek ere ez zuen Errege Emazte Handi titulurik izan. Faraoi honen seme-alaba ugariren izenak iritsi dira: Ahmose, Iaret, Uebensenu, Jaemuaset, Amenhotep...\nBere hilobia, KV35a, Erregeen Haranean dago, eta nahiko egoera onean kontserbatzen da. 1898an aurkitu zen, eta, aurkikuntza hau, egiptologiaren historian, urrats handia izan zen, hilobi lapurrengandik salbu jarriak izan ziren beste errege momia batzuk baitzituen. Gonbidatu ospetsuen artean, hauen hondarrak orain Kairoko Egiptoar Museoan daudenak, Amenofis II.a berataz gain, Tutmosis IV.a, Amenofis III.a, Seti II.a, Siptah eta Tiy erregina daude.\nBere garaiko testigutzak.\nIdazkunak eta monumentuak Karnaken\nIdazkunak eta monumentuak Egiptoko gainontzeko tokietan\nAipamenak, beste pertsonaia batzuen monumentu eta biografietan (laburpena)\nAmenofis II.a: Irteerako faraoia?\nXIX. mendean eta XX. mendearen zati batean, uneren batean oso onartua izan zen hipotesi bat defendatzen zen: Amenofis II.a zela hebrearrei Egiptotik irtetzea eragotzi ziena, Irteera liburuan kontatzen denaren arabera. Gaur egun, aukera hau, ia baztertua dago, eta, Bibliako liburu horretan kontatzen dena, Ramses II.aren edo Merenptahren erregealdian gertatu zela uste da, 200 urte inguru beranduago, hori baieztatzen duten dokumentu edo hondakin arkeologikorik aurkitu ez den arren."}
{"id": "88890", "revid": "42539", "url": "https://eu.wikipedia.org/wiki?curid=88890", "title": "Zidanta II.a", "text": "Zidanta II.a, errege hitita bat izan zen. Hantil II.aren oinordekoa izan zen, bi hauen arteko senidetasun harremana zein zen ezagutzen ez delarik. Bere erregealdia, hititar aro ilunean edo inperio ertaina deritzon garaian dago.\nEz da askorik ezagutzen bere gobernualdiari buruz, hititar erresuma eta Kizzuwadnaren artean gerra bat egon zitekeela izan ezik, bi estatuek ondoren sinatu zuten bake hitzarmenagandik ebazten denez, eta, aro ilun horretan, hitzarmen honetaz, hititar erresumaren ahuldadea frogatzen duten zatiak mantentzen direlarik.\nZidanta II.aren oinordekoa, Huzzia II.a izan zen, bien arteko harremana zein zen ezagutzen ez delarik."}
{"id": "88891", "revid": "336", "url": "https://eu.wikipedia.org/wiki?curid=88891", "title": "Okhotskeko plaka", "text": "Okhotskeko plaka, Okhotskeko itsasoa, Kamtxatka penintsula eta Japonia ekialdea hartzen dituen plaka tektoniko kontinental bat da. Ipar Amerikako plakaren zatitzat hartzen zen, baina, berriki, plaka horretatik independentea dela ikusi da. Plaka hauek ditu mugakide:"}
{"id": "88896", "revid": "336", "url": "https://eu.wikipedia.org/wiki?curid=88896", "title": "Itsas hobi", "text": "Itsas hobia edo fosa ozeanikoa ozeanoaren sakontasuna hasten den urazpiko lurraren gune beheratu eta luzangei deritze. Ozeanoan dagoen erliebe mota bat da, eta 11 kilometroko sakoneraraino irits daiteke: ezaguna den itsas hobirik sakonena Challenger osina da, Ozeano Barearen mendebaldeko Marianetako itsas hobian, 11.033 metroko sakonerarekin. Izan ere, Ozeano Barearen mendebaldean daude itsas hobi gehien, bai eta sakonenak ere, horietatik seik 10 kilometro baino gehiagoko sakonera baitute.\nUraren tenperatura itsas hobietan oso baxua izaten da: 0 eta 2\u00a0\u00b0C artekoa izan ohi da. Hala uste izaten ez bada ere, itsas hobietan bada bizidunik, soinberak kasu.\nUrte askoan, zientzialariak harrituta zeuden zen ozeanoko tokirik sakonenak erdialdean ez, baizik uharte bolkanikoen eta kontinenteen ondoan daudela ikusita. Gertaera hau, baina, erraz azaldu eta ulertu da plaken tektonikaren teoria eta kontinenteen jitoaren bidez, jarraian azaltzen den bezala.\nItsas hobiei lotutako prozesu geologikoak.\nItsas hobiak, subdukzio guneetan eratzen dira, bi plaka tektonikok, elkarren aurka talka egin, eta horietako bat, dentsitaterik gehien duena, bestearen azpian sartzen den (subdukzioa) lurrazaleko tokiak. Emaitza bezala, urazpiko lurrean beheragune handi bat eratzen du. Horren adibide on bat, Peru-Txiletako itsas hobia da, Hego Amerikako plakaren eta Nazcako plakaren arteko talkaren emaitza dena.\nSubdukzio gune horiek, bi plaken arteko marruskadura, konpresio eta tentsioek eragindako aktibitate sismiko bizi batekin lotuak daude. Japonia edo Indonesiako lurrikara eta tsunami handiak, fenomeno honen ondorio dira\nSubdukzioan beherantz doan plaka astenosferaraino heltzen denean, urtu egiten da, eta urtutako materialak, arinagoak, sumendiak eratuz igotzen dira. Elkartzen diren plaken izaeraren arabera, hainbat eratako itsas hobiak daude:\nKokapen geografikoa.\nSubdukzio-eremuak garatzen dituzten plaka konbergenteen mugen 50.000 km inguru daude, gehienak Ozeano Barearen inguruan. Baina Indiako Ozeanoaren inguruan ere aurkitzen dira. Badaude baita muga konbergente zati oso labur batzuk ere Ozeano Atlantikoan eta Mediterraneoan ere. Munduan 50 fosa ozeaniko baino gehiago daude, ozeanoen % 0,5 okupatzen dutelarik.\nLubakiak, geomorfologikoki, sakonunetik bereiziak dira. Sakonuneak itsas hondoko sakonune luzeak dira, alde malkartsuak eta hondo lauak dituztenak, eta lubakiak, berriz, V formako profila dute. Partzialki beteta dauden lubakiak, batzuetan, sakonune gisa deskribatzen dira (adibidez, Makran sakonunea); beste batzuetan, berriz, lubakiak guztiz lurperatuta daude, eta ez dute adierazpen batimetriakorik (esaterako, Cascadia subdukzio-eremua, sedimentuz guztiz beteta dagoena), baina horiek ordezkatzen dituzten plaka tektonikoen oinarrizko egiturak lubaki ozeanikoak dira. Hala ere, sakonune askok egitura tektoniko mota desberdinak adierazten dituzte, hala nola Antilla Txikietako sakonunea, zeina Antilla Txikien subdukzio-eremuko aurrearku arroa den; Kaledonia Berriko sakonunea, Tonga-Kermadec subdukzio-eremuarekin erlazionatutako arro sedimentario hedagarria dena, eta Cayman Trough eraldaketa-faila eremu baten barnean dagoen arroa.\nLubakiak, arku bolkanikoekin eta Wadati-Benioff guneekin batera (sumendiaren arku azpian 700 km-ko sakoneraraino murgiltzen diren lurrikaren eremuak), plaken muga konbergenteen eta haien adierazpen sakonenen diagnostikoa dira: subdukzio-eremuak.. Hemen, bi plaka tektoniko, bata bestearengandik noraezean, urtean, milimetro gutxi batzuetatik 10 cm-ra mugitzen dira. Plaketako bat, gutxienez, litosfera ozeanikoa da, beste plakaren azpian murgiltzen dena Lurraren mantuan birziklatzeko. Lubakiak erlazionatuta daude, baina talka kontinentaletik bereizten dira (esaterako, Himalaia osatzen duten India eta Asiaren artekoa), non lurrazal kontinentala subdukzio eremu batean sartzen den. Lurrazal kontinental flotagarria zanga batean sartzen denean, subdukzioa gelditzen da, eta eremua, orduan, talka kontinentalaren eremu bihurtzen da. Lubakien antzeko ezaugarriak talka-eremuekin lotzen dira, aitzineko \"arro periferikoak\" barne, sedimentuz betetako sakonuneak direnak. Aurrealdeko arro periferikoen adibideak Ganges ibaiaren uholde-lautadak eta Tigris-Eufrates ibai-sistema dira.\nFosa terminoaren historia.\nFosa ozeanikoak 40. eta 50. hamarkada bitartean definitzen hasi ziren. Fosa edo hobi terminoa ez da agertzen esaterako 1910. urte bueltako ozeanoei buruzko liburuetan. Termino hori beharrean, \u201csakonune\u201d hitza agertzen da ozeanoetako leku sakon hauei izena emateko. Lehen mundu gerrako sasoian luzeak diren sakonuneei lubaki izena eman zitzaien. Lubaki termino hau testuinguru geologikoan erabili zen lehen aldiz, gerra bukatu eta bi urtera. Termino honek itsaspeko edozein sakonune luzeri ematen zion izena. Bigarren Mundu Gerra igaro eta ur sakonetako ikerkuntzak hobekuntza asko jasan zituen. Hau 1950 eta 1960 urteetatik aurrera izan zen eta hainbat fosa aurkitu ziren. 1960ko hamarkada amaieran, plaken tektonikak iraultza handia izan zuen eta hortik aurrera, fosa edo hobi ozeaniko hitza ongi definituta geratu da.\nMorfologia.\nFosa ozeanikoak plaka konbergenteen arteko mugetan aurkitzen diren eremu bereizgarriak dira. Profil asimetrikoak eratzen dituzte, kanpoaldean malda txikiarekin ( 5\u00b0) eta malda pikoagoekin barnealdera (10-16\u00b0). Asimetria honen arrazoia, kanpoaldeko malda hondoratzen ari den plakaren goiko aldearengatik definituta dagoelako da. Malda hau faila normalez josita egoten da. Subdukzitzen ari den plaka fosa ozeanikora heltzen doan heinean, lehenik gorantz konkortzen da, gero beherantz okertzen delarik. Plaken arteko muga fosa ozeanikoaren ardatzak markatzen du. Fosa ozeanikoaren barneko hormak, mugatzen du gaineko plakaren ertza eta kanpoalderen dagoen besaurrea . Besaurrea azal igneo eta metamorfikoz dago osatuta eta azal honek ziri bezala jokatzen du, subdukzitzen ari den plakak eramandako sedimentuen ondorioz. Fosa ozeanikora iristen diren sedimentuak asko badira, akrezio-prisma sortzen da eta fosaren kokalekua urrundu egiten da arku bolkanikotik. Akrezio-prisma duten muga konbergenteak, akrezio-muga bezala ere ezagutzen dira eta muga konbergenteen ia erdia dira. Baina iristen diren sedimentuak gutxi badira, higadura gertatzen da bi plaken arteko marruzkaduraren ondorioz. Kasu honetan, fosa ozeanikoa arku magmatikorantz doa eta muga ez akrezionalak deritze."}
{"id": "88898", "revid": "336", "url": "https://eu.wikipedia.org/wiki?curid=88898", "title": "Sonda uharteak", "text": "Sonda uharteak hego-ekialdeko Asiako uharte multzoa da, Malasiar uharteditik mendebaldera dagoena. Uharteak bi taldetan banatuta daude:\nLurraldea, gaur egun, herrialde hauen artean banatuta dago: Brunei, Ekialdeko Timor, Indonesia eta Malaysia."}
{"id": "88899", "revid": "512", "url": "https://eu.wikipedia.org/wiki?curid=88899", "title": "Insulindia", "text": "Insulindia (latinetik \"insula\", uhartea eta India) Malaysia eta Australiaren artean dagoen uhartediaren antzinako izena da. Egun Malaysiar artxipelagoa diogu. Bertan daude, gaur egun, Indonesia, Filipinak, Timor, Malaysiaren uharte zatia eta Papua Ginea Berria. Europarrak Insulindiara iritsi aurretik, bertan, zenbait zibilizazio eta inperio egon ziren, zehazki, Srivijaya Inperioa eta Monopahit Inperioa.\nGaur egun, \"Insulindia\" hitza, jada ez da erabiltzen, eta, horren ordez, \"Indonesia\" erabiltzen da, zorrozki, soilik izen horretako herrialdea izendatzen duena. Uhartediak, Ekialdeko Indiak izena ere jaso zuen, Herbehereen agindupean."}
{"id": "88901", "revid": "119347", "url": "https://eu.wikipedia.org/wiki?curid=88901", "title": "Ocaso de un pistolero", "text": "Ocaso de un pistolero, Rafael Romero Marchent zinema zuzendari espainiarrak 1965ean zuzendu zuen film bat da. Gainera, film honekin estreinatu zen zinema zuzendari bezala. Craig Hill da filmeko protagonista nagusia, eta Spaghetti western generokoa da.\nIstorioa.\nRobert sheriffak, istripuz, hiriko pistolarietako baten semea hiltzen du. Halako zalaparta eta iskanbilaren aurrean, pistolaria, mendekatzen saiatuko da, honela, sheriffaren semea bahituz."}
{"id": "88902", "revid": "105290", "url": "https://eu.wikipedia.org/wiki?curid=88902", "title": "Okondogoiena", "text": "Okondogoiena edo San Roman Okondoko (Araba) ipar-ekialdean dagoen auzoa da."}
{"id": "88903", "revid": "105290", "url": "https://eu.wikipedia.org/wiki?curid=88903", "title": "Ugalde (Okondo)", "text": "Ugalde Okondoko (Araba) ipar-ekialdean dagoen auzoa da."}
{"id": "88904", "revid": "6327", "url": "https://eu.wikipedia.org/wiki?curid=88904", "title": "Portugalgo eskualdeen zerrenda", "text": ""}
{"id": "88905", "revid": "6327", "url": "https://eu.wikipedia.org/wiki?curid=88905", "title": "Portugalen antolaketa administratiboa", "text": ""}
{"id": "88906", "revid": "6327", "url": "https://eu.wikipedia.org/wiki?curid=88906", "title": "UEFA Txapelketa", "text": ""}
{"id": "88907", "revid": "1340", "url": "https://eu.wikipedia.org/wiki?curid=88907", "title": "Real Sporting de Gijon", "text": ""}
{"id": "88908", "revid": "1340", "url": "https://eu.wikipedia.org/wiki?curid=88908", "title": "Lehen Ministro", "text": ""}
{"id": "88909", "revid": "1340", "url": "https://eu.wikipedia.org/wiki?curid=88909", "title": "Union Deportiva Las Palmas", "text": ""}
{"id": "88910", "revid": "219", "url": "https://eu.wikipedia.org/wiki?curid=88910", "title": "Jose Pablo de Ulibarri", "text": ""}
{"id": "88912", "revid": "96586", "url": "https://eu.wikipedia.org/wiki?curid=88912", "title": "Roubaix", "text": "Roubaix (nederlanderaz \"Robaais\") Frantziako Nord departamenduko eta Frantzia Garaia eskualdeko hiria da. Roubaix eskualdeko hirugarren hiri handiena da, Lille eta Amienskoaren ostean, 95.866 biztanlerekin (2013an).\nIndustria Iraultzaren eskutik handitu zen hiria. XIX. mendetik aurrera ehungintza gune handia izan zen. Izan ere, garai batean \"Frantziako Manchester\" edo \"mila tximiniak hiria\" zituen goitizena.\nParis-Roubaix txirrindularitza lasterketa famatuaren helmuga da.\nGeografia.\nBelgikako mugan kokatuta dago, Lille eta Tourcoing hirietatik gertu.\nHona hemen hiriaren auzoak:"}
{"id": "88913", "revid": "1340", "url": "https://eu.wikipedia.org/wiki?curid=88913", "title": "Robaais", "text": ""}
{"id": "88918", "revid": "512", "url": "https://eu.wikipedia.org/wiki?curid=88918", "title": "Saint-Nazaire", "text": "Saint-Nazaire () Frantziako Loira Atlantikoa departamenduko hiria da, Bro Naoned lurralde historikoan dagoena. 2013ko erroldaren arabera 68.513 biztale ditu.\nGeografia.\nLoira ibaiaren bokalean kokatuta dago, Bretainian.\nHistoria.\nArkeologoek uste dute Namnetes leinu galiarraren \"Corbilo\" hiriaren gainean eraikia dagoela. Hiri hau galiarren bigarren hiri handiena zen \"Massilia\" (Marseilla) hiriaren ondoren.\nBretoien arbasoa zen Troyako Brutusek sortu zuen Saint-Nazaire kondairaren arabera eta berarekin britoiek kolonizatu zuten Loiraren estuarioa. VI mendearen amaieran elizak Nazaio martiriaren erlikiak gordetzeko basilika bat eraiki zuen. Britainiako dukerriaren parte izan zen 1532an Frantziarekin bat egin zuen arte. 1756an gotorleku bat eraiki zuten 600 biztanleak babesteko.\nXIX mendean industrializazioa iritsi zen. Bere kaia arrantzarako baino itsasontzi handien eskala gisa erabilia izan zen. 1970 hamarkadan Nantesko kaia itsasaldera eraman zuten eta 1975ean Saint-Nazaireko zubia eraiki zen estuarioa alderik alde zeharkatzeko.\nHizkuntzak.\n2007ko hasieran, herriko umeen %0,4a baino ez zegoen eskola elebidunetan matrikulatuta."}
{"id": "88919", "revid": "1545", "url": "https://eu.wikipedia.org/wiki?curid=88919", "title": "Aiarako Jaurerria", "text": "Aiarako Jaurerria edo Aiarako Lurraldea () Erdi Aroan eta Aiaraldean (Araba) garatutako lurraldea izan zen, Aiaratarren leinukoek kudeatutakoa.\nX. mendekoak dira lehenengo aipamenak, eta Pero Lopez Aiarakoa kantzelari eta historialariak XIV. mendean \"Linaje de Ayala\" haren familiarekin egindako izeneko ikerketa genealogikoa utzi zuen.\nXV. mendera arte, Arabako lurraldeak erakunde politiko bitan banatuta zeuden\u02d0 Arriagako Kofradia eta Aiarako Jaurerria zeina lau auzok osatzen zuten\u02d0 Aiarak, Amurriok, Lezamak eta Okondok.\nHizkuntzen aldetik, lurralde honetan euskara eta gaztelaniaren arteko muga egon da mendeetan zehar, eta horren lekuko hango toponimia dugu.\nAiarako Forua.\n1373an Fernan Perez Aiarakoa jaunak haren lurraldeko biztanleei forua eman zien Bizkaiko Foruaren antzekoa zena eta 1469an beste 16 atal berriekin eraldatu zutena. Azkenik, 1487an aiaratarrek foruari uko egin zioten Gaztelako Koroaren legeak onartuz, beste lurraldeetako arabarrek egin zuten moduan. Hala ere, Arabako Batzar Nagusietan leku garrantzitsua hartu dute XIX. mende arte, 1876an erakunde hura deuseztu zuten arte."}
{"id": "88920", "revid": "26894", "url": "https://eu.wikipedia.org/wiki?curid=88920", "title": "Gorobel mendilerroa", "text": ""}
{"id": "88921", "revid": "336", "url": "https://eu.wikipedia.org/wiki?curid=88921", "title": "Funk", "text": "Funk musika 1970eko hamarkadaren hasieran Estatu Batuetan sortutako musika estiloa da. James Brown izan zen, 60ko hamarkadaren erdialdean, funkaren oinarriak jarri zituena. Rock and rollaren eszenaren zati bat izan arren, aiseago dantzatzekoa zen erritmoa eta kanta errazagoak garatu zituen. Donna Summer, K.C. and the Sunshine Band, MFSB, The Three Degrees, The O\u2019Jays, Barry White, Gloria Gaynor, CHIC edo The Trammps bezalako taldeek disco musikaren estiloa osatu zuten. Bapatean, disco erritmo dantzagarria zeukaten abesti andanak arrakasta lortu zuen, eta dantzalekuak \u2013horren aurretik Europako fenomenoa zirenak- AEBetan zehar hedatu ziren. Famatuena New Yorkeko Studio 54 izan zen, herrialdean eredua ezarri baitzuen.\nDisco musikaren estilori gehien lotzen zaion taldea The Bee Gees da. \"Saturday Night Fever\" filmarentzat egindako musikak garaiko puntu gorena markatu zuen. The Rolling Stones, Rod Stewart, Queen edo The Grateful Dead gisako korrente nagusiko taldeek discoaren erritmoa bereganatu zuten, modarekin bat egiteko nahian.\nGeneroaren ospeaz baliatuta, talde gehiegik uztartu zuten euren burua disco musikarekin. Batez beste, musika horren kalitatea amildu zen. Hamarkadaren bukaerako, disco musikaren kontrako mugimendua sortu zen. Haren ospea galduta ere, soinu dantzagarriak iraun zuen. Disco musika, bere eran, gaur egun ezagutzen dugun hip hop musika (edo rap musika) eragin zuen."}
{"id": "88922", "revid": "201", "url": "https://eu.wikipedia.org/wiki?curid=88922", "title": "Bergara Alustiza, Aritza", "text": ""}
{"id": "88923", "revid": "105290", "url": "https://eu.wikipedia.org/wiki?curid=88923", "title": "Krio", "text": "Greziar mitologian, Krio (antzinako grezieraz \u039a\u03c1\u03af\u03bf\u03c2 Kr\u00edos, \"aharia\", \"nagusia\"), artalde eta animalia aldren jainkoa zen, eta, beharbada, baita arpilaketena ere. Titanetako bat zen, Urano eta Gearen semeetako bat, hauetatik, gutxien bakartuena.\nTitanen eta olinpiar jainkoen arteko gerran, Titanomakian parte hartu zuen. Olinpiar jainkoen buru zen Zeusek, Geari laguntza eskatu eta honek, Ziklopeak eta Hekatonkiroak askatu behar zituela esan ondoren, Titanak garaituak izan ziren, eta Krio, bere anaiekin batera, Tartarora bota zuten, behe munduko tokirik sakonena.\nEuribiarekin, Astreo, Palas eta Persesen aita izan zen. Pausaniasen arabera, Pitonen aita izan zen."}
{"id": "88924", "revid": "105290", "url": "https://eu.wikipedia.org/wiki?curid=88924", "title": "Hiru esne", "text": "Hiru esne () hiru esne motaz bustiriko bizkotxo bat da, Latin Amerikako ohiko azkenburukoa. Hiru \"esneak\" hauek dira: esne krema, esne kondentsatua eta esne lurrindua.\nArrautza zuringozko merenge batez eta marraskinoan bainatutako gereziz laguntzen da, eta haustutako kanelaz hautseztatua da. Ohi, errezetak ez darama gurinik, eta horregatik du egitura hanpatua. Apaindura, ezberdina izan daiteke, tokiaren edo jan behar duenaren arabera.\nErdialdeko Amerika eta Mexikoko azkenburuko tradizional bat da, Peru, Venezuela eta Hego Amerikako beste herrialde batzuetan ere jaten den arren. Bere jatorria, Nikaraguan du, non, jatetxe esklusiboetan prestatzen zen. Esaten denez, bizkotxo andaluziarraren antzeko azkenburuko bat da. Bere jatorria, Andaluzian egon daiteke, Nikaraguan eta Venezuelan oso azkenburuko ospetsua baita, Andaluziaren eragin handiko herrialdeak."}
{"id": "88925", "revid": "105290", "url": "https://eu.wikipedia.org/wiki?curid=88925", "title": "Ordena konposatu", "text": "Ordena konposatua edo elkartua ez dago greziar ordena klasikoen artean (doriarra, joniarra eta korintiarra), baizik eta toskanar ordenarekin batera, ordena klasikoei erromatarrek egindako ekarpena dela. Neurri eta konposaketa elementuetan, korintiar ordenaren berdin-berdina da, baina bi salbuespenekin: oinarria, molduretan aberatsagoa da, eta alderantzikatutako doriar ordenako kapitel baten antzekoa da, kapitela, joniar eta korintiar ordenetako nahasketa edo konposaketa bat den bitartean (hortik ordena honen izena). Lehenetik, goialdeko bolutak hartzen ditu, eta, bigarrenetik, behealdea apaintzen duten akanto hostoak.\nOrdena honen gainontzeko ezaugarriak eta neurriak korintoar ordenarenak dira."}
{"id": "88926", "revid": "15251", "url": "https://eu.wikipedia.org/wiki?curid=88926", "title": "Iratzagorria", "text": "Iratzagorria Gordexolako mendebaldean dagoen auzoa da, Artziniegarako (Araba) bidean kokatutakoa\nAllende, Errotaiega, San Vicente eta Artekona auzuneek osatzen dute.\n2007ko urtarrilaren 1eko erroldaren arabera, auzoak 132 biztanle ditu."}
{"id": "88927", "revid": "155642", "url": "https://eu.wikipedia.org/wiki?curid=88927", "title": "Sandamendi", "text": "Sandamendi (\"Molinar\" gaztelaniaz) Gordexolako erdialdean dagoen auzoa da, bertako herriburua dena eta udaletxea daukana, Ibarra eta Berbikiz auzuneek osatutakoa.\n2007ko urtarrilaren 1eko erroldaren arabera, auzoak 870 biztanle ditu.\nOndarea.\nIkustekoa da XVI. mendeko San Joan eliza."}
{"id": "88928", "revid": "336", "url": "https://eu.wikipedia.org/wiki?curid=88928", "title": "Mama Ocllo", "text": "Mama Ocllo (), Manco C\u00e1pac gobernari inkaren emaztea izan zen.\nMitologia.\nInca Garcilaso de la Vegak deskribatutako elezaharraren arabera, Inti eguzki jainkoaren alaba zen, eta Manco C\u00e1pac semea. Elkarrekin, Cusco hiria sortu zuten, bertako emakumeei, iruntzen erakutsiz.\nOnomastika.\nKetxua ofizialean, bere izena, Mama Uqllu bezala idazten da. Aldaerazko transkripzioak Mama Ocllo eta Mama Ogllo dira. (Iparraldeko dialektoetan, q hizkiak, ubular marruskatu soinuduna irudikatzen du ([ ]) herskari belar soinudunaren antzerakoa hispaniareledunentzako). Honako beste idazkera hauek ere eman ditu: Mama Oello, Mama Oella, Mama Oullo eta Mama Occlo."}
{"id": "88929", "revid": "105290", "url": "https://eu.wikipedia.org/wiki?curid=88929", "title": "Urarte (Gordexola)", "text": "Urarte (\"El Pont\u00f3n\" gaztelaniaz) Gordexolako erdialdean dagoen auzoa da.\nHainbat dorretxe eder topa daiteke ingurune honetan."}
{"id": "88930", "revid": "105290", "url": "https://eu.wikipedia.org/wiki?curid=88930", "title": "Zaldu", "text": "Zaldu Gordexolako ekialdean dagoen auzoa da, Okondorako (Araba) bidean kokatutakoa.\nAzkarai, Llano eta Etxebarria auzuneek osatzen dute.\n2007ko urtarrilaren 1eko erroldaren arabera, auzoak 182 biztale ditu."}
{"id": "88931", "revid": "105290", "url": "https://eu.wikipedia.org/wiki?curid=88931", "title": "Zubieta (Gordexola)", "text": "Zubieta Gordexolako erdialdean dagoen auzoa da, Ibardugain eta Calzada izeneko auzuneek osatua.\nAipatzekoa da Zubiete-Oribai izeneko dorretxea."}
{"id": "88932", "revid": "1712", "url": "https://eu.wikipedia.org/wiki?curid=88932", "title": "Ordena konposatua", "text": ""}
{"id": "88933", "revid": "119347", "url": "https://eu.wikipedia.org/wiki?curid=88933", "title": "Ivano-Frankivskeko oblasta", "text": "Ivano-Frankivskeko oblasta (ukraineraz: \u0406\u0432\u0430\u043d\u043e-\u0424\u0440\u0430\u043d\u043a\u0456\u0432\u0441\u044c\u043a\u0430 \u043e\u0431\u043b\u0430\u0441\u0442\u044c, translit. Ivano-Frankivs\u2019ka oblast\u2019), Ukrainako sartaldeko oblasta da. Iparralde eta mendebaldean Lviveko oblastarekin du muga, hego-mendebaldean Transkarpatiako oblastarekin, hegoaldean Errumaniarekin, hego-ekialdean Txernivtsiko oblastarekin eta ekialdean Ternopilgo oblastarekin. 13.928 km\u00b2ko azalera du eta 2008an 1.383.057 biztanle zituen. Ivano-Frankivsk hiria da oblastaren zentro administratiboa. Galitzia eskualde historikoaren zati da.\nGeografia.\nHiru paisaia-mota bereiz ditzakegu: Karpatoak, Aurrekarpatoak eta lautadak. Karpatoek, probintziako hegoalde eta sartaldean hedatzen direnak, oblast honetako eremuaren erdia hartzen dute, bi mendigune nagusirekin: Gorgany (mendi gorena Syvulia, 1.818 m) eta Txornohora (gailur gorena Hoverla, 2.061 m). Dniester ibaiak bere bidea egiten du probintzian barna. Beste ibai batzuk hauexek dira: Prut, Txeremox eta Bystrytsia. Basoak ugariak dira, Aurrekarpatoetan batez ere, eta lurraldearen herena inguru estaltzen dute.\nKlima kontinental hezea da. Udak fresko samarrak badira ere, neguak ez dira gogorrak. Ekaineko batezbesteko tenperatura 18\u00a0\u00b0C da (12\u201316\u00a0\u00b0C mendiguneetan) eta urtarrileko batezbestekoa \u22124\u00a0\u00b0C (\u22126\u00a0\u00b0C mendialdean). Urteko pilatutako prezipitazioa 650 mm eta 1550 mm (mendialdean) artekoa izaten da.\nHiri nagusiak.\nIvano-Frankivskeko oblasteko hiri handienak hauek dira (2005eko biztanleria)\nProbintziaren antolamendua.\nBost raion edo barrutik osatzen dute oblasta. Bestetik, bost hiri (Bolekhiv, Kalux, Kolomyia, Jaremtxe, eta hiriburua den Ivano-Frankivsk) gobernuaren administrazioaren menpe daude zuzenean.\n2020ko banaketa.\n2020ko uztailetik bost raion daude Ivano-Frankivskeko oblastean:"}
{"id": "88995", "revid": "105290", "url": "https://eu.wikipedia.org/wiki?curid=88995", "title": "Lombok", "text": "Lombok Indonesiako uhartea da, Sondako uharte txikiak uhartedian dagoena, Bali eta Sumbawa uharteen artean. 4.514 kilometro koadroko eremua du, eta 2010ean 3.166.789 biztanle zituen. Administratiboki Mendebaldeko Nusa Tenggara probintziaren zati da, eta bertan dago Mataram, probintziako hiriburua eta hiririk handiena.\nGeografia.\nSonda uhartediko gainontzeko uharteak bezala, Lombok Wallace Lerroan dago, hego-ekialdeko Asia eta Ozeaniaren arteko muga biogeografikoan. Interes zientifiko handiko gunea da, daukan biodibertsitate aberatsarengatik.\nHistoria.\nHistorikoki, ondoan duen Bali uharteko dinastia hinduekin loturik egon da. 1674an, herbeheretarrak iritsi ziren uhartearen ekialdera. 1894an, sasaktarren matxinada bat probestuz, herbeheretarrek uhartea oso-osorik kontrolatzea lortu zuten.\nTurismoa.\nBalik bezain turismo masiborik ez du jasotzen. Hori dela eta, bisitariek ia hutsik dauden hondartzak eta edertasun handiko paisaiak aurki ditzakete, 3726 metroko garaiera duen Rinjani estratosumendia inguratzen duena bezalakoa. Rinjani Indonesiako bigarren sumendirik garaiena da."}
{"id": "88998", "revid": "2241", "url": "https://eu.wikipedia.org/wiki?curid=88998", "title": "Ames", "text": "Ames izenburuak honako adiera ezberdinak eduki ditzake:"}
{"id": "88999", "revid": "336", "url": "https://eu.wikipedia.org/wiki?curid=88999", "title": "Wallace Lerroa", "text": "Wallace Lerroa, Insulindiaren bidez muga biogeografiko bat adierazi eta Asia eta Ozeania banatzen dituen irudizko lerro bat da. Animaliak, eta, neurri txikiagoan, landareak, nabarmenki ezberdinak dira alde bakoitzean, hurbiltasun geografiko eta antzekotasun klimatikoa gora-behera, eboluzio historia bananduak islatuz. Lerroa, Bali eta Lombok uharteen artetik igarotzen da, Javatik ekialdera, Borneo, mendebaldean utziz, eta Sulawesi artean jarraitu eta Filipinak uharteetako hegoaldetik igarotzen da azkenik. Lerroaren ipar-mendebaldean, Hego-ekialdeko Asiako bereizgarria da, eta, hego-ekialdean, berriz, australasiarra, Ginea Berria, Australia eta Ozeano Barearen hego-mendebaldeko uhartedi ugaritan hedatzen dena.\nLerroaren egungo eta azaleko behaketa baten ondorioz, irudizkoa dela pentsa daiteke, baina muga fisiko garrantzitsu batekin bat dator, Wallace fosarekin, alegia, Eurasiar eta Australiar plaken arteko mugatik gertu subdukzio bidez eragindako urazpiko osin zabala.\nLaugarren aroko glaziazio garaietan, gaur egun uraren mailaren azpitik dauden eskualdeak, lerroaren bi alboetatik, agerian geratu ziren, fosaren gaineko itsasarte baten bidez bananduak, eta animalien migraziorako oztopo izan zen. Azken glaziazio aroan (W\u00fcrm glaziazioan), lerroaren mendebaldean, Sonda azpikontinentea agertu zen, eta, ekialdean, Sahul, biak, 100 kilometro baino gutxiagoko tarte batez bananduak. Hominidoen hedapenean, fosa eta lerro horiek, ia gaindiezinezko oztopo izan ziren Australasia alderantz igarotzerako orduan, hasiera batean, \"Homo erectus\"aren forma modernoek gainditutakoa (espezie honetatik \"Homo floresiensis\"a dator, Flores uhartean aurkitu zena, 2004an, lerroaren ekialdean) eta ondoren, \"Homo sapiens\"ak, egungo espezieak, dirudienez, duela 70.000 urte, horretarako, almadia edo enborrez eginiko baltsa primitiboak erabiliz.\nIzena, Alfred Russel Wallacen omenez du, Insulindia 1860 inguruan aztertu zuen naturalista eta geografo ingelesa. Darwinekin batera, hautespen naturalean oinarritutako eboluzioaren teoriaren egileetako bat izan zen."}
{"id": "89000", "revid": "336", "url": "https://eu.wikipedia.org/wiki?curid=89000", "title": "Antartikako plaka", "text": "Antartikako plaka, Antartika osoa hartzen duen eta kanporantz inguruko ozeanoen petik hedatzen den plaka tektoniko bat da. Ia 17.000.000 km\u00b2-ko hedadura du. Antartikako plakak beste plaka hauekin egiten du muga:"}
{"id": "89001", "revid": "56334", "url": "https://eu.wikipedia.org/wiki?curid=89001", "title": "Xamxi-Adad IV.a", "text": "Xamxi-Adad IV.a, Asiriako errege bat izan zen. K.a. 1054 eta K.a. 1050 bitartean gobernatu zuen. Tiglath-Pileser I.aren semea zen, eta bere iloba zen Eriba-Adad II.ari usurpatu zion tronua. Shamshi hil ondoren, bere seme Asurnasirpal I.arentzat izan zen Asiriako tronua."}
{"id": "89002", "revid": "512", "url": "https://eu.wikipedia.org/wiki?curid=89002", "title": "Interstate 77", "text": "Interstate 77 Ameriketako Estatu Batuetako hegoaldetik iparraldera doan estatuarteko autobidea da. 981,86 km-ko luzera du, Columbiatik (Hego Carolina) Clevelandera (Ohio) du ibilbide. Hego Carolina, Ipar Carolina, Virginia, Mendebaldeko Virginia eta Ohio estatuetatik igarotzen da. Igarotzen dituen hiri nagusiak hauek dira:"}
{"id": "89003", "revid": "56334", "url": "https://eu.wikipedia.org/wiki?curid=89003", "title": "Kadashman-Harbe I.a", "text": "Kadashman-Harbe I.a, Babilonia, Khana, Itsasoko Herrialdea eta Akadeko kasitar dinastiako errege bat izan zen. Ziuraski, kargu honetan, Karaindashen seme eta oinordekoa izango zen. K.a. XIV. mendearen amaiera aldean gobernatu zuen.\nBere oinordekoa, bere seme Kurigalzu I.a izan zen."}
{"id": "89004", "revid": "512", "url": "https://eu.wikipedia.org/wiki?curid=89004", "title": "Interstate 78", "text": "Interstate 78 Ameriketako Estatu Batuetako mendebaldetik ekialdera doan estatuarteko autobidea da. 231,04 km-ko luzera du, Bordnersvilleetik (Texas) New Yorkera (New York) du ibilbide. Pennsylvania, New Jersey eta New York estatuetatik igarotzen da. Igarotzen dituen hiri nagusiak hauek dira:"}
{"id": "89005", "revid": "512", "url": "https://eu.wikipedia.org/wiki?curid=89005", "title": "Interstate 79", "text": "Interstate 79 Ameriketako Estatu Batuetako hegoaldetik iparraldera doan estatuarteko autobidea da. 552,39 km-ko luzera du, Charlestonetik (Mendebaldeko Virginia) Eriera (Pennsylvania) du ibilbide. Mendebaldeko Virginia eta Pennsylvania estatuetatik igarotzen da. Igarotzen dituen hiri nagusiak hauek dira:"}
{"id": "89006", "revid": "512", "url": "https://eu.wikipedia.org/wiki?curid=89006", "title": "Interstate 80", "text": "Interstate 80 Ameriketako Estatu Batuetako mendebaldetik ekialdera doan estatuarteko autobidea da. 4.666,36 km-ko luzera du, San Frantziskotik (Kalifornia) Fort Leera (New Jersey) du ibilbide. Kalifornia, Nevada, Utah, Wyoming, Nebraska, Iowa, Illinois, Indiana, Ohio, Pennsylvania eta New Jersey estatuetatik igarotzen da. Igarotzen dituen hiri nagusiak hauek dira:"}
{"id": "89013", "revid": "512", "url": "https://eu.wikipedia.org/wiki?curid=89013", "title": "Banco de Bilbao", "text": "Banco de Bilbao Bilbon 1857an sortu zen banketxea izan zen, Bilboko Merkatzaritza Elkarteak bultzatua. Gaur egungo Bilboko Bankuaren egoitzaren eraikinean zegoen. 1856an jarri zen hura sortzeko lehen hazia, burdinbidea Madrildik Bilboraino eraikitzeko planen epelean.\nSorrera.\n1856ko urtarrilean, Igorpen Bankuen Legea (\"Ley de Bancos de Emisi\u00f3n\") onartu zen Espainian, eta bankuak sortzeko bide berriak ireki. Hori ikusita, Credit Mobilier Bilbon banku bat sortzeko asmotan zebilen, Juan Ybarra enpresaburua alde zuela (Uribarrenekin batera, Labe Garaien nagusietako bat). Aldiz, frantsesen kontrako giroa zebilen hirian, eta bertako hainbat handikik akziodunen bilera bat egin zuten urte horretako apirilean, zortzi milioi euroko kapital ekarpena eginez. Aldi berean, Mirandatik Bilborainoko burdinbide tartea onartu zen Madrilen, frantses enpresaburuei bizkarra emanez.\n1857ko maiatzaren 8an, Espainiako Ministro Kontseiluak onartu egin zuen titularitate horretako bankuaren sorrera, Epaltza aberatsa buru zuela. Beste akziodun nabarmen batzuk ondorengoak izan ziren: Ibarra familia, Epaltza familia, Arellano familia, Urig\u00fcen, Zab\u00e1lburu, Orbegozo, Ingunza, Mac Mah\u00f3n, Uhag\u00f3n, Aguirre, Yohn, Lund eta Mendiguren. Bankuko lehen buruak Juan Ibarra eta Pablo Epaltza izan ziren. \nAzken hamarkadak.\n1988an Banco de Vizcayarekin batu zen Banco Bilbao Vizcaya sortzeko, Euskal Herriko bankurik handiena. Bankuaren egoitza nagusia Bilboko San Nikolas elizaren ondoko eraikinean izan zuen. Horrez gain, On Diego Lopez Haroko kale nagusiaren eta Mazarredo zumarkalean artean sei solairuko eraikina altxatu zuten."}
{"id": "89014", "revid": "1519", "url": "https://eu.wikipedia.org/wiki?curid=89014", "title": "Banco Bilbao Vizcaya", "text": "Banco Bilbao Vizcaya (BBV) 1988an sortutako euskal enpresa eta banketxea izan zen, Banco de Bilbao eta Banco de Vizcayak bat egitearen ondorioa. Bankuaren egoitza nagusia Bilboko Bide Nagusiaren hasieran dagoen BBVAren Dorrean izan zuen 1960ko hamarkadaren amaieran eraikin zaharra bota zutenetik.\n2000. urtean BBVAren egitasmo handiagoan barne gelditu zen."}
{"id": "89015", "revid": "119347", "url": "https://eu.wikipedia.org/wiki?curid=89015", "title": "El precio de un hombre", "text": "El precio de un hombre, 1966an, Eugenio Martin zinema zuzendari espainiarrak zuzendutako film bat da. Filmeko protagonistak, Tomas Milian eta Richard Wyler dira. Spaghetti western generokoa da. Film nahiko interesgarri bat da, eta ondo garatutako istorioa duena.\nIstorioa.\nJose Gomez (Tomas Milian), ihesean dabilen gaizkile bat, bere herrira itzultzen da atzetik ordainsari bilatzaile bat duelarik: Luke Chilson (Richard Wyler). Herri txikiko biztanleek babestuko dute Gomez, babesik gabe hasiera batean, berehala, lurralde horretatik kanpo ezagutzen den gizon arriskutsua bihurtzen baita. Pixkana-pixkana, mesfidantza nagusitzen hasten da bere erkideen artean, eta, beraz, hauek, ordainsari bilatzailearen alde jartzen dira."}
{"id": "89016", "revid": "98220", "url": "https://eu.wikipedia.org/wiki?curid=89016", "title": "Tom\u00e1s Mili\u00e1n", "text": "Tom\u00e1s Quint\u00edn Rodr\u00edguez, ezizenez Tom\u00e1s Mili\u00e1n, (Habana, Kuba, 1933ko martxoaren 3a - Miami, 2017ko martxoaren 22a) jatorri kubatarreko aktore estatubatuarra izan zen. Zenbait spaghetti westernetan parte hartzeagatik da ospetsu, horien artean, Sergio Sollimak zuzendutako trilogian, \"Cuchillo\" izeneko gaizkilearen papera eginez.\n1966an debutatu zuen, Eugenio Martin zine zuzendari espainiarraren agindupean, \"El precio de un hombre\" izeneko spaghetti westernean, non gaizkile baten papera egiten duen."}
{"id": "89017", "revid": "105290", "url": "https://eu.wikipedia.org/wiki?curid=89017", "title": "Lau esne", "text": "Lau esne (gaztelaniaz \"Cuatro leches\") \"Hiru esne\" izenekotik datorren azkenburuko latinoamerikar bat da.\n\"Hiru esne\" delakoarekin duen ezberdintasuna, izenak dioen bezala, beste esneki bat gehitzen zaiola da, tokiaren arabera desberdina. Adibidez, Argentinan, osagai gehigarri hori, \"Dulce de leche\" delakoa da. Txilen, berriz, esneki gehigarri hori, esne osoa da."}
{"id": "89019", "revid": "56334", "url": "https://eu.wikipedia.org/wiki?curid=89019", "title": "Gozoki", "text": "Gozokia edo goxokia, oro har, tamaina txikiko janari gozoa da, nutrizio-balio gutxikoa, baina oso energetikoa, eta jende guztiari gustatzen zaiona, bai zapore atseginagatik, bai dekorazioagatik. \nHistoria.\nUste da gozokiaren ideia lehen aldiz haitzuloetako gizonek sortu zutela, paneletako eztia jatea eta erlauntzetako eztia miazkatzea gustatzen zitzaielako. Gure arbasoek eztia azkar galtzen ziren elikagai batzuk kontserbatzeko erabiltzen zuten. Egiptoarrek, txinatarrek, indioek, Ekialde Ertaineko jendeak, greziarrek eta erromatarrek frutak eta intxaurrak eztiarekin nahasten zituzten gozokiak egiteko.\nZibilizazioa garatzen joan ahala eta azukrea aurkitu zenetik, oso komertzializatutako produktua bihurtu zen.\nErdi Aroan gozokiak, prezio altuko janaria zirenez gero, aberatsentzako jaki bihurtu ziren. Denbora horretan, azukrea, gaixotasun askoren sendabidetzat hartu zen eta botikariek saltzen zuten, droga gisa sailkatu zen. \u00a0\nGizakiak bidaietarako behar zuen janari arin baten beharragatik sortu ziren gozkiak. Fruta-mamiz, zerealez eta eztiz sortutako lehen gozokiek bidaiariei eta merkatariei ibilbide luzeak egiteko eta energiaz azkar betetzeko balio zieten.\nGozokiaren historia sumertar medikuekin hasten da, bere pazienteei gomendatzen baitzien pilula gozo moduko bat, mendaz, bikarbonatoz eta eztiz egindakoa, azidotasuna neutralizatzen zuena.\u00a0 Egiptoko XX. dinastiako medikuek, inperio berria deiturikoaren amaieran, duela hiru mila urte baino gehiago, pilula edo gozoki gogorrak errezetatzen zituzten eztulerako etxeko erremedio gisa, eztarrirako erremedio natural ona zela egiaztatuz gero: eztiarekin, piperina mendarekin, belar eta espezia mota guztiekin eginak zeuden, gero zitrikoak gehituz.\nAro modernoa.\n1850ean hasi ziren Estatu Batuak gozokien ekoizpen industrialarekin, eta kalitate estetikoa hobetu zuten koloratzaile eta aromak gehituz, erakargarritasun komertzialagoa eman baitzieten.\u00a0 XlX. mendearen erdialdean, Estatu Batuetan 380 fabrika baino gehiago eraiki ziren gozokiak egiteko. Gehienek gozoki gogor indibidualak sortzen zituzten, gero aske saltzen zirenak. Gozoki gogorrak, menda eta limoi-tantak bezalakoak, oso ezagunak egin ziren Estatu Batuetan.\u00a0 Hala ere, Ingalaterra gozoki gogorrak kopuru handietan egin zituen lehen herrialdea izan zen. 1851ko Alberto Londreseko erakusketa handian, gozoki, bonboi, txokolate krema, karamelu eta beste gozoki mota asko Europako eta Estatu Batuetako gozogileek erakutsi zituzten.\nBere urrezko mendea zalantzarik gabe, XlX. mendea izan zen. Hirurogeita hamar osagai baino gehiago erabili ziren egiteko, batez ere frutak: laranja, kokoa, limoia eta marrubia. Baita ere eztia, intxaurrak, belar eta landare aromatikoak, anisa eta menda bezalakoak; kafea eta laktosa, arrautzak, esnea, azukrea eta bereziki txokolatea eta banilla.\nGaur egun.\nGaur egun, mota askotako gozokiak existitzen dira. 3 osagai nagusi dituzte: azukrea, ura eta glukosa-xarabea. Hala ere, herrialde bakoitzean zapore eta osagaiei dagokionez lehentasunak daude. Munduko zaporerik ezagunenak tutti frutti eta gerezia dira. Asian gozoki ospetsuenak barruan intsektuak dituztenak dira. Beste aldetik, Txinan eta Japonian mentolaren antzeko zaporeak dituzten gozokiak salduenak dira. Alemaniako iparraldean eta herbehereetan jendeak gustu gaziagoak ditu beraz, gozokiek zapore-kantitate handiegia dute, eta sagar eta limoizkoak ezagunenak dira.\nMotak.\nLitxarreriak.\nGozokiak, txikleak edo konfiteak izan gabe, azukrearekin edo gehigarri edulkoratzaileekin egindako elikagaiak dira, beste osagai batzuk gehitu dakizkiena. \nKarameluak.\nAzukre edo gehigarri edulkoratzaileen kontzentrazio edo nahastearen bidez lortzen diren elikagaiak dira, eta horie beste osagai batzuk gehitzen zaizkie edo ez.\nTxikleak.\nOinarri mastakagarri plastiko edo elastiko batekin egindako elikagaia da, uretan disolbaezina, naturala edo sintetikoa, azukrea edo edo gehiegarri edulkoratzaileekin, eta beste osagai batzuk gehitzen zaizkiona edo ez. \nKonfiteak.\nElikagai-nukleo desberdinak azukre edo gehigarri edulkoratzaile estaldurekin, txokolateekin eta beste osagai batzuekin estaltzean lortzen diren produktuak dira.\nOsagaiak.\nLehenengo gozokiak fruta-mamiarekin, zerealekin eta eztiarekin sortu ziren. Azukrearen erabilera Indian aurkitu zen, non lehen aldiz azukre solidoa ekoiztu zen. Baina 1850era arte ez zen gozokien ekoizpen industriala hasi Estatu Batuetan.\nGozokien aniztasun guztia oinarrizko osagai gutxi batzuekin lortzen da. Batez ere, erremolatxatik, kokotik, ahurretik edo kanaberatik ateratako azukreen eta glukosa-xarabeen %50 osatzen dute. Baina litxarreriaz eta beste gozo bigun batzuez ari garenean, gelatinak ematen dio testura, animalia-ehunean dagoen kolagenotik ateratzen dena. Hala ere, oso ohikoa da pektina erabiltzea, frutatik sortutako gelifikatzailea, batez ere sagarrak eta zenbait zitriko. Gehitzen diren beste osagai batzuk, kantitate txikiagoan, arto-patataren fekula-almidoiak eta gehigarriak dira, hala nola zapore indartzaileak eta kolore bereizgarri horiek ematen dituzten koloratzaileak. \u00a0\nOinarrizko osagaiak beti berdinak izan arren, errezeten artean alde txikiak daude gozoki bakoitzari ukitu desberdina emateko. Kasu batzuetan, gozokiak moldeetatik forma eta distira galdu gabe ateratzeko, gantzak eta erle-argizaria erabiltzen dira; beste kasuetan, berriz, arrautza-zuringoak eta esneki-proteinak erabiltzen dira malba-gozoki bezalako gozoki zuriak egiteko.\nFuntsean, gozokien lehengaia ehuna, azukreak eta beste gehigarri batzuk besterik ez da. Gero, adituek materiala garbitzen dute, berriro hidratatzeko eta fruta eta azukre aromak gehitzeko.\nUrteetan zehar, gozokiek sofistikazioan irabazi dute; eskaintza zabalaren artean, badira fruta-zukua, C bitaminaren gehigarriak edo txerrietatik datozen gelatinarik gabeak, edonork jan ahal ditzan txantxarragatik edo gehiegizko glukosagatik kezkarik gabe.\nKontsumoa.\nKontsumitzaileak.\nStatistaren inkestaren arabera, Alemaniako biztanleen %61ak normalean gozokiak eta txokolateak kontsumitzen ditu. Ondoren Erresuma Batua (%59), Brasil (%56) gozokiak gehien kontsumitzen dituen Latinoamerikako herrialdea bihurtuz ; Suedia (%53) eta Suitza (%52), haien txokolatearengatik ezaguna.\u00a0 Inkesta honetan Estatu Batuak seigarren postuan dago (%50), ondoren Espainia (%49) eta Argentina (%47). Beste muturrean, Txina (%30), eta Hego Korea (%19), gozoki eta txokolate gutxien kontsumitzen duten bi herrialdeak dira.\nGehien kontsumitzen diren gozokiak.\nHauek dira historian zehar gehien kontsumitu diren 5 gozokiak:\nOndorioak.\nOnuragarriak.\nBatez ere, gozokiak kontsumitzeraren alde positiboa pertsonen ongizate fisiko zein mentalerantz zuzenduta dago. Bitxia badirudi ere, gozokiak beste elikagai batzuekin lortu ezin diren sentsazioak sortzeko gai dira. \nGozokiak kontsumitzearen bi onurak hauek dira:\nKaltegarriak.\nBestalde, gozoki gehiegi kontsumitzeak alde txarra du, elikagai horiek osasunerako nahiko kaltegarriak direlako, epe luzera edo ertainera emaitza toxikoak izaten diren substantzia kaltegarri asko dituztelako. \nProduktu horiek kontsumitzearen ondorio ohikoenak hauek dira:"}
{"id": "89020", "revid": "1545", "url": "https://eu.wikipedia.org/wiki?curid=89020", "title": "Saint-Tropez", "text": "Saint-Tropez (frantsesez ahoskatua; ) Frantziako hego-ekialdean eta Okzitanian dagoen kostaldeko hiria da, Var departamenduko hiria dena. Proventza-Alpeak-Kosta Urdina eskualdean dago.\n1950eko hamarkadatik aurrera turismogune famatu bihurtu zen, batez ere, Brigitte Bardoten \"Et Dieu\u2026 cr\u00e9a la femme\" filmean agertu eta gero."}
{"id": "89021", "revid": "105290", "url": "https://eu.wikipedia.org/wiki?curid=89021", "title": "Praline", "text": "Pralinea, intxaur, hur edo almendraz eginiko eta koloreztaturiko almibar batez estalitako gozoki familia bat da. Modu ezberdinetan aromatizatzen da. Espainiako almendra garrapi\u00f1atuen antzerakoa da. Pralinea, Montargis herri frantziarreko jaki berezi bat da.\nIzenarekin nahasketa.\nGozoki hau, Frantziako gastronomian asmatu zen. Pralineak, jatorrian, karamelizaturiko azukrez (almibar) estalitako almendrak ziren, nougat iluna ez bezala, txokolatez estalitako intxaur bat dena. Izena dela eta, ohikoa da pralin edo pralin\u00e9 deritzon gozogintzako prestaketarekin nahastea. Azken hau, antzera prestatzen da, azukrez estalitako intxaur bat birrinduz, eta pastel askotako osagaia da.\nPraline hitza, herrialde gehienetan, birrindutako prestaketa hau bezala ulertzen da, edo baita txokolateen betezean erabilitako orea ere. Ondorioz, hitza, sinekdoke bezala erabiltzen da Herbehereak, Belgika, eta Alemanian, praline hitzari, orokorrean txokolatezko bonboien beteki bati erreferentzia eginez. Erresuma Batuan, beteki honi erreferentzia egiten dio, eta ez du zentzurik edo ia ez da ulertzen praline bezala, hau da, karamelututako intxaurra.\nHistoria.\nPraline hitza (jatorrian prasline ahoskatzen da), esaten denez, Caesar, duc de Choiseul (1598-1675) soldadu eta diplomatikari frantziarraren omenez izendatua izan zen, uste denez, asmatzailea, honen sukaldaria izan zelarik. Sukaldariak, Cl\u00e9ment Lasagne deitua, soldadutzatik erretiratu ondoren, esaten denez, \"Maison de la Praline\" izeneko lokala ireki zuen, Montargiseko kanpoaldean, gaur egun oraindik existitzen dena, Paristik 110 kilometro hegoaldera."}
{"id": "89022", "revid": "1545", "url": "https://eu.wikipedia.org/wiki?curid=89022", "title": "Arbendol garrapi\u00f1atuak", "text": "Arbendol garrapi\u00f1atuak edo arbendol azukregorrituak, gordinik daudela, karamelizaturiko azukrez eginiko karameluzko estalki bat gehitzen zaien (alegia, azukregorritzen diren) arbendolei deritze. Karamelu honek, arbendol ilundu egiten du, txigorturiko azukreak gozotu egiten du eta testura gogor bat ematen dio arbendolari.\nEzaugarriak.\nBere ekarpen energetikoa oso esanguratsua da, almendra eta azukrearen energia ematen baitu, eta, beraz, diabetesa duten pertsonek, oso kontutan hartu behar duten jakia da."}
{"id": "89023", "revid": "10891", "url": "https://eu.wikipedia.org/wiki?curid=89023", "title": "S\u00e8te", "text": "S\u00e8te (okzitanieraz \"Seta\" ) Frantziako hiria da, H\u00e9rault departamenduko hiria dena.\nGeografia.\nArrantza portua eta barrutiaren hiriburua, Mediterraneo itsasoa eta Thau urmaelaren kostaldean dago. 1927 arte, bere izena idazteko \u00ab \"Cette\" \u00bb erabiltzen zuten."}
{"id": "89024", "revid": "536", "url": "https://eu.wikipedia.org/wiki?curid=89024", "title": "Pralin", "text": "Pralin edo Pralin\u00e9 deritzona, fruitu lehor batez (almendra, intxaurra, hurra, kakahuetea)z eginiko gozoki bat da. Fruitu lehorra, ganatxez estalia egoten da, eta %25eko gutxienezko txokolate edukia izan behar du, ahoan sartzen denean, hatsaren beroarekin ur dadin. Nougataren antzerakoa da. Behin birrindu ondoren, bonboi ezberdinak betetzeko erabiltzen da. Ez da pralinearekin nahastu behar, almibarrez estalitako hur, almendra edo intxaur bat dena, almendra garrapi\u00f1atuen antzerakoa."}
{"id": "89027", "revid": "512", "url": "https://eu.wikipedia.org/wiki?curid=89027", "title": "Tourcoing", "text": "Tourcoing (nederlanderaz \"Toerkonje\") Frantziako Nord departamenduko hiria da.\nGeografia.\nBelgikako mugan kokatuta dago, Lille eta Roubaix hirietatik gertu."}
{"id": "89028", "revid": "201", "url": "https://eu.wikipedia.org/wiki?curid=89028", "title": "Goxoki", "text": ""}
{"id": "89029", "revid": "448", "url": "https://eu.wikipedia.org/wiki?curid=89029", "title": "Pirinio Atlantikoetako Departamenduko Kontseilua", "text": "Pirinio Atlantikoetako Departamenduko Kontseilua \u2014lehen \"Pirinio Atlantikoetako Kontseilu Orokorra\", \"Pirinio Atlantikoetako Kontseilu Nagusia\" edo \"Pirinio Atlantikoetako Kontseilu Jenerala\" deitua\u2014 Pirinio Atlantikoetako departamendua kudeatzeaz arduratzen den erakunde politikoa da. Pauen du egoitza.\nDepartamenduko kantonamendu bakoitzak hautatzen du bere kontseilaria.\nKontseilarien biltzarrak edo Kontseiluak hautatzen ditu bai lehendakaria eta bai arlo bakoitzeko arduraduna, kontseilarien artea hautatuak betiere.\nGaur egun 52 kontseilari dira, 52 kantonamenduren ordezkari. 21 kontseilari hautatuak dira Ipar Euskal Herriko kantonamenduetan, eta 31 Bearnoko kantonamenduetan.\nAskotan kontseilu honi Nafarroako Parlamentua ere deitzen zaio."}
{"id": "89030", "revid": "512", "url": "https://eu.wikipedia.org/wiki?curid=89030", "title": "Tutmosis IV.a", "text": "Menkheperura Thutmose, Thutmose IV.a edo Tutmosis IV.a, Egiptoko XVIII. dinastiako zortzigarren faraoia izan zen, eta K.a. 1401/K.a. 1400etik K.a. 1391/K.a. 1390 bitartean gobernatu zuen.\nThutmosis IV.a, Thutmes IV.a eta beste greziartutako izen batzuez ere ezagutzen da. Bere tituluen hieroglifoen transkripzioa Men-Jeperu-Ra Dyehuty-Mose da, bere tronu eta jaiotza izenak.\nBizitza.\nTutmosis IV.a, Amenofis II.a faraoiaren seme ugarietako bat zen, eta tronura iristeko zuen itxaropena, ia ez zen existitzen, bere aurretik, beste errege seme batzuk zeudelako eta bigarren mailako emazte baten semea zelako, Tiaa izenekoa. Baina, patuaren gora-behereak direla eta, bere aita hil zenean, tronurako balizko hautagai guztiak jada hilda zeuden, eta errege koroatzea lortu zuen.\nBere erregealdi laburrean, bere biloba Akenatonenean gertatuko zen Amarnako krisia eragingo zuten aldaketen lehen zantzuak nabaritzen hasten dira. Amonen kleroaren boterea, handiegia zen jada, eta faraoiarenarekin lehiatzen ari zen, denbora asko lehenago jaso zituzten aberastasun ugarien ondorioz. Horregatik, bere aurreko erregeek ez bezala, hauek, euren tronuratzea, Amonen laguntzaren bidez legitimatzen zutelarik, Tutmosis IV.ak, Rak, Gizako Esfinge Handia lurpetik ateratzen bazuen, duela mende askotik erdi lurperatuta eta guztiengatik ahaztua zegoena, errege izango zela esan ziola adierazi zuen.\nRa, Amonen lehiakide bihurtuz, botere erlijiosoa orekatzen saiatzea, epe motzean, oso ongi funtzionatu zuen amarru bat izan zen, eta Tutmosis IV.ak erregealdi lasai bat izan zuen, non, gauzak, zeuden bezala mantentzen aritu zen, baita herrialdearen nazioarteko distira mantentzen ere, baina ez konkisten bidez, baizik eta lehen ezkon aliantzen bidez.\nBaina, Errege Emazte Handi baten semea ez zenez, Tutmosis IV.ak, bere bi arreba-orderekin ezkondu behar izan zuen, Iaret eta Nefertarirekin, hauekin, alaba ugari izan zituelarik. Bere lehen semea eta oinordeko izango zuena, bere lehen emazte izan zen Mutemuiarekin izan zuen, jatorri apalekoa, oraindik printze soil bat baino ez zenean.\nGazterik hil zen, eta, bere oinordekoa, bere seme nagusia izan zen, Amenofis III.a, garai hartan, hamabi urte baino ez zituen mutikoa. Bere gorpua, Erregeen Haranean lurperatua izan zen. Bere momia, Amenofis II.aren hilobian aurkitu zen, kontserbazio egoera bikainean.\nBere garaiko testigutzak.\nTutmosis IV.ak, hil tenplu eder bat eraikiarazi zuen Erregeen Haranean\nIdazkunak eta eraikinak Karnaken\nTutmosis IV.a, honako hauetan aipatzen da:"}
{"id": "89031", "revid": "58701", "url": "https://eu.wikipedia.org/wiki?curid=89031", "title": "Valence (Dr\u00f4me)", "text": "Valence (okzitanieraz \"Valen\u00e7a\") Frantziako Dr\u00f4me departamenduko hiriburua da.\nGeografia.\nLyonetik 65 kilometrotara hegoalderantz dago, Marseilleko bidean. Rodano ibaiaren ezkerraldean dago"}
{"id": "89032", "revid": "512", "url": "https://eu.wikipedia.org/wiki?curid=89032", "title": "Huzzia II.a", "text": "Huzzia II.a, errege hitita bat izan zen. Zidanta II.aren oinordekoa izan zen, eta bi hauen arteko harremana zein zen ez da ezagutzen. Hititar aro ilun edo inperio ertain garaiko errege guztiekin gertatzen den bezala, bere erregealdiari buruz ez da ezertxo ere ezagutzen.\nBere oinordekoa, Muwatallis I.a izan zen. Honek, Huzzia II.a hil zuen."}
{"id": "89034", "revid": "336", "url": "https://eu.wikipedia.org/wiki?curid=89034", "title": "Falklandetako Gerra", "text": "Falklandetako Gerra edo Malvinetako Gerra, Hego Atlantikoko Gerra izenarekin ere ezaguna, Argentina eta Erresuma Batuaren arteko gatazka armatua izan zen, Hegoaldeko Georgiak, Hegoaldeko Sandwichak eta batez ere Falkland uharteetan jazo zena. Gerrak hiru hilabete iraun zuen, 1982ko apirilaren 2tik (Argentinak uharteak okupatu zituen) 1982ko ekainaren 14ra (argentinarrak errenditu egin ziren).\nGatazkaren iturburua uharteen gaineko subiranotasunean datza. 1833. urtean, Erresuma Batuak indarrez eskuratu zituen Argentinaren eskuetan zeuden hiru uharte multzoak. Ordutik, Argentinak ez du sekula aitortu uharteon gaineko kontrol britainiarra, eta eskubide osoko lurralde argentinartzat ditu, administratiboki Tierra del Fuego, Antartida eta Hego Atlantikoko Uharteak deritzon probintzian kokatzen dituelarik. Era berean, Argentinako konstituzioaren begietara, ofizialki britainiarrak diren Falkland uharteetako biztanleak argentinar herritarrak dira.\nGatazka 1982ko apirilaren 2an hasi zen, argentinar soldaduak uharteetan sartu zirenean. Aise berenganatu zituzten Falklandak, inor hil gabe. Britaniarren erantzunaren zain, asteak eman zituzten defentsak prestatzen. Diplomazia saioek huts egin zuten, eta Erresuma Batuak bere erantzun militarra abiatu zuen maiatzaren 27an, Corporate Operazioa, uharteak berreskuratzeko asmoz. Hildako ugari eragin zuten borrokaldi latzen ostean, argentinarrek errendizioa eskatu behar izan zuten ekainaren 14an, britainiarren nagusitasun militarrari aurre egin ezinik. Argentinarentzat berealdiko porrota izan zen, eta gertakari hark erregimen militarraren amaiera bizkartu zuen."}
{"id": "89035", "revid": "336", "url": "https://eu.wikipedia.org/wiki?curid=89035", "title": "Antonio Gaston Orleans-Bragantzakoa", "text": "Antonio Gaston Orleans-Bragantzakoa (portugesezko izen osoz \"Ant\u00f4nio Gast\u00e3o Filipe Francisco de Assis Maria Miguel Gabriel Rafael Gonzaga de Orl\u00e9ans e Bragan\u00e7a\" (Paris, 1881eko abuztuak 9-Edmonton, 1918ko azaroak 29) Orleans eta Bragantza etxeko Brasilgo printzea izan zen.\nBere guraso ziren Elisabet I.a Bragantzakoa eta Gaston Orleansekoa, Euko Konteak alokatutako etxe batean jaio zen, bere gurasoek, osasun arazoak zirela medio, Parisen jarraitzen zuten bitartean.\nAntonio, Austriar-Hungariar Inperio eta Errege Armadako Husarren tenientea izan zen 1908tik 1914 arte, baina, Lehen Mundu Gerrak eztanda egin zuenean, britainiar itsas armadan izen eman zuen, pilotu bezala zerbitzatuz.\nBere hegazkina Londresetik gertu puskatu zenean hil zen, printzeak, ohiko ariketa militarren maniobrak egiten zituen bitartean, gerra amaitu eta hiru egunera, gerratik zauririk gabe irten zelarik.\nDreuxeko Errege Kaperan lurperatuta dago, Orleanstarren mausoleoan, Frantzian."}
{"id": "89036", "revid": "1545", "url": "https://eu.wikipedia.org/wiki?curid=89036", "title": "Brasilgo printze", "text": "Brasilgo printzea, Portugalgo koroaren oinordekoaren titulu ofiziala izan zen 1645 eta 1808 bitartean. Titulu hau sortu aurretik, Portugaleko tronuaren oinordeak, soilik, Oinordeko Printzea titulua zuen. Printze titulu hau, Joan IV.a Portugalgoak sortu zuen bere seme nagusia zen Teodosio printzearen mesedetan.\nNabarmendu beharrekoa da Joan IV.aren erregealdiaren ondoren eta 1743 arte, titulua, soilik gizonezko oinordekoek erabil zezaketela. Portugaldar tronurako emakumezko oinordekoen titulua, Beirako printzesa zen. Egoera, 1734an aldatu zen, Joan V.a Portugalgoaren biloba zen Maria Frantziska printzesa jaio zenean. Erregeak, titulu sistema berrantolatu zuen. Ordutik aurrera, Brasilgo Printzerria, tronurako oinordekoarentzat izatera pasatzen da, gizonezkoa zein emakumezkoa izan. Beirako Printze edo Printzesa titulua, Brasilgo Printzearen oinordekoarentzat pasatzen da, hau da, oinordekotza zerrendan bigarrenari, hau ere, gizonezkoa ala emakumezkoa den kontutan hartu gabe."}
{"id": "89039", "revid": "58701", "url": "https://eu.wikipedia.org/wiki?curid=89039", "title": "Kona Badia", "text": "Kona Badia () Titikaka lakuko badia bat da, Isla del Sol uhartean dagoena. 1,7 itsas miliako (3.148 kilometro) sarrera ahoa du, 3,60 kilometroko sakonera duelarik. Bere hedadura, gutxi gora-behera, 4,6 kilometro karratukoa da, uharteko badiarik handiena delarik."}
{"id": "89043", "revid": "201", "url": "https://eu.wikipedia.org/wiki?curid=89043", "title": "Tomas Milian", "text": ""}
{"id": "89049", "revid": "1491", "url": "https://eu.wikipedia.org/wiki?curid=89049", "title": "GEU Elkartea", "text": "Geu elkartea Gasteizko euskaldunak biltzeko asmoz 1992an sortutako elkartea da. Elkartearen helburu nagusia euskararen erabilera sustatu eta haren inguruan sortutako komunitatea sendotzea da.\nLan ildo nagusiak.\nGEU elkarteak esparru askotan sustatzen ditu euskarari lotutako jarduerak. Egitasmo nagusiak hauek dira:\nHedabideak.\n1992tik 2009ra GEU (Geu Gasteiz) izeneko aldizkaria kaleratu zuen elkarteak. 2012an Hirinet izeneko proiektu multimedia jarri zuen abian, Internet bidezko komunikazioari garrantzi berezia emanez. 2014ko amaieran, berriz, Alea aldizkari astekaria argitaratzen hasi zen.\nOihaneder.\nElkarteak, Gasteizko Kafe Antzokia Plataformako beste talde batzuekin eta Udalarekin batera Oihaneder Euskararen Etxea 2014ko urrian zabaldu zuten, Montehermoso edo Oihaneder jauregian hain zuzen ere. Bertan, kultur ekimenak antolatzea eta euskaldun komunitatearen bilgune izatea dituzte helburu nagusi."}
{"id": "89050", "revid": "1712", "url": "https://eu.wikipedia.org/wiki?curid=89050", "title": "Geu Gasteiz Euskalduna Elkartea", "text": ""}
{"id": "89051", "revid": "119347", "url": "https://eu.wikipedia.org/wiki?curid=89051", "title": "Basalarrina Kultura Elkartea", "text": "Basalarrina Kultura Elkartea Laudioko euskaldunak biltzeko asmoz eta Laudion hizkuntza normalkuntza bultzatzeko eta erdiesteko sortutako elkartea da.\nSorrera.\nBasalarrina Kultura Elkartea, \"Laudioko Euskaltzaleen Batzarrea\" izeneko euskara elkartearen ekimenaz sortu zen. Euskara elkartea baino gehiago, euskaldunon elkarte bat osatu nahi zen. Elkartea osatzeko asanblada 1999ko urriaren 20an egin zen. Estatutu eta gainerako dokumentazioa 1999ko abenduan eraman ziren Eusko Jaurlaritzako erregistrora eta beraien erantzuna 2000an jaso zelarik, 2000an bertan hasi zen lanean euskararen normalizazioaren alde. Basalarrina elkartea, beraz, 2000 urtean sortu zela esan dezakegu.\nParte hartzea.\nBasalarrina Elkartea, sortu zenetik, Topagunea Euskara Elkarteen Federazioaren partaide da. 2010ean, Topagunearen Arabako beste zenbait euskara elkarterekin batera Arabagara izeneko Arabako euskaldunen elkarteen federazioaren sortzaile da.\nEkimenak.\nEz dira gutxi Basalarrina elkarteak urtean zehar egiten dituen ekintzak. Ezagunenak, agian, \"Kultura Errota\", \"Laburbira\" zine emanaldia, \"Irakurri Gozatu eta Oparitu\" irakurzaletasuna bultzatzeko kanpaina, \"Aiaraldeko zirkuitua\", \"Hitzaldiak\", \"Ikastaroak\", \"Eskolen arteko umeen kantaldia\", \"Olentzero\", ...\nLaudion bertoko zein kanpoko beste zenbait elkarte kulturalek antolaturiko hainbeste ekimenetan ere, parte hartzen du: \"inauteriak\", \"aiaraldea.com\", \"Euskal Herriko kantu txapelketa\", \"Herriko jaiak\", \"Korrika\", \"Berbalagun\", \"Euskal Herriko Mus txapelketa\", e.a.\nElkartearen helburu nagusia Hizkuntza Normalkuntza dela, berau erdiesteko \"Laudion euskarak pauso bat harago\" programa du abian. Programa honen bidez, Laudion diren erakunde kultural, publiko zein pribatuetan eragin nahi du, euskara eta euskaraz bizitzea guztion ardura dela ezagutarazteko.\nArlo ludikoa ere lantzen dugu eta \"Kantuzaleak\" ekimena aurrera eramaten dugu euskal kantak eta doinuak irakasteko eta kantatuz gozatzeko.\nAzkenik, gure elkartearen egoitza Laudion euskaraz ekitaldiren bat edo antolatu nahi duen edonori uzten diogu; esaterako, Fi ta fik, Bertsozale elkartea, aiaraldea.com, Kiriki\u00f1o, Udala, Ikastola, aek, e.a."}
{"id": "89052", "revid": "42829", "url": "https://eu.wikipedia.org/wiki?curid=89052", "title": "Belaiki Euskara Elkartea", "text": "Belaiki euskara elkartea 1998an, Baranbio eta Amurrio osoko euskaldunak biltzeko asmoz sortutako elkartea da.\nBesteak beste, Euskal jaiak antolatu dituzte. 2010ean antolatu zuten jaian, Belen Ortuetak esan zuen helburua \u201ceuskaldun zaharren eta berrien arteko harremanak euskaraz ematea da\u201d, izan ere, Baranbion euskaldun zaharrak daude baina herriko euskaldunen artean erdaraz egiten zen. Euskal jaiarekin eta egiten diren beste hainbat ekintzak direla eta, urtean euskaldunen artean euskaraz egitea lortu da.\nUrtean zehar haurrentzako ipuin kontalariak edo sagardotegira edo bodegara irteerak egiten ditu Belaiki elkarteak, euskaraz mintzatzea helburu jarrita."}
{"id": "89053", "revid": "119347", "url": "https://eu.wikipedia.org/wiki?curid=89053", "title": "Bidabarri euskara taldea", "text": "Bidabarri euskara taldea Zuiako euskaldunak biltzeko asmoz sortutako elkartea da."}
{"id": "89054", "revid": "119347", "url": "https://eu.wikipedia.org/wiki?curid=89054", "title": "Hogeitalau Euskara Elkartea", "text": "Hogeitalau Euskara Elkartea Aiarako euskaldunak biltzeko asmoz sortutako elkartea da."}
{"id": "89055", "revid": "448", "url": "https://eu.wikipedia.org/wiki?curid=89055", "title": "Ttiki-Ttaka elkartea", "text": "Ttiki-Ttaka elkartea Arabar Errioxako euskaldunak biltzeko asmoz sortutako elkartea da, Lapuebla de Labarcan egoitza duelarik. 1990eko hamarkadaren amaieran sortu zen. Elkartearen egoitza nagusia Lapuebla de Labarcako Tejerias kalean dago. Noizbehinka herriko ikastolan ere egiten dituzte bilerak."}
{"id": "89060", "revid": "6327", "url": "https://eu.wikipedia.org/wiki?curid=89060", "title": "Ibiltartea", "text": ""}
{"id": "89064", "revid": "105290", "url": "https://eu.wikipedia.org/wiki?curid=89064", "title": "Ibiltarte (estatistika)", "text": "Ibiltartea estatistikan erabiltzen den sakabanatze neurri absolutua da. Honela kalkulatzen da:\nHau da, lagin datuetarako, datuetan aurki daitekeen balio handiena ken balio txikiena da.\nZenbat eta handiagoa izan, sakabanatzea handiagoa dela baiezta daiteke.\nBi datuetan bakarrik oinarritzen denez eta hauek gainera muturreko datu izan daitezkeen handiena eta txikiena izanik, ez da gomendagarria datu kopurua txikia denean. Datu kopurua handia denean ordea sakabanatzea neurtzeko adierazgarriagoa dela esan daiteke.\nFroga daiteke ibiltartea desbideratze estandarra baino bi aldiz handiagoa dela beti.\nIbiltarteari dagokion sakabanatze neurri erlatiboa ibiltarte erlatiboa da."}
{"id": "89066", "revid": "1712", "url": "https://eu.wikipedia.org/wiki?curid=89066", "title": "Hipotesi-proba", "text": "Inferentzia estatistikoan, hipotesi-proba edo proba estatistiko bat egiten dela esaten da, eredu estatistiko bati buruzko hipotesi edo baieztapen bat jasotako datuekin erkatzen denean, hipotesi hori onartu edo baztertzeko. \"H0\" hipotesi nulu abiatzen da, galdera hau planteatzeko ondoren:\nProbabilitate hau aski txikia bada, zehatzago, aurrez finkaturiko \u03b1 adierazgarritasun maila bat baino txikiagoa, suertaturiko estatistikoaren balioa \"harrigarria\" dela ondorioztatu, eta beraz hasierako hipotesi hutsa baztertu egingo da.\nHipotesi-froga baten eremu kritikoa ezarritako adierazgarritasun mailarako hipotesi hutsa ukatzera eramango luketen estatistikoaren balizko balioen multzoa da. Estatistikoa eremu kritikoan kokatzen bada, hipotesi nulua baztertu, eta bestela onartu egingo da."}
{"id": "89067", "revid": "56334", "url": "https://eu.wikipedia.org/wiki?curid=89067", "title": "Korrelazio", "text": "Estatistikan, korrelazioa bi aldagai koantitatiboen arteko erlazioaren norabideaz eta sendotasunaz aritzen da. Azpimarratu behar da korrelazio estatistikoa ez dela erlazio zehatz eta finkoa, joerazkoa eta aldakorra baizik. Bi aldagai baino gehiagoren baterako korrelazioa ere azter daiteke (ikus \"Korrelazio anitza\").\nKorrelazioaren norabideari buruz, aldagai batek gora egitean, besteak ere eskuarki gora egiten duenean, korrelazioa positiboa edo zuzena dela esaten da. Aitzitik, aldagai batek gora egitean, besteak behera egiten badu berriz, korrelazioa negatiboa edo alderantzizkoa da.\nKorrelazioaren sendotasunari buruz, korrelazioa sendoa izan daiteke, aldagaiak lotzen dituen joera nahiko zehatza denean, edo ahula, aldagaien arteko joera lausoa eta oso gutxi gorabeherakoa denean. Bi aldagaien arteko korrelazio erabatekoa ere izan daiteke, bi aldagaiak erlazio edo funtzio zehatz baten arabera guztiz lotuta daudenean.\nKorrelazioa lineala ere izan daiteke, bi aldagaiak lotzen dituen erlazioa zuzen baten araberakoa denean, edo lerromakurra, zuzen baten araberakoa ez denean.\nKorrelazio neurriak.\nKorrelazio linealerako neurriak bakarrik daude eskura estatistikan, korrelazio lerromakurraren azterketa koantitatiboa ebazkizun konplexua baita. Hauek dira gehien erabiltzen direnak:\nKorrelazioa eta kausaltasuna.\n\"Korrelazioak ez dakar kausalitaterik\" esaera konbentzionalak esan nahi du korrelazioa ezin dela berez erabili aldagaien arteko kausazko erlazioa ondorioztatzeko. Horrek ez du esan nahi korrelazioek ezin dutenik adierazi kausazko erlazioak egon daitezkeela. Hala ere, korrelazioaren azpian dauden kausak, baldin badaude, zeharkakoak eta ezezagunak izan daitezke, eta korrelazio altuak identitate-harremanekin (tautologiak) ere gainjartzen dira, horietan ez baitago inolako kausa-prozesurik. Ondorioz, bi aldagairen arteko korrelazioa ez da nahikoa kausazko erlazioa ezartzeko (edozein norabidetan).\nHaurren adinaren eta altueraren arteko korrelazioa nahiko gardena da kausaren ikuspegitik, baina pertsonen aldartearen eta osasunaren arteko korrelazioa ez da hain gardena. Aldarte hobea izateak osasun hobea dakar, edo osasun ona izateak aldarte ona dakar, edo biak? Edo beste faktoreren bat dago bien azpian? Bestela esanda, korrelazio bat kausazko erlazio posible baten frogatzat har daiteke, baina ezin du adierazi kausazko erlazioa zein izan litekeen, baldin eta existitzen bada.\nErabilera.\nKorrelazioa elementu multzo baten bi sailkapen ezberdinen arteko adostasuna neurtzeko erabil daiteke, adostasun neurriak baliatuz. Adibidez, bi epailek 6 gazta ezberdin ordenatzen dituztenean kalitatearen arabera, sailkapenean zenbateraino dauden ados aztertzeko erabil daiteke."}
{"id": "89070", "revid": "69297", "url": "https://eu.wikipedia.org/wiki?curid=89070", "title": "Francesco Moser", "text": "Francesco Moser (Giovo, Trento, 1951eko ekainaren 19a -) italiar txirrindularia da. 1973 eta 1988 artean profesionala izan zen eta denbora tarte horretan 194 garaipen lortu zituen.\n1984ko Italiako Giroa irabazi zuen, Laurent Fignon eta Moreno Argentinen aurretik. Munduko txapeldun izan zen 1977an eta bigarren postua lortu beste bitan (1976 eta 1978an).\nBiografia.\nMoserren irudia beldurgarria zen bizikletaren gainean, baina, bere izaera atletikoa zela eta, ez zen eskalatzaile handia. Hala eta guztiz ere, 1984ko Italiako Giroa irabazi zuen, erlojupeko etapetan lortutako abantailari esker, Laurent Fignon eta Moreno Argentinen aurretik. Fignonen eta zenbait adituen ustez, Moserrek kanpoko laguntza baliatu zuen garaipena poltsikoratzeko (esate baterako, Stelvio mendateko etapa bertan behera gelditu zen, eguraldi txarra zela eta.\nGiroko puntukako sailkapena ere lau aldiz lortu zituen.\n1972ko Municheko Olinpiar Jokoetan parte hartu eta errepideko proban zortzigarren eta erlojupeko kilometroetan bederatzigarren sailkatu zen.\nPistan bi domina lortu zituen Munduko Txapelketan: urrezkoa 1976an eta zilarrezkoa 1979an, biak banakako jazarpen proban.\n1977an munduko errepide txapelpeketa lortu zuen San Cristobal, Venezuelan, Dietrich Thurau eta Franco Bitossiren aurrean. 1976an zilarrezko medallista izan zen, Freddy Maertens belgikarraren atzetik, eta 1978an, berriz ere, bigarren sailaktu zen Gerrie Knetemann Herbehereetarraren atezetik.\nMoserrek garaipen ugari lortu zituen egun bakarreko lasterketetan edo klasikoetan, hala nola Paris-Roubaix, Milan-San Remo, Fleche Wallone edo Paris-Tours probetan.\n1984ko urtarrilaren 19an, Mexiko Hirian, Moserrek Orduko errekorra hautsi zuen, 1972tik Merckxen eskuetan zegoena. Moserrek 50,808 kilometro egin zituen bizikleta aerodinamiko batean eta lehenengoa izan zen proba horretarako teknologikoki eraldatutako bizikleta erabiltzen.\nHaren senitarteko gertukoenetako batzuk ere txirrindularitzan aritu dira: iloba Moreno Moser nabarmendu da, txirrindulari profesional gisan.\n1987an erretiratu ondoren, \"Moser Cicli\" bizikleta konpainia sortu zuen Venetoko eskualdeko Piove di Saccon: urteroko ekoizpena 2.000-3.000 unitate ingurukoa da."}
{"id": "89071", "revid": "201", "url": "https://eu.wikipedia.org/wiki?curid=89071", "title": "Francesco moser", "text": ""}
{"id": "89072", "revid": "6950", "url": "https://eu.wikipedia.org/wiki?curid=89072", "title": "Adolphe Qu\u00e9telet", "text": "Lambert Adolphe Jacques Qu\u00e9telet (Gante, Belgika, 1786ko otsailaren 7a - Brusela, Belgika, 1874ko otsailaren 17a) estatistikari, matematikari, astronomo eta naturalista belgikarra izan zen, demografia zientziaren aitzindaria."}
{"id": "89073", "revid": "512", "url": "https://eu.wikipedia.org/wiki?curid=89073", "title": "Interstate 81", "text": "Interstate 81 Ameriketako Estatu Batuetako hegoaldetik iparraldera doan estatuarteko autobidea da. 1.375,81 km-ko luzera du, Dandridgetik (Tennessee) Fishers Landingera (New York) du ibilbide. Tennessee, Virginia, Mendebaldeko Virginia, Maryland, Pennsylvania eta New York estatuetatik igarotzen da. Igarotzen dituen hiri nagusiak hauek dira:"}
{"id": "89075", "revid": "512", "url": "https://eu.wikipedia.org/wiki?curid=89075", "title": "Interstate 82", "text": "Interstate 82 Ameriketako Estatu Batuetako mendebaletik-ekialdera\ndoan estatuarteko autobidea da. 231,07 km-ko luzera du, Ellensburgetik (Washington) Hermistonera (Oregon) du ibilbide. Washington eta Oregon estatuetatik igarotzen da. Igarotzen dituen hiri nagusiak hauek dira:"}
{"id": "89076", "revid": "512", "url": "https://eu.wikipedia.org/wiki?curid=89076", "title": "Interstate 83", "text": "Interstate 83 Ameriketako Estatu Batuetako hegoaldetik iparraldera\ndoan estatuarteko autobidea da. 137,28 km-ko luzera du, Baltimoretik (Maryland) Harrisburgera (Pennsylvania) du ibilbide. Maryland eta Pennsylvania estatuetatik igarotzen da. Igarotzen dituen hiri nagusiak hauek dira:"}
{"id": "89077", "revid": "512", "url": "https://eu.wikipedia.org/wiki?curid=89077", "title": "Interstate 85", "text": "Interstate 85 Ameriketako Estatu Batuetako hegoaldetik iparraldera doan estatuarteko autobidea da. 1.076,25 km-ko luzera du, Montgomerytik (Alabama) Petersburgera (Virginia) du ibilbide. Alabama, Georgia, Hego Carolina, Ipar Carolina eta Virginia estatuetatik igarotzen da. Igarotzen dituen hiri nagusiak hauek dira:"}
{"id": "89078", "revid": "512", "url": "https://eu.wikipedia.org/wiki?curid=89078", "title": "Interstate 87", "text": "Interstate 87 Ameriketako Estatu Batuetako egoaldetik-iparaldera\ndoan estatuarteko autobidea da. 536,70 km-ko luzera du, New Yorketik (New York) Champlainera (New York) du ibilbide. New York (estatua) estatutik igarotzen da. Igarotzen dituen hiri nagusiak hauek dira:"}
{"id": "89079", "revid": "17", "url": "https://eu.wikipedia.org/wiki?curid=89079", "title": "Kokapen neurriak", "text": ""}
{"id": "89080", "revid": "512", "url": "https://eu.wikipedia.org/wiki?curid=89080", "title": "Interstate 89", "text": "Interstate 89 Ameriketako Estatu Batuetako hegoaldetik iparraldera doan estatuarteko autobidea da. 307,58 km-ko luzera du, Concordetik (New Hampshire) Highgate Springsera (Vermont) du ibilbide. New Hampshire eta Vermont estatuetatik igarotzen da. Igarotzen dituen hiri nagusiak hauek dira:"}
{"id": "89082", "revid": "90523", "url": "https://eu.wikipedia.org/wiki?curid=89082", "title": "Augsburgeko Dieta", "text": "Augsburgeko Dieta, Germaniako Erromatar Inperio Santuko Dieta Inperialak Augsburg hirian egindako biltzarrei deritze. Biltzar asko egin ziren, baina garrantzitsuenak, Erreforma garaian eta Karlos V.a Germaniako Erromatar Inperio Santua buru zuten katolikoen eta Schmalkaldengo Ligako protestanteen artean XVI. mendearen hasieran gertatutako erlijio gerren garaian eginiko hirurak dira.\n1530eko biltzarra, Erreforma Protestanteak piztutako tentsioak lasaitzen saiatu zen. \"Ausburgeko Sinesbideak\" izan ziren emaitza, funtsezko dokumentua luteranismoarentzako, enperadoreari aurkeztu zitzaiona. Esmalkaldako Ligaren aurka lortutako garaipenaren ondoren, Karlos V.ak 1547-1548ko biltzarra deitu zuen (\"geharnischter Reichstag\"), non Augsburgoko Interima aldarrikatu zen. Katolizismoari lehentasuna emateko saiakera hau, printze ugarik arbuiatu zuten, eta gatazka, 1555eko biltzarrean konpondu zen, Augsburgoko Bakea lortu zenean. Hitzarmenak, \"Confessio Augustana\" onartzen zuen eta \"Cuius regio, eius religio\" printzipioa ezarri zuen (latinez, \"Erregearen erlijioa, bere mendekoena da\" esan nahi duena). Printzipio honen arabera, printze edo errege bakoitzak erabaki zezakeen bere mendekoen erlijioa zein izango zen.\nTrentoko kontzilioko dekretuek, balioa hartu zuten Italia, Portugal, Polonia eta Alemaniako printze katolikoentzat, Augsburgeko Dietaren 1566ko biltzarrean. Frantziaren politika erregezaleak (oso errege kristaua) eta Espainiarenak (monarkia katolikoa) horiek indarrean sartzeaz arduratzen zirenak euren erregeak izatea eragiten zuen."}
{"id": "89084", "revid": "105290", "url": "https://eu.wikipedia.org/wiki?curid=89084", "title": "Schmalkaldengo Liga", "text": "Schmalkaldengo Liga, XVI. mendean sortutako Germaniako Erromatar Inperio Santuko printze protestanteen liga bat izan zen, printze horien lurraldeak defendatu eta Karlos I.a Espainiakoa enperadorearen aurka borrokatzeko, nor katolizismoaren defendatzailea zen Erreforma Protestantearen aurrean. Bere izena, Alemaniako Turingia estatuan dagoen Schmalkalden hiritik hartzen du.\nLiga hau, Filipe I.a Hessekoak eta Joan Frederiko I.a Saxoniakoak Saxonia eta Schmalkaldengo hautesleak sortu zuten 1531n. Liga honi, Anhalt, Bremen, Brunswick-L\u00fcneburg, Magdeburg, Mansfeld, Estrasburgo eta Ulm lurraldeak batu zitzaizkion. Jatorrizko partaideei, Konstanza, Reutlingen, Memmingen, Lindau, Biberach an der Riss, Insy im Allg\u00e4u eta L\u00fcbeck batu zitzaizkien. 10.000 oinezko soldadu eta 2.000 zaldun erabili ziren defentsarako. 1532an, Frantziarekin aliatu zen, eta, 1538an, Danimarkarekin.\nLigak, enperadoreari zuzenean gerra adierazi ez zion arren, Erreforma Protestanteari emandako laguntza eta jarraipenak, Elizari lurrak kendu izanak eta gotzain eta printze katolikoak kanporatu izanak, Karlos V.ak, Ligaren aurka borrokatzea erabakitzea eragin zuen.\n1544an, Karlos V.ak bakea adosten du Frantziarekin, eta hau, enperadorearekin aliatzera pasatzen da, Paulo III.a aita santuarekin batera, tropa ugari biltzen hasi zena 1546an. Liga osatzen zuten printzeek, euren arteko ika-mika larriak izan zituzten, koalizio katolikoaren kanpaina erraztu zuena. Karlos V.aren tropek, Ligarenak garaitu zituzten M\u00fchlbergeko guduan 1547ko apirilak 24an. Hala ere, printze protestanteek euren borroka jarraitu zuten, enperadorearen aurkako aliantza berriak sortuz, 1555ean adostu zen Augsburgoko Bakeraino."}
{"id": "89085", "revid": "56334", "url": "https://eu.wikipedia.org/wiki?curid=89085", "title": "Filipe I.a Hessekoa", "text": "Filipe I.a Hessekoa (Marburg, 1504ko azaroaren 13 - Kassel, 1567ko martxoaren 31), edo Bihoztuna ezizenduna, Pizkunde garaiko Printzerik nabarmenetako bat izan zen, Erreforma Protestanteari babesa emanez.\nGilen II.a Hessekoaren semea, Hesseko landgrave izendatua izan zen. Nekazariak gogor zapaldu zituen Turingian (1525), baina 1526an Erreformaren alde egin zuen; Marburgen lehen unibertsitate protestantea sortu zuen (1527); bertan Lutero eta Zwingli adosteko asmoz elkarrizketa bat antolatu zuen (1529), eta Saxoniako Joan-Frederikorekin Esmalkaldako Liga eratu zuen (1530). Bi emazte zituela eta, Alemaniako protestantismoan zuen gailentasuna galdu zuen. Karlos V.ak menderatu eta preso hartu zuen (1547-52), Passauko hitzarmenari esker askatu zuen, eta ondoren protestante eta katolikoen arteko bakeak egiten saiatu zen."}
{"id": "89086", "revid": "31042", "url": "https://eu.wikipedia.org/wiki?curid=89086", "title": "Marburg", "text": "Marburg Alemaniako Hesse estatuan dagoen hiri bat da, Lahn ibaiaren haranean, hiria zeharkatzen duena. XII. mendetik, hiri libre bat da, eta, Erdi Aroko heredentzia honen ondorioz, Hesse estatuko beste sei hirirekin batera, estatus berezi bat du.\nBertan, 1967an isolatu zen, gaur egun Marburgeko birusa deritzona, ebolaren antzera, sukar hemorragikoak eragiten dituena.\nHistoria.\nBeste hainbat herri bezala, Marburg ere aintzinako bi merkatal bideren arteko bidegurutzean sortu zen, honen kasuan, Koloniatik Pragarako bidea eta Alpeetatik Ipar Itsasorako bidearen arteko elkargunean. Bidegurutzea kontrolatzeko gaztelua eraiki zen IX erdo X mendean eta Marburg herria 1140 urtean sortu zen. Turingiako Elizabet printzesak 1228an alargundu zenean Marburgen bizitzea erabaki zuen Marburgeko landgravea anaiordea baitzuen, baina harremana ez zen ona eta 1231ean hil zen gaixorik, 24 urte baino ez zituela. 1235ean kanonizatu zuten Hungariako Santa Elizabet izenarekin.\nSanta Elizabeten alaba zen Brabanteko Sophiaren eskutik Hessengo hiriburu izatera iritsi zen 1264ean eta 1540 arte Kassel eta Marburg txandakatu ziren hiriburutzan. 1527an unibertsitatea fundatu izanak garrantzi handia eman zion. Unibertsitatea protestantea izanik Hogeita Hamar Urteko Gerrak gogor jo zuen eta Marburg inguruko biztanleriaren bi heren hil ziren borroketan.\nXVIII mendeko Marburg herri gotikoa zen erabat, ez baitzegoen dirurik eraikin berriak egiteko. Giro honek Alemaniako erromantizismo garaian oso leku interesgarri bihurtu zuen, kulturaren abangoardia bihurtuz eta filologia, literatura, legegintza eta folklorearen aldeko taldeak eratu baitziren. Honen adibide dira unibertsitateko ikasle izan ziren Grimm anaiak. Berpizte garai honek 1820 arte iraun zuen. Prusiak Hessen eskuratu zuen 1866an eta unibertsitatea Prusiaren unibertsitate sisteman sartu zuen. Industriarik ez zen ordea Marburgen.\nAlemaniako kantziler-ordea zen Franz von Papenek 1934ean nazien aurkako hitzaldia egin zuen Marburgeko unibertsitatean. Hauek bere ingurukoen aurka jo eta asko hil egin zituzten. Bigarren Mundu Gerran hiria ospitale gisa erabili zen eta ondorioz ez zen bonbakatua izan. 1945eko udaberria aliatuek hiria hartu zutenean 20.000 zauritu zeuden ospitaletan.\nHezkuntza.\nMarburgeko unibertsitatea, 1527an sortua, munduko unibertsitate protestanterik zaharrena da. Marburgoko Unibertsitateak, Philipps-Universit\u00e4t bezala ezaguna, eta bere inguruak, Alemaniako sei \"hiri unibertsitario\"etako bat osatzen du, Friburgo, G\u00f6ttingen, Heidelberg, T\u00fcbingen eta Gie\u00dfenekin batera. Bertatik, bederatzi Nobel Saridun irten dira. Marburgen ikasten duten 19.000 ikasleetatik %10 gutxi gora-behera, atzerritik datoz.\nBestetik itsuentzako eskola aurreratuenetako bat dauka Marburgek.\nOndasun nabarmenak.\nHiria bera da erakargarria, eraikin gotikoz eta pizkundekoez beterik baitaude gotorlekutik behera doazen kaleak. 1972tik aurrera alde zaharra oinezkoentzako baino ez da, \"Altstadtsanierung\" proiektua, eta honek hainbat sari eman dizkio hiriari. Honetaz gain aipatzekoak dira:\nIngurugiroa.\n2008an eguzki energiaren aldeko apustua egin zuen marburgek. Legez eraiki berri guztiek eta berriztaturiko guztiek eguzki plakak ezartzeko agindua eman zen eta berogailu energiaren %20a bweteko duela espero da. Hala ere lege hori momentuz ez da aplikatu."}
{"id": "89087", "revid": "6327", "url": "https://eu.wikipedia.org/wiki?curid=89087", "title": "Iru\u00f1eko katedral", "text": ""}
{"id": "89089", "revid": "59723", "url": "https://eu.wikipedia.org/wiki?curid=89089", "title": "Saint Louis (Missouri)", "text": "Saint Louis Ameriketako Estatu Batuetako Missouri estatuko bigarren hiri nagusia da. 350.800 biztanle inguru ditu.\nIkur ezagunenetakoa Gateway Arch da.\nHerri eta hiri senidetuak.\nSaint Louis ondorengo herri eta hiriekin senidetuta dago:"}
{"id": "89091", "revid": "512", "url": "https://eu.wikipedia.org/wiki?curid=89091", "title": "Neferites II.a", "text": "Nayfaarud edo Neferites II.a (K.a. 379-K.a. 378), Egiptoko XXIX. dinastiako bosgarren eta azken faraoia izan zen, Mendestarra ere deitua.\nManetonek, Sexto Julio Afrikano eta Eusebio Zesareakoaren arabera, Neferites deitzen du, eta soilik lau hilabetez gobernatu zuela dio. Kronika Demotikoan aipatzen da.\nNeferites II.a Akorisen semea zen, K.a. 404an Persiar Inperioagandik independente izan ondoren, Egipto birkonkistatzen saiatu zen armada persiarra garaitu zuen faraoia. Bera hil zenean, K.a. 379an, Egipto baketsu eta oparo bat utzi zuen.\nGobernatzen hasi zenean, beste erregegai bat zegoen: Nektanebo I.a, XXIX. dinastiaren sortzailea izan zen Neferites I.aren ondorengoa. Nektanebok, faraoi berria hiltzea agindu zuen, soilik lau hilabetez gobernatu ondoren hil zena.\nNeferites II.a, soilik iturri literarioen bidez ezagutzen da. Ez da bere izena daraman monumentu bakar bat bera ere aurkitu."}
{"id": "89092", "revid": "1340", "url": "https://eu.wikipedia.org/wiki?curid=89092", "title": "St. Louis", "text": ""}
{"id": "89093", "revid": "536", "url": "https://eu.wikipedia.org/wiki?curid=89093", "title": "Muwatallis I.a", "text": "Muwatallis I.a, errege hitita bat izan zen. Huzzia II.a hil zuen, eta honen oinordeko izan zen. Bere erregealdia, aro iluna edo inperio ertaina deritzon garaian dago, honi buruz, ia informaziorik ez dagoelarik.\nKantuzzili eta Himuili izeneko bere segizioko bi gizonen esku hil zen, hauek, historialari batzuen arabera, Huzzia II.aren semeak izan daitezkeelarik.\nBere oinordekoa, Tudhalia I.a izan zen, hititar inperio berriko lehen erregea."}
{"id": "89094", "revid": "2135", "url": "https://eu.wikipedia.org/wiki?curid=89094", "title": "Ashur-nasir-pal I.a", "text": ""}
{"id": "89095", "revid": "90204", "url": "https://eu.wikipedia.org/wiki?curid=89095", "title": "Asurnasirpal I.a", "text": "Asurnasirpal I.a Asiriako errege bat izan zen. K.a. 1050etik K.a. 1031 arte gobernatu zuen. Asurnasirpalek, Asiriako historiaren garai nahaspilatsu batean gobernatu zuen, gosetea eta, mendebaldean, basamortuko nomaden aurkako gerrengatik bereizi zena. Bere aita Shamshi-Adad IV.aren oinordekoa izan zen, eta, bere oinordekoa, bere seme Salmanasar II.a izan zen. Gainera, handik denbora batera errege izango zen Ashur-rabi II.aren aita ere izan zen. Ez da 150 urte lehenagoko izen bereko printzearekin, Tukulti-Ninurta I.aren semearekin nahastu behar."}
{"id": "89096", "revid": "336", "url": "https://eu.wikipedia.org/wiki?curid=89096", "title": "Erika Lust", "text": "Erika Lust (benetako izena Erika Hallqvist da) (Stockholm, Suedia, 1977) helduei zuzendutako zinema pornografikoko zuzendari, gidoilari, ekoizle independente eta idazle suediarra da. Lust Films izeneko produkzio-etxearen sortzaileetako bat da, bai eta pornografia feministaren aitzindarietako bat ere. Film luze eta laburrak egin ditu, tartean \"The good girl\" [Neska zintzoa] (2004) laburra, Interneten bidez doan zabaldu zuena eta bi milioi ikustalditik gora izan dituena. Zenbait liburu erotiko eta sexual idatzi ditu; esaterako, \"La canci\u00f3n de Nora\" [Noraren abestia] (2013) eleberria. Gaur egun Bartzelonan bizi da.\nBizitza.\nErika Hallqvist Stockholmen (Suedia) jaio zen, 1977an. Sexu-heziketa oso ona eta irekia jaso zuen sorterrian, eta zinema pornografikoari buruzko kontuak eta feminismoarekin lotutakoak ere gaztetatik ezagutu zituen.\nLehen ikasketak egin ostean Lund-eko unibertsitatera joan zen, eta 1999an lizentziatu zen, Zientzia Politikoak, Feminismoa eta Genero Ikasketak burututa.\nUnibertsitatean zegoela, Linda Williams-en \"Hard Core: Power, Pleasure, and the 'Frenzy of the Visible\"' (1989) liburua irakurri zuen, beraren zinemagintzan eragin handia edukiko zuena; azaltzen duenez, \"bera [Linda Williams] izan zen pornoa kontakizun propioa zuen genero gisa landu zuen lehen idazlea, eta hari esker hasi nintzen kontakizun horren parte izateko irrika sentitzen\u201d. Zinema-zuzendari gisa gehien eragin dioten lanen artean, Jacques Annaud-en \"The Lover\" ere aipatu ohi du.\n2000. urtean Bartzelonara joan zen bizitzera. Egunez produkzio-etxeetan lan egiten zuen, eta gauez zinema-eskoletara joaten zen. 2004n bere lehen film laburra kaleratu zuen, \"The good girl\", eta harrezkeroztik ibilbide luze eta arrakastatsua egin du pornografiaren munduan.\nLanak.\n2004an \"The good girl\" [Neska zintzoa] (2004) film labur esplizitua egin zuen. Pizza banatzailearen topikoan oinarrituta bazegoen ere, film berritzailea zen, emakumearen ikuspuntua jasotzen zuelako. Interneten bidez doan zabaldu zuen, eta lehen hilabetean bi milioi deskargatik gora izan zituen. Hurrengo urteko Bartzelonako Film Erotikoaren Jaialdian (FICEB) urteko film laburrik onenaren saria jaso zuen.\n2005ean Lust Films produkzio-etxea sortu zuen Pablo Dobner-ekin batera, eta orduz geroztik film labur erotikoak eta film laburren bildumak produzitu ditu, nazioarteko hainbat sari jaso dituztenak. Gaur egun, ohiko zuzendarietako bat da helduentzako zinemaren alorreko festibaletan.\n2006an, ostera, Lustek \"Five Hot Sex Stories For Her\" [Bost sexu-istorio bero emakumearentzat] bilduma kaleratu zuen. Bost film labur biltzen ditu (tartean \"The good girl\"), eta 2007an nazioarteko hainbat sari irabazi zituen.\n2010ean Internet bidezko zinema erotikoa abiatu zuen, Lust Cinema izenekoa. Berak sortutako lanak eta film esplizituan diharduten beste zuzendari batzuenak ematen ditu.\n2013an, berriz, helduentzako zineman askoren artean egindako lehen proiektua abiatu zuen, eta azken urteetan hori du lan-iturririk behinena. \"XConfessions\" izeneko webgunearen erabiltzaileek beren fantasia sexualak edo istorio intimoak idazten dituzte, eta Lustek horietako bi aukeratzen ditu hilero; film laburra egin, eta webgunean jartzen du.\n2009az geroztik hainbat liburu erotiko eta sexual argitaratu ditu.\nInternet bidezko denda bat dauka, non bere liburuak eta filmak eskaintzen baitituen, bai eta jostailu erotikoak eta beste tresna erotiko batzuk ere.\nEmakumeentzat, kalitatez.\nLustek \"punish fucking\" deritzo gaur egungo pornografiari: \"Sexua ez da ageri pertsonek egiten duten gauza baten moduan. Emakumeen plazerak ez du deus ere inporta. Emakumeek ez dute isurtzen, eszena gizonak eiakulatzen duenean bukatzen da. Interneteko pornografiaren %99an emakumea gizonaren objektu bat baizik ez da\". Lustek, aldiz, emakumeengan jartzen du arreta filmak egiterakoan: \"Nik emakumezkoari itzuli diot pornografiaren generoa: emakumeok ere bagara izaki sexualak\".\nLustek defendatzen dituen balioak berdintasuna, etika eta estetika dira. Hala, bere filmen ezaugarri nagusiak bi dira: aktoreen aukeraketa arduratsua eta ekoizpen-maila handia. Izan ere, bere \"balore eta ikuspegiekin bat datozen pertsonekin\" lan egin nahi izaten du. Aktoreei dagokienez, bi baldintza ditu: \"Gorputz naturalak izatea, operatu gabeak, eta 21 urtetik gorakoak izatea\".\nLusten ustez, film esplizituak, atsegingarriak izateaz gain, sexu-heziketarako tresnak ere izan daitezke, eta gure sexualitatea hobeto ulertzen lagun diezagukete. Gainera, pornografia \"generoaren eta sexualitatearen inguruko diskurtsorik garrantzitsuena\" dela deritzo. Hori guztia aintzat hartuta, Pablo Dobner senarrarekin batera thepornconversation.org irabazi asmorik gabeko egitasmoa sortu du, seme-alabekin sexu-heziketa lantzeko baliabideak biltzen dituena."}
{"id": "89099", "revid": "512", "url": "https://eu.wikipedia.org/wiki?curid=89099", "title": "Gottfried Achenwall", "text": "Gottfried Achenwall (Elbing, 1719ko urriaren 20 - G\u00f6ttingen, 1772ko maiatzaren 1a), alemaniar filosofo eta estatistikaria izan zen. Estatistikaren asmatzaileetako bat izan zen."}
{"id": "89100", "revid": "1545", "url": "https://eu.wikipedia.org/wiki?curid=89100", "title": "I\u00f1aki Aldekoa Azarloza", "text": "I\u00f1aki Aldekoa Azarloza (Zornotza, Bizkaia, 1940a - 2021eko apirilaren 8a) ezker abertzaleko politikaria izan zen. Herri Batasunako zein Aralar alderdiko politikaria izan zen. Ikasketaz ingeniari kimikoa zen.\nIbilbidea.\nAldekoaren ibilbide politikoa EGIn hasi zen. Militantzia horrek Larrinagako kartzelara eraman zuen non urte bete egin zuen preso. Handik irtenda, ETA Berrin kidetu zen baino ez zuen luze egin bertan espainolistatzat jo baitzuen. Ondoren Movimiento Socialista de Euskadi (MSE) izeneko erakundean kidetu zen. MSE ELA sindikatuaren eszisio bat zen 1962an sortutakoa.\nMSEk ESB alderdi politikoaren sortzaileetako bat izan zen 1975ean eta alderdi berriaren idazkari nagusi aukeratu zuten Aldekoa 1977an. ESB Herri Batasunaren (HB) sortzaileetako bat izan zen. 1978az gero HBren Mahai Nazionaleko kide izan zen 1990eko hamarkada hasi arte\nHerri Batasunaren izenean Aldekoa nafar parlamentario aukeratu zuten 1979ko hauteskundeetan eta 1983an berrautatu zuten.1983tik 1985era preso sartu zuten, ETAri laguntzea egotzita.\n1986an Espainiako Diputatuen Kongresuko kide aukeratu zuten Nafarroan eta bertako kide izan zen 1987. HBren politikari jarraiki ez zuen parte hartu Kongresuaren ohiko jardunean.\nEspainiako Gobernua eta ETA Aljerren bakerako elkarrizketa-mahaian eseri zirenean (1986-1989), Erakundearen aholkularien taldean hartu zuen parte. Aljerreko elkarrizketen porrotak Ezker Abertzalearen estrategia politiko-militarraren gero eta kritikoagoa izatera bultzatu zuten eta horrek Mahai Nazionala 1992an uztera eraman zuten.\nLizarra-Garaziko prozesuaren bilakaera eta porrotak eraman zuten, Euskal Herritarrok-en Aralar ildo politikoan parte hartzera eta Aralar partidu politiko bihurtzeko prozesuan bultzatzaileetako bat izatera. Aldekoak honela zioen 2002n Euskaldunon Egunkariari emaniko elkarrizketa batean. \u00ab\"Historikoki borroka armatuak esanahi eta eduki bat izan badu ere, egun ez du zentzurik, eta ETAk borroka utzi behar luke\u00bb\".\nAralarreko zuzendaritzako kide izan zen eta 2007-2011 legealdian Arabako Batzar Nagusietako batzarkidea."}
{"id": "89107", "revid": "1519", "url": "https://eu.wikipedia.org/wiki?curid=89107", "title": "Olatu", "text": "Olatua, baga, tiraina edo (itsas) uhina itsasoen eta bestelako ur eremuen gainazalean sortzen diren uhinak dira. Gehienetan haizeak sortzen ditu, nahiko gainazal likido handian jotzen duenean. Ozeanoetan milaka kilometro egin ditzakete itsasertzera iritsi baino lehen. Haizeak osatutako olatuak txiki-txikiak izan daitezke, edo 30 m garai izatera iritsi. Kostaldearen higaduraren arrazoi nagusietako bat dira.\nItsasoko olatuak fenomeno mekaniko eta dinamikoak direla esan daiteke; ozeanoetako eta beste ur eremu batzuetako (aintziretako eta abarretako) gainaldean gertatzen diren makurtze erritmiko eta mugimendu sinusoideak dira. Olatuak gainalde isurkarian igeri dauden zatikiei mugimendu biribil bertikala eginarazten dien dardara mugimenduak dira, eta zatikiak ez dira lekuz aldatzen olatuen eraginez, baldin eta oso olatu handi eta garaiak ez badira behintzat. Energia eta mugimendua bakarrik ematen diote elkarren ondoko zatikiek batzuek besteei. Horrela bada, ur azalean zehar lastertasun jakin baten mugitzen den eta ur azala anplitude eta denbora tarte jakin batean dardarazten duen uhin mugimendu bat da. Uhin mugimendu horretan ur molekula bakoitzak zirkulu osoa egiten du ia, nahiz eta molekula bakoitza beti puntu beretik pasatzen den. Translazio mugimenduan, aldiz, multzoan aldatzen dira lekuz molekula guztiak.\nBadira beste olatu mota batzuk, lurrikarek eta plaka tektonikoen mugimenduak eraginda. Kasu hauetan \"tsunami\" deritze eta itsasikarak sortzen dituzte.\nEzaugarriak.\nOlatuaren garaierak olatuaren behereneko puntuaren eta gailurraren artean dagoen distantzia bertikala adierazten du; uhin luzera, berriz, bi olaturen gailurren edo behereneko guneen edo hondoen artean dagoen distantzia horizontala da. Olatuaren lastertasuna olatua uretan zein lastertasunetan hedatzen den neurtzen du, metro segundotan edo orduko itsas miliatan. Olatu baten gailurra puntu finko jakin batetik igarotzen denetik hurrengo gailurra puntu horretatik bertatik igarotzen den arteko denborari, azkenik, periodo deitzen zaio, eta segundotan neurtzen da.\nOszilazio mugimendu aurreranzko batean zatiki txiki batek, ur tanta batek edo igeri dagoen objektu txiki batek, zirkulu bertikal osoa edo orbita bat deskribatzen du uhin bakoitzarekin. Zatikiak aurrerantz mugitzen dira olatuaren gailurrean, eta atzerantz olatu hondoan.\nSorrera.\nItsasoko ur azalean sortzen diren olatuen jatorria itsasaldietan, lurrikaretan, ekaitzetan eta beste zenbait eragiletan egon daitekeen arren, olatuak sortzen dituen eragile nagusia haizea da, haizeak bere energiaren parte bat ematen baitio urari.\nMugitzen ari den airearen eta uraren artean sortzen den marruskaduraren ondorioz, airearen mugimendua ur azalera iristen da. Airea zurrunbilorik gabea, gainaldearen paraleloan eratutako xafla modukoa denean, ez du aldaketa handirik eragiten ur azalean. Baina airearen lastertasuna handitzean zurrunbiloak eratzen dira haize lasterrean eta aldaketa txikiak sortzen hasten dira ur azalean. Behin ur azalean gorabeherak sortu direnean gero eta handiagoa egiten da airearen eta uraren arteko marruskadura, eta haizeak jotzen jarraitzen badu, gero eta olatu handiagoak eratzen dira.\nHaizeak sortutako itsas olatuei \"aurreranzko oszilazio uhin\" esaten zaie, olatua oszilazio mugimendu bidez hedatzen baita uretan zehar.\nMekanismoa.\nBare dagoen ur gainalde bati haizeak presioa eragiten badio bat-batean uhin txikiak sortzen dira uretan; hasierako uhin txiki horiek gero eta handiagoak egiten dira eta berehala aldatzen zaie hasieran zuten egitura. Olatuak kostaldetik zenbat eta urrunago egon, orduan eta anplitude handiagoa dute, eta anplitudean eta erritmoan gorabeherak sortzen dituzten beste eragile batzuk agertzen dira.\nHauek dira olatuen ezaugarriak finkatzen dituzten eragileak:\nLehenengo eragileak, haizearekin duen erresonantziak, ezaugarri jakin batzuk betetzen dituen uhinak olatu bihurtzen ditu. Horrela eratzen dira olatuak eta beste bi eragileek handiarazten duten olatuen anplitudea eta, haizeak jotzen duen bitartean, baita intentsitatea ere, harik eta grabitateak, kontrako eragina baitu, olatuen haziera eteten duen arte. Olatuen intentsitatea, beraz, haizearen intentsitatearen araberakoa da.\nOlatuek gertaera morfologiko gisa duten garrantzia, olatuak kostaldera hurbildu ahala antzematen da gero eta gehiago. Izan ere, kostaldera hurbiltzen direnean translazio olatu bihurtzen dira hasieran oszilazio uhin zirenak. Olatua aldatu egiten da urak sakonera handirik ez duenean. Horrela, uraren sakonera olatuaren luzera baino 1,5 aldiz handiagoa denean, olatua geroz eta txikiagoa egiten da eta mantsotu egiten da. Olatuak kostaldera hurbiltzean, uraren sakonera gutxiagotu egiten denez, olatuaren zatirik sakonenaren (hondoaren) eta itsas hondoaren arteko igurtzia gertatzen da, eta mantsotu egiten da olatuen zatikien higidura zirkularra. Mantsotze hori dela eta, olatuaren aurrean, goialdean, ura pilatzen da, olatuak grabitate oreka hausten du eta lurrera begirako malda aldetik erortzen da. Olatua lehertu edo hautsi egin dela esaten da hori gertatzen denean, eta gertaera horren ondorioz ur masa bat aurrerantz mugitzen da, lastertasun jakin batean.\n\"Olatu lehertze\" hori, olatuaren gailurrean biraka dabiltzan ur zatikien lastertasunak olatua eratzeko gutxieneko lastertasuna gainditzen dutenean gertatuko da seguru asko, eta horren ondorioz kostaldeko uraren maila handitu egingo da. Une horretan iristen da dardara kostaldera. Aurrez azaldutako bi prozesuen energiak kostaldeko material gotorrekin talka egiten duenean materialak energiaz kargatzen dira. Olatuaren gailurra lehertzen denean sortzen den energiak kostaldeko materialak higatzen, garraiatzen edo kostaldean materialak metatzen ditu.\nMotak.\nOlatuen sailkapen nagusiaren arabera, haize olatuak eta sagailoa bereizten dira. Haize olatuak haizeak etengabe jotzean sortzen eta hazten direnak dira; sagailoa, berriz, eremu jakin batean sortu eta hura baino haize gutxiagoko eremuetara edo eremu bareetara lekuz aldaturiko haize olatuak dira, neurriz gero eta txikiagoak.\nHaize olatuak.\nHaize olatuak elkarri loturiko bi mekanismori esker sortzen dira. Batetik, olatuaren haizealdeko maldari eragiten dion haizearen bultzadak arrastaka eramaten du olatua, igeri dagoen edozein gauzaki bezala. Bestetik, aireak uraren gainaldean egiten duen marruskadurak olatuari tira egiten dio olatuaren higidura norabidean. Marruskadurarik handiena olatuaren gailurrean, olatuaren punturik altuenean, gertatzen da, eta puntu horretan higidura orbitalari energia mekanikoa eransten zaio, gainera. Sakongunean, olatuaren zatirik sakonenean, gailurrean baino ahulagoa da marruskadura eta horrenbestez, ez da gailurreko energia mekanikoak sortzen zuenaren mailako higidura orbital alderantzizkorik eratzen. Horren ondorioz, olatuaren garaiera eta luzera uniformeki handitzen dira, harik eta haizearen intentsitate jakin bakoitzak uzten duen maila gorena iristen duten arte.\nHiru eragileren mende dago haize olatuen goreneko garaiera. Lehenengo eragilea, eta garrantzitsuena, haizearen lastertasuna da, haizearen lastertasunaren araberako energia kopurua jasotzen baitu olatuak. Bigarrena haizearen iraupena da, haizerik ez badago olatuak ezingo baitu bere gorena iritsi. Hirugarren eragileak, azkenik, mugitzen ari den olatuaren aurreko itsaso zabaleko eremua da, zenbat eta espazio gehiago ibili orduan eta handiagoa izango baita olatua; olatu bat ozeanoko masan inolako oztoporik gabe badabil, haizearen lastertasunaren koadroaren proportzionala izango da olatuaren altuera gorena.\nItsas zabaleko olatuek eta grabitate arruntekoek izan dezaketen goreneko garaierari buruz hainbat iritzi daude, baina orain arteko erregistroen arabera, olatuek 20 metroko garaiera izan dezakete gehienez ere. Dena dela, uhin garaiera oinarri harturik sailkapen hau egiten dute marinelek ageriko olatuentzat (ikus Douglas eskala):\nOlatuen sorreran garrantzi handia du, zalantzarik gabe, haizearen iraupenak. Haize oso zakarra denean, 55 km/orduko haizea denean adibidez (30 itsas miliari dagokio gutxi gorabehera), olatuak 32 ordu baino gehiagotan zehar hazten dira, nahiz eta lehenengo 15 orduetan hazten diren gehien.\nSagailoa.\nOlatuak hazi ahala, lastertasuna ez ezik, luzera ere handitu egiten zaie. Olatuak haizeak indar handiz jotzen zuen eremu batean sortu baina haize indar handiko horren eraginpetik urrunera leku aldatzen direnean, sortzen da lehen aipatu den bigarren olatu mota, sagailoa. Sagailoa gailur sinpleko olatu txiki, elkarren antzeko eta paraleloez osaturiko olatu sail bat da. Olatuek airearekin duten marruskadura dela-eta gero eta energia gehiago galtzen da. Sagailoaren luzera eta periodoa handitu egiten da olatuak mugitu ahala; horrela, hasieran 6 edo 10 segundoko periodoa zuten olatuek 15 edo 20 segundoko periodoa izan dezakete bost edo sei mila kilometro egin ondoren.\nOlatu sismikoak.\nHaize olatuekin batera beste olatu mota bat ere bereiz daiteke, olatu sismikoak hain zuzen ere. Olatu horiek ozeanoaren hondoan mugimendu sismiko indar handikoak gertatzen direnean sortzen diren eta itsasoan zehar hedatzen diren uhin multzoak edo \"trenak\" dira; itsasikara edo \"tsunami\" (japonieraz) ere deitzen zaie.\nFaila batean zehar gertatzen den irristatzea, sumendi erupzioa edo ur azpiko lurren irristatze handia dira olatu sismikoen eragile nagusiak. Olatu hauen morfologia harri bat uretara botatzerakoan sortzen diren uhinen oso antzekoa da. Haize olatuek dutenaren aldean izugarrizko luzera dute hauek, eta 200 edo 300 metroko altuera irits dezakete. Leku sakonetan 0,3 eta 0,6 metroko luzera izaten dute eta, zabalera handiagoa dutenez goratasuna baino, itsasontzietako radarrek ez dituzte antzematen.\nHamar eta hogeita hamar minutu arteko periodoa izaten dute eta hedatze lastertasun oso handia, bostehun eta zortziehun kilometro orduko. Oso arriskutsuak dira, kostaldera iristerakoan ur maila baino 20 metro gehiagoko garaiera izan baitezakete.\nIndar handiz sartzen dira kontinente aldera, eta uholdeak eta txikizio handiak eragiten dituzte; oso suntsitzaileak dira oro har. Ozeano Barean eta Ozeano Bareko mendebaleko Suzko Gerrikoan gertatzen dira sarrien.\nItsasikarak sortzeko arriskua seismoak gertatzeko arrisku handia dagoen guneetan dago, batez ere. Izan ere, itsas hondoan gertatzen diren lurrikaren ondorioz sortzen dira uhin sismikoak. Bat-bateko lurrikara horiek izugarrizko olatua sortzen dute, Ozeano Barea hainbat aldiz zeharka dezakeen olatu handi bat. Sumendi erupzioen ondorio ere izan daitezke; horrela sortu zen 1883an Krakatoan gertatutako olatu sismikoa, adibidez. 35 metroko goratasuna zuen olatu bat lau kilometro sartu zen lur barrurantz Sumatra eta Javako kostaldean, eta hogeita hamasei mila hildako eragin zituen.\nOlatu-energia.\nHaize olatuen arteko elkar eragina, marruskadura, dela eta itsasoko edo gainazal handiko ur masa handian bihurgune txikiak eratzen dira. Marruskadura horrek jarraitzen badu eta ur gainazala leuntzen ez bada, olatuak tamainaz handituko dira poliki-poliki. Olatuen altuera zenbat eta altuagoa izan, orduan eta energia gehiago lortzen da. Behin olatua eratu dela, olatuak ez du haizearen behar handirik eta bere grabitateaz baliatuta metatzen du energia. Olatuen energia lortzeko sistema guztiek olatuen hiru fenomenoz baliatzen dira: olatuaren bultzatzeko ekintza, olatuaren altuera aldaketa eta ur gainazal azpiko presio aldaketa.\nOlatuen energia zinetikoa eta potentziala energia elektriko bihurtzeko hainbat sistema daude, horien artean olatu-bihurgailuak.\n2009an, itsasoko olatuen energiaz baliatuz energia elektrikoa sortzen duen instalazioa irekiko dute Mutrikun, Euskadiko lehena."}
{"id": "89108", "revid": "1545", "url": "https://eu.wikipedia.org/wiki?curid=89108", "title": "Guantanamoko Badia Basea", "text": "Guantanamoko Badia Basea (ingelesez \"Guantanamo Bay Naval Base\") Ameriketako Estatu Batuen kontrolpean dagoen base militar kubatarra da. Kubako uhartearen hego-ekialdean kokatuta dago.\nAmeriketako Estatu Batuetako gobernuak, bertara eramaten dituzte arriskutsuak diren presoak, gehienbat preso islamistak edo Al-Kaidakoak direnak.\nInstalazioak.\nBase militar honek ondorengo instalazioak ditu:\nHistoria.\n2014ko abenduaren 20an, Guantanamoko lau preso afganiar etxera eraman zituzten AEBetako hegazkin militar. Egun berean jakin zenez, Guantanamoko presoak AEBetara eramateko debekua ez zen deuseztatuko."}
{"id": "89109", "revid": "1340", "url": "https://eu.wikipedia.org/wiki?curid=89109", "title": "Guantanamo Bay Naval Base", "text": ""}
{"id": "89110", "revid": "8811388", "url": "https://eu.wikipedia.org/wiki?curid=89110", "title": "Sorginen laratza", "text": "Sorginen laratza 1999ko irailean hasi eta 2005ko ekainera bitarte Euskal Telebistak ekoiztutako telebista saioa izan zen.\nOrdura arte euskarazko katean, ETB1n, jorratu gabeko \"late night show\" tankeraren aldeko apustu honek, astean biko maiztasuna izan zuen bere lehen denboraldian. 2000-2001 eta 2001-2002 denboraldietan, aldiz, astelehenetik ostegunerakoa izan zuen. Handik aitzina astean behin izatera pasa zen. Guztira 490 saio emititu ziren.\nElkarrizketak, erreportajeak, umore esketxak, musika eta fikzioa tartekatzen zituen eta ordubete, ordubete eta hamabost minutu bitarteko iraupena izaten zuen. Lantalde honi hainbatetan egokitu zitzaion urtezahar gaueko saio berezien aurkezpena.\nItziar Azpeitia eta Jon Lamarkaren zuzendaritzapean Xabier Euzkitzek bertsolari eta telebista esatari ezagunak aurkezten zuen. Haren ondoan Klaudio Landa kazetari eta irrati-esatariak, Estitxu Fernandez bertsolari eta aurkezleak, Anjel Alkain, Irene Etxeberria, Asier Hormaza, Nagore Aranburu, Gorka Otxoa eta Aitziber Garmendia aktoreek, Mikel Elizegik, Martxelo Sotesek, Jon Artano kazetariak, Miriam Mirandak eta hainbat aurpegi berrik hartzen zuten parte."}
{"id": "89111", "revid": "1340", "url": "https://eu.wikipedia.org/wiki?curid=89111", "title": "W\u00f6rthersee Stadion", "text": ""}
{"id": "89112", "revid": "105290", "url": "https://eu.wikipedia.org/wiki?curid=89112", "title": "Arabiako plaka", "text": "Arabiako plaka, Arabiar penintsula eta Ekialde Hurbilaren zati bat hartzen dituen plaka tektonikoa da. Turkiako toki batzuetan, Arabiako plakaren eta Eurasiako plakaren arteko mugan, sarri gertatzen dira lurrikarak. Orain-berriki (denboraren eskala geologikoan), plaka hau eta Afrikako plaka banatzean, hutsunea sortu zuen, Itsaso Gorriak bete zuena. Plaka hauek ditu mugakide:"}
{"id": "89113", "revid": "1712", "url": "https://eu.wikipedia.org/wiki?curid=89113", "title": "Probabilitate aplikatua", "text": ""}
{"id": "89114", "revid": "1545", "url": "https://eu.wikipedia.org/wiki?curid=89114", "title": "Berre urmaela", "text": "Berre urmaela (, ) Mediterraneo itsasoaren ondoan dagoen urmaela da, Marseillako mendebaldean kokatuta.\nHiru zatitan banatuta dago: multzo nagusia, ekialdeko \"\u00c9tang de Va\u00efn\" eta hego-ekialdeko \"\u00c9tang de Bolmon\".\nUramel Arc, Touloubre eta La Cadi\u00e8re-d'Azur ibaiek eta Durance ubideak betea da. Hustubidea, berriz, Caronte eta Rove ubideetatik doa.\nInguruko herriak Istres, Miramas, Saint-Chamas, Berre-l'\u00c9tang, Rognac, Vitrolles, Marignane, Ch\u00e2teauneuf-les-Martigues, Martigues eta Saint-Mitre-les-Remparts dira.\nPlinio Zaharrak urmaela deitzeko \"Stagnum Mastromela\" izena erabili zuen."}
{"id": "89116", "revid": "42539", "url": "https://eu.wikipedia.org/wiki?curid=89116", "title": "Alerta", "text": "Alerta hitzak hurrengo esanahiak ditu:"}
{"id": "89117", "revid": "512", "url": "https://eu.wikipedia.org/wiki?curid=89117", "title": "Thau urmaela", "text": "Thau urmaela (frantsesez: \"\u00c9tang de Thau\"; okzitanieraz: \"Estanh de Taur\") Mediterraneo itsasoaren ondoan dagoen urmaela da, Languedoc-Roussillon eskualdean kokatuta.\nInguruko herriak Marseillan, M\u00e8ze, Bouzigues, Balaruc-les-Bains eta S\u00e8te dira."}
{"id": "89118", "revid": "105290", "url": "https://eu.wikipedia.org/wiki?curid=89118", "title": "Alerta (egoera)", "text": "Alerta hondamendi bat gertatzeko arriskua dagoenean, hura gertatu baino lehen agintari eskudunek ezartzen duten arrisku egoera da. Kalte pertsonalak ekiditeko eta kalte materialak ahalik eta gehien murrizteko asmoarekin ezartzen dute.\nLarrialdi fasean eman daitekeen bigarren egoera da (aurrealerta, alerta eta alarma).\nAlerta hidrometereologikoa.\nFenomeno meteorologiko batek eragin dezakeen larrialdiaren berri ematen du, esaterako: euri-jasak, uholdeak, tornadoak, urakanak, haize-bolada bortitzak eta abar."}
{"id": "89119", "revid": "201", "url": "https://eu.wikipedia.org/wiki?curid=89119", "title": "Berre urmael", "text": ""}
{"id": "89120", "revid": "201", "url": "https://eu.wikipedia.org/wiki?curid=89120", "title": "Thau urmael", "text": ""}
{"id": "89121", "revid": "105290", "url": "https://eu.wikipedia.org/wiki?curid=89121", "title": "Hourtin eta Carcans aintzira", "text": "Hourtin eta Carcans aintzira () Frantziako lakua da, Gironda departamenduan kokatuta. Inguruan dituen herrien izenak hartu ditu: Hourtin eta Carcans hain zuzen ere.\nLakua Frantziako armadaren hidrohegazkinek erabilia da, aireportu gisa."}
{"id": "89122", "revid": "105290", "url": "https://eu.wikipedia.org/wiki?curid=89122", "title": "Aurrealerta", "text": "Aurrealerta edo aurre alerta hondamendi bat gertatzeko arriskuaren berri izaten denean, hura gertatu baino lehen agintari eskudunek ezartzen duten lehenengo arrisku egoera da.\nAurrealerta egoeran lehendabiziko neurriak hartzen dira hondamendiari aurre egiteko.\nLarrialdi fasean eman daitekeen lehenengo egoera da (aurrealerta, alerta eta alarma)."}
{"id": "89123", "revid": "967823", "url": "https://eu.wikipedia.org/wiki?curid=89123", "title": "Aurre alerta", "text": ""}
{"id": "89125", "revid": "42539", "url": "https://eu.wikipedia.org/wiki?curid=89125", "title": "Alarma", "text": "Alarma hitzak hurrengo esanahiak ditu:"}
{"id": "89126", "revid": "105290", "url": "https://eu.wikipedia.org/wiki?curid=89126", "title": "Cazaux eta Sanguinet urmaela", "text": "Cazaux eta Sanguinet urmaela (frantsesez: \"\u00c9tang de Cazaux et de Sanguinet\") Frantziako lakua da, Akitania eskualdean kokatuta. Inguruan dituen herrien izenak hartu ditu: Cazaux eta Sanguinet hain zuzen ere. Hegoaldean, gainera, Biscarrosse du.\nLandeetako laku nagusienetako bat da."}
{"id": "89127", "revid": "2048", "url": "https://eu.wikipedia.org/wiki?curid=89127", "title": "Alarma-egoera", "text": "Espainiako legedian, alarma-egoerak () urgentzia edo larrialdiko egoera murritza adierazten du, suposatuz, Estatuko zati batean aparteko botereak erabili behar direla denboran gehiegi luzatu gabe. Espainiako 1978ko Konstituzioaren 116.2. artikuluak honela azaltzen du:\nHistorian bi aldiz ezarri dute:"}
{"id": "89128", "revid": "105290", "url": "https://eu.wikipedia.org/wiki?curid=89128", "title": "Biscarrosse eta Parentis urmaela", "text": "Biscarrosse eta Parentis urmaela (frantsesez: \"\u00c9tang de Biscarrosse et de Parentis\") Frantziako lakua da, Akitania eskualdean kokatuta. Inguruan dituen herrien izenak hartu ditu: Biscarrosse eta Parentis hain zuzen ere.\nLandeetako laku nagusienetako bat da. 1954an petrolio aurkitu zuten ur azpian, Frantziako erreserba handiena izanik. Parentisko kostaldean ustiatzen dute."}
{"id": "89130", "revid": "119347", "url": "https://eu.wikipedia.org/wiki?curid=89130", "title": "Anemometro", "text": "Anemometroa haizearen abiadura edo indar neurgailua da. Anemometroek haizearen uneko abiadura neurtzen dute. Neurtzen denean haize-boladak egon daitezkeenez, normalean denbora-tarte jakin bateko batez besteko abiadura hartzen da baliogarritzat.\nAnemometro mota asko dago:"}
{"id": "89131", "revid": "119347", "url": "https://eu.wikipedia.org/wiki?curid=89131", "title": "Higrometro", "text": "Higrometroa airearen hezetasunaren neurgailua da. Badira hezetasun absolutua neurtzen duten higrometroak eta hezetasun erlatiboa neurtzen dutenak (kimikoak, kondentsaziozkoak, psikrometroak eta xurgaketazkoak). Azken mota horretakoak dira, adibidez, barometroarekin eta termometroarekin batera etxeetako paretetan jartzeko saltzen direnak. Hezetasunaren eraginez hari batek luzatzeko duen ahalmenaz baliatzen da tresnaren orratza, une bakoitzeko hezetasun erlatiboa neurtzeko. Era askotako tresnak daude, baina eskuan makila duela hezetasunaren handi-txikia adierazten duen fraide kaputxinoarena da ezagunena.\nHigrometro mota asko dago:"}
{"id": "89133", "revid": "96586", "url": "https://eu.wikipedia.org/wiki?curid=89133", "title": "Daia", "text": "Ainhoa Fortea, Daia ezizenez ezagutua, euskal abeslaria da. Euskaraz, ingelesez eta frantsesez abesten du."}
{"id": "89134", "revid": "75584", "url": "https://eu.wikipedia.org/wiki?curid=89134", "title": "Manent", "text": "Manent 2008an Tolosan sortutako euskaraz abesten duen pop elektroniko euskal musika taldea da."}
{"id": "89135", "revid": "15795", "url": "https://eu.wikipedia.org/wiki?curid=89135", "title": "OV-102", "text": ""}
{"id": "89136", "revid": "58701", "url": "https://eu.wikipedia.org/wiki?curid=89136", "title": "Bisai", "text": "Bisai 2005ean Astigarragan sortutako euskaraz abesten duen punk-rock euskal musika taldea da.\nHasiera batean Iban, Eneko eta Unaik osatzen zuten taldea eta 2006an Josu sartu zen. 2006ko udan maketa bat grabatu eta Gaztea maketa lehiaketara bidali eta entzulearen saria irabazi zuten."}
{"id": "89137", "revid": "119347", "url": "https://eu.wikipedia.org/wiki?curid=89137", "title": "UGA", "text": "Estitxu Sudupe, UGA ezizenez ezagutua (Urretxu, 1974) euskal dance abeslaria da. Euskaraz abesten du."}
{"id": "89139", "revid": "119347", "url": "https://eu.wikipedia.org/wiki?curid=89139", "title": "Wazen", "text": "Wazen euskaraz abesten zuen dance musika taldea zen. 1999ko euskal talde errebelazioa izan zen. Hemendik At\u01c3 taldeak egindako \"Goazen\" kantuaren aldaera batean inspiratu ziren izenerako."}
{"id": "89140", "revid": "56334", "url": "https://eu.wikipedia.org/wiki?curid=89140", "title": "Karaindash", "text": "Karaindash Babiloniako kasitar dinastiako errege bat izan zen. K.a. XIV. mendean gobernatu zuen.\nIdazkun batean, bere buruari, \"Babiloniako erregea\", \"Sumer eta Akadeko erregea\", \"kasitarren erregea\" eta \"Karduniasheko erregea\" bezala erreferentzia egiten dio. Karduniash aipatzen den lehen aldia da, kasitarrek Babiloniari ematen zioten izena zena, baita egiptoar eta hititar dokumentuetan aipatzen zen bezala ere.\nBere erregealdian, bere aurreko erregea izan zen Burna-Buriash I.aren garaian Asiriarekin hasitako mugako etsaitasunek jarraitu zuten. Etsaitasun hori, denbora batez amaitu zen asiriar errege zen Ashshurbelniseshurekin muga ezartze bat adostuz eta bien zin egite solemne batekin euren estatuen mugetan. Egiptorekin ere adiskidetasun harremanak izan zituen, Tutmosis III.arekin enbaxadak trukatuz.\nDokumentuek, tenplu eraikitzaile bezala eta Uruk hiriko babesle bezala izan zuen aktibitatea lekukotzen dute."}
{"id": "89141", "revid": "90204", "url": "https://eu.wikipedia.org/wiki?curid=89141", "title": "Sardur I.a", "text": "Sardur I.a, Urartuko errege bat izan zen. K.a. 832tik K.a. 825 arte gobernatu zuen.\nLutpiriren semea zen, dirudienez, hau ere, Urartuko erregea, baina berari buruz ezer ezagutzen ez dena. Egin zuen gauzarik ezagunena, hiriburua, Arzashkunetik Tushpara eraman izana da. Hiriburu berriaren harresietan, idazkun bat grabarazi zuen, non, bere burua, \"osotasunaren erregea\" eta \"Nairiko Herrialdeko erregea\" bezala deskribatzen duen, bere ondoko herrialde handia zen Asiriaren eredua jarraituz. Idazkun hau, idazkera kuneiforme akkadikoana idatzia, Urartuko lehen testu idatzia da."}
{"id": "89142", "revid": "15795", "url": "https://eu.wikipedia.org/wiki?curid=89142", "title": "Atlantis espazio anezka", "text": ""}
{"id": "89143", "revid": "1545", "url": "https://eu.wikipedia.org/wiki?curid=89143", "title": "Komagene", "text": "Komagene Asia Txikiko antzinako eskualdea izan zen, Eufrates ibaiaren ondoan zegoena, Taurus mendien oinean, eta, hiriburu bezala, Samosata zuena. Seleuzidar Inperioaren zati izan zen K.a. 162 arte. 17an, Erromak erantsi zuen bere inperiora, eta Siriaren mende zegoen probintzia erromatar bihurtu zen 72an."}
{"id": "89144", "revid": "1545", "url": "https://eu.wikipedia.org/wiki?curid=89144", "title": "Samosata", "text": "Samosata (, \"Shamushat\"; ) Eufrates ibaiaren ondoan zegoen hiri bat zen, Komageneko hiri nagusia. Samosata, gotortutako hiri bat zen, eta, beharbada, hitita jatorrikoa. III. mendean, hiri honetan, Paulo Samosatakoa jaio zen. 625ean, Heraklio enperadore bizantziarrak eraso eta hartu zuen, Marashekin batera.\nGaur egun, antzinako Samosata egon zen tokian, hiri berri bat dago, Samsat izenekoa, Turkian."}
{"id": "89145", "revid": "336", "url": "https://eu.wikipedia.org/wiki?curid=89145", "title": "Memristore", "text": "Memristorea berarengandik pasatu den korronte elektrikoa gogora dezakeen osagaia da. Memristorea bi terminaleko osagai elektroniko pasiboetako bat da erresistentzia, kondentsadorea eta harilarekin batera. Memristor izena memoria eta erresistore hitzak elkartzetik datorkio (memory-resistor).\n1971an Kaliforniako Unibertsitateko Leon Chuak memristorea iragarri eta deskribatu zuen.\n37 urtez osagai elektroniko hipotetikoa izan zen, mundu fisikoan adibiderik ezagutu gabe. 2008ko apirilean Nature aldizkariak HP Labs enpresako ikertzaile batzuek egindako inplementazio fisikoaren berri eman zuen.\nFisika.\nFluxu magnetikoa formula_1 memristoretik jariatzen den karga elektrikoaren \"q\" funtzioa da. Hau da, formula_2.\nFluxuaren aldakuntza kargarekiko honako hau da:"}
{"id": "89146", "revid": "105290", "url": "https://eu.wikipedia.org/wiki?curid=89146", "title": "Maiolika", "text": "Maiolika, amaitu beirakara berezi bat duen zeramika mota bat da. Terrakota da zeramika lanen oinarria, eta, kasu honetan, silizio dioxidoz, errauts sodiko erraustuz, berun eta eztainuz osatutako metalezko esmalte bat ematen zaio.\nHistoria.\nUste denez, \"maiolika\" izena Mallorca Erdi Aroan izendatzeko italieratik dator. Mediterraneo itsasoan dagoen uhartea zeramika hispaniar-arabiarra mota honen inportazio gunerik garrantzitsuena izan zen Italiaruntz. Maiolika zeramika Espainian, ustekabeko aurkikuntza bat izan zen, Txinan kaolinez egiten zen moduko portzelana bat sortu nahi izan zenean.\nEgipto eta Sirian, antzerako teknika bat ezagutzen zen oso antzinatik. Ondoren, buztingileek berrasmatu zuten, hain estimatuak ziren portzelana txinatarrak imitatzeko. Aldi berean, arabiarrek, zibilizazio hauetatik ikasi zuten X. mendean, eta, XIII. mendean, jada Iberiar penintsula osotik eta Siziliatik hedatu zuten, azken honetatik, Italiara pasa zelarik.\nItaliako Faenza hirian, Ravenatik gertu, modu berezian eboluzionatu zuen, perfekzio handiko maiolika zeramika lortuz, \"faiantza\" hitza, kalitate gorenaren sinonimoa izateraino. Hiri honek, zeramikari buruzko nazioarteko museo bat du.\nLehenengo maiolikak, terrakota horixka batekin egin ziren, kuartzo hautsarekin nahastutako berunezko margo beiratu geruza batekin osatutako esmalte batekin estalia.\nHerri islamiarrek eginiko maiolika zeramikak, kobre edo manganesoz osatutako pigmentuekin apaintzen ziren, kolore berde edo marroia emateko."}
{"id": "89147", "revid": "968016", "url": "https://eu.wikipedia.org/wiki?curid=89147", "title": "Memristor", "text": ""}
{"id": "89148", "revid": "336", "url": "https://eu.wikipedia.org/wiki?curid=89148", "title": "Makareo (argipena)", "text": "Makareo (, \u00abzoriontsua\u00bb, \u00abzortetsua\u00bb), greziar mitologiako zenbait pertsonaiaren izena da:"}
{"id": "89149", "revid": "336", "url": "https://eu.wikipedia.org/wiki?curid=89149", "title": "Piritoo", "text": "Piritoo, Ixion eta Diaren semea zen, eta, Butesen alaba zen Hipodamiarekin ezkondu zenean, errege gazteak, bere anaiorde zentauroak gonbidatu zituen. Piritoo zein bere emaztea, zentauroekin senidetuta zeuden. Ezkontza handi bat izan zen, ospakizun handi batekin, non janaria eta edaria barra-barra egon zen. Zentauroak, mozkortu ondoren, Piritooren emaztea bortxatzen eta gonbidatutako emakumeak bahitzen saiatu ziren. Lapitarrek, gerra odoltsu baten ondoren, zentauroak garaitu eta Tesaliatik kanporatzea lortu zuten. Gonbidatutako gizonezko guztiak, zentauroen aurka batu ziren gudu bortitz batean. Horien artean zeuden lapitarrak, Piritooren senideak, hauek, Teseo batu zitzaielarik. Zentauro eta lapitarren arteko gudua, azken hauen garaipenarekin amaitu zen. Elezahar honek, zibilizazioaren barbarotasunarekiko garaipena sinbolizatzen du.\nTeseo eta Piritoo, lagun banaezinak izan ziren, eta elkarrekin parte hartu zuten euren garaiko gerra balentrietan: Kalidongo basurdearen ehizan, argonauten espedizioan...\nBakoitzak, Zeusen alaba batekin ezkontzea erabaki zuen: Teseo Troiako Helenarekin, oraindik ume bat baino ez zena, eta Piritoo Persefonerekin. Lehenik, Helena bahitu zuten, eta Etraren zaintzapean utzi zuten, eta, ondoren, Hadesera jeistea erabaki zuten, Persefoneren bila. Dioskuroak, Helenaren nebak, euren arreba salbatzera joan ziren. Teseo eta Piritoo Hadesera jaitsi zirenean, bertan preso geratu ziren. Heraklesek, bere hamabigarren lanean, Zerberoren bila joan zenean, Hadeseko ateetatik gertu zegoenean, hantxe ikusi zituen Teseo eta Piritoo, kateatuta. Herakles ikusi zutenean, euren eskuak luzatu zizkioten, Heraklesen indarraren ondorioz berpiztuko balira bezala. Teseo, esku batetik helduz, altxatzea lortu zuen, baina Piritoo, bertan utzi behar izan zuen, jasotzerakoan, lurrak dardar egin baitzuen, eta, beraz, hau, betirako Hadesen geratu zen.\nOlinpiako Zeusen tenpluko bi frontoietako batek, Piritooren ezkontzan gertatu zen lapitar eta zentauroen arteko borroka irudikatzen zuen."}
{"id": "89150", "revid": "1519", "url": "https://eu.wikipedia.org/wiki?curid=89150", "title": "Semna", "text": "Semna, Egiptok Nubian zuen kokapen militar bat zen, Nilo ibaiaren bigarren ur-jauzitik eta Buhenetik 50 kilometro hegoaldera eta Mirgissako gotorleku txikitik 30 kilometro ingurura. Niloren mendebaldeko ibarrean zegoen, gaur egun, Batn al-Hajjar Sudango herria dagoen tokian. Hemen, Antzinako Egiptoko hegoaldeko muturrean, Semna amildegia zegoen, Niloren haranaren zatirik estuena. Kokapen estrategiko honetan, Egiptoko XII. dinastiako faraoiek, adobez eraikitako lau gotorlekuko multzo bat altxatu zuten: Semna, Kumma, Semna hegoaldea eta Uronarti.\nKokapen hauek guztiak Nasser Lakuaren urek estali zituzten 1971n Asuango urtegia amaitu zenean, baina eraikin eta monumentu asko Nubiako monumentuak salbatzeko nazioarteko kanpainaren baitan salbatu zituzten, eta Sudango Museo Nazionalean daude egun, Khartum hirian.\nHistoria.\nSemna, egiptoarren Inperio Ertainaren garaian, Nubian domeinatutako finkapenik hegoalderenekoena izan zen, eta bertan, aduana eta merkataritzako funtzio administratiboak egiten ziren.\nSesostris I.aren erregealdian (K.a. 1965-K.a. 1920)an erabiltzen hasi zen, Niloren mendebaldeko ertzean, eta Sesostris III.ak gotortu zuen K.a. 1850ean edo handik gutxira. Hiksoen inbasioaren garaian ebakuatua izan zen, K.a. 1650ean.\nGotorleku hau, Kumma eta Semna hegoaldean eraikitako bi gotorlekuek babestuta zegoen, erresumaren hegoaldeko mugaren kontrola ziurtatzeko asmoz. Parean, Semnako ur-jauziaren ondoan, Kumma gotorlekua eraiki zen, eta, kilometro bat hegoalderago, Semna hegoaldea deituriko gotorlekua eraiki zen. Praktikan, trafiko guztia, Egipton Nilotik sartzen zenez, hau zen aduana geltoki batentzako tokirik egokiena. Egipton sartu nahi zuten itsasontzi eta langileak kontrolatzen ziren.\nSemna eta Kummak, finkapen militar bezala ere balio izan zuten, non, Sesostris III.ak, Nubia inbaditzeko erabili zituen tropak kantonatu zituen. Bi gotorlekuetan, Inperio Berrian dataturiko tenplu, etxe eta nekropolien hondarrak daude, gutxi gorabehera, Amara eta Sesebisudia bezalako nubiar hirien garaikidea izango zena, bigarren ur-jauziko eskualdea, egiptoar inperioaren zati bihurtu zenean, mugagune batetara mugatu ordez.\nKumma gotorleku laukiluzea, Semnako L formaduna eta Semna hegoaldeko txikiagoa, George Reisner arkeologo amerikarrak ikertu zituen 1924 eta 1928 bitartean."}
{"id": "89152", "revid": "512", "url": "https://eu.wikipedia.org/wiki?curid=89152", "title": "Interstate 90", "text": "Interstate 90 Ameriketako Estatu Batuetako mendebaldetik ekialdera\ndoan estatuarteko autobidea da. 4.861,09 km-ko luzera du, Seattletik (Washington) Bostonera (Masachusets) du ibilbide. Washington, Idaho, Montana, Wyoming, Hego Dakota, Minnesota, Wisconsin, Illinois, Indiana, Ohio, Pennsylvania, New York eta Masachusets estatuetatik igarotzen da. Igarotzen dituen hiri nagusiak hauek dira:"}
{"id": "89153", "revid": "512", "url": "https://eu.wikipedia.org/wiki?curid=89153", "title": "Interstate 91", "text": "Interstate 91 Ameriketako Estatu Batuetako hegoaldetik iparraldera doan estatuarteko autobidea da. 467,61 km-ko luzera du, New Havenetik (Connecticut) Derby Linera (Vermont) du ibilbide. Connecticut, Masachusets eta Vermont estatuetatik igarotzen da. Igarotzen dituen hiri nagusiak hauek dira:"}
{"id": "89154", "revid": "512", "url": "https://eu.wikipedia.org/wiki?curid=89154", "title": "Interstate 93", "text": "Interstate 93 Ameriketako Estatu Batuetako hegoaldetik iparraldera doan estatuarteko autobidea da. 305,69 km-ko luzera du, Cantonetik (Masachusets) Saint Johnsburyra (Vermont) du ibilbide. Masachusets, New Hampshire eta Vermont estatuetatik igarotzen da. Igarotzen dituen hiri nagusiak hauek dira:"}
{"id": "89155", "revid": "512", "url": "https://eu.wikipedia.org/wiki?curid=89155", "title": "Interstate 94", "text": "Interstate 94 Ameriketako Estatu Batuetako mendebaldetik ekialdera doan estatuarteko autobidea da. 2.551,13 km-ko luzera du, Billingsetik (Montana) Port Huronera (Michigan) du ibilbide. Montana, Ipar Dakota, Minnesota, Wisconsin, Illinois, Indiana eta Michigan estatuetatik igarotzen da. Igarotzen dituen hiri nagusiak hauek dira:"}
{"id": "89156", "revid": "105290", "url": "https://eu.wikipedia.org/wiki?curid=89156", "title": "Anbulantzia", "text": "Anbulantzia pertsona gaixoak edo zaurituak garraiatzeko erabiltzen den ibilgailua da.\nAnbulantzia motak.\nAnbulantziak hainbat taldetan sailka daitezke:"}
