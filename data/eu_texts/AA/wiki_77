{"id": "89158", "revid": "512", "url": "https://eu.wikipedia.org/wiki?curid=89158", "title": "Interstate 95", "text": "Interstate 95 Ameriketako Estatu Batuetako hegoaldetik iparraldera doan estatuarteko autobidea da. 3.089,54 km-ko luzera du, Miamitik (Florida) Houltonera (Maine) du ibilbide. Florida, Georgia, Hego Carolina, Ipar Carolina, Virginia, Columbiako Barrutia, Maryland, Delaware, Pennsylvania, New Jersey, New York, Connecticut, Rhode Island, Masachusets, New Hampshire eta Maine estatuetatik igarotzen da. Igarotzen dituen hiri nagusiak hauek dira:"}
{"id": "89159", "revid": "512", "url": "https://eu.wikipedia.org/wiki?curid=89159", "title": "Interstate 96", "text": "Interstate 96 Ameriketako Estatu Batuetako mendebaldetik ekialdera doan estatuarteko autobidea da. 309,09 km-ko luzera du, Muskegonetik (Michigan) Detroitera (Michigan) du ibilbide. Michigan estatutik igarotzen da. Igarotzen dituen hiri nagusiak hauek dira:"}
{"id": "89160", "revid": "512", "url": "https://eu.wikipedia.org/wiki?curid=89160", "title": "Interstate 97", "text": "Interstate 97 Ameriketako Estatu Batuetako hegoaldetik iparraldera\ndoan estatuarteko autobidea da. 28,36 km-ko luzera du, Annapolistik (Maryland) Baltimorera (Maryland) du ibilbide. Maryland estatutik igarotzen da. Igarotzen dituen hiri nagusiak hauek dira:"}
{"id": "89161", "revid": "512", "url": "https://eu.wikipedia.org/wiki?curid=89161", "title": "Interstate 99", "text": "Interstate 99 Ameriketako Estatu Batuetako hegoaldetik iparraldera\ndoan estatuarteko autobidea da. 136,79 km-ko luzera du, Bedfordetik (Pennsylvania) Bellefontera (Pennsylvania) du ibilbide. Pennsylvania estatutik igarotzen da. Igarotzen dituen hiri nagusiak hauek dira:"}
{"id": "89162", "revid": "336", "url": "https://eu.wikipedia.org/wiki?curid=89162", "title": "Nogat", "text": "Nogat (jatorrizko izena okzitanieraz) edo Nougat (frantsesez) ezti eta almendraz eginiko gozoki okzitaniar bat da, zaporean eta itxuran, Espainiako turroia edo Italiako Torronearen antzekoa.\nDr\u00f4me departamenduko Montelaimar hiriko gozoki tipikoa da; \"Montelaimarreko nogata\" jatorri izendapena, gutxienez %30eko almendraz eta %25eko ezplegu eztiz eginiko pastek baino ezin dute jaso."}
{"id": "89163", "revid": "105290", "url": "https://eu.wikipedia.org/wiki?curid=89163", "title": "Bost esne", "text": "Bost esne () \"Lau esne\" delakotik eratorria den azkenburukoa da, Latin Amerikan ohikoa. Lau esne izenekoan erabiltzen diren osagaiez gain, bosgarren osagai bat gehitu zaio, koko esnea, Erdialdeko Amerikan oso ugaria. Osagai honek, esnekiekin zerikusirik ez duen arren, azkenburukoaren sortzaileak, oso irudimen handikoa, literalki hartu du.\n\"Sei esne\" izeneko aldaera ere badago, gainetik, merengea duena, eta, asmatzaile batzuek, \"zazpi esne\" deitzen dute kanela daramana."}
{"id": "89164", "revid": "6950", "url": "https://eu.wikipedia.org/wiki?curid=89164", "title": "112 (telefono zenbakia)", "text": "112 (bat bat bi ahoskatua) Europar Batasun osoan, Kolonbian eta GSM sistemak funtzionatzen duen herrialdeetan erabiltzeko larrialdietarako telefono zenbakia da. 1991an ezarri zuen Europar Batasunak larrialdietarako zenbaki unibertsal gisa.\n112 telefono zenbakia doakoa da. Telefono mugikorretatik deitu daiteke estaldura dagoenean, nahiz eta estaldura hornitzen duen operadoreak erabiltzailearena ez izan.\nHerrialdeak.\n112 telefono zenbakia erabiltzen duten herrialdeen artean:"}
{"id": "89165", "revid": "512", "url": "https://eu.wikipedia.org/wiki?curid=89165", "title": "Andre Mariaren eliza (Treveris)", "text": "Andre Mariaren eliza (), Treverisko katedralaren ondoan dagoena, 1235 eta 1260 bitartean Treveris alemaniar hirian eraikitako eliza bat da.\nMagdeburgeko Katedralarekin batera, Alemaniako arkitektura gotikoen lehen adibideetako bat da. Bere oinplanoa, gurutze greziarrean oinarritua dago, eta kupularen gainean dagoen dorreak, nabeen gurutzatzea nabarmentzen du. Mendebaldeko portada, zizelkaturiko apaindurekin eta ikur ikonografikoekin modu aberatsean apaindua dago.\nBere barnean, erlikia bikainak kontserbatzen dira, horien artean, hamabi zutabetan margotutako XV. mendeko freskoak, hamabi apostoluak irudikatzen dituztenak.\nBertan, hilobi garrantzitsuak ere badaude, tokiko noblea zen Karl von Metternichena (1636), kaperaren ipar-ekialdeko zatian dagoena.\n1986an, UNESCOk Gizateriaren Ondare izendatu zuen, \"Treveriseko erromatar monumentuak (Porta Nigra, Treveriseko Anfiteatroa, Treveriseko Konstantinoren Basilika, Barbarathermen, Treveriseko erromatar zubia, Treveriseko Terma Inperialak eta Igelen zutabea), Treveriseko Katedrala eta Treveriseko Andre Mariaren Eliza\" izeneko multzoaren barnean."}
{"id": "89166", "revid": "59723", "url": "https://eu.wikipedia.org/wiki?curid=89166", "title": "Ricardo Bl\u00e1zquez", "text": "Ricardo Bl\u00e1zquez P\u00e9rez (Villanueva del Campillo, \u00c1vila, 1942ko apirilaren 13a) Valladolideko egungo artzapezpikua da.\nBiografia.\n1955 eta 1967 urteen bitartean, \u00c1vilako apaiztegian behe- eta goi-ikasketak egin zituen; gero, Gregoriar Unibertsitatean, Teologia ikasi eta geroztik, hainbat liburu eta artikulu idatzi ditu, baita Gotzainen Biltzarreko zenbait dokumentu ere.\nOndoren, apaiz ordenatu zuten 1967ko otsailaren 18an eta hstex geroztik hainbat lan egin ditu: Avilako Institutuko idazkaria, Salamancako Pontifize-Unibertsitateko teologia-irakaslea eta dekanoa, German di Galaziako apezpikua eta Santiagoko apezpiku laguntzailea, esaterako.\nJoan Paulo II.ak 1988ko maiatzaren 29an apezpiku laguntzaile ordenatu zuen eta Santiago Compostelakoan aritu zuen 1988 eta 1992 artean. 1992 eta 1995 Palentziako apezpikua izan zen. 1995eko irailaren 8tik 2010eko apirilaren 13ra arte Bilboko elizbarrutiaren apezpikua izan zen, Luis Maria Larrearen ordez.\n2005 eta 2008 artean Espainiako Apezpiku-konferentziaren presidentea izan zen eta egun presidenteordea da. 2010eko martxoaren 13an Benedikto XVI.ak Valladolideko artzapezpiku izendatu zuen.\n2015eko urtarrilaren 4an, kardinal izendatu zuen Aita santuak. Bl\u00e1zquezek konfiantza eskertu egin zuen eta bere ibilbidearen aitorpena zela esan zuen."}
{"id": "89171", "revid": "90204", "url": "https://eu.wikipedia.org/wiki?curid=89171", "title": "Martxelo Sotes", "text": "Martxelo Sotes (Iru\u00f1ea, Nafarroa Garaia, 1975eko maiatzaren 14a) Euskal Telebistako aurkezle, imitatzaile eta gidoilaria eta Historiako irakaslea da, Historiako lizentziaduna.\nHurrengo telebista saioetan parte hartu du:"}
{"id": "89172", "revid": "105290", "url": "https://eu.wikipedia.org/wiki?curid=89172", "title": "Greziar gurutze", "text": "Greziar gurutzea edo \"crux inmissa quadrata\" neurri bereko lau besoz osatutako gurutze bat da, angelu zuzenean mozten direnak.\nArkitekturan.\nArkitekturan, nabea eta transeptuaren arteko mozketak, elizari, gurutze formako oinplano bat ematen dio. Gurutze greziarreko oinplanoa izaten du, nabeak eta transeptuak neurri berea dutenean eta luzeraren erdian mozten direnean. Hala ez denean, gurutze latindarreko oinplanoa duela esaten da.\nGurutze greziarreko oinplanoa, bizantziar arkitekturan ohikoa da: prototipo edo eredua, jada suntsitua dagoen Konstantinopoliseko Apostolu Santuen eliza da, ondoren Italian berregina Goi Erdi Aroan, baina ia erabat gurutze latindarragatik ordezkatua erromanikoa iritsi zenean. Bizantziar inspirazioko gurutze greziar oinplanoko eliza baten adibide ospetsu bat, Veneziako San Marko Basilika da.\nGurutze greziarreko oinplanoa, berriz hartu zen Italian Pizkunde garaian, oinplano zentraleko zenbait eraikin eraiki zirenean: Filippo Brunelleschik esperimentatu zuen San Lorenzo basilika (Florentzia)ren Sakristia Zaharrean eta Capilla dei Pazzin erabili zuen. Emaitzarekin sugestionatuak geratu ziren \"da Sangallo\" anaiak: lehenik, Giulianok, Santa Maria delle Carceri Basilika eraiki zuen Praton, ondoren, Antoniok, San Biagio eliza proiektatu zuen Montepulcianon; garai berekoak dira, baita ere, Todiko Kontsolazioaren Andre Mariaren Tenplua (zehazki norena den ezagutzen ez dena), eta Bramante eta Michelangelok Vatikanoko San Petri basilikarako egin zuten jatorrizko egitasmoa. Bramantek, mota hau, Italia iparraldean ere sartu zuen. Gurutze greziardun eliza baten beste eredu bat, Cellere herrian ikus daiteke, Viterbo probintzian, non Sant'Egidio eliza altxatzen den, Sangalloren eliza bezala ezagunago, berak proiektatu baitzuen.\nErromako Ges\u00faren Elizarekin eta San Petriko egitasmoaren aldaketarekin, gurutze greziardun oinplanoko esperimentuak amaitu egin ziren, pizkundeko armonia bereizgarria, gurutze latindar formako oinplanoen bidez hobeto aplikatzeko. Baina, barroko garaian, Pietro da Cartonak, Luca eta Martina santuen eliza eraiki zuen Erroman, pixkat luzatutako gurutze greziar bat erabiliz. Gainera, gurutze greziar formako oinplano bezala har daitezke Erromako San Carlo ai Catinariko eliza eta Sorbonako kapera, Parisen.\nArte ortodoxoan eta Europa ekialdeko artean, gurutze greziarra, egundaino erabili da."}
{"id": "89173", "revid": "56334", "url": "https://eu.wikipedia.org/wiki?curid=89173", "title": "Luis Maria Larrea", "text": "Luis Maria Larrea Legarreta (Ugao, 1918ko apirilaren 19a - Bilbo, 2009ko maiatzaren 27a) apezpiku emeritua da, Bilboko elizbarrutiaren apezpikua izan zena.\nBiografia.\n1943an apaiztu zen, Gasteizko seminarioan ikasketak egin ondoren. Salamancako Unibertsitate Pontifizioan zuzenbide kanonikoa eta zibila ikasi zituen. Ondoren Madrilgo Unibertsitatean sakondu zituen ikasketak. Gasteizko seminarioan zuzenbide irakasle izan zen, eta baita bertako errektore ere, 1965. eta 1971. urteen artean. Halaber, Gasteizko gotzaindegiko aholkulari juridiko eta Seminario eta Unibertsitateen Batzordeko presidente izan zen Gotzainen Konferentzian.\nPaulo VI.ak 1971ko uztailaren 9an apezpiku ordenatu zuen eta Leongo gotzain izendatu zuten. Bertan aritu zen 1979 bitartean. Ordutik 1995 arte, Bilboko gotzain izan zen, Antonio A\u00f1overos ordezkatuz. Gotzain modura aritu zen bitartean, Iru\u00f1ea, Gasteiz eta Donostiako elizbarrutien arteko elkarlana indartu egin zen."}
{"id": "89174", "revid": "119347", "url": "https://eu.wikipedia.org/wiki?curid=89174", "title": "Hannibal (Missouri)", "text": "Hannibal Ameriketako Estatu Batuetako Missouri estatuko hiria da. Saint Louistik 160\u00a0km-ra dago kokatuta. 2000ko estatistika ofizialen arabera, hiriak 17.757 biztanle inguru ditu."}
{"id": "89179", "revid": "42829", "url": "https://eu.wikipedia.org/wiki?curid=89179", "title": "Antonio A\u00f1overos", "text": "Antonio A\u00f1overos Ataun (Iru\u00f1ea, 1909ko ekainaren 13a - Bilbo, 1987ko urriaren 24a) euskal apezpikua izan zen.\nBiografia.\n1933ko uztailaren 25ean presbitero ordenatu zuten.\n1936ko abuztuaren 23an Bardeako fusilamenduak ikusi zituen biktimei laguntza izpirituala ematera bidali baitzuen Iru\u00f1eko apezpikuak.\n1952ko abuztuaren 25an, Tabudako apezpiku eta Malagako apezpiku laguntzaile izendatua eta urriaren 12an ordenatua zen.\n1964 eta 1971 artean, C\u00e1diz eta Ceutako apezpikua izan zen, 1954 eta 1964 artean laguntzailea izan zen lekua berean. 1971 eta 1978 artean Bilboko apezpikua izan zen.\nAbertzaletzat hartua, frankismoaren bukaeran orduko liskar handienetariko bat sortu zuen 1974ko otsailaren 24an Euskal Herriko izaera kultural eta linguistikoa aintzat hartzeko deia egin zuen pastoraltza argitaratuz. ETAk Luis Carrero Blanco almirantea erail eta hilabete gutxi ondoren argitaratua izana, A\u00f1overos\nEspainiaren batasunaren aurkako eraso iraultzaile egozteagatik salatua izan zen. Carlos Arias Navarro Espainiako presidenteak A\u00f1overos eta bere bikarioa zen Ubieta L\u00f3pez atxilotu zituen bere etxean.\nEspainiako Gobernua saiatu zen A\u00f1overos Espainiatik botatzen. A\u00f1overosek ezetz eta bakarrik Paulo VI.aren agindupean egingo zukeela esan zuen. Egozteko aginduak konkordatuaren bortxaketa esan nahi zuenez Vatikanoak eskumikua aipatu zuen. Ariasek, azkenean, agindua bertan behera utzi egin behar zuen.\nAntonio A\u00f1overosen pastorala (1974-02-24).\nBehean dagoen sermoiak bihurtu zuen Antonio A\u00f1overos Espainia mailan ezagun:"}
{"id": "89180", "revid": "6327", "url": "https://eu.wikipedia.org/wiki?curid=89180", "title": "San Frantzisko (AEB)", "text": ""}
{"id": "89181", "revid": "46380", "url": "https://eu.wikipedia.org/wiki?curid=89181", "title": "Casimiro Morcillo", "text": "Casimiro Morcillo Gonz\u00e1lez (Soto del Real, 1904ko urtarrilaren 26a - Madril, 1971ko maiatzaren 30) Espainiako artzapezpikua izan zen, Bilboko elizbarrutiaren lehendabiziko apezpikua izan zena.\nBiografia.\n1926ko abenduaren 18an presbitero ordenatu zuten. Vatikanoko II. kontzilioan parte hartu zuen.\n1943ko urtarrilaren 25ean Agathopoliseko apezpiku ordenatu zuten. 1949ko azaroaren 2an, Pio XII.ak Bilboko elizbarrutia sortu eta lehendabiziko apezpiku bihurtu zen 1950eko maiatzaren 13ra arte. 1955ean artzapezpiku bihurtu eta irailaren 21an Zaragozakoa izendatu zuten. 1964an Madril artxidiozesi bihurtu eta martxoaren 24an hara joan zen.\nMadrilen La Paz ospitaletik gertu badago bere omenezko kale bat."}
{"id": "89182", "revid": "56334", "url": "https://eu.wikipedia.org/wiki?curid=89182", "title": "Pablo Gurpide", "text": "Pablo Gurpide Beope (Otsagabia, 1898ko urtarrilaren 25a - Bilbo, 1968ko azaroaren 18) euskal apezpikua izan zen, Bilboko elizbarrutiaren bigarren apezpikua izan zena. Karlistatzat zuen bere burua.\nBiografia.\n1923ko irailaren 23an presbitero ordenatu zuten.\n1951ko irailaren 23an Sig\u00fcenzako apezpiku ordenatu zuten. 1955eko abenduaren 19an, Bilboko elizbarrutiaren apezpiku bihurtu zen Casimiro Morcillo ordezkatuz. \nFrancoren diktaduran, bizitzako azken hilabeteetan, Derion entzierroa egiten zebilen Gogor taldeko elizjendearen kontra borrokatu zen eta etenaldian ezarri zituen \"a divinis\". "}
{"id": "89183", "revid": "8707922", "url": "https://eu.wikipedia.org/wiki?curid=89183", "title": "Kansas City (Missouri)", "text": "Kansas City, Ameriketako Estatu Batuetako Missouri estatuko hiri nagusia da, 482.299 biztanle baitzituen 2009ko erroldan.\nHiri senidetuak.\nKansas City ondorengo hiriekin senidetuta dago:"}
{"id": "89185", "revid": "1545", "url": "https://eu.wikipedia.org/wiki?curid=89185", "title": "Ricardo Blazquez", "text": ""}
{"id": "89186", "revid": "1545", "url": "https://eu.wikipedia.org/wiki?curid=89186", "title": "Luis Maria Larrea Legarreta", "text": ""}
{"id": "89190", "revid": "46380", "url": "https://eu.wikipedia.org/wiki?curid=89190", "title": "Mariano Ans\u00f3", "text": "Mariano Fructuoso Ans\u00f3 Zuntzarren (Iru\u00f1ea, 1899ko urtarrilaren 21a - \"ibidem\", 1981eko abuztuaren 29a) abokatu eta politikari errepublikarra. Iru\u00f1eko lehen alkate errepublikarra izan zen 1931an.\n1931ko Gorte Konstituziogileetan diputatu atera zen Nafarroako barrutian. Bertan Julian Besteiroren presidentetzapean, gorteetako mahaiko 3. idazkari hautatu zuten. Ideologikoki Manuel Aza\u00f1aren alderdietan partaide izan zen: 1931n Acci\u00f3n Republicana, 1935etik aitzina Izquierda Republicanan. 1936an parlamentura itzuli zen, Gipuzkoa ordezkatuz. Legegintzaldi honetan Defentsa Batzordeko presidente izan zen.\nGerra Zibilean Manuel Irujo Ministroaren justizia idazkari eta Justizia Ministro, Irujo ordezkatuz, izendatu zuen Juan Negr\u00ednek bere lehen eta bigarren kabineteetan, hurrenez hurren.\nGerraostean Miarritzera (Lapurdi) joan zen bizitzera."}
{"id": "89194", "revid": "105290", "url": "https://eu.wikipedia.org/wiki?curid=89194", "title": "Birmingham (Alabama)", "text": "Birmingham Ameriketako Estatu Batuetako Alabama estatuko hiririk handiena da. 2007an 229.800 biztanle inguru zituen.\nHiri senidetuak.\nBirmingham ondorengo hiriekin senidetuta dago:"}
{"id": "89196", "revid": "512", "url": "https://eu.wikipedia.org/wiki?curid=89196", "title": "Bridgeport", "text": "Bridgeport Ameriketako Estatu Batuetako Connecticut estatuko hiririk handiena da. 2006an 137.912 biztanle inguru zituen."}
{"id": "89199", "revid": "336", "url": "https://eu.wikipedia.org/wiki?curid=89199", "title": "Wilmington (Delaware)", "text": "Wilmington Ameriketako Estatu Batuetako Delaware estatuko hiririk handiena da. 2006an 72.826 biztanle inguru zituen.\nHiri senidetuak.\nWilmington ondorengo hiriekin senidetuta dago:"}
{"id": "89200", "revid": "1340", "url": "https://eu.wikipedia.org/wiki?curid=89200", "title": "Wilmington", "text": ""}
{"id": "89203", "revid": "105290", "url": "https://eu.wikipedia.org/wiki?curid=89203", "title": "Manchester (New Hampshire)", "text": "Manchester Ameriketako Estatu Batuetako New Hampshireko estatuko hiririk handiena da. 2009an 109.395 biztanle inguru zituen.\nHiri senidetuak.\nManchester ondorengo hiriekin senidetuta dago:"}
{"id": "89205", "revid": "6327", "url": "https://eu.wikipedia.org/wiki?curid=89205", "title": "Manchester (Hampshire Berri)", "text": ""}
{"id": "89206", "revid": "105290", "url": "https://eu.wikipedia.org/wiki?curid=89206", "title": "Sioux Falls", "text": "Sioux Falls Ameriketako Estatu Batuetako Hego Dakotako estatuko hiririk handiena da. 2008an 153.100 biztanle inguru zituen.\nHiri senidetuak.\nSioux Falls ondorengo hiriekin senidetuta dago:"}
{"id": "89209", "revid": "105290", "url": "https://eu.wikipedia.org/wiki?curid=89209", "title": "Fargo", "text": "Fargo Ameriketako Estatu Batuetako Ipar Dakotako estatuko hiririk handiena da. 2010ean 100.000 biztanle inguru zituen.\nHiri senidetuak.\nFargo ondorengo hiriekin senidetuta dago:"}
{"id": "89212", "revid": "105290", "url": "https://eu.wikipedia.org/wiki?curid=89212", "title": "Louisville", "text": "Louisville Ameriketako Estatu Batuetako Kentuckyko estatuko hiririk handiena da. 2008an 713.460 biztanle inguru zituen. Ohio ibaiaren ertzean kokatzen da.\nHirian Unibertsitatea eta Artzapezpikutegi katolikoa daude. Oso industriagune garrantzitsua da: tabakogintza, metalurgia, janari industria, ehungintza, kimika industria, automobilgintza.\nHiri senidetuak.\nLouisville ondorengo hiriekin senidetuta dago:"}
{"id": "89214", "revid": "105290", "url": "https://eu.wikipedia.org/wiki?curid=89214", "title": "Albuquerque", "text": "Albuquerque Ameriketako Estatu Batuetako Mexiko Berriko estatuko hiririk handiena da. 2009an 528.497 biztanle zituen."}
{"id": "89216", "revid": "512", "url": "https://eu.wikipedia.org/wiki?curid=89216", "title": "Minneapolis", "text": "Minneapolis Ameriketako Estatu Batuetako Minnesotako estatuko hiririk handiena da. 2006an 372.833 biztanle inguru zituen.\nMississippi ibaiaren eskuinaldean kokaturik dago. Minnesota estatuko merkataritza, finantza eta industriagune nagusia da. Metalurgia, mekanika, kimika eta ehungintza dira Minneapolisko ekonomiaren oinarriak. Horretaz gain aireportua eta unibertsitatea du, 1869an sortua.\nHiri senidetuak.\nMinneapolis ondorengo hiriekin senidetuta dago:"}
{"id": "89218", "revid": "119347", "url": "https://eu.wikipedia.org/wiki?curid=89218", "title": "Billings (Montana)", "text": "Billings Ameriketako Estatu Batuetako Montanako estatuko hiririk handiena da. 2009an 105.845 biztanle inguru zituen.\nHiri senidetuak.\nBillings ondorengo hiriekin senidetuta dago:"}
{"id": "89220", "revid": "512", "url": "https://eu.wikipedia.org/wiki?curid=89220", "title": "Omaha", "text": "Omaha Ameriketako Estatu Batuetako erdialdeko hiria da, Nebraska estatuko handiena. 2016an 446.970 biztanle zituen.\nEkonomia.\nOmahako ekonomia nekazaritzan (laboreak) eta abeltzaintzan (behi eta ardi aziendak), esnearen eta haragiaren industrian, mekanikan eta metal bitxien langintzan oinarritzen da. Petrolio findegiak ere badira.\nHiri senidetuak.\nOmaha ondorengo hiriekin senidetuta dago:"}
{"id": "89222", "revid": "105290", "url": "https://eu.wikipedia.org/wiki?curid=89222", "title": "Portland (Oregon)", "text": "Portland Ameriketako Estatu Batuetako Oregon estatuko hiririk handiena da. 2009. urtean 582.130 biztanle inguru zituen.\nHiri senidetuak.\nPortland ondorengo hiriekin senidetuta dago:"}
{"id": "89224", "revid": "119347", "url": "https://eu.wikipedia.org/wiki?curid=89224", "title": "Burlington (Vermont)", "text": "Burlington Ameriketako Estatu Batuetako Vermonteko estatuko hiririk handiena da. 2008an 38.889 biztanle inguru zituen.\nHiri senidetuak.\nBurlington ondorengo hiriekin senidetuta dago:"}
{"id": "89225", "revid": "1340", "url": "https://eu.wikipedia.org/wiki?curid=89225", "title": "Burlington", "text": ""}
{"id": "89227", "revid": "105290", "url": "https://eu.wikipedia.org/wiki?curid=89227", "title": "Virginia Beach", "text": "Virginia Beach Ameriketako Estatu Batuetako Virginiako estatuko hiririk handiena da. 2009an 433.575 biztanle inguru zituen.\nHiri senidetuak.\nVirginia Beach ondorengo hiriekin senidetuta dago:"}
{"id": "89229", "revid": "105290", "url": "https://eu.wikipedia.org/wiki?curid=89229", "title": "Pago Pago", "text": "Pago Pago Samoa Estatubatuarraren lurraldeko hiririk handiena da. 2000an 11.500 inguru biztanle zituen."}
{"id": "89232", "revid": "1340", "url": "https://eu.wikipedia.org/wiki?curid=89232", "title": "Charlotte Amalie (Birjina uharte amerikarrak)", "text": ""}
{"id": "89233", "revid": "105290", "url": "https://eu.wikipedia.org/wiki?curid=89233", "title": "Dededo", "text": "Dededo Ameriketako Estatu Batuetako Guamgo lurraldeko hiririk handiena da. 2004an 46.000 biztanle inguru zituen. Alkatea Melissa B. Savares da eta alkateordea Andrew \u201cPeter Daigo\u201d A. Benavente."}
{"id": "89236", "revid": "1340", "url": "https://eu.wikipedia.org/wiki?curid=89236", "title": "Dededo (Guam)", "text": ""}
{"id": "89237", "revid": "119347", "url": "https://eu.wikipedia.org/wiki?curid=89237", "title": "Tutmosis III.a", "text": "Tutmosis III.a edo Tutmes III.a, Egiptoko XVIII. dinastiako seigarren faraoia izan zen. K.a. 1479tik K.a. 1425 arte gobernatu zuen, faraoien zibilizazioko hiru mila urteetako faraoirik boteretsu eta garrantzitsuenetako bat izan zelarik.\n\"Tutmosis III.a\" edo \"Tutmes III.a\"' bezala ere ezagutzen da, bere greziartutako izenaren aldaerak. 'Menkheperra Dyehutymose' tronu eta jaiotza izenekin gobernatu zuen.\nBizitza.\nTutmosis III.a, Tutmosis II.aren eta honen ohaide baten semea zen, Iset izeneko ohaidea. Emakume honek, bigarren mailako emazte titulurik ere ez zuen, eta, beraz, printzearen, noizbait errege izateko aukera, hutsa izango zen bere aita, Hatshepsut Errege Emazte Handiarekin gizonezko oinordekorik izan gabe hil ez balitz.\nTutmosis III.a koroatua izan zen, baina estatuko gobernuaz arduratzeko gazteegia zen oraindik. Horregatik, Hatshepsut erregina alarguna, (aita zein amagandik errege eta erreginen oinordekoa zena), erregeordetzaz arduratu zen, behin betik \"Ineni\" chatya aldenduz, ziur asko, Hatshepsuten kaltetan, Tutmosis II.a eta Tutmosis III.aren tronuratzearen atzean egon zen eragin handiko gortesaua.\nHatshepsut ez zen erregeorde izateaz konforme geratu, eta, Tutmosis III.aren erregealdiko bigarren urtean, bere burua faraoi izendatu zuen, 'Maatkara Hatshepsut' izenarekin.\nHatshepsut hil ondoren, Tutmosis III.a geratu zen Egiptoko faraoi bakar bezala, inongo loturarik gabe. Bere haserrea hildako erreginagan askatu zuela bera izan zela pentsa daiteke, haren oroitzapena ezeztatuz eta haren monumentu ugariak usurpatuz. Baina, egiptologoak, lehendabiziko teoria hau gezurtatzen ari dira.\nHatshepsuten oroitzapenaren suntsipenaren arduradun berri bat adierazten dute: Osiris jainkoaren kleroa, Hatshepsuten erregealdian, dirudienez, gehiegi omendua izan ez zen jainkoa. Deir el-Bahariko bere tenpluan, erreginak, bere burua, Osirisen antzera zizelkarazi zuen, bere ikonografian, eguzki ikur batzuk sartuz, hauek, Osirisen apaizak haserrarazi zituztelarik.\nTesi honen arabera, Osirisen kleroa izan zen erreginaren oroitzapena suntsitzen hasi zena, hau, Hatshepsut hil eta 20 urtera gertatu zelarik. Denbora hau itxaron behar izana, Tutmosis III.aren erregealdiak amaitu behar izanagatik eta Senenmut hil behar izateagatik izan zitekeen. Hala izan ez balitz, bi hauek ez zuten onartuko halakorik. Teoria honetan oinarritzen den beste datu bat, Tutmosis III.aren hil tenplua, Hatshepsutenaren zati baten ondoan aurkitu zela da, kokapen sinesgaitz bat bere izeba-amaordeagandik aldendu nahi zuen norbaitentzat.\nElkargobernu bitxi honi buruzko teoria berri bat, erreginak Egipto gobernatzen zuen bitartean, Tutmosis III.a faraoiak bizitza militarra nahiago zuela da, eta herrialdearen mugak, bere aitona Tutmosis I.ak egin zuena baino haratuago hedatuz.\nFamilia.\nTutmosis III.ak, gutxienez bi Errege Emazte Handi izan zituen: Sitah eta Hatshepsut Meritra (Hatshepsuten bigarren alabatzat hartzen dena, baina zalantza askorekin). Hatshepsuten alaba nagusia, eta, beharbada, bakarra, zen Neferurarekin ezkondua egon zela ere uste izan da, baina hau oraindik ez dago frogatuta. Bigarren mailako emazte ugari izan zituen, eta, horietako batzuk, printze siriar edo palestinarrekin izandako nazioarteko aliantzen bidez izan ziren. Errege honek izan zituen seme-alaba ugarietatik, Hatshepsut Meritrarekin izan zituen bi nabarmentzen dira: Meritamon eta Amenofis II.a.\nBarne politika.\nBaina, faraoiak, kontu handiz ibili behar izan zuen eragin handiko apaizekin. Hatshepsutek, dohaintza handiekin, Amonen kleroak bere erregegaitza onartzea lortu zuen, eta orain, apaizak boteretsuegiak ziren. Tutmosis III.a arduratu zen apaizak pozik uzteaz, euren domeinuak hedatuz, baina, aldi berean, euren eragina mugatu zuen, apaiz goren bezala, bere lagun batzuk izendatuz.\nKanpo politika.\nTutmosis III.aren bakarkako 34 urteko erregealdian, kanpaina ugari abiarazi zituen, Ekialde Hurbilean zein Nubian, eta bere aitona Tutmosis I.a handiak bezala eginez, konkista ugari egin zituen. Gutxienez 17 kanpaina militar bidali zituen Palestina eta Siriara, eta Eufrates ibairaino iritsi zen. Bere erregealdian, Egiptok bere hedadurarik handiena lortu zuen, Siria, Palestina, Sinai eta Nubian domeinuak zituelarik, gertuko erresumekin merkataritza harreman eraginkorrak izateaz gain.\nBeharbada, faraoiak parte hartu zuen gudurik handiena, Megiddon gertatu zen, non, faraoiak eta bere armadak, haizpitarte estu bat gainditu behar izan zuten, honela, Kadeshko printzea ustekabean harrapatzeko, honek, egiptoarren erasoa, toki errazago batetik espero zuelarik. Gudu hau. Gudu hau, Karnakeko Amonen tenpluko \"Urtekari\"etan erregistratua dago.\nAzken urteak.\nTutmosis III.ak, bere erregealdiko azken urteak, bere seme Amenofis II.arekin banatu zituen, hau, boterea erabiltzen trebatu zuen elkargobernu batean, baina, beharbada, Hatshepsutek Tutmosisekin izan zuena baino modu adiskidetsuagoan. Erregeen Haranean lurperatua izan zen, KV34 hilobian, non Amduateko Liburuaren bertsiorik osoena agertzen den, eta bere momia, Deir el-Bahariko ezkutalekuan aurkitutakoetako bat izan zen, oso kontserbazio egoera kaxkarrean zegoen arren.\nEraikuntzak.\nEraikuntza aktibitatea oso nabarmena izan zen garai honetan, non, aberastasuna, barra-barra sartzen zen Egipton. Egipto eta Nubian, tenplu ugari zaharberritu, hedatu eta eraikiak izan ziren.\nKarnakeko Amonen tenplua hedatzea agindu zuen, \"aj-menu\" izeneko pasabide bat gehituz, hobekien kontserbatutakoen artean dauden idazkun luzeak grabatuta utziz, bere kanpaina militarren eta tenpluari egindako dohaintzen berri emanez. Karnaken zazpi obelisko handi ere eraikiarazi zituen, ondoren, Erroma, Istanbul, Londres eta New Yorkera eraman zirenak.\nAipamenak.\nAhmose Paennekheben biografian aipatzen da (El Kab), baita bere omenez eraiki ziren Egipto eta Nubiako kontaezin beste tenpluetako harresi, estela eta estatuetan ere (Karnak, Abidos, Hierakonpolis, Nubt, Deir el-Bahari, Elefantina, Asuan, Sehel, Semna, Kumma, Tell Halfa, Gebel Barkal, Armant, Faras)."}
{"id": "89238", "revid": "1545", "url": "https://eu.wikipedia.org/wiki?curid=89238", "title": "Megiddo", "text": "Megiddo (; ), \"Mageddo\" edo \"Megiddo\", Israelgo muino bat da, Jerusalemetik 90 kilometro iparraldera eta Haifatik 31 kilometro hego-mendebaldera dagoena.\nAntzinatean, Megiddo hiri garrantzitsu bat zen, bere izena, egiptoar hieroglifoetan eta idazkera kuneiformean agertzen zelarik: \"Amarnako gutunetan\". Kokapen geografiko estrategikoa zuen, Jezreelgo haranean funtsezko komunikabide baten nagusi baitzen, Karmelo mendiaren haizpitarteen irteeran, Tanaketik ipar-mendebaldera eta, hiri honetatik, Tabor mendirako bidean. Armadek, Egiptotik Siriarantz jarraitzen zuten bideko geltoki nagusietako bat zen. Hebrearrek okupatu ostean, Isakarren lurraldean kokatua izan zen, baina Manasesen tribuari eman zioten.\nBere kokapenari buruz, Jakutek, XII. mendeko geografo arabiarrak \"Ledjun, erromatar agindupean, Legio izena jaso zuen antzinako Mageddo hiria da\" esan zuen. Han inguruan, hiru gudu ospetsu gertatu ziren, bata, K.a. XV. mendean, dokumentaturiko zaharrenetako bat, bigarrena, K.a. 609an, eta, azkena, 1918an. Toki arkeologiko garrantzitsu eta baliotsu bat da, antzinako finkapenen hondakinezko 26 estratuko muino bat, arrazoi historiko, teologiko eta geografikoengatik ezaguna.\nBibliak dioenaren arabera, toki hau, Jezreelgo harana, Apokalipsia edo Jesusek zuzendutako argiaren indarrak eta Satanas edo Antikristoak zuzendutako ilunpeko indarren arteko gerra, \"Munduaren Amaiera\"n, Armageddon izeneko behin betiko gudua. ().\nHar Ma-ge-don esaera greziarrak, hebreeratik hartua eta itzultzaile askok Armageddon bihurtua, \"Megiddoko Mendia\" edo \"Tropen Biltzarraren Mendia\" esan nahi du."}
{"id": "89239", "revid": "58701", "url": "https://eu.wikipedia.org/wiki?curid=89239", "title": "Isakar", "text": "Isakar edo Yissachar (izenak \"saria\" esan nahi du), Itun Zaharrean, aitalehen hebrearra den Jakoben eta honen emazte Laearen bederatzigarren semea da, bere izena daraman Israelgo tribuaren sortzailea. Flavio Josefo historialari judutarraren arabera, Isakarren lurraldea, Karmelo menditik Jordaneraino hedatzen zen luzetara, eta Tabor mendiraino zabaletara."}
{"id": "89241", "revid": "512", "url": "https://eu.wikipedia.org/wiki?curid=89241", "title": "Degania", "text": "Degania edo Deganya (hebreeraz: \u05d3\u05b0\u05bc\u05d2\u05b7\u05e0\u05b0\u05d9\u05b8\u05d4 \u05d1'), judutarrek Israelgo Lurraldean ezarritako lehen kibbutza izan zen: 1909an, Otomandar Inperioaren mendeko garaian, Joseph Baratz buru zuten hamar gizonek eta bi emakumek sortu zuten. Lurraldean, aurretik, beste jabe batzuk izan ziren, Beiruten bizi zen familia persiar bat.\nTamaina txikikoa zen arren, Degania israeldar askoren eta yishuveko partaide ospetsuen bizileku izan da. Rachel olerkariak, \"lanaren profeta\" A. D. Gordon-ek eta Joseph Trumpeldorrek bertan lan egin zuten. Deganiako partaide asko beste kibbutz batzuk sortzera joan ziren. Moshe Dayan izan zen Degania Alefen jaio zen lehen haurra.\nDeganian bi kibbutz independente izan ziren:\nBi kibbutz horiek Galileako Itsasoaren hegoaldeko ertzean daude; bietan, nekazaritza munta handikoa izan zen.\nDegania, teknikoki, kvutza bat da, ez kibbutza. Ezberdintasuna haren tamaina txikiaren ondorio da. Umeek, bertan, modu komunalean edo elkarrekin sekula lo egin ez izatea Deganiaren beste bereizgarri bat da, beren gurasoen geletan lo egiten baitute. Degania Alefek metal lantegi bat ere du."}
{"id": "89242", "revid": "56334", "url": "https://eu.wikipedia.org/wiki?curid=89242", "title": "Salmanasar II.a", "text": "Salmanasar II.a, Asiriako errege bat izan zen. K.a. 1031 eta K.a. 1019 bitartean gobernatu zuen. Bere aita Ashurnasirpal I.a ren oinordekoa izan zen, eta, bere oinordekoa, Ashur-nirari IV.a izan zen. Salmanasar II.aren erregealdiari buruz ez da askorik ezagutzen."}
{"id": "89243", "revid": "90204", "url": "https://eu.wikipedia.org/wiki?curid=89243", "title": "Tudhalia I.a", "text": "Tudhalia I.a, errege hitita bat izan zen. Muwatallis I.aren oinordekoa izan zen hau hila izan ondoren, eta K.a. 1430etik K.a. 1400 arte gobernatu zuen.\nBere erregealdiko ekintzak, bi arrazoigatik, zehazten zailak dira: lehena, Tudhalia izeneko zenbat errege hitita egon ziren ez ezagutzea da, honek, garai hau, batzuetan, Tudhalia I.a eta Tudhalia II.aren artean banatzera daramalarik, batzuetan, Tudhalia I/IIz ere hitzegiten delarik. Bigarrena, bere erregealdiaren zati batean, bere suhia zena eta oinordeko izango zuen Arnuanda I.a elkargobernari izan zuela da, eta honek, Tudhaliaren erregealdian gertatutako gertakariak, Arnuandarenean gertaturikoengatik ezberdintzea zailtzen du. Hala ere, garai honetan hititek izan zuten hedapen handiari buruz adostasun handia dago, inperio berrian jarraituko duen hedapena.\nHala ere, nahiko argi dago, tronura, bere aurrekoa izan zen Muwatallis I.a hila izan ondoren heldu zenez, honen funtzionario eta senide batzuek abiatutako gerra zibil bati aurre egin behar izan ziola. Gudu hau, baina, laster konpondu zen, Tudhalia, hititar armada mendebaldeko Anatoliara bidaltzeko aske geratuz (hititek Arzawa bezala ezagutzen zuten lurraldea), non, nahiko sarri, hititen aurkako aliantzak sortzen ziren. Zenbait kanpaina arrakastatsuren ondoren, Tudhaliak, eskualdea menderatzea lortu zuen, bertatik, harrapakin aberatsa lortuz.\nTudhalia I.aren hurrengo helburua, gasgastar tribuak izan ziren, etengabe, erresumaren iparraldeko muga mehatxatzen zutenak (Hattusas hiriburutik gertu), Hantil II.aren garaitik. Tudhaliak, erabateko garaipena lortu ez zuen arren, gasgastarren hauen hegoaldereneko postuetatik erretiratzea behartu zuen.\nGasgastarren aurka garaipen hauek lortu ondoren, Tudhaliak, bere arreta, hititen ekialdeko mugan jarri zuen, non Isuwa erresuma basailuarekin arazoak izan zituen, behin eta berriz matxinatu zena, Mitanniren laguntzarekin. Beste behin, hitita eta Kizzuwadnaren arteko lotura berritu ondoren, Tudhaliak Mitanni eraso zuen, zenbait garaipen lortuz, horien artean, Aleporen konkista aipa daitekeelarik.\nEsan bezala, bere oinordekoa, Arnuanda I.a izan zen."}
{"id": "89244", "revid": "96586", "url": "https://eu.wikipedia.org/wiki?curid=89244", "title": "Jose Maria Setien", "text": "Jose Maria Setien Alberro (Hernani, Gipuzkoa, 1928ko martxoaren 18a \u2013 Donostia, 2018ko uztailaren 10a) Erromatar Eliza Katolikoko apezpikua izan zen, Donostiako elizbarrutiko apezpikua.\nBizitza.\n1944an, batxilergo ikasketak amaitu zituen Donostian, eta Gasteizko seminarioan sartu zen apaiz ikasketak egitera.\n1951an presbitero ordenatu edo apaiztu zuten Donostiako Artzain Onaren katedralean.\nOndoren, Erromako Pontificia Universit\u00e0 Gregorianan ere egon zen ikasketak osatzen. Bertan, Teologian lizentziatu eta Zuzenbide Kanonikoan doktoretza egin zuen.\n1955ean, Teologia Moraleko irakasle eta arima zuzendari izan zen Gasteizko seminarioan. Halaber, Gasteizko Teologia fakultateko irakasle izendatua izan zen.\n1960-1972. urteetan Salamancako unibertsitateko Teologia fakultatean katedradun eta dekano izan zen, zuzenbidea eta teologia irakatsiz. Garai berean, pastoraltzako bikario nagusi izendatua izan zen Santanderko elizbarrutian, eta helduen bokazioko El Salvador mintegiko erretore izan zen Salamancan. Aldi berean, Salamancako Colegio Hispanoamericanoko arima zuzendari izan zen.\n1972ko irailean, Zama Minor-ko apezpiku tituludun izendatua izan zen, eta 1972ko urrian apezpiku egin zuten Donostiako Artzain Onaren katedralean. Apostolutza Sozialeko Apezpiku Batzarreko kide (1975-1978); Fede Dotrinarako Apezpiku Batzarreko kide (1975-1984) eta Apostolutza Sozialeko Apezpiku Batzarreko kide (1978-1984) izan da.\n1979an, Donostiako apezpiku izendatua izan zen. Paulo VI.ak ordenatu zuen. Espainiako Apezpiku Batzarreko Batzorde Iraunkorreko eta Batzorde Betearazleko kide (1984-1989). Apostolutza Sozialeko Apezpiku Batzordeko lehendakaria eta Batzorde Iraunkorreko kide (1984-1989).\nHainbat liburu eta artikulu idatzi ditu moral politikoari eta sozialari buruzkoak eta zuzenbide kanonikoari buruzkoak, bereziki. Besteak beste, \"Setien. Un obispo vasco ante ETA\".\n1979. urteaz geroztik Donostiako Elizbarrutiko Gotzain izan ondoren, 2000. urteko urtarrilean uko egin zion karguari, eta beraren ordez Juan Maria Uriarte izendatu zuten gotzain. Hain zuzen ere, urte hartan iktus bat jasan zuen.\nDonostiako Elizbarrutiko buruzagitzan eman zituen urteetan kritika gogorrak jaso zituen sektore eta alderdi ez abertzaleen aldetik. Bere iritzi politiko asko eztabaidagarriak izan dira Espainiako hedabideetan.\nAzkenik, 2018ko uztailaren hasieran beste iktus batek jo zuen, eta hilaren 10ean hil zen Donostia Ospitalean, Zainketa Intentsiboen Unitatean. 90 urte zituen."}
{"id": "89246", "revid": "512", "url": "https://eu.wikipedia.org/wiki?curid=89246", "title": "Enlil-nadin-shumi", "text": "Enlil-nadin-shumi Babiloniako erregea izan zen.\nBabiloniako tronuagatik lehiatu zen Tukulti-Ninurta I.a Asiriako erregeak Babilonia konkistatu eta zazpi urtera. Hegoalderen zeuden eskualdeak (Dilmun, Qatar edo Bahrein izan daitekeena) eta Al-Hasako kostaldea asiriarrek arpilatu zituzten, eta iparraldeko lurraldeak (Khana, Mari, Terqa eta Arapharekin) asiriarren domeinupean geratu ziren. Araphak, denbora bat pasa zuen utzia, Babiloniaren mende, baina asiriarrek euren eragin gunetzat hartzen zuten. Akhlamu ere, asiriarrek domeinatu zuten Babilonia domeinatu zuten garaian.\nHandik zazpi urtera, Tukulti-Ninurtak herrialdetik alde egin zuen, eta errege basailu bat utzi zuen, Enlil-nadin-shumi, printze kasitar bat zena; honela abiarazi zuen Babiloniako hirugarren dinastia deritzona. Oso argi ez dauden arrazoi dinastikoengatik, Enlil-nadin-shumiren legitimitate dinastikoa ez baita ezagutzen, elamdar dinastiak ere Babiloniako tronurako eskubidea zuela uste zuen; honegatik, hasiera batean harremanak onak izan ziren arren, okerrera egin zuten. Igialkidar dinastiako azken errege elamdar zen Kidin-Hutran III.ak, azkenik, Enlil-nadin-shumiren aurkako espedizio bat zuzendu zuen, tronutik kendu eta bere ordez Kadashman-Harbe II.a jarri zuen."}
{"id": "89247", "revid": "96586", "url": "https://eu.wikipedia.org/wiki?curid=89247", "title": "Juan Maria Uriarte", "text": "Juan Maria Uriarte Goirizelaia (Fruiz, Bizkaia, 1933ko ekainaren 7a -) bizkaitar elizgizona da. Zamorako eta Donostiako apezpiku izan da.\nBizitza.\nBilboko Seminarioan ikasi eta 1957ko uztailaren 28an presbitero ordenatua izan zen.Bilboko Seminarioan hainbat zeregin eta kargu zituen bitartean, 1963an Teologia ikasi zuen Comillasko Eliz Unibertsitatean, eta, 1974an, Psikologia Lovainako Unibertsitatean. Psikologia irakasle izan zen Deustu eta Salamancako unibertsitateetan, eta 1974an Bilboko Seminario Nagusiko errektore izendatu zuten.\n1976an Paulo VI.ak apezpiku ordenatu eta hasieran Bilboko elizbarrutiaren apezpiku laguntzailea izan zen. 1991ko urriaren 17an Zamorako apezpiku egin zuen Joan Paulo II.ak, eta, 2000ko urtarrilaren 13an, Donostiako elizbarrutiaren apezpiku, Jose Maria Setienek bertako gotzain izateari uztea erabaki zuenean. Uriartek ez zion muzin egin Euskal Herriak bizi zuen egoerari buruz hitz egiteari eta gaiari inguruko iritziak emateari, eta beti saiatu zen biktima guztiengandik hurbil egoten. ETAren biktimei hurbildu zaien bezalatsu salatu izan zuen ETAko presoen egoera, betiere indarkeriaren aurkako agertuz. 1998an ETA eta Espainiako gobernuaren arteko bitartekaritza lanak egin zituen.\n2009an, Jos\u00e9 Ignacio Munillak ordezkatu zuen apezpiku karguan."}
{"id": "89249", "revid": "105290", "url": "https://eu.wikipedia.org/wiki?curid=89249", "title": "Israelgo Lurraldea", "text": "Israelgo Lurraldea (hebreeraz \u05d0\u05e8\u05e5 \u05d9\u05e9\u05e8\u05d0\u05dc Eretz Israel), tradizio judutar eta kristauan, Juda eta Israelgo erresumei erreferentzia egiteko izen historiko bat da, hau da, antzinako israeliten lurraldeari. Israelgo Lurraldea, judutarrek, Agindutako Lurraldea ere deitzen dute. Kristauek, sarri, Lur Santua izena erabiltzen dute.\nIsraelgo Lurraldea, Palestina bezala ezagutua izan da (batzuetan, Jordania, Siria eta Egiptoko lurralde batzuk hartuz), Erromatar garaitik egundaino. Gaur egun, mugimendu sionistek, kontzeptua erabiltzen jarraitzen dute, Israelgo estatu modernoarekin lotuz."}
{"id": "89250", "revid": "96586", "url": "https://eu.wikipedia.org/wiki?curid=89250", "title": "Jacinto Argaia", "text": "Jacinto Argaia Goikoetxea (Bera, 1903ko azaroaren 28a - Valentzia, 1993ko martxoaren 12a) euskal apezpikua izan zen, Donostiako elizbarrutiaren apezpikua izandakoa.\nBiografia.\n1928ko ekainaren 2an presbitero ordenatua izan zen.\n1952ko urriaren 26an apezpiku ordenatu eta Valentziako apezpiku laguntzaile bihurtu zen. 1957an Ferrol-Mondo\u00f1edoko apezpiku izendatu zuten eta 1968ko azaroaren 18 eta 1979ko otsailaren 16 artean Donostiako elizbarrutiaren apezpikua izan zen."}
{"id": "89251", "revid": "1545", "url": "https://eu.wikipedia.org/wiki?curid=89251", "title": "Jacinto Argaia Goikoetxea", "text": ""}
{"id": "89252", "revid": "336", "url": "https://eu.wikipedia.org/wiki?curid=89252", "title": "Agindutako Lurraldea", "text": "Agindutako Lurra edo Agindutako Lurraldea (hebreeraz \u05d4\u05d0\u05e8\u05e5 \u05d4\u05de\u05d5\u05d1\u05d8\u05d7\u05ea\u200e, \"ha-Aretz ha-Muvtachat\"), Israelgo Lurraldearentzako erabiltzen den beste izen bat da, Biblia hebrearraren arabera, Jainkoak, Abrahamen ondorengoei, honen seme Isaaken bidez eta israelitentzako, Abrahamen biloba zen Jakoben ondorengoentzako hitzemandako eskualdea.\nHorrela lehendabizikoz Abrahamek (Hasiera 15, 18-21), gero aurrekoen semea zen Isaakek eta honen semea zen Jakobek (Hasiera 28, 13) agindutakoa jaso zuten. Eskualde hau Egiptoko kostaldetik Eufratesko ertzeraino doa eta Egiptoko exodoaren ondoren jaso zuten israeldarrek (Deuteronomioa 1, 8).\nMormoien liburuak izen hori erabiltzen duenean Amerika esan nahi du."}
{"id": "89253", "revid": "512", "url": "https://eu.wikipedia.org/wiki?curid=89253", "title": "Antioko VI.a Dioniso", "text": "Antioko VI.a Dioniso, Seleukotar dinastiakoa, Siriako errege izan zen K.a. 145 eta K.a. 142 bitartean. Alexandro Balasen semea, oraindik ume bat zela izendatu zuen errege Diodoto jeneralak, Apameako komandante militarra, Demetrio II.a Nikatorren aurka matxinatu zena. Baina, ez zen gobernatzera iritsi, Diodotoren tresna soil bat izan baitzen, erregeorde bezala ari zena. Herrialdea, bitan zatitua geratu zen: Mediterraneo aldeko Siria Antiokorentzat, eta Zilizia, Mesopotamia eta Babilonia Demetriorentzat.\nK.a. 142an, Diodotok tronutik kendu, eta, beharbada, hil egin zuen, Diodoto Trifon izenarekin Antiokoren oinordekoa izan zena, bere aurreko erregeak ebakuntza behar zuen barne gaixotasun bat zuenaren berria zabalduz, hilketa estaltzeko."}
{"id": "89254", "revid": "96586", "url": "https://eu.wikipedia.org/wiki?curid=89254", "title": "Lorenzo Bereziartua", "text": "Lorenzo Bereziartua Balerdi (Bidania, 1895eko otsailaren 28a - 1968ko urriaren 23a) euskal apezpikua izan zen, Donostiako elizbarrutiaren bigarren apezpikua izandakoa.\nBiografia.\n1895eko otsailaren 28an jaio eta egun berean bataiatu zen. Gurasoak Jose Frantzisko Bereziartu Loinaz eta Joakina Balerdi Zabala izan ziren.\n1919ko abenduaren 19an presbitero ordenatua izan zen.\n1946ko abuztuaren 11n apezpiku ordenatu eta Zaragozako apezpiku laguntzaile bihurtu zen. 1955ean Sig\u00fcenza-Guadalajarako apezpiku izendatu zuten eta 1963ko abuztuaren 6 eta 1968ko urriaren 23 artean Donostiako elizbarrutiaren apezpikua izan zen."}
{"id": "89255", "revid": "46380", "url": "https://eu.wikipedia.org/wiki?curid=89255", "title": "Bernard de Launay", "text": "Bernard-Ren\u00e9 Jordan de Launay edo soilik Bernard de Launay markesa (Paris, 1740ko apirilaren 8 edo 9a, \"ib.\", 1789ko uztailaren 14a) Bastilla presondegiaren gobernari baten semea zen, eta bere aitaren oinordeko izan zen kargu horretan 1776tik aurrera. Presondegi-gotorlekuko goarnizio txikiaren agintaria zen 1789ko uztailak 14.an. Bastillaren Hartzea gertatu ondoren, iraultzaileek burua moztu zioten.\nHistorialariek, ortografikoki, \"Launay\" idatzi duten arren, berak, beti \"Launey\" sinatu zuen (izen berezien ortografia ez zen XIX. mende arte aldatu)."}
{"id": "89257", "revid": "201", "url": "https://eu.wikipedia.org/wiki?curid=89257", "title": "Faienza", "text": ""}
{"id": "89258", "revid": "201", "url": "https://eu.wikipedia.org/wiki?curid=89258", "title": "Faientza", "text": ""}
{"id": "89259", "revid": "336", "url": "https://eu.wikipedia.org/wiki?curid=89259", "title": "Johann Ludwig Burckhardt", "text": "Johann Ludwig Burckhardt (Lausana, Suitza, 1784ko azaroaren 24a - Kairo, Egipto, 1817ko urriaren 15a), esploratzaile bat izan zen, islamiar erlijio eta hizkuntzaren ezagutzaile sakona, merkatari arabiartzat pasatuz, Arabia eta Nubiatik bidaiatu zuena.\nNabateoen antzinako hiriburu zen Petrako hondakinak bisitatu zituen lehen europarra izan zen, 1812an, Meka eta Medina ezagutu zituen lehen europarretako bat ere izan zelarik. Gainera, Nubian, Ramses II.a eta Nefertariren tenpluak bisitatu zituen, Abu Simbelen.\nIslamiar erlijiora bihurtu zen, Ibrahim ibn Abdullah izena hartuz.\nArgitaratutako liburuak.\nLondresen, \"Nubiarako bidaia\", \"Siriarako bidaia\" eta \"Arabiarako bidaia\" argitaratu zituen:"}
{"id": "89260", "revid": "96586", "url": "https://eu.wikipedia.org/wiki?curid=89260", "title": "Jaume Font", "text": "Jaume Font i Andreu (Vic, 1894ko urtarrilaren 23a - 1963ko otsailaren 13a) apezpiku kataluniarra izan zen, Donostiako elizbarrutiaren lehendabiziko apezpikua izandakoa.\nBiografia.\n1916ko abenduaren 23an presbitero ordenatua izan zen.\n1944ko irailaren 10ean apezpiku ordenatu eta Zamorako apezpiku izendatu zuten. Pio XII.ak 1949an Donostiako elizbarrutia sortu eta Font 1950eko maiatzaren 13an lehendabiziko apezpiku bihurtu zen, hil zen arte."}
{"id": "89261", "revid": "1545", "url": "https://eu.wikipedia.org/wiki?curid=89261", "title": "Jaime Font", "text": ""}
{"id": "89262", "revid": "6327", "url": "https://eu.wikipedia.org/wiki?curid=89262", "title": "Gurutze greziarra", "text": ""}
{"id": "89264", "revid": "119347", "url": "https://eu.wikipedia.org/wiki?curid=89264", "title": "Pierre Mol\u00e8res", "text": "Pierre Jean Marie Marcel Mol\u00e8res (Akize, 1932ko azaroaren 21a) apezpiku emeritoa da, Baionako apezpikua izandakoa.\nBiografia.\n1962ko apirilaren 1an ordenatu zen apaiz Aire-Akize elizbarrutian. Poitiers eta Parisko unibertsitateetan Filologia Klasikoa ikasi zuen. 1986ko ekainaren 13an Joan Paulo II.ak Baionako apezpiku izendatua zen. 2008ko azaroaren 30ean erretiroa hartu zuen.\nErromako kurian etorkinei buruzko batzarretan parte hartu du. Hantxe etorkinen aldeko jarrera azaldu zuen, izan ere, apezpiku izan baino lehen ekumenismoari lotuta izan zen."}
{"id": "89265", "revid": "119347", "url": "https://eu.wikipedia.org/wiki?curid=89265", "title": "Klaus ekaitza", "text": "Klaus ekaitza edo \"zikloia\" 2009ko urtarrilaren 23an Ozeano Atlantikoan sortu eta Iberiar penintsula eta Frantzian kalte material handiak eta 26 hildako eragin zituen behe presio gune indartsua izan zen. 160 km/h-ko haize-boladak eragin zituen.\nAurrekariak.\nKlaus izeneko behe presio gunea Ozeano Atlantikoan sortu zen urtarrilaren 23an, Erresuma Batuaren iparraldean zegoen beste borraska sakonago baten egiturari loturik. Behe presio gunea sortu aurretik, eguraldia nahiko haizetsua izan zen Euskal Herrian, eta urtarrilaren 16tik aurrera, denborale ezberdinek hainbat atzerapen eragin zituzten aireportuetan eta Bilboko portuaren ohiko itsasontzien sartu-irtenean. Urtarrilaren 19an hamabost itsasontzi inguru zeuden portuaren kanpoaldean barrura sartzeko itxaroten, eta hurrengo egunerako kopuru hori hogeira hazi zen.\nUrtarrilaren 22an, eguraldia hobetu eta olatuen indarra jaistean, itsasontzi gehienak portu barruan sartu zituzten. Petroliontziak dena den, kanpoan geratu ziren, lau metroko olatuek, portu barrura sartzea eragozten zutelako.\nEuropa mailako modelo meteorologikoek urtarrilaren 21ean antzeman zuten lehen aldiz ekaitza sortzeko aukera. Behe presio gunea atlantikoan sortu eta ziklogenesi lehergarri delakoaren bitartez sakonera handiko zurrunbilo bihurtzekoa zen. Iragarpenak ziurtatu egin ziren ondorengo orduetan, eta egoeraren larritasunaz oharturik, Espainiako Frantziako eta Euskal Herriko meteorologia zerbitzuek, muturreko gertakari meteorologikoen inguruko oharra eman zuten jakitera. Bizkaia eta Gipuzkoa alerta gorrian zeuden, 150 km/h haize eta 10-12 metrora arteko olatuengatik. Araba eta Nafarroan alerta laranja ezarri zen. Estatuari dagokionez, alerta Iberiar penintsula gehienera zabaldu zen.\nDenboralea Euskal Herrian.\nKlaus zikloiaren lehen haize boladak urtarrilaren 23aren arratsaldeko azken orduetan hasi ziren nabaritzen. Itsasoa sakartuz joan zen, eta zuhaitz eta bestelakoak errepideetara erortzean, trafiko arazo handiak sortu ziren. N-634 errepidea moztu behar izan zen Zarautz eta Zumaia parean ohikoa denez, itsaso zakarra dela eta. Lapurdin A-63 errepidea ere erabat itxi behar izan zuten, autobidera eroritako zuhaitzengatik. Horrez gain, Hendaiako kirol portuako ontzi askok kalteak jasan zituzten, kaia hautsi eta gero. Baionako katedralaren sabaiak ere kalteak jasan zituen, eta hainbat hondakin eliza barrura erori ziren.\nHaize bolada indartsuek, Euskal Herriko aireportu guztietan atzerapenak eragin zituzten, eta Biarrizko aireportua itxi behar izan zuten.. Donostiako aireportuko aparkalekuko sabaia, behera erori eta hainbat auto kaltetu zituen.\nArgindarrik ez.\nHaizearen beste eraginetako bat, argindarrik ez izatea izan zen. Araba iparraldeko, Lapurdiko, Gipuzkoako eta batez ere Bizkaiko hainbat herritan, argindarra joan zen urtarrilaren 24ko lehen orduetan. Guztira, hogei bat udalerritan izan ziren argindar arazoak Gipuzkoan, Araba iparraldeko 15.000 bat erabiltzaile (Amurrio, Murgia eta Laudioko industrialdeetan batez ere), eta Bizkaiko 150.000 etxebizitza inguru, Mungia, Zornotza, eta Bilboko ekialdeko auzoetan besteak beste). Iberdrolako langileak arazoak konponduz joan ziren eta urtarrilaren 24ko azken ordurako 30.000 etxebizitza geratzen ziren Bizkaian argindarrik gabe.\nUrtarrilaren 25ean argindarrik gabe jarraitzen zuten Bizkaiko Lekeitio, Berriatua eta kostaldeko beste hainbat herritan. Horrez gain, Gipuzkoako Antzuola udalerrian ere argindarrik gabe zeuden. Astean zehar, argindarrik gabe jarraitzen zuten etxebizitza gehienek, berreskuratu zuten arren, urtarrilaren 29an orandik baziren bakandutako guneetan, argindarrik ez zeukaten baserriak. Egoera Galizia eta Kataluniako gune isolatuetara ere hedatu zen.\nEragina garraio publikoan.\nEkaitzak garraio publikoan eragindako kalteak ere aipagarriak izan ziren. Euskotrenen Bermeorako trenbidea etenik geratu zen Murueta parean, argindar arazo batengatik. Arazoak Euskotrenen Gipuzkoako sarera ere zabaldu dira, eta horrela arazoak izan ziren Zarautz eta Zumaia bitarteko burdinbidean. Horrez gain, Donostialdean, Renfe Aldiriakeko Gipuzkoako lineak 20 minutu inguruko atzerapena izan zuen. Bilboko metroaren zerbitzua etenik geratu zen goizeko seiak inguruan, argindar eza zela eta. Bidaiari asko larrialdietako irteeretatik atera behar izan zituzten. Metroaren zerbitzua goizeko bederatziak aldera berrezartzen hasi zen, lehenik Portugaleterako linea, eta ondoren hamabiak aldera Plentziakoa.\nBestalde, FEVEren Balmaseda eta Bilbo arteko tren zerbitzua etenik geratu zen. Euskotranen Bilboko linea ere etenda geratu zen Felipe Serrate kalean, zuhaitz batek katenaria kaltetu ostean. Tranbiaren zerbitzua urtarrilaren 24aren arratsaldean berrezarri zen.\nEragina Bilboko portuan.\nUrtarrilaren 16tik Urtarrilaren 22ra bitartean, Bilboko portuak murrizketa handiak ezarri zituen portura sartzen ziren ontzietan, portuaren kanpoaldean zegoen itsaso txarra zela eta. Horrela, urtarrilaren 22an hogei itsasontzitik gora zeuden portuaren kanpoaldean, barrura sartzeko itxaroten. Urtarrilaren 22an, Bermeoko portuan zeuden hogei bat arrantzontzik, Bilboko itsasadarrera jo zuten babes bila, Bermeoko portua utzita.\nEkaitzak portuko kanpoaldean dauden kaietan sor zezakeen itsaso zakarraren eraginak gutxitzeko, ATM kontainerren kargatzeko kaietan zeuden ontziak Santurtzi barnealdeko kaietara eraman zituzten, Victoria Erregina, Bigarren espigoia, eta Bizkaia kaira alegia. Halaxe egin zuten portuko atoiontziek Encounter, Grande San Paolo, Gloria del Mar eta Spaarnedijk ontziekin.\nHorrez gain, leku falta zela eta, Nord Faarer ontzia Sestaoko ACB lantegiaren ondoko kaira eraman zuten, eta Elisabeth Russ ro-ro ontzia Lutxanako kaian hartu zuen babesa. Bestalde, AZ-1 kaian zeuden Normed Bremen eta Wilson Bilbao ontziak ere, Santurtziko barrualdeko kaietan hartu zuten babesa. Montserrat B eta WMS Harlingen kontainer ontziak itsaso zabalera irtetzea erabaki zuten.\nDenboralea Espainian.\nEkaitzaren kalterik handienak Galizian jasan dira. Urtarrilaren 23an, Galiziako gobernuak, klaseak etetea erabaki zuen, eta horrela haur galiziarrak ez ziren eskolara joan egun hartan, Espainiako AEMET meteorologia agentziak 120 kilometro ordurako haizeak aurrikusi eta gero. Gizon bat kiskali egin zen, argindarraren arazo batengatik bere etxeak su hartzean. Horrez gain, goardia zibilaren sargentu bati zuhaitz bat erori zitzaion gainera, laguntza lanetan zebilela. Itsasoan egoera oso txarra izan zen Galizian, hamar metro inguruko olatuekin, erreskate taldeek Portugalgo ontzi bateko ontzilariak atera behar izan zituen, tripulazioko kide bat hil zelarik.\nKatalunian bestalde, denboraleko gertakaririk latzena suertatu zen Sant Boi de Llobregat herriko kiroldegiaren sabaia behera erori eta bertan beisbolean jokatzera etorritako lau haur hil zirenean. Beste bi pertsona hil ziren, gainean zuhaitz bat erori ostean.\nAlacanteko probintzian sutea piztu zen Benidormetik gertu Terra Mitica jolas-parketik gertu. Sutearen eraginez 14.000 pertsona atera behar izan zituzten euren etxeetatik.\nDenboralea Frantzian.\nHaize bolada indartsuek hiru hildako eragin dituzte Frantzia hego-mendebalde eta hegoaldean, batez ere Landetako departamentuan. Horrez gain, herrialdearen hegoaldean milioi bat pertsonatik gora geratu dira argindarrik gabe. 50 urteko gizona hil egin zen, Mont-de-Marsanetik gertu gidatzen zebilela gainera eroritako zuhaitz batengatik. 78 urteko beste gizon bat, bere etxearen kanpoaldean hil zen gainera eroritako hondakinengatik. 75 urteko beste gizon baten gorputza hilik aurkitu zuten Frantzia hegoaldean, zuhaitz baten azpian.\nBehe presio gunearen begia Frantziako Bordele hiritik gertu sartu zen urtarrilaren 24ko goizeko bostetan.\nFrantziako haize boladarik indartsuena Formigu\u00e8resen eman zen, 193 km/h.\nEkaitzak kalte larriak eragin zion Landetako Basoari."}
{"id": "89266", "revid": "90204", "url": "https://eu.wikipedia.org/wiki?curid=89266", "title": "Jean-Paul-Marie Vincent", "text": "Jean-Paul-Marie Vincent (Saint-Etienne, 1911ko ekainaren 13a - 1994ko otsailaren 1a) Frantziako apezpikua izan zen, Baionako apezpikua izandakoa.\nBiografia.\n1942ko ekainaren 29an ordenatu zen apaiz. 1964ko otsailaren 11n Baionako apezpiku izendatua zen, 1986ko ekainaren 13ean erretiroa hartu arte."}
{"id": "89267", "revid": "1545", "url": "https://eu.wikipedia.org/wiki?curid=89267", "title": "Saint-Etienne", "text": ""}
{"id": "89268", "revid": "512", "url": "https://eu.wikipedia.org/wiki?curid=89268", "title": "Laratz", "text": "Laratza sutan pertzak zintzilikatu eta jakiak egosteko erabiltzen den burdinazko kate edo haga kakoduna da. Laratzekoak ziren ontzi handienak: galdarak edo maskeluak. Euskal Herrian, beheko sua erabiltzen zenean, etxe bakoitzak bazuen bere laratza, eta etxearen gozotasun eta babesa adierazten zuen. Askotan behin esnea egosten zen laratzeko pertzean, baina ez bakarrik.Etxeko bizitzan zuen garrantzi horregatik, euskal iruditerian, laratza sinbologia handiko elementua da, esaera zaharretan aipatua, zenbait sineskera tradizionalen eta igarkizunen erreferentzia, eta ohitura zaharren erdigune.\nXabier Lizardiren \"Euskal Pizkundea\" poeman ageri da:"}
{"id": "89269", "revid": "336", "url": "https://eu.wikipedia.org/wiki?curid=89269", "title": "Paul Gouyon", "text": "Paul-Joseph-Marie Gouyon (Bordele, 1910eko urriaren 24a - 2000ko irailaren 26a) Frantziako kardinala izan zen, Baionako apezpikua izandakoa.\nBiografia.\n1937ko martxoaren 13an Bordelen ordenatu zen apaiz. 1957an Baionako apezpiku izendatua zen. 1964 eta 1985 artean, Rennesko artzapezpikua izan zen.\nPaulo VI.ak 1969ko apirilaren 28an \"Nativit\u00e0 di Nostro Signore Ges\u00f9 Cristo a Via Gallia\"ko kardinal izendatu zuen. Hori zela eta, Aita Santua aukeratzeko konklabe bitan hartu zuen parte, 1978an."}
{"id": "89270", "revid": "201", "url": "https://eu.wikipedia.org/wiki?curid=89270", "title": "Hitzemandako Lurraldea", "text": ""}
{"id": "89271", "revid": "90204", "url": "https://eu.wikipedia.org/wiki?curid=89271", "title": "L\u00e9on Terrier", "text": "L\u00e9on-Albert Terrier (La Balme-de-Sillingy, 1893ko uztailaren 6a - 1957ko maiatzaren 12a) Frantziako apezpikua izan zen, Baionako apezpikua izandakoa.\nBiografia.\n1922ko ekainaren 10ean ordenatu zen apaiz. 1938an Tarentaiseko apezpiku izendatua zen. 1944ko uztailaren 24an Baionako apezpiku bihurtu zen eta Baionan egon zen hil arte."}
{"id": "89272", "revid": "56334", "url": "https://eu.wikipedia.org/wiki?curid=89272", "title": "Edmund Vansteenberghe", "text": "Edmund Vansteenberghe (Winnezeele, Iparraldea, 1881eko apirilaren 26a - Baiona, 1943ko abenduaren 10a) Frantziako apezpikua izan zen, Baionako apezpikua izandakoa.\nBiografia.\n1939ko abenduaren 10an Baionako apezpiku bihurtu zen eta hantxe egon zen 4 urte geroago hil arte. \n1940ko ekainean, alemanek Baionako elizbarrutia okupatu zuten eta eremu debekatuan sartu, Atlantikoko itsasbazterrean baitzegoen. \n1942ko irailaren 20an, Vansteenberghek protesta bat argitaratu zuen Elizbarrutiko aldizkariko lehen orrian, juduen deportazioaren aurka, Frantziako beste apezpiku batzuen antzera. Okupazio-agintariek Elizbarrutiko aldizkari debekatu zuten eta apezpikua zaindu. Haren bikario nagusia, Daguzan, Dachaura deportatu zuten. 1943ko martxoan, pulpitura igo zen okupatzaileek frantziar gizon gazteei inposatu salatzeko. \nEdmund Vansteenberghe bat-batean hil zen, meza ematera zihoala, 19433ko abenduaren 10eko goizean, 62 urte zituela.\nEgungo Baionako elizbarrutiaren egoitza haren izena duen enparantzan dago."}
{"id": "89273", "revid": "90204", "url": "https://eu.wikipedia.org/wiki?curid=89273", "title": "Henri-Jean Houbaut", "text": "Henri-Jean Houbaut (Vitrey, Meurthe-eta-Mosela, 1880ko martxoaren 23a - 1939ko uztailaren 17a) Frantziako apezpikua izan zen, Baionako apezpikua izandakoa.\nBiografia.\n1904an apaiz ordenatu eta gero, 1935eko otsailaren 14an Baionako apezpiku bihurtu zen eta hantxe egon zen hil arte."}
{"id": "89274", "revid": "512", "url": "https://eu.wikipedia.org/wiki?curid=89274", "title": "Fran\u00e7ois Gieure", "text": "Fran\u00e7ois-Xavier-Marie-Jules Gieure (Castet, Bearno, 1851ko maiatzaren 2a - \"ib.\", 1937ko apirilaren 23a) Frantziako artzapezpikua izan zen, Baionako apezpikua izandakoa.\nBiografia.\n1874an apaiz ordenatu eta gero, 1906ko otsailaren 25an Baionako apezpiku bihurtu zen eta hantxe egon zen 1933ko abenduaren 25ean erretiratu arte. Baionako apezpiku emeritua zenean, artzapezpikua izateko proposatua izan zen 1934an.\nErregezalea zen eta auzitan ibili zen Frantziako administrazioarekin. 1910. urtetik aurrera Action Fran\u00e7aise talde eskuindarraren jarduera babestu zuen Ipar Euskal Herrian, eta jendaurrean adierazi zuen Ybarnegaray diputatuarenganako sostengua. Euskararen aldeko gutunak luzatu zituen (Jean Baptiste Daranatz euskal idazlea izan zuen idazkari) eta euskararen irakaskuntza bultzatu zuen Ipar Euskal Herriko eskola katolikoetan eta apaizgaitegian."}
{"id": "89276", "revid": "26894", "url": "https://eu.wikipedia.org/wiki?curid=89276", "title": "Trebi\u00f1uko enklabea", "text": ""}
{"id": "89277", "revid": "119347", "url": "https://eu.wikipedia.org/wiki?curid=89277", "title": "Ander (filma)", "text": "Ander 2009 urtean, Roberto Cast\u00f3nek zuzendutako euskal filma da Berdindu Eusko Jaurlaritzaren programak bultzatuta.\nFilmaketa 2008ko ekainean Zeanurin egin zuten.\nGaia.\nGay tematikako filma izanda, bitxia izan da euskal zinemaren munduan. Izan ere, Roberto Cast\u00f3nen ustetan apenas ez daude baserri giroan gay tematika ukitzen duten filmak. Hori zela eta, Zinegoak euskal zinemaldian estreinatu zuten 2009ko urtarrilaren 30ean. 2009ko Berlinalen ere izango da.\nSinopsia.\nEuskal Herriko 40 urteko baserritarrak ez du amodioa ezagutu eta ama eta arrebarekin bizi da. Baina dena aldatzen da istripu bat izan eta Peruko etorkin bat kontratatzen duenean baserrian laguntzeko."}
{"id": "89278", "revid": "1545", "url": "https://eu.wikipedia.org/wiki?curid=89278", "title": "Pilar Rodriguez", "text": ""}
{"id": "89280", "revid": "1687", "url": "https://eu.wikipedia.org/wiki?curid=89280", "title": "Txapelpunk", "text": "Txapelpunk euskaraz eta gaztelaniaz kantatzen duen Euskal Herriko musika talde bat da, punk estilokoa. Txapelpunken lehen kontzertuan 1999an izan zen, Kabaua diskotekan. 2000. urtean lehenengo diskoa atera zuten."}
{"id": "89281", "revid": "119347", "url": "https://eu.wikipedia.org/wiki?curid=89281", "title": "Catalunya Spirit", "text": "Catalunya Spirit edo I\u00f1igo Tapias Sestaoko La Naval ontziolan 2001 eta 2003. urteen artean eraikitako gasontzia da. Guztira 284,4 metro luze ditu eta 138.000 metro kubikoko edukiera. Berez Naviera Tapias izeneko enpresak agindu zuen ontziaren eraikuntza, baina 2004ean Teekay Corporation enpresa kanadarrak Tapias ontzigintza enpresa erosi eta gasontziaren izena aldatu zuen. Gaur egun I\u00f1igo Tapias Catalunya Spirit izenaz da ezaguna.\n2009an Repsolek Ameriketako Estatu Batuetan gasontzia erabiltzeko kontratua amaitzean, ontzia Espainiar estatura etortzea aurrikusten da.\nSestaoko ontziolan eraiki arren, eta Bilbora gasa maiz ekartzen duten Teekay Shipping konpainiaren ontzietako bat izan arren, Catalunya Spirit, gutxitan aritu da Bilboko portuan. 2010eko urtarrilaren 23an esaterako gasa ekarri zuen Trinidad eta Tobagotik Bilbora."}
{"id": "89282", "revid": "4380", "url": "https://eu.wikipedia.org/wiki?curid=89282", "title": "I\u00f1igo Tapias", "text": ""}
{"id": "89283", "revid": "119347", "url": "https://eu.wikipedia.org/wiki?curid=89283", "title": "Sestao Knutsen", "text": "Sestao Knutsen Sestaoko La Naval ontziolan 2005 eta 2007. urteen artean eraikitako gasontzia da. Guztira 284,4 metro luze ditu eta 138.000 metro kubikoko edukiera. Ontziaren eraikuntza Knutsen taldeko Knutsen Oas Shipping AS enpresa Norvegiarrak agindu zuen."}
{"id": "89285", "revid": "4380", "url": "https://eu.wikipedia.org/wiki?curid=89285", "title": "Mariano anso", "text": ""}
{"id": "89286", "revid": "512", "url": "https://eu.wikipedia.org/wiki?curid=89286", "title": ".mf", "text": ".mf Saint Martinentzako gordetako herrialdeentzako goi mailako domeinua da. 2007ko uztailaren 15ean Frantziak itsasoz haraindiko kolektibitate estatusa ezagutu zion. Hori dela eta, 2007ko irailaren 21ean ISO 3166 Maintenance Agencyk hartu zuen domeinua sortzeko erabakia.\nGaur egun, Saint Martinek Guadaluperen .gp eta Frantziaren .fr domeinuak erabiltzen ditu."}
{"id": "89287", "revid": "512", "url": "https://eu.wikipedia.org/wiki?curid=89287", "title": ".bl", "text": ".bl Saint Barthelemyrentzako gordetako herrialdeentzako goi mailako domeinua da. 2007ko uztailaren 15ean Frantziak itsasoz haraindiko kolektibitate estatusa ezagutu zion. Hori dela eta, 2007ko irailaren 21ean ISO 3166 Maintenance Agencyk hartu zuen domeinua sortzeko erabakia.\nGaur egun, Saint Barthelemyk Guadaluperen .gp eta Frantziaren .fr domeinuak erabiltzen ditu."}
{"id": "89288", "revid": "119347", "url": "https://eu.wikipedia.org/wiki?curid=89288", "title": "Lothar ekaitza", "text": "Lothar ekaitza edo \"zikloia\" 1999ko abenduaren 25ean Ozeano Atlantikoan sortu eta mendebaldeko Europan kalte material handiak eta 110 hildako eragin zituen behe presio gune indartsua izan zen. 200 Km/h-ko haize-boladak eragin zituen.\nEragina Euskal Herrian.\nLothar ekaitzak 150 kilometro orduko haizea eragin zuen Euskal Herriko gune altuetan, horrez gain, Ametzolako auzo berriaren eraikuntza garabi bat, behera erori eta bi pertsona hil zituen. Barakaldon beste pertsona bat hil zen.\nBilboko portuan sartzeko itxaroten zegoen tripulazio Kubatarra zeukan \"Rilos\" ontzia Ereagako hondartzaraino eraman zuen itsaso zakarrak, eta bertan egon zen 2000. urteko urtarrilaren erdialdera arte."}
{"id": "89289", "revid": "1519", "url": "https://eu.wikipedia.org/wiki?curid=89289", "title": "Farnese Zezena", "text": "Farnese Zezena, Apolonio Trallesekoa eta bere anaia Taurisko artista rodastarrei ematen zaien eskultura erraldoi bat da. Hau, Plinio Zaharraren idazkiengatik ezagutzen da. K.a. II. mendearen amaieran enkargatua eta haitzurdin bloke bakarrean zizelkatua izan zela dio. Aro helenistikoaren garaikoa da. Rodasetik ekarria izan zen, Asinio Polionen jabetzakoak ziren arte eta eskultura bilduma sinestezinaren zati bezala, Errepublika eta Inperio artean bizi izan politikari erromatar bat. Antzinatetik berreskuratutako eskultura bakar handientzat hartzen da.\nHaitzurdinezko eskultura talde erraldoi honek, Dirzeren mitoa irudikatzen du. Anfion eta Zeto, Antioperen semeak, Dirze zezen basati batetara lotu zuten, euren amari eman zion tratu txarragatik zigortu nahi baitzuten, Tebaseko errege zen Likoren lehen emaztea.\n1546an aurkitu zen, Erroman, Karakalaren Termetan, Paulo III.a aita santuak, bere egoitza erromatarra apainduko zuten antzinako eskulturak aurkiteko itxaropenez aginduriko indusketetan. Gaur egun, Napoliko Arkeologia Museo Nazionalean dago."}
{"id": "89290", "revid": "688", "url": "https://eu.wikipedia.org/wiki?curid=89290", "title": "Los Angelesko nazioarteko aireportua", "text": "Los Angeles Nazioarteko Aireportua Los Angelesko (Kalifornia) hiri estatubatuarrean dagoen nazioarteko aireportua da. Herrialdeko hirugarren aireporturik garrantzitsuena da. Munduko 5. aireporturik handiena da, bidaiari-trafikoari dagokionez.\n9 terminal ditu eta ia denek dituzte nazioarteko hegaldiak. Baina, terminalik garrantzitsuena \"Tom Bradley Nazioarteko Terminala\" (TBIT) da. Los Angelesko 1984ko Udako Olinpiar Jokoetarako eraiki zuten terminal hau, Olinpiadetan joango zen jende kopurua zela-eta.\nTom Bradley Nazioarteko Terminala (hegaldiak).\nTerminal honek honako lekuetara ditu hegaldi zuzenak , besteak beste: Mosku, D\u00fcsseldorf, Nadi, Papeete, Paris, Mexiko Hiria, Tokio, Seul, Londres, Hong Kong, Taipei, Shanghai, Guangzhou, Tel Aviv, Dubai, Osaka, Sao Paulo, Lima, Txileko Santiago, Lima, Frankfurt, Munich, Kuala Lumpur, Canc\u00fan, Guadalajara, Mazatlan, Monterrey, Oaxaca, Manila, Melbourne, Sydney, Singapur, Zurich eta Bangkok.\nEuroparako beste hegaldiak 2. Terminalik irteten dira."}
{"id": "89291", "revid": "58701", "url": "https://eu.wikipedia.org/wiki?curid=89291", "title": "Villa Giulia", "text": "Villa Giulia Erroman dagoen villa bat da. Julio III.ak eraikiarazi zuen 1550 eta 1555 bitartean, garai hartan hiriaren muga zen tokian. Gaur egun, jabetza publikoko eraikin bat da, eta bertan dago Etruriar Museo Nazionala, arte eta tresna etruriarren bilduma ikusgarri bat.\nHistoria.\nKokapena.\nVilla, Vigna Vecchia izeneko Erromako gune batean eraiki zen, Parioli mendiaren magalean kokatua, herriazpiko villa eta atseden leku bezala.\nDiseinua.\nAita santuak, arteen ezagutzaile handia, eraikinaren hasierako diseinua, Jacopo Vignolari enkargatu zion 1551n eta 1553 arte. Edozein kasutan, ninfeoa eta lorategien beste egitura batzuk, Bartolomeo Ammannatik diseinatu zituen, guztia, Giorgio Vasariren gainbegiradapean. Michelangelok ere hemen lan egin zuen. Julio III.a aita santuak, zuzeneko interesa izan zuen egitasmo honetan, eta diru asko gastatu zuen villaren edertasuna gehitzeko, arkitektura manieristaren adibiderik delikatuenetako bat bihurtu zena.\nJatorrizko eraikinaren zati txiki bat baino ez da mantendu kalterik gabe, Tiber ibairantz hedatzen diren hiru mahasti hartuz. Villak, ohi zen bezala, hiri sarrera bat eta landa sarrera bat zituen, eta, beraz, bi mundu hauen artean zegoen, funtsezko kontzeptua Erroman. 1553an eginiko domina batek, villa osoa erakusten du, baina sekula eraiki ez ziren bi kupulakin.\nEraikinaren alde hiritarra, bi solairuko fatxada ilun bat da. Bere erdian, garaipen arku landatar bat du, modu aberatsean xehetasunez betea, eta, alboetan bi badia simetriko dituelarik. Fatxada, ertz bakoitzean, pilastra dorikoekin amaitzen da. Eraikinaren atzealdeak, hiru patioetarako lehenera ikuspegia duen logia bat du. Atzealdean, bisitaria kasinatik sartzen da, eta multzoaren bihotzera darama: bi solairuko ninfeo bat. Haitzurdinezko estatuekin apaindutako logia estaliko egitura hau, erdialdeko iturri baten inguruan eraikia dago. Iturri hau, \"Fontana dell'Acqua Vergine\", Vasari eta Ammannatik diseinatu eta eraiki zuten.\n\"Casino della Vigna\" hala ezagutzen baitzen garai hartan, eta bere lorategiak, mahastien erdian kokatuak izan ziren.\nOndorengo historia.\nMartzelo II.a hil ondoren, bere ondorengoa, Paulo IV.a aita santuak, bildutako gauza guztiak konfiskatu zituen; villa zatitua izan zen eta eraikin nagusia eta lorategien zati bat, Kamera Apostolikoaren jabetza bihurtu ziren. 1769an zaharberritua izan zen, Klemente XIV.a aita santuaren ekimenaren ondorioz, berriz Italiak konfiskatua, 1870ean, eta Etruriar Museo Nazionalari emana XX. mendearen hasieran."}
{"id": "89292", "revid": "336", "url": "https://eu.wikipedia.org/wiki?curid=89292", "title": "American Airlines", "text": "American Airlines (NAZE: AA, NAGE: AAL) Ameriketako Estatu Batuetako bigarren airelinearik garrantzitsuena da, eta munduko garrantzitsuenetarikoa. Ameriketako Estatu Batuetatik munduko leku guztietara eskaintzen ditu hegaldiak.\nEgoitza nagusia Fort Worthen dago eta airelineako zuzendaria Gerard Arpey da."}
{"id": "89293", "revid": "17", "url": "https://eu.wikipedia.org/wiki?curid=89293", "title": "Logia (argipena)", "text": "Logia hitzak adiera zenbati ditu:"}
{"id": "89294", "revid": "512", "url": "https://eu.wikipedia.org/wiki?curid=89294", "title": "Paul-Th\u00e9r\u00e8se-David d'Astros", "text": "Paul-Th\u00e9r\u00e8se-David d'Astros (Tourves, 1772ko urriaren 15a - Tolosa, 1851ko irailaren 29a) Frantziako kardinala izan zen, Baionako apezpikua izandakoa.\nBiografia.\n1797an Bordelen ordenatu zen apaiz. 1801eko Konkordatuaren negoziaketan parte hartu zuen. Orduan Parisko artzapezpikua zen Jean-Baptiste de Belloy kardinalaren bikarioa zen.\nPio VII.ak argitaratutako 1809ko buldaren, Napoleon eskumikatu zuena, bultzatzailea izateko salatua, Vincennesen atxilotu zuten 1814an.\nBorboi leinua itzuli zenean, 1820an Baionako apezpiku izendatu zuten. 1830ean Tolosako artzapezpiku bihurtu zen.\n1850ean Napoleon III.ak eskatuta, Pio IX.ak kardinal ordenatu zuen.\nLanak.\nApologista izan zen, bere liburu nagusia \"La v\u00e9rit\u00e9 catholique d\u00e9montr\u00e9e; ou, Lettre aux Protestants d'Orthez\" (Tolosa, 1833) izanik.\nFr\u00e9d\u00e9ric de La Mennaisen pentsaeraren aurka idatzi zuten lehendabiziko teologo bat izan zen, hori zela eta \"Censure de divers \u00e9crits de La Mennais et de ses disciples per plusieurs \u00e9v\u00eaques de France, et Lettres des m\u00eames \u00e9v\u00eaques au souverain pontife, Gr\u00e9goire XVI\" (Tolosa, 1835) idatzi zuen."}
{"id": "89295", "revid": "58701", "url": "https://eu.wikipedia.org/wiki?curid=89295", "title": "Logia (arkitektura)", "text": "Logia edo loggia arkitekturako elementu bat da, batez ere, XVII. mendeko arkitektura italiarrean erabili zena.\nGaleria edo arkupe bezala funtzionatzen du, eta, gutxienez bere alboetako batetatik, erabat irekia dago, eta zutabe eta arkuek eutsia. Ohi, lurraren mailan dago, maila altuagoetan ere egon daitekeen arren, lurraren mailan dagoen beste baten gainean. Azken kasu honetan, \"logia bikoitza\" deitzen da."}
{"id": "89296", "revid": "1545", "url": "https://eu.wikipedia.org/wiki?curid=89296", "title": "Loggia", "text": ""}
{"id": "89297", "revid": "1310", "url": "https://eu.wikipedia.org/wiki?curid=89297", "title": "Iturriestaria", "text": ""}
{"id": "89298", "revid": "336", "url": "https://eu.wikipedia.org/wiki?curid=89298", "title": "Christophe de Beaumont", "text": "Christophe de Beaumont du Repaire (Meyrals, P\u00e9rigord 1703ko uztailaren 26a - 1781eko abenduaren 12a) Frantziako artzapezpikua izan zen, Baionako apezpikua izandakoa.\nBiografia.\nLes Adrets eta Saint-Quentin adarreko Beaumont leinuaren kidea, 1741ean Baionako apezpiku, 1745ean Vienneko artzapezpiku eta 1746an Parisko artzapezpiku izendatu zuten.\nBeaumontek Jansenismoaren aurka borrokatu zuen \"Unigenitus\" bulda jarraituz. Hain zen latza bere borroka non Parisko parlamentuak bere boterea kentzea mehatxatu baitzion. Hori zela eta, Louis XV.a Frantziakoak parlamentuari espiritu-arazotan sartzea galarazi zion. Hala ere, 1753ko irailaren 18an Parisetik ihes egin eta 1754ko abuztuan erbesteratua izan zen.\nFilosofoekin ere liskarrak izan zituen. Rousseauren \"\u00c9mile\" liburua kondenatu zuen eta Rousseauk \"Lettre a M. de Beaumont\" (1762) idatziz erantzun zuen.\nBere liburu nagusia 1780ko \"Mandements, lettres et instructions pastorales\" zen."}
{"id": "89300", "revid": "1310", "url": "https://eu.wikipedia.org/wiki?curid=89300", "title": "Sobron", "text": ""}
{"id": "89301", "revid": "448", "url": "https://eu.wikipedia.org/wiki?curid=89301", "title": "Saratsu", "text": ""}
{"id": "89302", "revid": "1310", "url": "https://eu.wikipedia.org/wiki?curid=89302", "title": "Kaizedo Behekoa", "text": ""}
{"id": "89304", "revid": "46380", "url": "https://eu.wikipedia.org/wiki?curid=89304", "title": "Jacques-Bonne Gigault de Bellefonds", "text": "Jacques Bonne-Gigault de Bellefonds (Beaumont-la-Ronce, 1698ko maiatzaren 1a - 1746ko uztailaren 20a) Frantziako artzapezpikua izan zen, Baionako apezpikua izandakoa.\nBiografia.\n1735ean Baionako apezpiku, 1741ean Arlesko artzapezpiku eta 1746an Parisko artzapezpiku izendatu zuten.\nBellefondsek jansenismoaren aurka borrokatu zuen \"Unigenitus\" bulda jarraituz.\nFilosofoekin ere liskarrak izan zituen: Dideroten \"Pens\u00e9es philosophiques\" liburua kondenatu zuen hiltzear zegoela."}
{"id": "89305", "revid": "336", "url": "https://eu.wikipedia.org/wiki?curid=89305", "title": "Patxi Lazcoz", "text": "Francisco Javier \"Patxi\" Lazcoz Baigorri (Iru\u00f1ea, Nafarroa Garaia, 1965eko abuztuaren 30a) PSE-EEko politikaria da. 2007ko ekainaren 16tik 2011ko ekainaren 11ra arte Gasteizko (Araba) alkatea izan zen.\nZuzenbideko lizentziaduna, 1991an Gasteizko zinegotzi aukeratu zuten, eta hurrengo zazpi urtean hainbat ardura izan zituen udalean. 1998an, EAJren eta PSE-EEren arteko akordioa apurtzean, udal taldetik kanpo geratu zen.\n2003ko udal hauteskundetan, PSE-EEren Gasteizko zerrendaburua izan zen, eta alkatetza lortu zuen. 2007ko hauteskundeak galdu ondoren, oposizioko zinegotzi bihurtu zen berriro."}
{"id": "89306", "revid": "512", "url": "https://eu.wikipedia.org/wiki?curid=89306", "title": "Arkupe", "text": "Arkupea eraikin bati erantsitako edo aire librean eraikitako zutabe galeria batek osatutako gorputza da.\nArkupe adibide ospetsu batzuk, AEBetako Kapitolioko Ekialdeko Arkupea eta Erromako Agriparen Panteoia apaintzen duena dira.\nBolonia, Italian, oso ospetsua da bere arkupeengatik. Orotara, 45 kilometro arkupe daude, horietatik 38, hiriaren erdian. Munduko arkuperik luzeenak, gutxi gora-behera, 3,5 kilometroko luzera du, eta hiriko ertzetik Beata Vergine di San Lucaren basilikara darama.\nErresuma Batuan, Hampshireeko Vyneri erantsitako frontoia, landetxe ingeles bati erantsitako lehen arkupea izan zen.\nPronaosa, tenplu greziar edo erromatar baten arkupearen barnealdeko gunea da, arkupeko kolomadia edo hormen eta cella edo santutegirako sarreraren artean dagoena. Tenplu erromatarrek, ohi, pronaos irekiak izaten zituzten, orohar, soilik zutabeekin eta hormarik gabe.\nPronaos hitza, grezieraz \"tenpluaren aurretik\" esateko erabiltzen da. Latinez, pronaosak, \"anticum\" edo \"prodomus\" izena ere jasotzen dute.\nArkupe motak.\nEraikinak, euren fatxada nagusian edo, aurrealderik laburrenean dagoen arkupean dituzten zutabeen arabera izendatzen dira.\nDistiloa.\nDistiloa, fatxada bat edo gehiagoan bi zutabe edo pilastra dituen eraikinari deritzo. Distilo \"in antis\" deitzen zaio, zutabe horiek, fatxadaren alboetan altxatzen diren bi pilastren artean aurkitzen direnean.\nTetrastiloa.\nEraikin tetrastiloak, lau zutabe ditu bere fatxada nagusian. Greziar eta etruriarrek erabiltzen zuten eraikin publikoen egitura txikientzat.\nErromatarrak, lau zutabeko arkupea, euren santutegientzako erabili zituzten, Portunorena bezala, eta, Venus eta Erromaren tenplua bezalako tenpluentzat. Baita eraikin publiko handien sarrerako arkupeetan ere, Maxentzioren Basilikaren kasuan bezala.\nHexastiloa.\nEraikin hexastiloak, fatxada nagusian sei zutabe zituztenak dira, eta doriar ordenako arkupe tipikoak ziren.\nHexastilo greziarra.\nEraikin hexastilo klasiko doriar batzuk, honako tenplu greziar hauek dira:\nHexastiloa, joniar ordenako tenpluetan ere erabili zen, Atenasko Akropolian dagoen Erekteionaren gaineko Atenearen Santutegian kasu.\nHexastilo erromatarra.\nItalia hegoaldearen kolonizazio greziarrarekin, hexastiloa, etruriarrek hartu zuten, eta, ondoren, erromatarrek. Erromatarrek sasiperipteroak gustuko izateak, zutabe altuko eraikin estuak mesedetu zituen, podioetan altxatutako zutabeak, altura handiagatik emandako dizdira eta handitasun gehiagorako. Nimeseko Maison Carr\u00e9e, antzinate klasikotik mantentzen den hobekien kontserbaturiko tenplu erromatarra da.\nOktastiloa.\nOktastiloak, zortzi zutabe zituen. Eraikin hauek, Greziako arkitektura kanon klasikoan, ez dira hexastiloak bezain ohikoak. Antzinatetik mantentzen diren eraikin oktastilo ezagunenak, Atenaseko Partenoia, Periklesen mendean eraikia (K.a. 450-K.a. 430) eta Erromako Agriparen Panteoia dira (K.a. 125).\nDekastiloa.\nDekastiloak hamar zutabe ditu, Miletoko Apolo Didimeoren tenpluak eta Londresko University Collegeak bezala."}
{"id": "89307", "revid": "1310", "url": "https://eu.wikipedia.org/wiki?curid=89307", "title": "Buesa Arena", "text": ""}
{"id": "89308", "revid": "90204", "url": "https://eu.wikipedia.org/wiki?curid=89308", "title": "Ren\u00e9 de Beauvau", "text": "Ren\u00e9 Fran\u00e7ois de Beauvau Du Rivau (Ch\u00e2teau du Rivau, L\u00e9mer\u00e9 1664ko azaroaren 11 - Narbona, 1739ko abuztuaren 4a) Frantziako artzapezpikua izan zen, Baionako apezpikua izandakoa.\nBiografia.\nBeveau leinuaren kidea, aita Jacques de Beauvau mariskala eta ama Marie de Campel de Saujon zituen. 1701ean Baionako apezpiku, 1707ean Tournaiko apezpiku, 1713an Tolosako artzapezpiku eta 1721ean Narbonako artzapezpiku izendatu zuten."}
{"id": "89309", "revid": "1545", "url": "https://eu.wikipedia.org/wiki?curid=89309", "title": "Hefestion", "text": "Hefesto eta Atena Erganeren tenplua (), edo Hefestion (\u0397\u03c6\u03b1\u03b9\u03c3\u03c4\u03b5\u03af\u03bf\u03bd), haitzurdinezko tenplu greziar bat da, Atenasko agoran dagoena. Batzuetan, Teseion (\u0398\u03b7\u03c3\u03b5\u03af\u03bf\u03bd) izenez ezagutzen da, bizantziar garaian, Teseo heroi mitologikoaren hezurrak han lurperatuak izan zirela zioen bolo-bolo zebilen sinesmen baten ondorioz. Egia esan, Teseoren ustezko hezurrak, K. a. V. mendean lurperatuak izan ziren, Akropolitik gertuko beste toki batean.\nBere aurretik egon zen eraikinen hondarrik ez da aurkitu, eta, beraz, ez da Mediar Gerratan Atenasen gertatutako suntsipen pertsiarren ondorengo berreraikitze bat.\nOro har, eraikinen Hefesto eta Atena gurtzen ziren. Identifikazio hau, bi testigutzatan oinarritzen da: Pausaniasenean eta Harpokrazionenean.\nHobekien kontserbaturiko tenpluetako bat da, neurri batean, Atenas, lurrikarak sarri gertatzen diren toki batean aurkitzen ez delako, Peloponeso ez bezala, eta, beste alde batetik, kristauek, tenplua, eliza gisa erabili dutelako (beharbada VII. mendean). Honek, ondorengo eraikinak eraikitzeko harrobi gisa erabiltzea eragotzi zuen.\nBi azken zerbitzu erlijioso kristauak, 1834ko abenduaren 13an egin ziren: \"Te Deum\" bat Greziara errege berria zen Oto Greziakoaren iritsiera ospatzeko, eta Atenas, estatu greziar berriaren hiriburu izendatzea ospatzeko. Bigarrena, ehun urte beranduago egin zen, 1934ko abenduak 13an, aurrekoaren mendeurrena ospatzeko.\nTenplua, zizelkaturiko apainduren aberastasun berezi baten lekuko da. Bi uretarako teilatua mantentzen du, jada inongo apaindurarik ez duen frontoi batekin. Hexastilo eta peripteroa da, eta, bere zutabeak, doriar ordenakoak dira."}
{"id": "89311", "revid": "512", "url": "https://eu.wikipedia.org/wiki?curid=89311", "title": "Fran\u00e7ois Fouquet", "text": "Fran\u00e7ois Fouquet edo Foucquet (Paris 1611ko uztailaren 26a - Alen\u00e7on, 1673ko urriaren 19a) Frantziako artzapezpikua izan zen, Baionako apezpikua izandakoa (1639-1643).\nBizente Paulekoa santuaren jarraitzailea izan zen.\nBiografia.\nAita Fran\u00e7ois Fouquet eta ama Marie de Maup\u00e9ou zituen.\n1637an Baionako apezpiku izendatua, 1639ko martxoaren 25ean Parisko Grand-J\u00e9sus elizan Angerseko apezpikua zen Claude de Rueilek ordenatua zen. Lapurdin, ezkontza aurreko bizikidetasunaren ohituraren kontra borrokatu zuen.\n1643ko ekainaren 26an, Baionako elizbarrutia eta Jean d'Olceren Agdeko elizbarrutia trukatu zituen, Urbano VIII.ak argitaratutako buldak onartua..\n1660an Narbonako artzapezpiku izendatu zuten."}
{"id": "89312", "revid": "512", "url": "https://eu.wikipedia.org/wiki?curid=89312", "title": "Raymond de Montaigne", "text": "Raymond de Montaigne (Bordele, 1581 - 1637ko martxoaren 10a), Frantziako apezpikua izan zen.\nBiografia.\nMichel de Montaigne filosofoaren senidea, gaztetan Archingeaytik gertu dagoen ch\u00e2teau de la Vall\u00e9en bizi zen.\nBordele eta Saintesen kalonjea, Sablonceauxen abadea, Baionako apezpikua izan zen 1629 eta 1637 artean.\nBordeleko parlamentuan kontseilaria, 1614ko Estatu Nagusietan hartu zuen parte, hirugarren estatua ordezkatuz."}
{"id": "89313", "revid": "336", "url": "https://eu.wikipedia.org/wiki?curid=89313", "title": "Igor Rako\u010devi\u0107", "text": "Igor Rako\u010devi\u0107 (; Belgrad, Serbia, 1978ko martxoaren 29 - ) saskibaloi jokalari ohi serbiarra da. Rako\u010devi\u0107ek base edo eskolta bezala jokatu zezakeen, batez ere bigarren postu horretan. Izan ere, nabarmentzekoa zen saskiratzeko zuen erraztasuna zela eta. Are gehiago, Saski Baskoniaren zaleek Rakocevic izendatu zuten taldeko inoizko eskoltarik onentzat. 3 urtez jokatu zuen Gasteizko taldean.\nFR Jugoslavia selekzioarekin, urrezko dominak lortu zituen 2001ean EuroBasketen eta 2002an Munduko Saskibaloi Txapelketan.\nGaur egun Serbiako Saskibaloi Federazioaren presidenteordea da, gizonezkoen adarrean."}
{"id": "89314", "revid": "970650", "url": "https://eu.wikipedia.org/wiki?curid=89314", "title": "Igor Rakocevic", "text": ""}
{"id": "89315", "revid": "2241", "url": "https://eu.wikipedia.org/wiki?curid=89315", "title": "Kent (argipena)", "text": "Kent hitzak honako lekuak izan daitezte:"}
{"id": "89316", "revid": "970661", "url": "https://eu.wikipedia.org/wiki?curid=89316", "title": "NBA liga", "text": ""}
{"id": "89317", "revid": "105290", "url": "https://eu.wikipedia.org/wiki?curid=89317", "title": "Charleston (Hego Carolina)", "text": "Charleston Ameriketako Estatu Batuetako Hego Carolinako hiria da. 2008. urtean, 124.718 biztanle zituen gutxi gorabehera.\nHiri senidetuak.\nCharleston ondorengo hiriarekin senidetuta dago:"}
{"id": "89319", "revid": "1340", "url": "https://eu.wikipedia.org/wiki?curid=89319", "title": "Greenwich, Connecticut", "text": ""}
{"id": "89326", "revid": "336", "url": "https://eu.wikipedia.org/wiki?curid=89326", "title": "Tiago Splitter", "text": "Tiago Splitter Beims (Joinville, Brasil, 1985eko urtarrilaren 1 - ) pibot postuan jokatzen duen saskibaloi jokalari brasildarra da."}
{"id": "89330", "revid": "512", "url": "https://eu.wikipedia.org/wiki?curid=89330", "title": "Atenasko agora", "text": "Atenaseko agora, Atenaseko antzinako hiriko aktibitate komertzial, sozial eta politikoaren gunea zen. Beste batzuen artean, atenastarrak euren legeak eztabaidatu eta hiriaren etorkizun politikoa erabakitzeko biltzen ziren tokia zen, hau, konbentzitzeko artea hobekien erabiltzen zekitenen eskuetan uzten zelarik. Sokratesen filosofia, edo, zehazkiago, Platondar elkarrizketek (eta zortzi mende baino gehiagoz irekita egon zen Platonen akademia), gure pentsamoldeari, oinarri ezabaezin batzuk eman zizkien, hiriaren etorkizuna hizlari finetan uzten zuen agorako demokraziaren aurka zegoen jakinduriaren lagun talde batean abiatutako oinarriak.\nBertan aurkitzen ziren Hefesto, Zeus eta Apolo olinpiar jainkoei eskainitako tenpluak. Epaiketak ospatzen ziren eta Sokrates, bere salatzaileen arabera, gazteak usteldu eta jainko berriak sartzeagatik hiltzera zigortu zuten gorteak ere bazeuden.\nAtenasko agora, erromatar eta bizantziar okupazioen garaian, bizigune bihurtu zen. Hau, ezbairik gabe ikusi ahal izan zen eztabaidatzeko arteari dagozkion ezarritako forma berrietan."}
{"id": "89334", "revid": "105290", "url": "https://eu.wikipedia.org/wiki?curid=89334", "title": "Heroi eponimoen monumentua", "text": "Heroi eponimoen monumentua, Atenasko agoraan dagoen, eta K.a. V. mendeko data zehaztu gabean, Klistenes legelari atenastarrak eginiko erreforma politikoen ondorioz eraikitako monumentu publiko bat da.\nHeroi eponimoen monumentuari buruzko erreferentziarik antzinakoenak, Aristofanesen aurki daitezke, K.a. 420an, egungo monumentua, K.a. 330ekoa den bitartean. Eraikinak, Klistenesek eginiko erreformen garrantzia frogatzen du. K.a. IV. mendeko monumentua, Klistenesen tribu berrien hamar heroi eponimoak irudikatzen zituzten brontzezko estatuak zituen oinarru luze batetaz osatuta dago.\nAristotelesen arabera, Pitia izan zen atenastar tribu berrien hamar heroi eponimoak izendatu zituena, atenastarrek aurkitu zizkioten ehun pertsonako talde batetatik aukeratuz.\nEraikinak, erabilpen praktiko bat ere bazuen, bertan jartzen baitzen tribu ezberdinentzako informazio erabilgarria, zegokion heroi eponimo bakoitzaren azpian. Gainera, informazio orokorragoa ere iragartzen zen.\nOndoren, aro helenistiko eta erromatarrean aldaketaren batzuk egin ziren."}
{"id": "89339", "revid": "119347", "url": "https://eu.wikipedia.org/wiki?curid=89339", "title": "La muerte cumple condena", "text": "La muerte cumple condena izenburua duena, Joaqu\u00edn Luis Romero Marchent zinema zuzendari espainiarrak 1966an zuzendu, idatzi eta ekoitzitako spaghetti western generoko film bat da.\nIstorioa.\nBere bazkide Frank (Andrea Aureli) traditu ostean, Lassiter (Claudio Undari), banku lapur ohi bat, aberats bihurtzen da bere azken lapurretan lortutako harrapakinari esker. Orain, Frank kartzelatik irten berri da eta mendeku bila dabil."}
{"id": "89340", "revid": "119347", "url": "https://eu.wikipedia.org/wiki?curid=89340", "title": "Mirza Teletovi\u0107", "text": "Mirza Teletovi\u0107 (Mostar, Bosnia-Herzegovina, 1985eko irailaren 17 - ) hegaleko pibot postuan jokatzen zuen saskibaloi jokalari bosniarra da.\n2018ko irailaren 27an saskibaloia utziko zuela iragarri zuen, osasun arazoak bultzatuta."}
{"id": "89341", "revid": "970762", "url": "https://eu.wikipedia.org/wiki?curid=89341", "title": "Mirza Teletovic", "text": ""}
{"id": "89342", "revid": "90204", "url": "https://eu.wikipedia.org/wiki?curid=89342", "title": "Hattusili II.a", "text": "Hattusili II.a, K.a. XIV. mendean gobernatuko zuen balizko errege hitita bat izan zen.\nBere existentzia, ez dago adostua historia hititako adituen artean, soilik, hititek Sirian eginiko ekintzak kontatzen dituzten dokumentu batzuetan aipatzen delarik.\nBere existentzia defendatzen dutenen artean ere, ez dago erabateko adostasunik, historialari batzuentzat, errege hau Tudhalia II.aren oinordekoa izan zen bitartean, beste batzuentzat, Arnuanda I.arena, Tudhalia II.aren aitarena izan baitzen. Beharbada, soilik, elkargobernari bat baino ez zen izango."}
{"id": "89344", "revid": "56334", "url": "https://eu.wikipedia.org/wiki?curid=89344", "title": "Ashur-nirari IV.a", "text": "Ashur-nirari IV.a Asiriako errege bat izan zen. Bere aita Salmanasar II.aren oinordekoa izan zen K.a. 1019an, eta sei urtez gobernatu zuen, K.a. 1013 arte, urte horretan, bere oinordekoa, bere osaba Ashur-rabi II.a izan zelarik. Honetaz aparte, ez da ezer gehiago ezagutzen bere erregealdi laburrari buruz."}
{"id": "89345", "revid": "56334", "url": "https://eu.wikipedia.org/wiki?curid=89345", "title": "Kadashman-Harbe II.a", "text": "Kadashman-Harbe II.a Babiloniako errege bat izan zen. Enlil-nadin-shumiren oinordeko bihurtu zen elamitar armadaren laguntzaz, baina, bi urteren buruan, Asiriako armadak kendu zuen tronutik, Babilonia, Asiriaren basailu zelarik.\nAsiriarrek, Kadashmn-Harbe II.aren ordez, Adad-shuma-iddina jarri zuten errege bezala, Enlil-nadin-shumiren semea izateagatik."}
{"id": "89347", "revid": "336", "url": "https://eu.wikipedia.org/wiki?curid=89347", "title": "Fernando San Emeterio", "text": "Fernando San Emeterio Lara (Santander, Espainia, 1984ko urtarrilaren 1a) hegaleko postuan jokatzen duen saskibaloi jokalaria da."}
{"id": "89349", "revid": "56334", "url": "https://eu.wikipedia.org/wiki?curid=89349", "title": "Takelot III.a", "text": "Takelot III.a, tronu eta jaiotza izenez, Usermaatra-Takelot, Egiptoko XXIII. dinastiako faraoi bat izan zen. K.a. 759tik K.a. 757 arte gobernatu zuen.\nOsorkon III.aren seme nagusia zen. Takelot III.aren semeak, apaiz gorenak izan ziren: Dyedptahiefankh eta Osorkon, baina, tronurako oinordekoa, bere semerik gazteena zen Rudamon izan zen. Leontopolisen gobernari independente ere izan zen.\nAmonen Apaiz Goren bezala aritu zen Tebasen. Ondoren, bere erregealdiko lehen bost urteak, elkargobernari bezala egin zituen, bere aita Osorkon III.arekin batera, Karnakeko nilometroko 13. idazkunak adierazten duen bezala, Osorkon III.aren erregealdiko 28. urtea, Takelot III.aren 5.arekin lotzen duena. Bere aitaren oinordekoa izan zen errege bezala hurrengo urtean.\nBere garaiko testigutzak.\nOsiris \"Betierekotasunaren jauna\"ren tenplua Karnaken eraikitzea agindu zuen.\nTakelot III.a, zenbait dokumentutan aipatzen da:"}
{"id": "89350", "revid": "119347", "url": "https://eu.wikipedia.org/wiki?curid=89350", "title": "Emma M\u00e6rsk", "text": "Emma Maersk Danimarkako Odense Steel Shipyard Ltd ontziolan eraikitako kontainer ontzi erraldoia da. Guztira 397 metro luze ditu eta 2003an eraikitzen amaitu zenean, munduko kontainer ontzirik handiena zen."}
{"id": "89351", "revid": "4380", "url": "https://eu.wikipedia.org/wiki?curid=89351", "title": "Emma Maersk", "text": ""}
{"id": "89352", "revid": "119347", "url": "https://eu.wikipedia.org/wiki?curid=89352", "title": "Knock Nevis", "text": "Knock Nevis 1970eko hamarkadan bezero greziar baten aginduz eraikitzen hasitako petroliontzi erraldoia da. Jatorrizko izena Seawise Giant izan zen. Baina ontzia eraikitzen amaitu aurretik, ezin izan zuen ordainketa burutu eta ontziolak Hong Kongo miliodun bati saldu zion. 1980ko hamarkadan petroliontziak kalteak jasan zituen Iran eta Iraken arteko gerratean. Ondorengo urte eta hamarkadetan, ontziak jabe desberdinak izan ditu, eta izena aldatu diote sarritan, jatorrizko Seawise Gianten ondoren, Happy Giant, ondoren Jahre Viking, eta gaur egun Knock Nevis.\nGuztira 458 metro luze, 68 metro zabal eta 29,8 metroko gaina dauka, sekula eraikitako ontzirik handiena da."}
{"id": "89353", "revid": "105290", "url": "https://eu.wikipedia.org/wiki?curid=89353", "title": "Umm el-Qaab", "text": "Umm el-Qaab \"ontzien ama\", izen arabiarra, inguruan aurkitutako zeramika zati ugariengatik eman zaiona. Abidosetik gertu dago, eta bertako nekropoliagatik da ospetsua, 1895ean Emile Amelineauk aurkitu zuena, aro aurredinastikoko eta lehen eta bigarren dinastietako faraoien hilobiak dituena (K.a. 3100-K.a. 2700).\nTokia, Emile Amelineau, Flinders Petrie, W. Kayser eta G. Dreyer bezalako egiptologo ospetsuek zuzendutako espedizio arkeologiko ugarien interesgune handia izan zen.\nHilobi guztiak, lurrean zulatuak izan ziren, baina ez da, estaltzen zituen eraikinaren forma ezagutzen. Arlo honetan, adituen artean eztabaida handia dago, eta, beste batzuen artean, Flinders Petriek, H. Rickek eta G. Reisnerrek zenbait hipotesi proposatu dituzte.\nIdeiarik zentzuzkoena, dirudienez, Jean-Philippe Lauerrek proposatutako hipotesia da: adobezko harresidun egitura bat, pixkat okertuak, bi metro t'erdiko altuerakoak eta harea edo hartxintxarrekin beteak.\nErrege zerrendak eta datu arkeologikoak.\nDreyerrek, Umm el-Qaabeko errege hilerrian (1985-1995), honako izen hauek zituzten zigilu markak aurkitu zituen:\nIzenek, ordena honetan idatziak, errege hauen existentzia eta Egiptoko I. dinastiako faraoien oinordekotza ordena frogatuko dute.\nEgipto, idazketaren sorleku bezala.\nEzagutzen diren idazketa dokumentu zaharrenak, G\u00fcnter Dreyerrek zuzendutako Alemaniako Arkeologia Institutuko taldeak aurkitu zituen. Buztinezko 300 ontzi eta taulatxoko talde bat da, Horus Eskorpioi I.aren errege aurredinastikoaren hilobian aurkitu zirenak. 1997an aurkitu ziren, Umm el-Qaaben, Abidosen, karbono 14 bidez, K.a. 3400 eta K.a. 3200 bitartean datatuak.\nHizki hieroglifo bidez idatziak daude, zulatuak edo tintarekin marraztuak, erregeari espeziean ordaindutako zergei buruzko informazioa ematen duten zeinu fonetikoez osatutako benetako idazketa bat argitara emanez. Olioa, lihoa... eta dagokion hiria aipatzen ditu, aro honetan erabilitako idazketa ideografiko tradizionala jada ez delarik."}
{"id": "89354", "revid": "336", "url": "https://eu.wikipedia.org/wiki?curid=89354", "title": "Julio III.a", "text": "Julio III.a (latinez \"Iulius PP III\"), benetako izenez Giovanni Maria Ciocchi del Monte, (Erroma 1487ko irailaren 10a - 1555eko martxoaren 23a), Eliza Katolikoko 221. aita santua izan zen, 1550etik 1555 arte.\nBizitza.\nGiovanni Maria Ciocchi del Montek Perugia eta Sienan jurisprudentzia eta teologia ikasi ondoren, bere osaba baten oinordeko izan zen Sipontoko artzapezpikutzan 1513an, 1521ean, Paviako gotzain izendatua izan zen arte bete zuen kargua.\nKarlos I.a Espainiakoaren bahitua 1527ko Erromako Arpilaketan, Paulo III.ak kardinal presbitero izendatu zuen 1536an, eta, aita santu honek, Trentoko kontzilioa prestatzea agindu zion, presiditu ahal izango zuen kontzilioa.\nAitasantualdia.\nSoilik berrogeita zortzi kardinalek parte hartu zuten konklabe batean aita santu bezala izendatua, bere koroatzean, Julio III.a izena hartu zuen. Karlos I.a Espainiakoa, hasiera batean, izendapen honen aurka zegoen, hautagai bezala, Joan Toledokoa proposatu zuena, baina, frantziarrek eta italiarrek del Monte kardinalaren izendapenari buruz lortutako adostasunaren aurrean etsi egin zuen. Guzti honekin, aurrerago, Karlos I.aren aliatu leiala izan zen. Otsailak 7an aukeratua, hilabete horretako 22an koroatua izan zen.\nAita santu berriak, kontzilioko aktibitatea geldirik ikusi zuen, eta ez zuen urte bete geroago arte berrabiarazterik lortu. 1551ko martxoaren 1ean, berriz hasi ziren kontzilioko biltzarrak. Trenton jarraitu zuen, enperadoreak ez baitzuen beste egoitzarik onartuko, eta aita santuak, izaera bizikoa ere ez zena, enperadorearen nahiei ezezkorik ez emateko haina beldur zion. Gotzainak eta gainontzeko ordezkari frantziarrak ez ziren kontziliora joan, euren errege berria zen Henrike II.a Frantziakoak ez baitzien utzi.\nFrantzia eta Espainia-Inperioa ardatzaren arteko bake kaxkarra, apurtzear zegoen. Kontu italiarrek, eta, horiei lotuta, aita santuak, gerrarako aukera eman zuten. Julio III.ak, aurreko aita santua izan zen Paulo III.aren biloba eta Karlos I.aren suhia zen Oktabio Farnesio, Parmako dukerrian berrezarri zuen, nork bere aitaginarrebari utzi behar zion, aurreko konpromiso baten ondorioz. Dukerriaren buruzagitza mantentzeko, Oktabiok ez zuen errege frantziarrari laguntza eskatzeko zalantzarik izan, nork, oso gogo onez lagunduko zion, Karlos I.aren etsaia zela eta. Aita Santua, dukeak erdeinatua eta Frantziak jazarria, bere indarrak Karlos I.arekin batu zituen. Frantziako errege \"oso kristauak\", ez zuen kontzientzia arazorik izan, berak Siena bereganatu eta gerra Italia erdialderantz eramaten zuen bitartean Italiako kostaldeak inbaditu zituzten turkiarrekin aliatzean.\n1552an itxi zen, bat-batean, Trentoko kontzilioa. Aita Santuak, oraindik 1555eko martxoa arte jarraitu zuen, baina jada ez zuen kontzilioa berrabiarazteko kemenik izan.\nSan Malakiasen profeziek, aita santu honi, \"De corona montana\" (Mendiko koroarena) bezala erreferentzia egiten diote, bataiatua izan zen izenari eta bere armarrian bi koroa agertzeari erreferentzia egiten dion aipamena."}
{"id": "89355", "revid": "119347", "url": "https://eu.wikipedia.org/wiki?curid=89355", "title": "Oktavio Farnese", "text": "Oktavio Farnese (italieraz \"Ottavio Farnese\") (1521eko urriaren 9a - 1586ko irailaren 18a) Parmako Dukea eta Piacenzako bigarren dukea izan zen 1556tik 1586ra arte eta Castroko hirugarren dukea ere bai.\nBizitza.\nOktavio Farnese Valentanon jaio zen, Italian, 1521eko urriaren 9an jaio zen. Aita Pedro Luis I.a Parmakoa izan zuen, Parmako eta Piacenzako dukearen bigarren semea, Paulo III.a aita santuaren biloba eta Ranuccio Farnese kardinalaren anaia, eta ama, berriz, Girolama Orsini.\nOktavio Karlos I.a Espainiakoaren ezkontzaz kanpoko alaba zen Margarita Austria eta Parmakoarekin ezkondu zen, 15 urte besterik ez zituen eta emazteak, orain gutxi Alejandro Medicik alargun utzi zuenak, 16 zituen -lehenenengoz ezkondu zenean, 13 urte zituen-. Hasiera batean, Margarita Austria eta Parmakoak ez zuen senarra gustura hartu, baina, Algerreko espediziotik zaurituta itzuli zitzaionean (1541), amodiozko harremanean murgildu zen bikotea. Bixkiak izan zituzten: Karlos, umetan hilko zena, eta Alexandro, ondoren militar garrantzitsua izango zena. Erroman bizi ziren, Farnese jauregian, \"palazzo Madama\" deitzen zitzaionean, alegia, gaur Italiako Senatuaren egoitza.\n1547an, aita Pedro Luis I.a Parmakoa erail zuten eta Oktaviok aitaren oinordetza bereganatzeko ahalegina egin behar izan zuen. Aitona hil zitzaion, Paulo III.a aita santua eta ia-ia Parma galtzekotan egon zen, baina Julio III.a aita santu berriak Oktavio bere estatuetan berretsi zuens (1551).\nArazoak ez ziren amaitu, ordea. Karlos I.a Espainiakoak uko egin zion Piacenzako dukerria itzultzeari eta Parmako dukerria harrapatzen saiatu zen.\nJulio III.a aita santuak enperadorearen laguntza behar zuen Trentoko Kontzilioaren antolaketan eta Parma aita santuaren eskuetara itzularazteko ordena eman zion Oktaviori. Honek ezezkoa erantzun zionean, erromatar feudoak desjabetu zizkion eta gerra hasi zen. Frantses armada bat joan zen Parma Ferrante Gonzagaren erasotik babesteko xedean eta etorkizun iluna ikusten zitzaion Farnesiori, baina azken momentuan, akordio batera iritsi zen aitagin-arrebarekin.\nHandik aurrera, gobernu lasaia izan zuen eta bere semeak jaso zuen oinordetza, Alexandro Farnese (1545-1592), Filipe II.a Espainiakoaren armaden jeneral handia."}
{"id": "89356", "revid": "105290", "url": "https://eu.wikipedia.org/wiki?curid=89356", "title": "Sforza", "text": "Sforza familia italiar handiki familia izan zen, Jacopo Muziok sortua eta Milanen 1450-1535 urteetan agindu zuena. Jacopo Muzio (\"Giacomuzzo Attendolo\" edo \"Indartsua\" ere deitua) Kondotiere edo soldadu mertzenarioen buruzagia zen eta Florentziaren, Aita Santuaren eta Napoliko Joana II.aren alde borrokatu zen.\nJacoporen seme Francesco Sforza dinastiako lehen despota italiarra izan zen. 1441. urtean Milango dukearen alabarekin ezkondu zen eta dukea hil zenean Milango duke bihurtu zen Francesco. Cosme Medici eta Luis XI.a Frantziakoaren laguna zen, eta Lonbardia osoa jarri zuen bere mende. Bere agintaldiko bereizgarria egonkortasun eta oparotasun orokorra izan zen. Bere meritu ugariek ospe handia eta herriaren maitasuna eman zioten. Milandarrek, halako despota bikain batek gobernatuak izatea ohore bat zela zioten.\nFrancescok 1466 arte gobernatu zuen, bere seme Galeazo Maria Sforzak ordeztu zuenean. 1466-1476 urteetan Milango dukea izan zen. Mertzenarioa zen eta Bramante babestu zuen. Hil egin zuten eta haren seme Gian Galeazzo Sforzak hartu zuen kargua eta alaba Bianca Maria Maximiliano I.a enperadorearekin ezkondu zen.\nCaterina Sforza, Galeazzo Mariaren alaba, Girolamo Riarorekin ezkondu zen eta hura hil zutenean bere seme Octavioren eskubideak babesten saiatu zen. Giovanni della Bande Nera kondotierearen ama zen.\nGian Galeazzo Sforza Galeazzo Maria Sforzaren seme eta ondorengoa izan zen. Bere ama Bonna Savoiakoa semearen aginpidea ziurtatzen saiatu bazen ere, osaba Ludovico \"mairua\" izenekoak aginpidetik baztertu zuen Gian Galeazzo. Bonna Sforzaren aita zen, Sigismundo I.a Poloniako erregearekin ezkonduko zena. Beraz, Galeazoren oinordeko bezala, Ludovico \"mairua\" Sforza iritsi zen, Francesco Sforzaren ezkontzaz kanpoko semea. Bere izaera politikoak, italiar herriaren errespetua irabazarazi zion. Karguan 1499a arte egon zen, Zesar Borgia eta Luis XII.a Frantziakoaren indar bateratuen aurrean ihes egin zuenean.\nMassimiliano Sforza Ludovicoren semea izan zen. Milanen egokitu zen 1512an baina Marignango guduan garaitu egin zuten (1515).\nFrancesco II.a Sforza Massimilianoren anaia izan zen. 1521. urtean dukerria berreskuratu zuen Karlos V.aren laguntzarekin."}
{"id": "89359", "revid": "336", "url": "https://eu.wikipedia.org/wiki?curid=89359", "title": "Jean du Bellay", "text": "Jean du Bellay (Souday, \u2013 Erroma, 1560ko otsailaren 16), Frantziako kardinal eta diplomatikoa izan zen, Guillaume du Bellayren anaia txikia, 1526an Baiona eta 1532an Parisko apezpikua.\nBiografia.\nMisio diplomatiko batzuk egin zituen Ingalaterran (1527-1534) eta Erroman (1534-1536). 1535ean kardinal izendatu zuten. 1536 eta 1537an erregearen teniente-jenerala zen Parisen.\nFrantzisko I.aren azken urteetan, du Bellayk Limogesko apezpikutza (1541), Bordeleko artzapezpikutza (1544), Le Mansko apezpikutza (1546) lortu zituen. Baina Henrike II.ak poterea lortu zuenean, Erromara (1547) bidalia zen. Paulo III.a hil zenean, zortzi boto lortu zituen konklabean.\nBerriro Frantzian, hiru urte eman zituen etxean (1550-1553), Julio III.a bisitatu arte. 1555ean Ostiako apezpiku bihurtu zen eta hantxe egon zen hil arte.\nLanak.\nPoeta izan zen latinez. Hiru liburu idatzi zituen (1546an argitaratuak) eta beste lan asko, tartean 1542ko \"Francisci Francorum regis epistola apologetica\"."}
{"id": "89363", "revid": "512", "url": "https://eu.wikipedia.org/wiki?curid=89363", "title": "\u00c9tienne Poncher", "text": "\u00c9tienne Poncher (- \u2020 Paris, 1553ko martxoaren 15), Frantziako artzapezpikua izan zen, Baionako apezpikua izandakoa.\nBiografia.\nAita Jean Poncher, Toursko diruzaina, eta ama Catherine Hurault zituen. Zuzenbide kanoniko ikasi zuen eta 1530ean abade bihurtu zen.\n1532ean Baionako apezpiku ordenatu zuten eta 1561ko apirilaren 6ko buldari esker Toursko artzapezpiku."}
{"id": "89364", "revid": "1545", "url": "https://eu.wikipedia.org/wiki?curid=89364", "title": "\u00c9tienne de Poncher", "text": ""}
{"id": "89365", "revid": "119347", "url": "https://eu.wikipedia.org/wiki?curid=89365", "title": "Footon-Servetto", "text": "Footon-Servetto, 2009an sortutako UCI ProTour taldea da. Bere manager nagusia Mauro Giannetti da eta Joxean Fern\u00e1ndez \"Matxin\" basauritarrak zuzendari lana egiten jarraituko du. Sabino Angoitia bizkaitarrak ere, zuzendari lanetan aritzen da. Taldea Kantabriarra da eta bere gobernuak diru laguntza ematen du.\nTaldea Scott-American Beef estrukturaren jarraitzailea da.\nTalde honetan lau euskaldun izan dira: Iban Mayoz, Aitor P\u00e9rez Arrieta, H\u00e9ctor Gonz\u00e1lez eta Arkaitz Duran.\nTrasmiera-Footon-Fuji talde kantabriarra da bere harrobiko taldea."}
{"id": "89366", "revid": "69297", "url": "https://eu.wikipedia.org/wiki?curid=89366", "title": "Be\u00f1at Intxausti", "text": "Be\u00f1at Intxausti Elorriaga (Zornotza, 1986ko martxoaren 20a) euskal txirrindulari ohia da, profesionala 2007tik 2019ra izan zena. Kirol ibilbideko azken taldea Euskadi Basque Country-Murias izan zen.\nGaur egun, Zornotzan bizi da.\nBiografia.\nHasierak txirrindularitzan.\nMuxikan jaioa, txirrindularitza udan eta futbola gainontzeko urteko hilabeteetan uztartzen zituen gaztetan.\nIntxaustik txirrindularitzarako zuen zaletasuna bere osaba Jon Elorriagan izan zuen jatorria. Jon Elorriaga Manolo Sainzen ONCE-n eta Alberto Contadorrekin bat egin zuen filialean lehiatu zen. Jon izan zen Intxaustiri bizikleta bat oparitu zion lehena, lehenago Lander Eubak Euskaltel-Euskadiko txirrindulariak erabilitako Mendiz markakoa.\nMendeko mailetan.\nAlebinetatik juniorretara Zornotzako Txirrindularitza Elkartean.\nMendeko mailetan, Zornotzako Txirrindularitza Elkarteko kidea izan zen. Bera bezalako gazteak, herriko atletismo pistari birak emanez betetzen zituzten entrenamenduak. Hamaika urterekin heldu zitzaion alebin bezala lehiatzeko momentua Gallartako lasterketan.\nFutbola edo txirrindularitza praktikatu nahi bazuen momentua heldu zitzaion kadete mailan eta txirrindularitza hautatu zuen. Zornotzan lehiatzen zen talde kadete eta juniorreko babesleak Iberdrola eta Umpro-Bizkargi enpresak ziren.\nKadete mailako lehen urtean, 2001ean, podiuma hurbil izan zuen birritan laugarren postua lortuz bietan. 2002an, aldiz, Karrantzako lasterketan hirugarren postua lortuz, honetara igotzea lortu zuen.\n2002-2003ko neguan, junior mailan, ziklokroseko hainbat lasterketetan ibili zen eta Idiazabalen irabazi eta gero, Euskadiko txapelketako bigarren postua eskuratu zuen. Errepediko 2003ko denboraldia helduta, bigarren izatea lortu zuen Bizkaiko Itzulian, laugarren Euskadiko erlojupeko txapelketan eta bostgarren Muxikako lasterketan.\n2003-2004ko neguan, bigarren mailako junior bezala, bostgarren izan zen Euskadiko Txapelketan eta bederatzigarren Espainiakoan ziklokroseko denboraldian. Errepidean, 2004. urtea izan zen mendeko mailan lehiatutako hoberena, Portugalete, Sopelana, Zalla eta Galdakanon garaile bihurtuz eta podiumera zazpi aldiz igoz eta Bizkaiko Txapelketan egin zuen bigarren postua gehituz.\nBeste aldetik, urtero Montecalvo portuko bihurgunetara joaten zen Udaberriko Klasika Zornotzako Txirrindulari Elkarteak antolatzen zuen lasterketa profesionala ikustera.\nTxirrindularitza amateurra.\nXabier Artetxek zuzentzen zuen Seguros Bilbao taldearekin hasi zen amateurretan lehiatzen. Urteak igaro ahala Intxausti profesionala zela, Artetxe, David Etxebarria burura ekartzen zion klase itzela zuela eta txirrindulari kalkulatzailetzat definitzen zuen Be\u00f1at.\n2005: Lehendakari Txapelketako garaile.\n2005ean, 19-20 urteko txirrindulari amateur nafar-euskaldun onena bereizten duen Lehendakari izeneko txapelketa irabazi zuen, eta Sub\u201923 mailan bigarren postuarekin egin zen. Elorrioko lasterketa eta Salamankako Birako etapa bat irabazi zituen, podiumera igo zen bederatzi aldietaz aparte (lau aldiz bigarren eta bost hirugarren izanez).\nHurrengo 2005-2006ko neguan ziklokrosean aritu zen aurreko urteetan bezala, Muxikako etxeko lasterketan egin zuen hirugarren postua denboraldiko onena izanda."}
{"id": "89367", "revid": "56334", "url": "https://eu.wikipedia.org/wiki?curid=89367", "title": "Miguel Jose Asurmendi", "text": "Miguel Jos\u00e9 Asurmendi Aramendia (Iru\u00f1ea, 1940ko martxoaren 6a-\"ibidem\", 2016ko abuztuaren 9a) euskal apezpikua izan zen, Gasteizko elizbarrutiaren apezpikua izan zen 1995 eta 2016 urteen artean. San Frantzisko Saleskoaren lagunartearen kidea zen.\nBiografia.\n1967ko martxoaren 5ean presbitero ordenatua izan zen.\n1990ean Joan Paulo II.ak apezpiku ordenatu eta hasieran Tarazonako apezpikua izan zen. 1995eko irailaren 8an Gasteizko elizbarrutiaren apezpiku bihurtu zen.\n2015eko urtarrilaren 5ean jakin zenez, Miguel Asurmendik 75 urte beteko zituen egunean utziko zuen Gotzaintza, hau da, martxoan. Juan Antonio Aznarez bere lekua hartzeko faboritoa izan arren, Vatikanok Juan Carlos Elizalde hautatu zuen. Azken honek 2016ko martxoan hartu zuen apezpikutza.\n2016ko abuztuaren 9an zendu zen bere Iru\u00f1eko etxean, bihotzekoak jota."}
{"id": "89368", "revid": "1545", "url": "https://eu.wikipedia.org/wiki?curid=89368", "title": "Miguel Jose Asurmendi Aramendia", "text": ""}
{"id": "89369", "revid": "90204", "url": "https://eu.wikipedia.org/wiki?curid=89369", "title": "Francisco Peralta", "text": "Francisco Peralta Ballabriga (H\u00edjar, Teruel, 1911ko abuztuaren 15a - Zaragoza, 2006ko abuztuaren 23) Espainiako apezpikua zen, Gasteizko gotzaina izandakoa.\nBiografia.\nEspainiako Gotzain-konferentziaren kidea, 1936an ordenatu zen apaiz. Zaragozako apaiztegian eta Erromako Pontificia Universit\u00e0 Gregoriana ikasi zituen Teologia, Zuzenbide kanoniko eta Filosofia. Apaiztegian eta Zaragozako Unibertsitatean irakaslea izan zen.\n1955ean Gasteizko gotzain izendatua, 1978ean adina zela eta erretiratu zen. Ordezkaria Jose Maria Larrauri zuen. Vatikanoko II. kontzilioan hartu zuen parte."}
{"id": "89372", "revid": "512", "url": "https://eu.wikipedia.org/wiki?curid=89372", "title": "Jos\u00e9 Mar\u00eda Bueno", "text": "Jos\u00e9 Mar\u00eda Bueno Monreal (Zaragoza, 1904ko irailaren 11 - Iru\u00f1ea, 1987ko abuztuaren 20) Espainiako kardinala zen, Gasteizko gotzaina izandakoa.\nBiografia.\nMadrilgo apaiztegian eta Erromako Pontificia Universit\u00e0 Gregorianan eta Pontificia Universit\u00e0 San Tommaso d'Aquinon ikasi zuen. 1927ko martxoaren 19an apaiz ordenatua, 1945 arte Madrilgo apaiztegian eta Kazetaritza eskolan izan zen irakaslea. Eliz-Epaitegian fiskala zen 1935 eta 1945 artean.\nPio XII.ak 1945eko abenduaren 1ean Jacako apezpiku izendatu zuen eta 1946an Casimiro Morcillok konsagratua zen. 1950eko maiatzaren 13ean Gasteizko gotzain eta 1954an Sevillako apezpiku bihurtu zen. Sevillako kardinala zen Pedro Segura ez zen Francisco Francoren gustukoa eta Vaticanok bi gotzain mantendu zituen aldi berean alizbarrutian.. Segura hil ondoren artzapezpiku bihurtu eta 1958an kardinal.\n1962 eta 1965 artean, Vatikanoko II. kontzilioan eta 1963an eta 1978an hiru konklabetan. 1982an erretiratu zen. Sevillako katedralean lurperatua zen."}
{"id": "89373", "revid": "1545", "url": "https://eu.wikipedia.org/wiki?curid=89373", "title": "Jose Maria Bueno", "text": ""}
{"id": "89375", "revid": "25421", "url": "https://eu.wikipedia.org/wiki?curid=89375", "title": "Aste Nagusia", "text": "Aste Nagusia hitzak hainbat esanahi ditu:"}
{"id": "89378", "revid": "201", "url": "https://eu.wikipedia.org/wiki?curid=89378", "title": "Tenplu greziar", "text": ""}
{"id": "89379", "revid": "201", "url": "https://eu.wikipedia.org/wiki?curid=89379", "title": "Portiko", "text": ""}
{"id": "89380", "revid": "201", "url": "https://eu.wikipedia.org/wiki?curid=89380", "title": "Aste Nagusia (Donostia)", "text": ""}
{"id": "89381", "revid": "6950", "url": "https://eu.wikipedia.org/wiki?curid=89381", "title": "Batezbesteko aritmetiko sinple", "text": "Batezbesteko aritmetiko sinplea, besterik gabe batezbesteko aritmetiko ere deitua, estatistikan maiz erabiltzen den batezbesteko eta zentro-joerako neurri bat da. Erdigunerako neurri gisa, datu-multzo baten batez besteko aritmetiko sinplearen inguruan biltzen dira datu guztiak, datuen gutxi gorabeherako zentro-joera bat emanez. Beraz, bere helburua, datu guztiak balio bakar batez ordeztea da .\nAdibidez, ikasle batek bi azterketetan lortutako kalifikazioak 6 eta 8 izan badira, kalifikazioen batezbesteko aritmetiko sinplea 7 da (kalifikazioak batuz eta kalifikazio kopuruaz zatituz: (6+8)/2=7) eta, beraz, kalifikazio orokorra 7 dela esan daiteke.\nZentro-joerarako neurri eta batezbesteko guztietan gehien erabiltzen den neurria da, bere kalkuluaren erraztasunagatik eta esanahiaren argitasunagatik. Horregatik, \"batezbesteko aritmetiko sinplea\" izen osoa aipatu ordez, \"batezbesteko\" esan ohi da laburrago. Egunerokoan, aplikazio zabalak dituen neurria da: ikasle batek azterketa ezberdinetan lorturiko batez besteko kalifikazioa lortzeko, azterketa batean ikasle zenbaitek lorturiko kalifikazioen batezbestekoa kalkulatzeko, hil ezberdinetan zehar hileko kontsumitu den batez besteko argindar-kopurua emateko, denda batean egunero batez bestez zenbat saltzen den zenbatesteko, futbol jokalari batek partidu bakoitzean zenbat gol egiten dituen jakiteko, eta abar. Datuetarako kalkulatzeaz gainera, probabilitate-banaketa eta bestelako objektu matematikoetarako ere kalkulatu daitekeen neurria da, itxaropen matematikoaren bitartez.\nKalkulua lagin baterako.\nLagin bateko datuak formula_1 izanik, eta n maiztasun metatua, aldagaiaren balio isolatuak tarte batetik bestera agertzen direnean, honela izendatu eta kalkulatzen da batezbesteko aritmetiko sinplea:\nHau da, batez besteko aritmetiko sinplea kalkulatzeko, eskuartean dauden datuak batu eta datu kopuruaz zatitu behar da. Batura egin ahal izateko, datuak fenomeno berari buruzkoak izan behar dira (adibidez ikasleen kalifikazioak, jokalari batek partidu ezberdinetan sartu dituen gol-kopuruak, denda bateko salmentak egunez egun).\nDatu bakoitza zenbait aldiz errepikatu eta maiztasun taula batean bilduta agertzen direnean, formula honi jarraiki kalkulatzen dam n izanik datu bakoitzeko maiztasun metatua:\nDatuak tartean bilduta agertzen direnean, tarte bakoitzeko erdiko puntua hartu eta arestiko formula erabiltzen da. Kasu honetan, ordea, errore bat sortzen da tarteko datu guztiak tarteko erdiko puntuaz ordeztean, baina datuak tartean uniformeki banatzen badira, erroreak konpentsatu eta hurbilketa jatorriko datuen batez besteko aritmetikoaren oso gertu izango dela ziurta daiteke.\nEgoera batzuetan, azkenik, datuen batura edo guztirakoa ematen da zuzenean, elementu kopuruarekin batera. Batez besteko aritmetiko sinplea kalkulatzeko guztirakoa zati elementu kopurua egiten da. Adibidez, 10 denda dituen enpresa bateko salmentak 200.000 eurokoak izan badira, dendako batez besteko salmenta 200.000/10=20.000 eurokoa izango da. 100 egunetan 20000 euroko salmentak izan badira, eguneko batez besteko salmenta 20000/100= 200 eurokoa izan da.\nAdibideak.\nDatu isolatuak.\nAdibidez, 5 ikasleren kalifikazioak 4-5-3-7-6 badira (puntutan), hau izango batezbesteko aritmetiko bakuna:\nBeraz, ikasleek \"oro har\" eta \"batez beste\" 5 puntu izan dutela adierazi behar da.\nPausoz pauso eginez:\n Ikasle Kalifikazioa\n 1 4 \u00b7Lehendabizi, kalifikazioak batu:\n 2 5 4+5+3+7+6=25\n 3 3 \u00b7Ondoren, datuen batura ikasle kopuruaz zatitzen da:\n 4 7 25/5=5\n 5 6 \u00b7Batez besteko kalifikazioa 5 puntu da.\nDatuak maiztasun-tauletan.\nDatuak errepikatzen direnean ere, datu guzti guztiak batu behar dira. Hau da, datuak dira batu beharrekoak eta ez aldagaiak hartzen dituen balio ezberdinak. Adibidez, 2 ikaslek 5, 3 ikaslek 6 eta ikasle batek 8 lortu badute, ikasleen batez besteko kalifikazioa hau da:\nZuzenean maiztasun-taula hartzen bada, lehenengo bi zutabeetan, honela egin daitezke kalkuluak modu ordenatuagoan hirugarren zutabe bat osatuz:\nDatuak tartetan.\nDatuak tartetan agertzen direnean, lehenengo bi zutabeetan bezala, non lan bat egiteko pertsona ezberdinek behar izan dituzten denborak agertzen diren minututan (40 minutura arte), tarteko erdiko puntua hartu eta maiztasun-taula bat balitz bezala jokatzen da, baina emaitza jatorriko datuen batez bestekoaren hurbilketa izango da:\nLana egiteko pertsona batek behar duen batez besteko denbora 19 minutu da.\nEzaugarriak.\nBere abantailen artean, kalkuluaren erraztasuna eta esanahi argia aipatu behar dira. Bere adierazpen matematikoaren sinpletasunak gainera garapen matematiko sakonagoa ahalbideratzen du. Bere kalkuluan datu guztiak haztapen edo pisu kontuan hartzen ditu, datu guztiei garrantzi berdina emanez. Hau, ordea, eragozpen bat izan daiteke egoera batzuetan, adibidez ondasun ezberdinen prezio-igoera batezbestekoa kalkulatzean, prezio batzuen igoera, dagozkien produktua gehiago kontsumitzean, garrantzi handiagokoa izan baitaiteke. Datuei pisu ezberdina eman behar zaienean, batez besteko aritmetiko haztatua erabili behar da, batezbesteko aritmetiko sinplearen ordez.\nEragozpen nagusi moduan, muturreko datuekiko jasankorra ez dela aipatu behar da, muturreko datuek batezbesteko aritmetiko sinplearen emaitzan eragin handia dutela alegia. Adibidez, datuak 2-2-2-2-22 izanik, batezbesteko aritmetiko sinplearen balioa 6 da eta argi dago 6 balioa ez dela datu multzo osoaren adierazgarri: arrazoia 22 datua da, oso handia denez, batezbesteko aritmetiko sinplea gorantz baitarama.\nBatezbesteko aritmetiko sinplea zenbatesle gisa.\nPopulazio baterako, batezbesteko aritmetiko sinplea balio ezezagun interesgarria izaten da, populazio osoa balio bakar batean laburbiltzen duen balioa baita. Kasu honetan, batezbesteko aritmetiko sinplea parametroa dela esaten da. Populazio bateko batezbesteko aritmetiko sinplea zenbatesteko, lagin bat aukeratu eta lagin-datuen batezbesteko aritmetiko sinplea erabil daiteke. Bereizi behar dira, beraz, populazio bateko batezbesteko aritmetiko sinplea (itxaropen matematiko izenez ere ezagutzen dena), \u03bc (mu) hizki grekoaz, adierazi ohi dena, eta lagin-datuen batezbesteko aritmetiko sinplea, formula_8 ohiko ikurraz adierazten dena: formula_8 lagin-batez bestekoa \u03bc populazio-batezbestekoa zenbatesteko erabiltzen da edota formula_8 zenbatesle gisa erabiltzen dela esaten da. Zenbatespenaren fidagarritasuna edo lagin-batezbestekoaren kalkuluan jaso beharreko datu-kopuruaren zehaztapena inferentzia izeneko arlo estatistikoari dagokio.\nPopulazioaren batezbestekoaren zenbatesle gisa, batezbesteko aritmetiko sinplea zenbatesle alboragabea da:\nBere bariantza hau da, \"n\" lagin tamaina eta formula_12 populazio-bariantza izanik:\nHau da, zenbat eta datu gehiago jaso, batez besteko aritmetikoaren balioak orduan eta gutxiago aldatu dira populazio-batez bestekoaren inguruan, balio fidagarriagoak emanez.\nKonfiantza-tarteak.\nPopulazio-batez bestekoari buruzko konfiantza-tartea honela osatzen da batez besteko aritmetiko sinplean oinarriturik, populazio normaletarako eta formula_14 populazioaren desbideratze estandarra ezezaguna denean:\nLagin-tamaina handia denean (n&gt;30), Studenten t banaketaren ordez banaketa normala erabil daiteke:\nBi kasuetan ezezaguna den populazioaren desbideratzea formula_17 quasi-bariantzaren bitartez zenbatesten da.\nBestelako populazioetarako batez besteko aritmetiko sinpleak banaketa konplexuagoa erakusten du eta konfiantza-tarteen eraketa oso zaila da, baina lagin tamaina handia denean, 30 baino handiagoa gutxi gorabehera, azken formulari jarraiki egin daiteke, limitearen teorema zentralari esker."}
{"id": "89387", "revid": "105290", "url": "https://eu.wikipedia.org/wiki?curid=89387", "title": "Sendotasun (estatistika)", "text": "Estatistikan, sendotasuna edo jasankortasuna zenbatesle, eta zabalago, estatistika-prozedura edo tresnei buruz bilatzen den propietate bat da. Zenbatesle bat edo bestelako estatistika-tresna bat sendoa edo jasankorra dela esango da, horien garapen eta kalkuluan ezarritako eredu, suposizio eta hipotesiak guztiz bete ez arren, zenbatesle eta tresna horiek baliozkoak izaten eta bere propietateak atxikitzen jarraitzen dutenean.\nAdibidez, batez besteko aritmetiko sinplea zenbatesle sendoa ez dela esaten da, aurretik espero ez baina azal daitezkeen \"outlier\" edo muturreko datuen eraginaren pean geratzen delako neurri handi batean. Honako datu hauetarako zentroa edo batez bestekoa 10 izatea espero bada ere\n 10- 10 - 10 - 10 - 10 - 100\nbatez besteko aritmetikoak 150/6=25 emaitza erakusten du, 100 balioa duen muturreko datuaren mendean geratu delako. Kasu hauetarako, mediana zenbatesle sendoa dela esaten da, 100 datua barneratura ere, Me=10 emaitza lortzen delako."}
{"id": "89391", "revid": "105290", "url": "https://eu.wikipedia.org/wiki?curid=89391", "title": "Batezbesteko koadratiko", "text": "Batezbesteko koadratikoa honela kalkulatzen den batezbestekoa da, datuak formula_1 izanik:\nBatez besteko erroreak kalkulatzeko erabili ohi da, datu negatiboak eta positiboak elkarrekin konpentsa ez daitezen, batez besteko aritmetiko sinplean gertatzen den bezala.\nAdibidea.\nMarka jakin bateko poteak 100 gramo eztiz bete behar dira, etiketan ezartzen denaren arabera. Pote batzuk zehaztasunez pisatu eta datu hauek bildu dira:\n 106 95 102 99 100 98 104 97 103 94\nPoteak betetzeko orduan sortzen den batez besteko errorea kalkulatzeko, pisu guztien batez bestekoa kalkulatu eta 100 gramoko balio nominalarekin erkatu. Datu hauetarako, batez besteko aritmetiko sinplea 99.8 gramokoa da eta beraz, esan liteke datu hauen arabera oro har 100-99.8=0.2 gramoko gutxiegizko errorea bakarrik sortzen dela. Emaitza hau ez da, argi denez, adierazgarria, gehienetan errorea askoz handiagoa baita. Emaitzaren adierazgarritasun eza gutxiegizko eta gehiegizko pisuen konpentsazioan datza.\nBeste irtenbide bat, formula_3 errore absolutuen batez bestekoa kalkulatzea. Adibideko datuetarako:\n 6 5 2 1 0 2 4 3 3 6\nBatez besteko errore absolutua 3.2 gramokoa da. Emaitza hau bai dela adierazgarria, baina eragozpen gisa, balio absolutuak kalkulu aljebraikoa zaildu egiten duela esan behar da.\nEgokiena beraz, batez besteko koadratikoa kalkulatzea da, formula_4 erroreen gainean:\nformula_5\nHonela, poteak betetzeko orduan batez besteko errorea 3.74 gramokoa izango da oro har."}
{"id": "89394", "revid": "512", "url": "https://eu.wikipedia.org/wiki?curid=89394", "title": "Osteomielitis", "text": "Osteomielitisa hezurraren edo hezur muinaren gaixotasun serio eta arriskutsua da, gehienetan bakterio piogenikoek edo mikobakterioek sortua. Hezur ehunean agertzen den infekzioa da. \"Staphylococcus aureus\" bakterioek sortutakoa da orokorrean, baina batzuetan zenbait onddok sor dezakete.\nGaitz hau bi motatakoa izan daiteke, kronikoa edo akutua.\nOrganismo patogeno hauek, hezur barruan abzesu bat sortzen, hau da, zorne pilaketa handia. Abzesu honek hezurra isolatzen du eta odola ez da ailegatzen, gaixotasuna akutua bada. Gaixotasuna kronikoa bada, prozesua ezberdina da, azken ondorioa berdina izanik. Hezur ehunaren nekrosiaren eraginez, odola ez da hezurrera ailegatzen. Gaitz hau urte askotan existitu daiteke, era intermitentean.\nGaixotasun honek ez dakar heriotzarik, baina anputazioak beharrezkoak izaten dira batzuetan.\nKausak.\nNormalean osteomielitisaren kausa infekzio bakteriarra da. Infekzio hau gorputzean ematen da eta odolaren bidez hezurrera ailegatzen da, nekrosia eta zornea eraginez. Infekzioaren arrazoia kolpe edo trauma gazte bat izan ohi da. Azken hau berdin eman daiteke umeetan edo pertsona helduetan. Umeetan, batez ere jaioberrietan, hezur luzeetan ematen da, femurrean kasu. Pertsona helduagoetan orno eta pelbis-aldean ematen da.\nBeste kausa garrantzitsua trauma baten ondoren sortutako infekzioa hurbila da. Zaineko injekzioek edo diabetesak probabilitate handitzen du, infekzioak hezurrera bide zuzen duelako (odolaren zehar). Protesiak izatea edo larruazaleko ultzerazioek ere zerikusia dute osteomielitisaren kontrakzioan.\nHonez gain, immunitate-sistema ahula duten pertsonek, gaitz hau harrapatzeko probabilitate handiagoa dute. Hau adibidez HIES-a duten pertsonek jasan dezakete, zelula faltziformeetan (globulu gorriak) gaixotasun ezberdinak jasaten dituztelako. Kimioterapia edo esteroideak hartzen dituzten pertsonetan agertzeko aukerak handiagoak dira.\nSintomak.\nOsteomielitisan agertzen diren sintomak ez dira estandarrak, hau da, indibiduo bakoitzak sintoma ezberdinak esperimentatzen ditu. Hala ere, kalifikazio orokorra egin daiteke:\nDiagnostikatze metodoak.\nDiagnostikatzeko zenbait metodo erabiltzen dira. Normalean, X izpiak, ekografia, biopsia edo odol-analisiak egiten antzematen da osteomielitisa.\nTratamendua.\nTratatzeko zenbait aukera aurki dezakegu. Batzuk gaixotasunaren aurka jokatzen dute, baina beste batzuk aringarriak dira, hau da, mina deuseztatzen dute."}
{"id": "89395", "revid": "105290", "url": "https://eu.wikipedia.org/wiki?curid=89395", "title": "Kuartil arteko ibiltarte", "text": "Estatistikan, kuartil arteko ibiltartea sakabanatze neurri absolutu bat da. Honela izendatu eta kalkulatzen da:\nnon Q1 eta Q3 lehenengo eta hirugarren kuartilak diren hurrenez hurren.\nZenbat eta handiagoa izan, sakabanatzea handiagoa izango da, baina ezin da finkatu balio bat sakabanatze handia erakusten duenik. Dagokion sakabanatze neurri erlatiboa, datu-multzo ezberdinen sakabanatzeak erkatzeko, kuartil arteko ibiltarte erlatiboa da."}
{"id": "89396", "revid": "371", "url": "https://eu.wikipedia.org/wiki?curid=89396", "title": "Rayo Vallecano de Madrid", "text": ""}
{"id": "89397", "revid": "105290", "url": "https://eu.wikipedia.org/wiki?curid=89397", "title": "Ibiltarte erlatibo", "text": "Honela izendatu eta kalkulatzen den sakabanatze neurri erlatiboa da ibiltarte erlatiboa:\nhau da, ibiltartea zati batez besteko aritmetiko sinplea da. Eragozpen gisa, neurri jasankorra ez dela esan behar da, hau da, muturreko datuek eragin nabaria dute bere emaitzan, ibiltartearen bitartez."}
{"id": "89479", "revid": "119347", "url": "https://eu.wikipedia.org/wiki?curid=89479", "title": "Kale Dor Kayiko", "text": "Kale Dor Kayiko (KDK) Euskal Herriko ijitoen kultura eta gizarte arloko elkartea da, Txurdinagan (Bilbo) egoitza nagusia daukana, eta Otxarkoaga (Bilbo), Erandio eta Portugalete (Bizkaia) eta Irunen (Gipuzkoa) ere ordezkaritza bana duena.\nTopaketak, aldizkaria, ipuin eta flamenko lehiaketak eta urteroko sariak antolatzen dituzte, besteak beste.\nArduradunak.\nOscar Vizarraga eta Unai Rodriguez (Txurdinaga), Leire Goikoetxea (Otxarkoaga), Laura Ortega (Erandio), Ruth Mora (Portugalete) eta Ainara Pina (Irun) elkarteko arduradunak dira."}
{"id": "89482", "revid": "6327", "url": "https://eu.wikipedia.org/wiki?curid=89482", "title": "Santa Marina ospitale", "text": ""}
{"id": "89484", "revid": "201", "url": "https://eu.wikipedia.org/wiki?curid=89484", "title": "Osteomielitisa", "text": ""}
{"id": "89485", "revid": "119347", "url": "https://eu.wikipedia.org/wiki?curid=89485", "title": "Lizardi Mintza Taldea", "text": "Lizardi Mintza Taldea (LMT) Bilboko euskara elkartea da, 1989an sortua, AEK erakundeak Txakur Kalean (Zazpikaleak) duen \"Lizardi\" euskaltegiaren inguruan diharduena.\nElkarteak kultura ekintzak natura arlokoekin uztartzen ditu, mendi irteerak eta bestelako txangoak antolatuz."}
{"id": "89486", "revid": "6950", "url": "https://eu.wikipedia.org/wiki?curid=89486", "title": "San Nikolas eliza (Bilbo)", "text": "San Nikolas eliza Bilboko Zazpikaleetan dagoen tenplu katoliko bat da.\nKokalekua.\nAreatzaren aurrean kokatua. G\u00f3mez de la Torre jauregiaren eta Bilboko Bankuaren egoitzaren alboan eta EuskoTren eta Bilboko metroaren geltokia elizaren atzealdean dago, Itxaropena kaleko pilotalekuarekin batera, eta albo batean Banco de Bilbaoren lehenengo eraikin eta egoitza dauka. Bestela, Arriaga Antzokia ere San Nikolasetik metro batzuetara dago.\nHistoria.\n1756an inauguratu zuten. Barrualdean, bost erretaula ditu rokoko estilokoak. Juan de Iturburu lekeitiarrak Juan de Agirrerekin batera bi egin zituzten, 1752tik 1756ra: Urrikalmenduarena eta San Krispinekoa. San Blas eta San Nikolasena Juan de Iturburuk bakarrik egin zituen, 1756tik 1758ra. Erretaula horien eskulturak Juan Pascual de Menak egin zituen.\nEraikina.\nEstilo barrokoan eraikia dago."}
{"id": "89487", "revid": "536", "url": "https://eu.wikipedia.org/wiki?curid=89487", "title": "Estatistiko", "text": "Estatistikan, estatistikoa lagin bateko datuekin kalkulatutako neurri bat da, parametro bat zenbatetsi edo froga estatistiko bat egiteko baliatzen dena. Zenbatesleak estatistikoak dira, lagin batezbestekoa edo lagin bariantza esaterako, baina baita ere parametro jakin bat zenbatetsi gabe, probabilitate-eredu bat nahiz populazioak aztertzeko erabiltzen den beste edozein lagin neurri, hala nola khi-karratu estatistikoa eta t estatistikoa."}
{"id": "89488", "revid": "119347", "url": "https://eu.wikipedia.org/wiki?curid=89488", "title": "Johanna ekaitza", "text": "Johanna ekaitza edo \"zikloia\" 2008ko martxoaren 8an Ozeano Atlantikoan sortu eta mendebaldeko Europan kalte material handiak eragin zituen behe presio gune indartsua izan zen. 200 Km/h-ko haize-boladak eragin zituen.\nEragina Euskal Herrian.\nJohanna ekaitzak 120 kilometro orduko haizea eragin zuen Euskal Herriko gune altuetan, horrez gain, Donostiako Parte Zaharrean eta Paseo Berrian eta Zarauzko malekoian kalte handiak eragin zituen.\nBermeon itsasoak hilabete batzuk lehenago itsasoak kaltetutako kaiaren beste zati bat eraman zuen. Bilboko portua erabat itxi zen eta petroliontzi eta kargaontzi handiek kanpoaldean itxaron behar izan zuten, eguraldia hobetu arte."}
{"id": "89489", "revid": "4380", "url": "https://eu.wikipedia.org/wiki?curid=89489", "title": "2008ko martxoko enbata", "text": ""}
{"id": "89493", "revid": "1545", "url": "https://eu.wikipedia.org/wiki?curid=89493", "title": "Aha", "text": "Aha Egiptoko I. dinastiako bigarren faraoia izan zen.\nManetonek Atotis deitu zuen, Sexto Julio Afrikano eta Eusebio Zesareakoaren arabera. Teti izena jasotzen du Abidoseko Errege Zerrendan eta It Turingo Errege Kanonean.\nManetonek, 57 urteko erregealdi bat ematen dio, Sexto Julio Afrikanoren arabera, edo 27, Eusebio Zesareakoaren arabera.\nBizitza.\nMenes edo Narmerren semea zen, Sexto Julio Afrikanoren arabera. Jatorria Goi Egipton izan eta Behe Egiptoko Neithotep printzesarekin ezkondu zen, bere emazterik garrantzitsuena, bere seme eta oinordeko izango zen Dyer, ohaide batekin izango zuen arren. Neithotepen hilobia, B14a da faraoiaren hilobiaren ondoan dagoena.\nManetonen arabera, Atotisek Menfisen jauregi bat eraikiarazi zuen eta medikuntza praktikatu zuen, gorputzak irekitzeko teknikari buruzko tratatuak idatziz. Palermoko Harrian, bere erregealdian, Kanaanekin merkataritza harremanak izan zirela eta Nubia eta Libian gerran aritu zela adierazten da.\nBere garaiko eraikuntzak.\nAharen erregealdian datatuak daude Naqada eta Sakkaran aurkitzen diren bi hil multzo handi.\nZiuraski, B10-B15-B19 hilobian lurperatua izan zen, Umm el-Qaabeko nekropolian, Abidosen.\nBere garaiko testigutzak.\nBere izena, Aha, Abidos eta Saqqaran aurkitutako objektu ugaritan agertzen da.\nBolizko taulatxoetan, herrialdearen bateratzearen omenezko balizko oroitzapen jaialdiak ospatzen ikus daiteke. W. Helcken arabera, plaketako batek, errituzko sakrifizio batean, gizon bat hiltzen erakusten du.\nAbidosko errege nekropolitik datorren eta Kairoko Egiptoar Museoan dagoen zurezko taulatxo bat, honela itzuli da: \"Nubiak jo Horus Ahagatik. \"Jenty Imentyu\"ren jaiotza. \"Her-Peher-Ihu\"ko gotorlekuaren fundazioa\" (Vandier).\nBeste hipotesi batzuk.\nVon Beckerathek Menesekin identifikatu zuen, beste aditu batzuek, Narmerrekin, edo biekin, eta horregatik hartzen zuten lehen faraoi eta I. dinastiaren sortzaile bezala. Gaur egun, hipotesi hauek, zaharkitutzat hartzen dira."}
{"id": "89494", "revid": "119347", "url": "https://eu.wikipedia.org/wiki?curid=89494", "title": "Bide Ertzean", "text": "Bide Ertzean pop musika talde gipuzkoarra da, Tolosan eta 1998an Ubeda anaiek eta Karlos Aranzegik sortutakoa.\n2009ko urtarrilaren 16an 10. urteurreneko kontzertua egin zuten etxean, Tolosako Leidor aretoan.\nTaldea.\nDeabruak Teilatuetan taldearen alternatiba akustiko eta popero moduan sortu zuten Bide Ertzean Imanol eta Joni Ubeda anaiek, Karlos Aranzegirekin. Lehen disko laburretik hasita, gaur egungo euskal poetak musikatu ditu taldeak, batik bat Jose Luis Otamendi. Disko labur baten eta lau luzeren ondoren -Zure minari (Gaztelupeko Hotsak, 1999), Grisa (GH, 2000), Maite out (GH, 2002) eta Esan bare (GH, 2004)- beste bide bat hartu, eta 36ko gerran egin du geldialdia, Non dira diskoarekin (GH, 2006). 2009an Leidor Sessions zuzeneko diskoa eta DVDa grabatu zuen Tolosako Leidor antzokian, 10 urteko ibilbidea jasotzeko.\n\"Aupa, Karlos! Kafe bat hartuko dugu? Imak eta nik proposamen bat egin nahi dizugu\". Hala egin zion Joni Ubedak Karlos Aranzegiri proposamena, eta hortik sortu zen, 1998ko udan, Bide Ertzean. Ubedatarrak Deabruak Teilatuetan taldetik zetozen. Taldea sortu aurretik, hilabete batzuk lehenago, Dana lanbrotute ikustot muntaketan parte hartu zuten, Jose Luis Otamendi, Koldo Izagirre eta I\u00f1igo Aranbarri poetekin, eta Deabruak Teilatuetan taldearen alternatiba akustiko moduan eta poesiaren eta kantuaren arteko zubi moduan asmatu zuten Bide Ertzean.\nEta hala grabatu zituzten bost abesti, 1998ko udazkenean, Imanol Ubedak (ahotsa eta gitarra), Joni Ubedak (baxua eta koruak) eta Karlos Aranzegik (bateria), Fran Iturbe gitarristarekin (Jotakie) eta Labrit kantariarekin, Azkarateko Katarain estudioan (Nafarroa). Horietako bik Otamendiren hitzak zituzten, eta beste hirurak Ubeda anaiek sortutakoak ziren. Poesiaren eta kantuaren arteko zubi horretan, Zure minari diskoa (Gaztelupeko Hotsak, 1999) esanguratsua izan zen. Izan ere, Otamendiren poemak bildu zituzten osoki diskoan. Ordurako, taldea boskote bilakatua zen. Disko hark, halaber, Senideak elkartearen eskariz egindako \"Badator eguna\" kantua zekarren, Gorka Urbizuk (Berri Txarrak), Igor Elortza bertsolariak eta Ruper Ordorikak kantatzen zutena.\nBaina Bide Ertzean ez zen sortu besteren poemak kantatzeko, eta Grisa diskoan (Gaztelupeko Hotsak, 2000) eurek sorturiko hamahiru abesti bildu zituzten, I\u00f1igo Aranbarriren testu batekin batera. Grisa-ren musikari dagokionez, kolaborazioz beterik iritsi zen diskoa, musika harremanak egiteko bide dela erakutsiz. Hala, Gorka Urbizu, Xabier Solano (Etzakit), Betagarri taldeko metal hirukotea, Alos hari laukotea eta Mikel Erentxun entzun litezke Kaki Arkarazok ekoitziriko disko horretan. Dana lanbrotute ikustot eta Zure minari pop akustiko eta gozotik gertu zeuden, eta Grisa rocketik gertuago dago. Joserra Senperena pianista eta teklatu jotzailea taldeko kide bihurtu zen, eta Labritek utzi egin zuen, bakarkako ibilbideari ekiteko.\n\"Gutasuna\" zegoen Grisa diskoan, eta \"nitasuna\", berriz, hurrengoan: Maite out diskoan (Gaztelupeko Hotsak, 2002). Hamabi pop kantuetan aire barrukoagoa lortu nahi zuen Tolosako taldeak, eta horretarako, beste behin Otamendiren eta Aranbarriren letretara eta lehen aldiz Kirmen Uribe idazlearenetara (\"Atsegin ditut\") jo zuen; iragana eta geroa, itomena eta irtenbidea, itzala eta argia, kolorea eta grisa dikotomien erdian dauden gainontzeko letrak ubedatarrenak dira. Hirugarren disko luze horrek berezitasun bat ere badu: grabazio sistema aldatu egin zuten. Disko osoa ohi bezala jarraian grabatu beharrean, 2002ko apirilean hasi ziren grabatzen, eta uztailean jarraitu zuten.\nEstatu Batuetako eta Ingalaterrako poparen eraginpean landutako diskoa argitaratu zuten segidan, Esan bare (Gaztelupeko Hotsak, 2004). \"Pop britainiarraren edota estatubatuarraren unibertsoan sar daitekeen taldea da Bide Ertzean, eta jotzen edota kantuak sortzen ari garen heinean, baten edo bestearen eragina azaleratzen dugu\", zioen Joni Ubedak Esan bare-ren aurkezpenean. Hala aurkeztu zuen, berriz, diskoa Gotzon Uribe kazetariak: \"Euskaraz egindako pop musikan bere bidea egiten ari den banda baten diskoa da Esan bare. Eta popaz hitz egiten dugunean, Londres edo Kalifornia edo Baltimore edo Minnesota edo New Yorkez ari naiz, besteak beste, Bide Ertzean taldearen konposizio berrietan musika eraginak aurkitzeko. Denbora erdiak, melodia argitsuak eta errepikak elkartzen zaizkio pop-rock klasikotik edaten duen errepertorioari. Klasizismoa, melodia argiak, kristalinoak eta ahots liluragarriak darizkio Bide Ertzean bandari. Beatles, Brian Wilson, Big Star, Elliot Smith, Cars, Neil Young, JJ Cale, Costelo bezalako artistak edo Jayhawks berak ere, aurki daitezke testu zainduak dituzten abeste hauetan\". Testuei dagokienez, Esan bare-n ere poetei hartu zizkieten hitzak: \"Iritsi dira notiziak\", \"Zerotik hasi\" eta \"Zuhaitzaren denbora\" Kirmen Uriberenak dira, \"Konplotean dihardut\" Jose Luis Otamendirena da, eta Mikel Ibargurenena \"Hotel Bel-Air\".\nZortzi urteko ibilbidean bestelako geldialdi bat ekarri zuen Non dira diskoak (Gaztelupeko Hotsak, 2006). Espainiako 36ko gerra dute kantagai disko horretan, etxeko gertakizun batek bultzatuta. Izan ere, ubedatarren aitak behiala hauxe esan zien semeei: \"Nik jakin nahiko nuke gure aita non dagoen\"; ez baitaki non duen aita, eta aitona, berriz, fusilatu egin zioten. Etxean ordura arte tabu izan zen gai horri heldu, eta 13 abesti idatzi zituen Imanol Ubedak, baina disko biografikoa ez eta etxeko gerraz baino gehiago 36ko gerraz diharduen disko bat egin zuten. \"13 rosas rojas\" kantua (izenburua gaztelaniaz izan arren euskaraz abesten dute) gerraostean hil zituzten Juventudes Socialistaseko 13 emakumeen omenez egin zuten, Manuel Goenagak Usurbilgo gudari baten inguruan kontaturikoa ere jaso zuten (\"Manuel Goenagak kontatutakoa\"), eta \"Les dones del 36\" Kataluniako izen bereko elkartearen oroimenez sortu zuten.\nHitzek eraginda, dramatikotasun puntu bat du oraingoz Bide Ertzeanen azkena den disko horrek, eta musikari dagokionez ere apaindura gutxiko kantuak dira, ahotsa eta gitarra oinarri dutenak eta Joserra Senperenaren pianoak minimalismora eramaten dituenak. Beste behin, Gorka Urbizuk kolaboratu zuen diskoan, eta lehenengo aldiz Quique Gonzalez madrildarrak.\nBestalde, Bide Ertzeanen hamargarren urtemuga zela eta, jatorrizko hiru taldekideak -Ubeda anaiak eta Karlos Aranzegi- bildu egin ziren eta lehen diskoko kantuak eman zituzten kontzertu batean.\nAzken urteetan, I\u00f1igo Goikoetxeak (Gozategi) Fran Iturbe ordezkatu du kontzertuetan, Los Angelesen (AEB) bizi baita gaur egun gitarrista. Hala ere, 2009ko urtarrilaren 16an zuzeneko diskoa eta DVDa grabatu zuen boskoteak Tolosako Leidor antzokian, \"Leidor Sessions\", eta bertan Iturbek hartu zuen parte. 2009ko udazkenean argitaratutako lan horretan bere ibilbide osoaren errepasoa egin du Bide Ertzeanek, eta kantu berri bat aurkeztu: \"Grafitti\".\nUbeda anaiek eta Karlos Aranzegik, Gorka Urbizurekin batera, Peiremans+ taldea osatzen dute (lehen Peiremans zen taldearen izena).\n2013an 77 izeneko diska atera zuten, trantsizioan girotutako lana baina nostalgiatik baino, hausnarketatik gehiago dute kantu berri hauek. Bidean erori ziren gazteak, bizirik iritsi zaizkigun balioak eta irakaspenak, askatu gabe jarraitzen duten korapiloak...\n2016an \"Zutaz kantatzeko\" diska-liburua plazaratu dute. Jon Eskisabel kazetariak idatzitako liburua janzten duen 14 abestitako CDa da."}
{"id": "89495", "revid": "46380", "url": "https://eu.wikipedia.org/wiki?curid=89495", "title": "Francisco Javier Lauzurika", "text": "Francisco Javier Lauzurika Torralba (Iurreta, 1890eko abenduaren 3a \u2013 Madril, 1964ko apirilaren 12a) euskal artzapezpikua izan zen, Gasteziko apezpikua izandakoa.\nBiografia.\n1917ko ekainaren 2an apaiz ordenatua, 1931ko otsailaren 20an Pio XI.ak apezpiku izendatu zuen. 1937an Gasteiz, 1943an Palentzia eta 1949an Oviedoko apezpiku bihurtu zen. 1954ko urriaren 29an artzapezpiku bihurtu zen."}
{"id": "89497", "revid": "105290", "url": "https://eu.wikipedia.org/wiki?curid=89497", "title": "Helwan", "text": "Helwan (arabieraz: \u062d\u0644\u0648\u0627\u0646) Nilo ibaiaren ertzean dagoen Egiptoko hiri bat da. Kairoren aldiri bat da, 25 kilometro hegoaldera dagoena, Menfiseko hondakinetatik ekialdera, eta 230.000 biztanle dituena, 1989ko erroldaren arabera.\nHelwanek unibertsitatea du, Helwango Unibertsitatea. Inguruan, behatoki astronomiko bat dago. Behatoki hau, Halley kometa ospetsua ikusteko erabili zen.\nTokiko industriak, burdina, altzairua, zementua eta ehunak egiten ditu.\nHelwanen, Kairoko metroaren 1. ibilbidearen amaierako geltokia dago. Barnean hiru barruti ditu: Wadi Hof, Hadayek Helwan eta Maasara hain zuzen ere.\nHondakin arkeologikoak.\nAntzinako nekropoli bat, 1946an aurkitua eta ondoren industua, lehen dinastietako hondakinekin. 2004an, lurperaketa gehiago industu ziren. Hauen garrantzia, garai hartako Egiptoko gizarte piramidea islatzen dutela da. Apaiz edo burokrata handien hilobiak, herritar soil eta behe klaseko jendearen hilobietatik argi bereiz daitezke, hilerri honetan, ondo ezberdindutako bi lurperaketa mota baitzeuden. Aberatsen hilobiek, hogei eta ehun metro inguru arteko neurria dute. Hildakoen estatuak, ontziak eta bitxiak aurkitu dira, besoko baliotsu bat eta kareharriz eginiko bi metroko estatua bat kasu."}
{"id": "89498", "revid": "1310", "url": "https://eu.wikipedia.org/wiki?curid=89498", "title": "Akropolia", "text": ""}
{"id": "89499", "revid": "90204", "url": "https://eu.wikipedia.org/wiki?curid=89499", "title": "Zacar\u00edas Mart\u00ednez", "text": "Zacar\u00edas Mart\u00ednez N\u00fa\u00f1ez (Ba\u00f1os de Valdearados, Burgos, 1864ko azaroaren 5a - Santiago de Compostela, 1933ko irailaren 6a), agustindar erlijiosoa eta biologo espainiarra izan zen, Santiago Ram\u00f3n y Cajalen jarraitzailea.\n1881ean agustindar bihurtua, Natura Zientziatan doktoretza lortu zuen. Santiago Ram\u00f3n y Cajalen 1907ko \"Estudios biol\u00f3gicos\" liburuaren prologoa idatzi zuen. San Lorenzo de El Escorialen irakaslea izan zen. 1919an Huesca eta 1923an Gasteizko apezpiku bihurtu zen. 1927an Santiago de Compostelako elizabarrutiaren artzapezpiku ordenatu zuten.\nGasteizen bere omenezko kalea dago. Espainian, Huescan eta Sari\u00f1enan ere badaude."}
{"id": "89500", "revid": "56334", "url": "https://eu.wikipedia.org/wiki?curid=89500", "title": "Ashur-rabi II.a", "text": "Ashur-rabi II.a, Asiriako errege bat izan zen. Bere erregealdia, luzeenetako bat izan zen, 41 urtez gobernatu baitzuen, K.a. 1013tik K.a. 972 arte. Bere erregealdiari buruz, gutxi ezagutzen da, honi buruz, dokumentu gutxi mantendu baitira. Dirudienez, Ashurnasirpal I.a erregearen semerik gazteena zen. Ondoren, bere anaia zaharrena zen Salmanasar II.ak, eta, bere aurrekoa, bere iloba Ashur-nirari IV.a izan zen, K.a. 1013an errege bihurtu zuena. Bere erregealdia, arazoekin hasi zuen. Aramear erregeek, Pitru eta Mutkinu hiriak hartu zituzten (Tiglath-Pileser I.ak aurretik hartu eta kolonizatu zituenak). Honek, Mediterraneora bidaiatzera behartu zuen, eta estela bat eraiki zuen Atalur mendiaren inguruan.\nK.a. 972 arte gobernatu zuen, urte horretan hil eta bere seme Ashur-resh-ishi II.ak ordeztu zuen arte."}
{"id": "89502", "revid": "512", "url": "https://eu.wikipedia.org/wiki?curid=89502", "title": "Adad-shuma-iddina", "text": "Adad-shuma-iddina Babiloniako erregea izan zen. Kadashman-Harbe II.aren oinordekoa izan zen; hau elamdarren aldekoa bazen ere, Adad asiriarrek inposatu zuten.\nIgihalkida dinastiako Elameko azken subiraua izan zen Kidin-Hutran III.ak Babilonia hartu zuen Adad-shuma-iddinaren erregealdian, hau garaitu ondoren, eta denbora batez Sumerreko zati bat domeinatu zuen, baina badirudi asiriarrek kanporatu zutela. Ez dago iturririk ondoko garaiaz, baina Babilonia eta Elamen arteko gatazkak oraindik elamdar hurrengo dinastia izan zen sutrukida dinastiarekin jarraitu zuen.\nSei urtez gobernatu zuen, eta bere oinordekoa Adad-shuma-usur izan zen."}
{"id": "89503", "revid": "105290", "url": "https://eu.wikipedia.org/wiki?curid=89503", "title": "Batezbesteko geometriko", "text": "Batezbesteko geometrikoa honela kalkulatzen den batezbestekoa da, datuak formula_1 izanik:\nBatezbesteko geometrikoa hazkunde tasak kalkulatzeko erabili ohi da.\nErabilera.\nDemagun 1000 euroko kapitala ezarri dugula bi urteko epemugaz. Lehenengo eta bigarren urtean interes tasak %20 eta %10 dira hurrenez hurren. Zenbatekoa da urteko batez besteko interesa?\nBatezbesteko aritmetiko sinplea erabiltzen bada, erantzuna %15 da, baina emaitza hau ez da zuzena bi urtetan %15eko interes tasa batez ez genukeelako izango diru kopuru berdina.\nformula_3\nformula_4\nIkusten den bezala, kapitalizazio konposatua erabiliz, %15eko tasa batez diru pixka bat gehixeago izango litzateke. Benetako interes tasa pixka bat txikiagoa izango da beraz. Batez besteko geometrikoa erabiliz:\nformula_5\nEta honela batez besteko interesa %14.89 da. Ohartu behar da kalkuluak egiteko tasak gehi bat egin dela emaitza zuzena izan dadin.\nBatez besteko geometrikoaren formula erabili gabe ere eman daiteke batez bestekoa, batez besteko interes tasaren definizioa erabiliz:\nformula_6\nBeste egoera batzuetan, hazkunde edo interes tasak ez dira aldiro ezagutzen eta hasierako eta bukaerako guztirakoak bakarrik ezagunak ditugu. kasu hauetan batez besteko geometrikoaren formulak ez du balio, baina kontzeptualki bai erabil daitekeela. Adibidez, 2000 urtean zehar salmentak 1234 eurokoak izan badira eta 2005 urtean 2345 izan badira, zenbatekoa da urtez urteko batez besteko hazkunde tasa?\nUrtez urteko hazkunde tasa ezean, batez besteko hazkunde tasaren beraren definizioa hartzen da:\nformula_7\n%13.70 izan da beraz urtez urteko salmenten batez besteko hazkunde tasa."}
{"id": "89504", "revid": "46380", "url": "https://eu.wikipedia.org/wiki?curid=89504", "title": "Leopoldo Eijo", "text": "Leopoldo Eijo y Garay (Vigo, 1878ko apirilaren 11 - Madril, 1963ko uztailaren 31), apezpiku eta idazle galiziarra izan zen.\nBiografia.\nBost urte zituela Sevillara joan zen, hantxe hasi zen apaiztegian. 1900ko abenduaren 27an apaiz bihurtu zen.\n1914an Tui eta 1917ko martxoaren 22an Gasteizko apezpiku bihurtu zen. 1923an Madrilgo apezpiku izendatua, 40 urtez bertoko apezpikua izan zen. Hantxe Primo de Riveraren diktadura, Espainiako Bigarren Errepublika, Gerra Zibila eta frankismoa bizi zen. Frankismoaren alde zeuden apezpikuen artean zegoen. 1946an, Pio XII.ak Mendebaldeko Indietako Aitalehen izendatu zuen.\nLanak.\nReal Academia Espa\u00f1ola, Zientzia Moral eta Politikoen Espainiako Erret-Akademia eta Real Academia Galega erakundeen kidea ere izan zen."}
{"id": "89505", "revid": "90204", "url": "https://eu.wikipedia.org/wiki?curid=89505", "title": "Hattusili III.a", "text": "Hattusili III.a errege hitita bat izan zen. K.a. 1265 eta K.a. 1237 bitartean gobernatu zuen. Gaztea zenean, bere trebetasun militarragatik, eta, ondoren, bere bake hitzarmenengatik nabarmendu zen.\nMursili II.aren semea eta Muwatallis II.aren anaia txikia zen. Azken honek, tronuratu eta hiriburua, Tarhuntassara eraman zuenean, Hattusili, erresumaren iparraldea gasgastar tribuen erasoetatik defendatzeko ardurarekin geratu zen, kargu honetan, militar eta lider bezala trebetasuna erakutsi zuelarik. Muwatallisen seme zen Urhi-Teshuben erregealdian karguan berretsia, Nerik hiri sakratua birkonkistatu zuen, are ospe gehiago eman ziona. Bere eragin eta lidertzagatik beldurrez, Urhi-Teshub, Hattusili kargutik kentzen saiatu zen, azken honek irabazi zuen gerra zibil bat sortu zuelarik.\nTronura iritsi zen, beraz, gobernu esperientzia handiarekin, eta erregealdi baketsu bat lortzeko asmoz erabili zuen, horretarako, Urhi-Teshuben anaia txikia eta bere iloba zen Kurunta, Tarhuntassako gobernari bezla izendatuz, Urhiren erregealdian, erresumako hiriburu izateari utzi ziona. Kanpo politikari dagokionez, Babilonia, Egipto, honekin Muwatallisen garaitik mantentzen ziren etsaitasunekin amaitzeko bake hitzarmen bat sinatuz, eta Asiriarekin harreman onak mantendu zituen, azken honi, Mitannirekiko nagusitasuna onartu ziolarik, mitanniar matxinatua zen Sattuara II.ari laguntzeari uko eginez.\nBere asmoak baketsuak izan arren, gasgastarren aurka aritu behar izan zuen iparraldean eta Arzawako altxamendu baten aurka, Piyamaradu matxinatua buru zuena (Muwatallisen garaian jada bazebilena), arrakasta esanguratsuak lortzeko gai izan ez zelarik.\nHil ondoren, bere oinordekoa, bere seme Tudhalia IV.a izan zen, oso argi ez dauden arrazoiengatik, Nerikkali seme nagusiaren ordez oinordeko izendatua."}
{"id": "89506", "revid": "119247", "url": "https://eu.wikipedia.org/wiki?curid=89506", "title": "Barra-diagrama", "text": "Estatistikan, barra-diagrama edo zutabe-diagrama laukizuzen formako barrak edo zutabeak dituen datu-diagrama bat da, irudikatu nahi diren zenbakizko balioen araberako luzerekin. Zutabe-diagramak zenbakizko balioak alderatu (adibidez, hiri zenbaitetako biztanlerien arteko ezberdintasunak irudikatzeko), datu-multzo batean maiztasunak azaldu (zinemara azken hilabetean zenbat aldiz joan diren galdetu ondoren, balio bakoitzeko portzentajeak) nahiz datu-multzo zenbaiten arteko ezberdintasunak aztertzeko (bi eskoletara joaten diren haurren sexu banaketa alderatzeko) erabiltzen dira. Bereziki bere sinpletasunagatik eta barren luzerak bistaz alderatzen puntu, azalera edo beste elementu grafikoak baino errazagoak direlako erabiltzen da barra-diagrama. Hori dela eta, sektore-diagrama eta beste diagrama konplexuagoak baino egokiagotzat jotzen da. Finean barra-diagrama besterik ez den histograma ere maiz erabiltzen da aldagai koantitatibo jarraituak irudikatzeko. Egun, kalkulu-orriek eta estatistika-programa gehienek barra-diagramak aukera anitzekin (barrak bertikalean nahiz horizontalean, barretan etiketak, kolorea emanez eta ardatzetan nahi den testua jarriz) burutzen dituzte. Barra-diagrama asmatu zuena William Playfair izan zen 1803, \"The Treatise of Numerical Opinions\" liburuan. Barra diagrama da egun gehien erabiltzen de grafikoa, histograma baino gehiago, barra diagrama aukera asko eskaintzen dituelako aldaketak egiteko, barrak horizontalean, bertikalean, eta kasu batzuetan ere zeharka jarri daitezke, sektore diagrama moduan, izar-diagrama osatzeko, bi aldagai edo gehiago konbinatuz; era berean, erabil daiteke behatutako maiztasunekin, edo portzentajeekin, baino datuei daogkien kontingentzia-taulatik ateratzenen diren balioak ditu erreferentzia nagusi moduan. Software ugari dago barra diagrama egiteko, Excel, SPSS, SAS eta baita Google Charts-en ere. Horretaz gainera, estatistikako institutuek hainbat argitalpenetan erabiltzen dituzte, langabeziari buruzko datuak irudikatzeko, demografiari buruzko datuak irudikatzeko, eta hezkuntzari datuak ere bai. Abantaila nagusiak erraztasuna eta argitasuna da, barrak edonork interpretatzen dituelako, argi dagoelako barra horiek histograma irudikatzen dutela, datuen beste ezaugarriak bigarren maila batean utziz, eta lehentasuna emanez argitasunari, behar denean ere bestelako ezaugarriak sartuz hala nola frekuentzia absolutuak eta erlatiboak.\nBarra-diagramak elementuak alderatzeko.\nElementu zenbaiten gainean jasotako datuak edo egindako neurketak alderatzeko erabil daiteke barra-diagrama. Horretarako, nahikoa da elementu bakoitzari dagokion balioaren arabera, zutabe edo barra bat luzatzea. Ohikoa da diagrama marrazterakoan aurretik elementuak ordenatzea hartzen dituzten balioen arabera, elementuek ordena jakina duten kasuetan ezik (adibidez, alfabetikoki ordenatu edo ondoz ondoko urteetako neurketak irudikatzeko). Barrak modu bertikalean nahiz horizontalean jar daitezke. Diagrama argiagoa izan dadin zutabeek kolore bera izatea gomendatzen da. Une edo epe ezberdinetarako bizpahiru balio ere irudikatu ohi batera, elkarren ondoko barrak luzatuz kolore ezberdinetan.\nBarra-diagrama maiztasun-banaketa bat azaltzeko.\nAldagai bati buruz jasotako datuak taula batean biltzean maiztasun-banaketa bat sortzen da, balio edo kategoria bakoitza zenbat aldiz agertu den azaltzen duena. Maiztasun-taulak barra-diagrama baten bitartez irudika daitezke, ardatz batean aldagaiak hartzen dituen balioak eta beste ardatzean maiztasunak ezarriz. Barrek maiztasunen balioa adierazten dute kasu honetan.\nBalioak edo kategoriak eta, ondorioz, barrak ere, asko badira, komeni da diagramatik informazio argiagoa ateratzeko zutabeak altuera edo maiztasun handienetik txikienara ordenatzea. Aldagai koantitatiboen kasuan, ordea, komeni da aldagaiaren balioak txikienetik handienera jartzea, interpretazioa errazteko.\nDatu-multzoen arteko ezberdintasunak aztertzeko.\nAldagai berari buruz, datu-multzo anitz jaso direnean, interesgarria izaten da horien artean dauden ezberdintasunak aztertzea. Adibidez, eskola. publiko eta pribatuetan matematika-froga batean izandako emaitzak alderatzea jakingarri suerta daiteke; era berean, urte batetik bestera hiritarren botu-preferentziak nola aldatu diren ere azter daiteke. Kasu horietan bi maiztasun-banaketa edo gehiago alderatu behar dira. Horretarako, barra-diagramak bi datu multzo (edo gehiago) batera irudikatzeko aukera eskaintzen du, balio edo kategoria bakoitzean datu-multzo bakoitzeko maiztasunak elkarren ondoko barren bitartez adieraziz.\nBarra diagramak eratzeko gidalerroak.\nDatu-diagrama guztiak bezalaxe, barra-diagramak sinpletasuna eta argitasuna behar ditu. Horretarako, gidalerro hauek jarraitzea gomendatzen da:\nBarra diagramak eratzeko softwarea.\nDatu-diagrama guztiak bezalaxe, barra-diagramak eratzeko softwareak hiri kategoriatan sailka daitezke: kalkulu-orriak, estatistika-softwarea, horietako zenbait grafikoak egiteko berezituak, diagramak online eratzeko tresnak eta azkenik marrazketa-softwarea. Softwarearen kalitatea barra-diagrama diseinatzeko malgutasunean eta irteera-formatoen aniztasunean (SVG, ...) oinarritzen da. Kategoria horien arabera, barra-diagramak eratzeko software arrunten zerrenda bat hau izan daiteke:\nKalkulu-orriak\nEstatistikarako softwarea\nEstatistika grafikoetarako softwarea\nOnline tresnak\nMarrazketa-softwarea\nBarra-diagramak Microsoft Excelekin.\nMicrosoft Excel da munduan gehien erabiltzen den kalkulu-orria. Interfazearen erabilera aski sinplea da: erabiltzaileak datu multzo bat aukeratu eta horri dagokion datu-diagrama irudikatzeko aukerak eskaintzen ditu elkarrizketa-koadro zenbaitetan zehar, besteak beste zutabe-grafikoa (barra bertikalak) eta barra-grafikoa (barra horizontalak). Horien baitan programak barren itxura, etiketak eta ardatzen ezarpenetarako aukera zabala eskaintzen du, baina lehenetsitako aukerak erabiliz diagrama kaskarrak sortzen direla aipatu da zenbaiten aldetik. Bereziki, lehen aukeren artean hiru dimentsiotako barrak, kono, zilindro eta piramide itxura duten barrak eskaintzea kritikatu da, printzipioz grafikoetan erabili behar ez direnak. Gainera, lehenetsitako koloreen aukeraketa, diagrama barruko lerroak eta itzalak diagramaren kaltetan izatea ere aipatu dira eragozpen moduan. Horrela, Excelen diagrama kaskarrak egitea erraza eta txukunak egitea zaila dela aipatu da. Diagrama SVG eta maiz erabilitako beste formato batzuetara bihurtzearen zailtasuna ere eragozpenen artean dago.\nBarra-diagramak R softwarearekin.\nR estatistika kalkuluak eta datu-diagramak egiteko softwarea da. Erabiltzaileak aginduak idatzi behar ditu leihoan, datuak ere bertan idatziz edo beste fitxategi batetik hartuz. R softwareak hainbat datu-diagrama zuzenean egiteko aukera esakintzen du, diagramaren parametro guztiak (etiketak, ardatzak, koloreak) erabiltzailearen esku utziz. Barra-diagramak egiteko barplot agindua eskaintzen du, hainbat parametrorekin. gplots paketea baliatuz, barra-diagrama osatuagoak egiteko aukera eskaintzen barplot2 aukeraren bitartez.\n &gt; x=c(1,1,2,2,2,3,1,1,2,2,3,4,1,1,1,1,2,2,2,3,4,2,1,1,1) #x izeneko datuak definitu\n &gt; y=c(1,1,1,2,2,2,2,2,3,4,2,2,2,1,1,3,3,3,3,3,2,2,2,4,4,2,2,3) #y izeneko datuak definitu\n &gt; portzentajex=\n (table(x)/sum(table(x)))*100 \n &gt; portzentajey=\n (table(y)/sum(table(y)))*100 #maiztasun erlatiboen kalkulua egin eta emaitzari izena eman\n &gt; list(portzentajex)\n &gt; list(portzentajey) #maiztasun erlatiboen taulak erakutsi\n &gt; batera=cbind(portzentajex,portzentajey) #bi maiztasun erlatiboen taula bateratu eta izena eman\n &gt; library(\"RSvgDevice\") #diagrama SVG formatoaz burutzeko paketeari deitu\n &gt; devSVG(\"barra.svg\") #SVG diagrama-fitxategia izendatu\n &gt; barplot(batera, #bi taulen barra-diagrama egin\n beside=TRUE, #zutabeak elkarren ondoan jarri\n col=terrain.colors(4), #zutabeen koloreak definitu\n ylim=c(0,50), #y ardatzaren mugak\n las=1, #ardatzetako eskalak horizontalean\n ylab=\"%\", #y ardatzeko izenburua\n main=\"Ikasleek lorturiko hizkuntza maila\", #diagramaren izenburua\n cex.lab=1.5, #ardatzeko izenburuaren letra-tamaina\n names.arg=c(\"2005\",\"2010\") #zutabe-multzoei izena jarri\n &gt; legend(\"topright\", c(\"1\",\"2\",\"3\",\"4\"), cex=1, fill=terrain.colors(4)) #koloreen kode-taula osatu\n &gt; dev.off() #atera"}
{"id": "89507", "revid": "119347", "url": "https://eu.wikipedia.org/wiki?curid=89507", "title": "Prudencio Melo", "text": "Prudencio Melo y Alcalde (Burgos, 1860ko apirilaren 27a - 1945eko urriaren 31), Espainiako artzapezpikua izan zen, Gasteizko apezpikua izandakoa.\nBiografia.\n1883an apaiz ordenatua, 1913an Gasteiz eta 1917an Madrilgo apezpiku bihurtu zen. 1923an Valentziako artzapezpiku izendatu zuten eta hantxe egon zen 85 urte zituela hil zen arte."}
{"id": "89508", "revid": "336", "url": "https://eu.wikipedia.org/wiki?curid=89508", "title": "Piyamaradu", "text": "Piyamaradu Mendebaldeko Anatoliako gobernari bat izan zen, K. a. XIII. mendearen lehen erdialdean, Muwatallis II.a, Urhi-Teshub eta Hattusili III.a errege hititen garaian.\nPiyamaradu noble hitita bat izan zen. Gorteak arbuiatu ondoren, Ahhiyawa erresumara ihes egin zuen, non, Ahhiyawaren basailu zen Milawatarekin senidetasun harremanak ezarri zituen. Milawatatik, arrakastaz inbaditu zuen Wilusa, bertako errege bihurtuz.\nPiyamaraduren arrakastengatik asaldatuak, tokiko basailu hitita batzuk, hura botatzen saiatu ziren, baina huts egin zuten, eta, izan ere, Piyamaraduk, horietako baten aurka, Lesbos uhartea konkistatu zuen. Bere etsaien boterearen hedapen honen aurrean, Muwatallis II.ak, Piyamaradu Wilusatik botatzea lortu zuen armada bat bidali zuen, aldi berean, tronuan, aurreko erregea ezarriz. Baina ez zuen Piyamaradu harrapatzerik lortu, ihes egin zuena, beharbada, Milawatara itzuliz.\nErbestetik, Piyamaraduk, hititen aurkako matxinada sustatzen jarraitu zuen, eta aukera berri bat izan zuen Hattusili III.aren erregealdian, Mendebaldeko Anatoliako estatu batzuk, independente bihurtzen saiatu zirenean. Hattusilik, beste armada bat bidaliz erreakzionatu zuen, Piyamaradu berriz garaituz, eta hau, Milawatara ihes egitera behartuz, eta, hititak erresuma honetan sartu zirenean, Ahhiyawara. Bigarren ihesaldi honen ondoren, Piyamaradu historiako erregistroetatik desagertzen da.\nFroga dokumental sendorik gabe, Piyamaraduk, Priamorentzako oinarri bezala balio izan zuela iradoki da, berak konkistatu zuen Wilusa, Troiarekin identifikatzen baita."}
{"id": "89509", "revid": "90204", "url": "https://eu.wikipedia.org/wiki?curid=89509", "title": "Sebasti\u00e1n Herrero", "text": "Sebasti\u00e1n Herrero Espinosa de los Monteros (Jerez de la Frontera, 1822ko urtarrilaren 20a - 1903ko abenduaren 9), Espainiako kardinala izan zen, Gasteizko apezpikua izandakoa.\nBiografia.\nAmaren partetik Monte Olivarreko markesen senidea, Filosofia ikasi zuen eta Mor\u00f3nen abokatu izateari ekin zion 1856an apaiztegian sartu arte. 1860an apaiz ordenatua, 1875ean Pio IX.ak Cuencako apezpiku izendatu zuen. 1876 eta 1880 artean Gasteizko apezpikua izan zen, 1882an, berriz, Oviedokoa eta 1883an Kordobakoa.\n1898an Leon XIII.a Valentziako artzapezpiku bihurtu zen eta bost urte georago kardinal. 1903an konklabean parte hartu zuen."}
{"id": "89510", "revid": "1545", "url": "https://eu.wikipedia.org/wiki?curid=89510", "title": "Sebastian Herrero", "text": ""}
{"id": "89511", "revid": "536", "url": "https://eu.wikipedia.org/wiki?curid=89511", "title": "Milawata", "text": "Milawata, Mileto herriaren izen hitita izan zen Akaia edo Ahhiyawaren (hititeraz) hiri aliatuetako bat izan zen, baita estatu independente txiki baten hiriburua ere.\nMursili II.aren erregealdiko laugarren urtean, Gulla eta Mallazti ofizialek zuzendutako hititek eraso zuten, hiriak, Arzawako erregeari emandako laguntzagatik mendeku bezala. Erasotzaileek, irabazi egin zuten eta Hattusasera, indartsu, harrapakinarekin eta preso hartutako pertsonekin itzuli ziren. Denbora batez hititen mende egon ondoren, Muwatallis II.aren erregealdian berriz independente bihurtu zen, eta Atpak gobernatu zuen. Piyamaraduk, ustez Lesboseko gerlari bat eta arzawatar ausartez osaturiko armada bat zuzentzen zuena, Ahhiyawaren zerbitzura jarri zen hititen aurkako balizko borroka batean, eta, ondoren, Atparen alabarekin ezkondu zen."}
{"id": "89512", "revid": "46380", "url": "https://eu.wikipedia.org/wiki?curid=89512", "title": "Carmelo Ballester", "text": "Carmelo Ballester Nieto (Cartagena, 1881eko otsailaren 15a \u2013 1949ko urtarrilaren 31) Espainiako artzapezpikua izan zen, Gasteizko apezpikua izandakoa.\nBiografia.\n1903an apaiz ordenatua, 1938ko maiatzaren 15an Pio XI.ak apezpiku izendatu zuen. Gerra Zibilean matxinoen alde egin zuen eta bitan izendatu zuten Espainiako Gorteetan prokuradore. 1943an Gasteizko apezpiku bihurtu zen eta hantxe egon zen 1948ko urriaren 9an Santiago Compostelakoaren elizbarrutiko artzapezpiku izendatua izan arte. Tamalez, ezin zuen kargua hartu hil baino lehen."}
{"id": "89513", "revid": "512", "url": "https://eu.wikipedia.org/wiki?curid=89513", "title": "Gian Galeazzo Sforza", "text": "Gian Galeazzo Sforza, baita Giovan Galeazzo Sforza ere, (1469ko ekainak 20-1494ko urriak 21, Milango seigarren dukea izan zen.\nAbbiategrason jaioa, zazpi urte baino ez zituen, 1476an, bere aita Galeazzo Maria Sforza hil zutenean eta bera Milango duke bihurtu zenean. Bere osaba Ludoviko Sforzak, dukeorde bezala aritu zen duke gaztearentzat, baina berehala kendu zion botere guztia eta, denbora batez, Milango izatezko agintari bihurtu zen Ludoviko. 1488an, Gian Galeazzo Isabel Napolikoa printzesarekin ezkondu zen, eta hiru seme-alaba izan zituzten, Francesco, Bona (Sigismundo I.a Poloniakoarekin ezkondu zena) eta Hipolita Maria (1501ean 7 urterekin hil zena).\nGian Galeazzoren 1494ko heriotzari buruz, Francesco Guicciardini historialari italiarrak, \"La Historia di Italia\" izeneko bere liburuan, honako hau esan zuen:"}
{"id": "89514", "revid": "6327", "url": "https://eu.wikipedia.org/wiki?curid=89514", "title": "Zikloi ez tropikala", "text": ""}
{"id": "89515", "revid": "336", "url": "https://eu.wikipedia.org/wiki?curid=89515", "title": "La ardilla roja", "text": "La ardilla roja 1993 urtean Julio Medemek eginiko filma da. \"Behiak\" filmaren ostean Medemen bigarren film luzea izan zen. Abestiak Santiago Auser\u00f3ni egitea eskatu zion, baina honek uko egin zion, garaian Kuban baitzegoen. \nIstorioa.\nUdako gau batean, Donostian, Jota (Nancho Novo) musikaria bere buruaz beste egitekotan dago. Baina bere burua itsasora botatzekotan dagoen lekuan neska bat (Emma Su\u00e1rez) moto istripu bat izan du. Jotak ospitalera eraman eta amnesia duela aprobetxatuz bere senargaia delaren planta egingo du.\nGrabazio-lekuak.\nGrabazioetako batzuk Donostian egin ziren. Besteak San Mart\u00edn de Valdeiglesias, Pelayos de la Presa, Usanos, Valsa\u00edn, El Pardo eta Madril izan ziren.\nKritika.\nFilmak kritika onak jaso zituen. IMDbn 7,2/10 du. "}
{"id": "89517", "revid": "65203", "url": "https://eu.wikipedia.org/wiki?curid=89517", "title": "Sigismundo I.a Poloniakoa", "text": "Sigismundo I.a Poloniakoa edo Sigismundo I.a Jagellon Zaharra (Kozienic\u00e9 1467ko urtarrilaren 1a -Krakovia 1548ko apirilaren 1a), Poloniako errege bat izan zen. Kasimiro IV.a Jagellon eta Elisabet Austriakoaren semea zen.\nMoskuko Printzerriaren aurkako borrokan, Smolensk galdu zuen 1514an, baina printzerri honen hedapena geldiarazi zuen habsburgotarrekin izan zuen ezkontza politikarekin eta Prusiaren okupazioarekin, 1520an. Arte eta literaturaren mezenasa izan zen.\nMilango printzesa zen Bona Sforza Milangoarekin, hiru seme-alaba izan zituen:"}
{"id": "89518", "revid": "105290", "url": "https://eu.wikipedia.org/wiki?curid=89518", "title": "Batezbestekoen arteko erlazio", "text": "Analitikoki froga daiteke batezbesteko harmonikoaren (formula_1), batezbesteko geometrikoaren (formula_2) eta batezbesteko aritmetiko sinplearen (formula_3) artean erlazio hau betetzen dela:\nBerdintza kalkulurako erabiltzen diren datu guztiak berdinak direnean gertatzen da.\nFrogapena.\nFrogapen anitz asmatu da erlazioa frogatzeko. Horietatik batzuk geometria erabiltzen dute."}
{"id": "89519", "revid": "336", "url": "https://eu.wikipedia.org/wiki?curid=89519", "title": "Lagin (estatistika)", "text": "Estatistikan, populazio batetik aukeratutako elementu multzoa da lagina, populazioaren adierazgarri, berauen gainean datuak jaso eta aztertuz populazio osoari buruzko zenbait ezaugarri edo parametro zenbatetsi edo hurbiltzeko erabiltzen dena. Horrela, ohizkoa da, lagineko datuen gainean, zenbatesleak kalkulatzea, parametroak kuantifikatzeko. Adibidez, 5 ikaslek osatutako lagin batean, lortutako kalifikazioak \"(5,4,3,2,1)\" direlarik, batezbestekoa 3 da, ikastetxe osoko ikasleek osatzen duten populazioko batezbestekoaren zenbatesle gisa erabiltzen dena.\nSarrera.\nLaginak populazio osoaren propietateak inferitzeko asmoz lortzen dira, eta, horretarako, populazioaren adierazgarriak izan behar dute (lagin adierazgarri bat teknikoki ausazko lagina deitzen da). Ezaugarri hori betetzeko, laginketa-teknika bat erabili behar da laginean subjektuak sartzeko. Kasu horietan, azterketa zehatz baten antzeko informazioa lor daiteke azkarrago eta merkeago.\nBestalde, batzuetan, laginketa biztanleria osoaren azterketa baino zehatzagoa izan daiteke, datu-kopuru txikiagoa maneiatzeak manipulazioan akats gutxiago ere eragiten dituelako. Nolanahi ere, lagineko banakoen multzoa benetan aztertutako subjektuak dira. \nLagina osatzen duten subjektuen kopurua biztanleria osoa baino dezente txikiagoa izaten da, baina nahikoa da zehaztutako parametroen zenbatespenak konfiantza-maila egokia izateko. Laginaren tamaina egokia izan dadin, kalkulua egin behar da. Lagina, hitzaren ikuspegi orokorrenetik, kalitate bereko baina kantitate handiagoko zerbaiten eskala txikiko irudikapena da. Laginek lortu nahi dena ondo dagoela frogatzeko balio dute, produktu osoaren kalitatea egiaztatu beharrik gabe. Hitz honen aplikazioak frogapen-eskala garrantzitsua duten eremu asko hartzen ditu; hala ere, ohikoenak kimika, biologia, ekonomia eta merkataritza (marketina) dira. Kimikan, lagin bat organismo edo substantzia baten zati txiki bat da, eta azterketa edo analisi eta proba esperimentalak egingo zaizkio. Lagin kimikoak arreta handiz hartzen dira organismotik, aztertu nahi den espeziea ez kaltetzeko eta, ustez, ezaugarri berak dituen hori eskala txikian ezagutzeko. Lagin biologikoa, lagin kimikoa bezala, baldintza beretan egiten da, eta, funtsean, helburu bererako.\nLagin-tamaina eta errore estatistikoa.\nLagina batetik populazio osorako ondorioak zabaltzean, errore bat sortzen da. Eskuarki, lagin-tamaina edo lagina osatzen duten elementuen kopurua zenbat eta handiagoa, errorea orduan eta txikiagoa izango da (eta alderantziz).\nErrorea bi eratara kontrola daiteke: aurrez ezarritako errore-maila baterako hartu beharreko lagin-tamaina finkatuz edota lagin-tamaina finko bati dagokion errorea kalkulatuz. Inferentzia estatistikoari dagokio errore honen azterketa, neurketa eta kontrola."}
{"id": "89520", "revid": "119550", "url": "https://eu.wikipedia.org/wiki?curid=89520", "title": "Moskuko Printzerria", "text": "Moskuko Printzerria, Moskovia () edo Moskuko Dukerri Handia (), XIV. mendetik XVI. menderaino existitu zen errusiar estatua izan zen. Moskuko Printzerri Handia, hala aipatua baita errusiar dokumentuetan, Kieveko Rusaren oinordekoa izan zen bere iparraldeko lurraldeetan, eta Errusiar Tsarerriaren aurrekaria; eta Errusiar Tsarerria, berriz, Errusiako Inperioaren aurrekaria izan zen.\nHistoria.\nMoskutar altxamendua.\nMongolen Inperioak Kieveko Rusaren lurrak inbaditu zituenean, Mosku Vladimir-Suzdalgo Printzerrian zegoen eta Txinarako bidean kokatutako garrantzi handirik gabeko herritxo bat baino ez zen. Mongolek Mosku 1238ko neguan erre zuten arren, basoz betetako bazter urrun batean egoteak, mongolen okupazioarekiko nolabaiteko segurtasuna eman zion herriari. Horrez gain, ibai ugarik, inguruko hiru itsasoetarako, Baltikoa, Beltza eta Kaspiarra, sarbidea eman zioten.\nMoskutar estatuaren eraketarako are garrantzitsuagoa izan zen printze handinahi, buruargi eta zortedunen gobernua. Moskuko lehen printzea, Daniel I.a Moskukoa edo Daniel Aleksandrovitx izan zen, 1302-1303an gobernatu zuena, eta printzerria bere familiarentzat, ruriktarrenzat ziurtatu zuena. Bere semea izan zen Ivan I.a Errusiakoak (1325 eta 1341 artean errege izan zena), \"Ivan Kalita\" (\"Ivan diru poltsa\") deitua, lider mongolengandik \"Vladimirren Printze Handia\" titulua jaso zuen. Modu estuan lan egin zuen mongolekin, beste errusiar printzerri batzuetatik zergak bilduz. Harreman honen ondorioz, itzal handia lortu zuen eskualdean, batez ere Moskuren etsai nagusi zen Tverren gainean. 1327an Eliza Ortodoxoa Vladimirretik Moskura aldatu zen, Printzerri berria handiagotuz."}
{"id": "89523", "revid": "9366816", "url": "https://eu.wikipedia.org/wiki?curid=89523", "title": "Errusiar Tsarerria", "text": "Errusiar Tsarerria (), errusiar estatu zentralizatuak, Ivan IV.a Errusiakoak 1547an tsar titulua hartu zuenetik Petri I.a Errusiakoak 1721ean Errusiar Inperioa sortu zuen arte, izan zuen izena da. Moskuko Dukerri Handiaren oinordekoa izan zen. Izen honekin, atzerriko estatuen mendekotasunetik aske zeuden errusiar lurralde guztiak batu ziren. Iturriren batzuek Errusiar Tsarerria oraindik ere Moskovia izenaz aipatzen jarraitu zuten."}
{"id": "89524", "revid": "65203", "url": "https://eu.wikipedia.org/wiki?curid=89524", "title": "Real Academia Espa\u00f1ola", "text": "Real Academia Espa\u00f1ola edo RAE () gaztelania arautzen duen erakundea da, 1713an ilustratuen talde batek sortua, Juan Manuel Fern\u00e1ndez Pachecoren zuzendaritzapean, Frantses Akademiak hasitako bideari jarraituz. Egoitza Madrilen du. Gaztelaniaz hitz egiten duten beste 21 herrialdeetako akademiekin batera, Asociaci\u00f3n de Academias de la Lengua Espa\u00f1ola izeneko elkartea eratu du. Bere arauak hainbat argitalpenetan jaso ditu eta nagusiak hauek dira: \"Diccionario de la Real Academia Espa\u00f1ola\" hiztegia, \"Ortograf\u00eda\" ortografia liburua eta \"Nueva gram\u00e1tica\" gramatika liburua. Argitalpen horiek neurri handi batean diru publikoaz finantzatu dira, baina haien edukia ez da lizentzia librearekin eskaintzen; gainera, lan horietako edukiaren zati handi bat hizkuntzako hainbat adituren obretatik hartu duen arren, RAEk bere lanetan ez du iturrien bibliografiarik argitaratzen.\nRAEk goiburu hau du: \u00ab\"Limpia, fija y da esplendor\"\u00bb (euskaraz: \"Garbitzen du, finkatzen du eta distira ematen du\").\nAkademikoak.\nAkademikoek bizitza osoko eserlekua dute eta letraz antolatzen dira. Hona hemen zerrenda:"}
{"id": "89525", "revid": "1545", "url": "https://eu.wikipedia.org/wiki?curid=89525", "title": "Espainiako Erret Akademia", "text": ""}
{"id": "89527", "revid": "336", "url": "https://eu.wikipedia.org/wiki?curid=89527", "title": "Ivan V.a Errusiakoa", "text": "Ivan V.a Alexeievitx Errusiakoa (; 1666ko irailak 6-1696ko urtarrilak 29) Errusiako tsarra izan zen bere anaia Petri I.a Errusiakoarekin batera, bien artean, Errusia, 1682 eta 1696 bitartean gobernatu zutelarik. Alexis I.a Errusiakoaren eta Maria Miloslavskayaren semerik gazteena izan zen. Bere erregealdia arrunta izan zen, fisikoki eta mentalki ezgaitua zegoen arren. Bere anaiarekin batera, Moskuko Jasokundearen Katedralean koroatua izan zen. Hil zenean, Migel Goiaingeruaren Katedralean lurperatua izan zen."}
{"id": "89530", "revid": "201", "url": "https://eu.wikipedia.org/wiki?curid=89530", "title": "Errusiar Zarerria", "text": ""}
{"id": "89531", "revid": "105290", "url": "https://eu.wikipedia.org/wiki?curid=89531", "title": "Batezbesteko harmoniko", "text": "Batezbesteko koadratikoa honela kalkulatzen den batezbestekoa da, datuak formula_1 izanik:\nBatez besteko abiadurak eta errendimenduak kalkulatzeko erabili ohi da, arestiko formula erabili gabe intuitibokiago ere kalkula daitezkeela, ondorengo adibidean ikus daitekeen bezala.\nAdibidea: abiadurak.\nDemagun pertsona batek bi kilometroko osteratxoa egiten duela: lehenengo eta bigarren kilometroa 6 km orduko eta 10 km orduko abiaduran egiten ditu hurrenez hurren. Zenbatekoa da batez besteko abiadura?\nBatez besteko aritmetiko sinplea erabiltzen bada, emaitza 8 km orduko batez besteko abiadura da, baina emaitza hau ez da adierazgarria, 8 km orduko batez besteko abiaduran, 2 km-ak egiteko ordu 15 minutu behar direlarik, adibideko pertsonak, 10 minutu, lehenengo kilometroa egiteko, eta 6 minutu, bigarren kilometroa egiteko, guztira 10+6=16 minutu alegia behar izan dituelako osteratxoa egiteko. Batez besteko abiadura adierazgarria eta zuzena izan dadin, 16 minutuko denbora eman behar du osteratxoa egiteko. Emaitza zuzena batez besteko harmonikoak ematen digu:\n7.5 km orduko batez besteko abiaduran osteratxoa egiteko formula_4 minutu behar dira, osteratxoa egiteko pertsonak behar izan duen denbora alegia.\nBatez besteko harmonikoaren formula erabili gabe ere, eman daiteke batez bestekoa, abiaduraren definizioa erabiliz, askoz ere modu azkarrago batez:"}
{"id": "89532", "revid": "65203", "url": "https://eu.wikipedia.org/wiki?curid=89532", "title": "Frantses Akademia", "text": "Frantses Akademia () frantsesa arautzen diharduen erakundea da.\n1635ean Richelieu kardinalak sortua, Frantziako erakunderik zaharrenetariko bat da. Beste lau akademiarekin batera, Frantziako Institutua sortu zuen.\nBi helburu zehatzok ditu:\nAkademiak hiztegi bat argitaratzen du, \"Dictionnaire de l'Acad\u00e9mie fran\u00e7aise\" izenekoa () eta eleberri saria banatzen du.\nAkademiaren goiburua \u00ab\"\u00c0 l\u2019immortalit\u00e9\"\u00bb (euskaraz: \"hilezkortasunaren alde\") da.\n2008ko ekainean Frantziako Parlamentuak euskara, bretainiera, katalana eta korsikera babestea aztertzen ari zela, eztabaidan parte hartu zuen, hizkuntza gutxituenen kalterako.\nHilezkorrak.\nAkademikoek \"hilezkorrak\" () dute ezizena, eta guztira 40 dira. Hona hemen zerrenda:"}
{"id": "89533", "revid": "1545", "url": "https://eu.wikipedia.org/wiki?curid=89533", "title": "Valery Giscard d'Estaing", "text": ""}
{"id": "89534", "revid": "119247", "url": "https://eu.wikipedia.org/wiki?curid=89534", "title": "Pertzentil", "text": "Estatistikan, pertzentilak edo zentilak 100-koantilak dira, eta beraz, datu multzoa edo banaketa 100 zati berdinetan banatzen dute. Beraz 99 pertzentil daude: P1..., P99 (lehenengo, ...,laurogeita hamargarren pertzentila). Adibidez, P12 pertzentiletik behera datuen %12 dago eta hortik gora datuen %88."}
{"id": "89535", "revid": "4380", "url": "https://eu.wikipedia.org/wiki?curid=89535", "title": "Javier Monzon Rome", "text": ""}
{"id": "89539", "revid": "336", "url": "https://eu.wikipedia.org/wiki?curid=89539", "title": "Nazcako plaka", "text": "Nazcako plaka ozeanoko plaka tektoniko bat da. Ozeano Barearen ekialdean dago, Hego Amerikako mendebaldeko kostaldearen ondoan. Peruko Nazca eskualdetik datorkio izena.\nPlakaren ekialdeko ertza, Hego Amerikar Plakapeko subdukzio gune batean dago, honek, Andeak eta Peru-Txileko fosa sorrarazi dituelarik.\nNazca Plakaren hegoaldeko ertza, banatzailea da Antartikako plakarekiko, mendebaldekoa Pazifikoko plakarekiko bezala eta iparraldekoa Cocosko plakarekiko bezala.\nHiru mikroplaka daude, zehazki, plaken arteko elkarguneetan. Galapagoetakoa Nazcako, Pazifikoko eta Cocosko plaken arteko elkargunean dago; Juan Fernandez plaka, Pazifikoko, Antartikako eta Nazcako plaken artean; eta Pazko uhartekoa, Nazcako eta Pazifikoko plaken arteko elkargunean, Juan Fernandez plaka baino iparralderago.\nHego Amerikako kostan dagoen subdukzio guneak, inguru hori biziki sismiko eta bolkanikoa izatea eragin du. Nabarmendu beharrekoa da Valdiviako 1960ko lurrikara, Richter eskalan, 9,5eko magnitudea gainditu zuena, gizateriaren historian erregistratutako indartsuena."}
{"id": "89540", "revid": "336", "url": "https://eu.wikipedia.org/wiki?curid=89540", "title": "Peru-Txiletako itsas hobia", "text": "[[Fitxategi:Peru-Chile trench.jpg|thumb|\n[[Kategoria:Ozeano Bareko ozeano-fosak]]\n[[Kategoria:Txileko geografia]]\n[[Kategoria:Peruko geografia]]\n[[Kategoria:Subdukzio eremuak]]"}
{"id": "89541", "revid": "105290", "url": "https://eu.wikipedia.org/wiki?curid=89541", "title": "Flores (uhartea)", "text": "Flores izenekoa, Sondako uharte txikietako bat da, Indonesiako Java uhartetik ekialdetik mendebaldera hedatzen den uhartedi bat. Sumbawa eta Komodotik ekialdera dago, eta Lomblen eta Alor uharteditik mendebaldera. Hego-ekialdean, Timor dago. Hegoaldean, Sumbako itsasartetik harago, Sumba dago, eta, iparraldean, Floresko itsasotik harago, Sulawesi.\nAdministrazioa.\nFlores uhartea, Indonesiako Nusa Tenggara Timur probintzian dago. \"Erregentziak\" bezala ezagutzen diren bost barrutitan banatua dago. Ekialdetik mendebaldera, Manggarai, Ngada, Ende, Sikka eta Flores Timur dira.\nLandaretza eta animaliak.\nFlores uharteko mendebaldeko kostaldea, Komodo uhartearekin batera, Komodoko dragoia egoera naturalean aurki daitekeen toki urrietako bat da. Antzina, musker handi hau, gizakia uhartera iritsi eta gutxira desagertu ziren xagu erraldoiez eta \"Stegodon\" generoko elefante nanoez elikatzen zen. Gizakiak Komodoko dragoiek ehizatzen dituzten basatitutako bufaloak, oreinak, basurdeak eta tximinoak sartu zituen. Ugariak dira, baita ere, hegazti, saguzar, suge eta anfibioak.\n2003ko irailean, Liang Buako leizean, uhartearen mendebaldean hominido espezie bat aurkitu zen. Ordutik, aurkikuntza, \"Floresko gizakia\" (\"Homo floresiensis\") bezala ezagutu da. Dirudienez, \"Homo erectus\"aren bertsio txikiago bat da, 100-110 zentimetroko altuerakoa. Dirudienez, duela 18.000 urte edo gutxiagora arte existitu zen."}
{"id": "89542", "revid": "105290", "url": "https://eu.wikipedia.org/wiki?curid=89542", "title": "Ende (eskualdea)", "text": "Ende eskualdea edo erregentzia, Indonesiako Flores uharteko bost erregentzietako bat da. Gainontzeko laurak bezala, Nusa Tenggara Ekialdea izeneko probintzian dago. Ende da bere izeneko eskualdearen hiriburua. Endeko erregentziak, 2003ko erroldaren arabera, 236.616 biztanle ditu."}
{"id": "89543", "revid": "119347", "url": "https://eu.wikipedia.org/wiki?curid=89543", "title": "Ende", "text": "Ende Indonesiako Ende erregentziako hiriburua da, Nusa Tenggara Ekialdea probintzian dagoena. Flores uhartearen hegoaldeko kostaldean dago. 60.000 biztanleko biztanleriarekin, Ende da uharteko hiririk populatuena."}
{"id": "89544", "revid": "105290", "url": "https://eu.wikipedia.org/wiki?curid=89544", "title": "Erregentzia (Indonesia)", "text": "Erregentzia (bahasa indonesiarrez \"kabupaten\"), Indonesiako probintzia baten banaketa administratibo bat da. \"Kabupaten\" izena, batzuetan, \"barruti\" edo \"udalerri\" bezala itzultzen da. Erregentziak, azpibarrutietan banatzen dira.\nHistoria.\n\"Erregentzia\" izena, herbeheretarren aro kolonialean sortzen da, non, erregentziak, \"regentschap\" (pluralean \"regentschappen\") bezala ezagutuak nederlanderaz, erregenteek administratzen zituzten. Erregenteak, hau da bertako buruzagiek, nagusiki musulmandarrak, eta tribuetako buruzagiek, herbeheretarrek baino protokolo maila altuagoak izan zituzten, herbeheretarrek Herbehereen ordezkari edo kontseilari lanak baino ez baitzituzten egin. Baina, botere legal eta militarra, Gobernari Orokorraren esku geratu zen Batavian (ondoren Jakarta), Javan, eta horregatik domeinatu zuen gobernu herbeheretarrak."}
{"id": "89545", "revid": "90204", "url": "https://eu.wikipedia.org/wiki?curid=89545", "title": "Ishpuini", "text": "Ishpuini Urartuko errege bat izan zen. K.a. 824 eta K.a. 806 bitartean gobernatu zuen.\nSardur I.aren seme eta oinordekoa, bere erregealdiak, sentimendu nazionalaren berpiztearekin bat egiten du, espedizio militarrek azaltzen dituzten tokiko hizkuntzan idatzitako idazkunen ugaltzean adierazia. Idazkun horiei esker, iparraldera espedizio bat egin zuela ezagutzen da, Araxes ibaia jarraituz, baita beste bat Urmia aintzirara ere, Parsuashen aurka.\nBeste kanpaina batean, Musasir hiria konkistatu zuen manearren aurka, ordutik aurrera, inperioko gune erlijiosoa bihurtu zena. Asiriako Shamshi-Adad V.a erregea garaitu zuela ere ezagutzen da."}
{"id": "89546", "revid": "336", "url": "https://eu.wikipedia.org/wiki?curid=89546", "title": "Tambora", "text": "Tambora Indonesiako sumendia da, Sumbawa uhartearen iparraldeko penintsulan kokatutakoa. Mendiak 2.722 metro ditu eta bere azken erupzioa 1967. urtean izan zen.\n1815eko apirilean, milurteko erupziorik handiena gertatu zen Tanbora mendian. Sumendiaren leherketa 2.000 kilometrora entzun zen Sumatrako uhartean eta errautsak ehundaka kilometrotan zehar zabaldu ziren. Guztira 71.000 pertsona hil zirela uste da. Ondorengo urtean, 1816. urtean, errautsek atmosfera estali zutela eta Udarik gabeko urtea izenaz ezagutzen den fenomenoa gertatu zen. Errautsek eguzkiaren izpien indarra oztopatu eta tenperaturek behera egin zuten ipar-hemisferio osoan."}
{"id": "89547", "revid": "336", "url": "https://eu.wikipedia.org/wiki?curid=89547", "title": "Udarik gabeko urtea", "text": "Udarik gabeko urtea 1816. urtean Europa eta Ameriketako Estatu Batuetako udako klima arraroa definitzeko erabiltzen den esaera da. Klimaren aldaketa azkar hori, urtebete lehenago Indonesiako Tambora sumendiaren erupzioak atmosferara jaurtitako errautsak eragin zuen, eguzkiaren indarra gutxitu eta planetako tenperatura jaitsiaraztean.\n1816ko maiatzeko bat-bateko izotzaldiak, uztak deuseztatu zituen, eta janari gabezia Europa eta Ameriketako Estatu Batuetan hedatu zen. Janari gabezi hark, gosea eragin zuen, eta gosearen ondorioz ehundaka pertsona hil ziren.\nHotzaldiaren eragina.\nBat-bateko hotzaldiak, milaka pertsona hil zituen XXI. mendearen hasieran BBC telebista kateak eginiko dokumentalaren arabera, Europan hildakoak 200.000 inguru izan zirela uste da."}
{"id": "89548", "revid": "2241", "url": "https://eu.wikipedia.org/wiki?curid=89548", "title": "Lagin", "text": "Lagin hitzak adiera ezberdinak ditu:\nPertsonaia ezberdinei buruzkoa ere bada:"}
{"id": "89549", "revid": "336", "url": "https://eu.wikipedia.org/wiki?curid=89549", "title": "Pinatubo", "text": "Pinatubo Filipinetako sumendia da, Luzon uhartean eta Zambales, Tarlac eta Pampanga probintzien mugatik gertu kokatutakoa. Mendiak 1.485 metro ditu eta bere azken eruptzioa 1991. urtean izan zen. Azken erupzio horren aurretik mendiak 1.745 metro zituen.\n1991ko ekainean Pinatubo mendiaren erupzioa gertatu zen, 500 urtez, ixilik egon ondoren. Sumendiaren inguruan bizi ziren milaka pertsona ebakuatu zituzten arren, kalte materialak handiak izan ziren, sumendiko errauts eta batez ere fluxu piroklastikoen eraginez. Erupzioa gertatu eta hurrengo hilabetetan, sumenditik ateratako errautsek planetako atmosfera estali eta batezbesteko tenperaturek 0,5\u00a0\u00b0C egin zuten behera."}
{"id": "89550", "revid": "201", "url": "https://eu.wikipedia.org/wiki?curid=89550", "title": "Apolo 17", "text": ""}
{"id": "89551", "revid": "9256080", "url": "https://eu.wikipedia.org/wiki?curid=89551", "title": "Kuantil", "text": "Estatistikan, kuantilak banaketa edo datu-multzo batean datu-kopuru bereko datu-azpimultzoak mugatzen dituzten balioak dira. Adibidez, azterketa bat burutu duten ikasleen kalifikazioak jasotzen direnean, 4-koantilek banaketa osatzen duten kalifikazioak lau datu-azpimultzoetan zatitzen dute eta bakoitzean ikasleen %25 kokatzen da; \"4\"-kuantil hiru daude, \"kuartil\" izenekoak, eta horrela, adibidez, hirugarren kuartilaren azpitik ikasleen %75ak daude.\nProbabilitate banaketa baterako ere definitzen dira kuantilak. Notazio arrunt bati jarraiki, \"Q(p)\" koantila bere azpitik \"p\" probabilitatea uzten duen zorizko aldagaiaren balioa da. Era horretan, \"Q(0.75)\" 75garren pertzentila da, adibidez. Datuetarako, beraz, lagin-koantilak, Q(p) populazio-kuantilen zenbatespen moduan, formula_1 izendatzen dira eta ordena-estatistikoetan oinarrituta kalkulatzen dira.\nKuantilek banaketa bateko kokagune jakingarriak zehazteaz gainera (ikasleen %80ak zein kalifikaziotik behera kokatzen diren, adibidez), hainbat estatistiko jasankor kalkulatzeko erabiltzen dira, hala nola zentro joerako neurrietan (moztutako batezbestekoak, kasu) eta sakabanatze-neurrietan (kuartil arteko ibiltartea eta dezil arteko ibiltartea, kasu).\nKuantil jakingarriak.\nBadira izen berezia jasotzen duten \"k\"-kuantil jakingarriak:\nEra berean kintilek eta oktilek maiztasun bereko 5 eta 8 azpimultzoetan, hurrenez hurren, zatitzen dute banaketa.\nKuantil ezberdinen artean baliokidetasunak daude; adibidez, lehenengo koartila bat dator 25garren pertzentilarekin.\nMediana \"2\"-kuantila da, bere azpitik datuen %50ak utzi eta horrela banaketa bi zatitan egiten duelako \nKuantilen kalkulua.\nformula_2 datuetarako, oro har, interpolazio lineala darabilen formula honi jarraiki kalkulatzen dira kuantilak:\nAdibidez, toki batean otsaileko 3 egunetako formula_6 tenperatura minimoak jasota, formula_7 balioa aukeratuz:\nHorrela, lagin horretan oinarriturik, egun guztietatik %60etan tenperatura minimoa otsailean 4.4 edo txikiagoa dela zenbatesten da.\nEstatistika-paketeetan koantilak kalkulatzeko bestelako aukerak ere eskaintzen dira, formula_11 balio ezberdinetarako. Ondoren, R estatistika paketeetan eskaintzen diren aukerak zehazten dira:\nArestiko metodoarekin bat ez datozen formulak ere erabiltzen dira:\nKalkulua tartetan bilduriko datuetarako.\nDatuak tartetan bildurik daudenean, ez da ezagutzen datu bakoitzaren balio zehatza eta beraz, kuantilak zenbatesteko tarte barneko hurbilketa bat egin behar da interpolazio linealez. Adibidez, herri bateko biztanleen adinari buruzko datuak bilduta, formula_15 balioa kalkulatu behar bada:\nLehenengo pausoa np kalkulatzea da. Kasu honetan: np=64\u00d70.3=19.2. Beraz, 30. pertzentila 19.2garren datua litzateke, 20-40 tartean kokatzen dena, maiztasun metatuetan egiazta daitekeenez. 19.2garren datuaren balio hurbildua hiruko erregela sinple batez kalkulatzen da:\nHorrela, biztanleen %30ak 31.33 urtetik beherakoa dela zenbatesten da. Emaitza hau hurbilketa bat dela nabarmendu behar da. Emaitza zehatza izateko jatorrizko datuetara jo behar da.\nHistoria.\nKuantilen kontzeptua 1879. urtean sortu bazen ere, kuartilak lehenengo aldiz erabili zirenean, 1940. urtean agertu zen terminoa lehen aldiz Maurice Kendall estatistikariaren eskutik, berak idatziriko \"Note on the Distribution of Quantiles for Large Samples\" artikuluan."}
{"id": "89552", "revid": "336", "url": "https://eu.wikipedia.org/wiki?curid=89552", "title": "Populazio (estatistika)", "text": "Estatistikan, populazioa edo unibertsoa ezaugarri eta parametro ezezagunak dituen elementu multzoa da, ikerketaren helburua ezaugarri eta parametro horiek zehaztu, hurbildu eta beraien arteko erlazioak finkatzea delarik. Gehienetan, helburu hau lortzeko, lagin bat erauzten da populaziotik, lagineko elementuak aztertuz populazio osoari buruzko konklusioak lortzeko. Adibidez, Goierriko ardiei buruzko ikerketa bat egiteko, bertako ardi guztiek osatzen dute helburu den populazioa, eta horretarako bertako ardi kopuru jakin bat bakarrik, ardien lagin bat alegia, aztertuko da.\nBatezbestekoa.\nPopulazioaren batezbestekoa edo biztanlerian espero den balioa probabilitate-banaketa baten edo banaketa horrek ezaugarritzen duen ausazko aldagai baten joera zentralaren neurri bat da. X ausazko aldagai baten probabilitate-banaketa diskretu batean, batezbestekoa balio posible bakoitzaren gaineko baturaren berdina da, balio horren probabilitatearekin haztatuta; hau da, Xren x balio posible bakoitzaren produktua eta p(x) probabilitatea hartuz kalkulatzen da, eta, ondoren, produktu horiek guztiak batuz, formula_1 lortzen da. Antzeko formula bat aplikatzen zaio probabilitate jarraituko banaketa bati. Probabilitate-banaketa orok ez du batez besteko zehatz bat (ikus Cauchyren banaketa adibide gisa). Gainera, batezbestekoa amaigabea izan daiteke banaketa batzuetarako.\nPopulazio mugatu batentzat, jabetza baten populazioaren batezbestekoa emandako jabetzaren batezbesteko aritmetikoaren berdina da, populazioko kide bakoitza kontuan hartuta. Adibidez, altueraren batezbesteko populazioa banako bakoitzaren altueren baturaren berdina da, banakoen guztizko kopuruaz zatituta. Laginaren batez bestekoa eta populazioaren batez bestekoa desberdinak izan daitezke, batez ere lagin txikien kasuan. Zenbaki handien legeak ezartzen duenez, laginaren tamaina zenbat eta handiagoa izan, litekeena da laginaren batez bestekoa biztanleriaren batez bestekora hurbiltzea.\nAzpipopulazioak.\nPropietate gehigarri bat edo gehiago partekatzen dituen populazio baten azpimultzo bati azpipopulazioa deitzen zaio. Adibidez, Egiptoko biztanleria populazio osoa bada, azpipopulazio bat gizonezko populazio osoa da, biztanleria munduko farmazia guztiak badira, azpipopulazio bat Egiptoko farmazia guztiak dira. Lagina, ordea, ezaugarri gehigarririk partekatzeko aukeratzen ez den biztanleriaren azpimultzo bat da.\nEstatistika deskribatzaileek emaitza desberdinak eman ditzakete azpipopulazio desberdinetarako. Adibidez, sendagai jakin batek eragin desberdinak izan ditzake azpipopulazio desberdinetan, eta efektu horiek ilunduta edo ezetsita gera daitezke azpipopulazio berezi horiek ez badira modu isolatuan identifikatzen eta aztertzen.\nEra berean, sarritan parametroak zehaztasun handiagoz kalkula daitezke azpipopulazioak bereizten badira: pertsonen arteko altueren banaketa hobeto moldatzen da gizonak eta emakumeak azpipopulazio bereizitzat hartuta, adibidez.\nAzpipopulazioz osatutako populazioak eredu mistoen bidez molda daitezke, eta populazio-banaketa globalean konbinatzen dituzte azpipopulazioen barruko banaketak. Nahiz eta azpipopulazioak eredu sinple jakin batzuen bidez ondo modelatuta egon, populazio orokorra ez da oso egokia izan eredu sinple jakin baten ondorioz \u2013 doikuntza okerra azpipopulazioak daudela erakusten duen froga izan daiteke. Adibidez, bi azpipopulazio berdin, biek banaketa normalarekin, desbideratze estandar bera baina batezbesteko desberdinak badituzte, banaketa orokorrak kurtosi baxua erakutsiko du banaketa normal bakarrarekin alderatuta. Behar bezala bananduta badaude, banaketa bimodala osatzen dute. Gainera, gaindispertsioa aurkeztuko du, emandako bariazioarekin banaketa normal bakar bati dagokionez. Txandaka, batez besteko bera duten baina desbideratze estandar desberdinak dituzten bi azpipopulazio kontuan hartuta, populazio orokorrak kurtosi altua izango du."}
{"id": "89553", "revid": "336", "url": "https://eu.wikipedia.org/wiki?curid=89553", "title": "John Graunt", "text": "John Graunt (Londres, 1620ko apirilaren 24a - Londres, 1674ko apirilaren 18a), demografiaren eta estatistikaren sortzaileetako bat izan zen.\nLanbidez saltzailea bazen ere, demografia modernorako jardunbide estatistikoak garatu zituen: lehenengo bizitza taula egin izana zor zaio, adin bakoitzeko bizi probabilitateekin batera. Epidemiologiaren aitzindarietako bat ere bada, bere ikerlanak osasun publikoaren estatistikak hartuta burutu baitzituen.\nIkerketa hauek \"Natural and Political Observations Made upon the Bills of Mortality\" 1662ko liburuan eman zituen, orduko agintariek izurrite bati aurre egin nahian zebiltzala. Bere lanak ez omen ziren erabili izurriteei aurre egiteko edota izurriteen eragina neurtzeko, baina Londresko biztanleriaren lehenengo zenbatespen bat egin zuen bere lanetan.\nBere lanak direla, \"Royal Society\" delakoaren kide izendatu zuten."}
{"id": "89555", "revid": "22340", "url": "https://eu.wikipedia.org/wiki?curid=89555", "title": "Dezil", "text": "Estatistikan, dezilak 10-kuantilak dira, eta beraz, datu multzoa edo banaketa 10 zati berdinetan banatzen dute. Beraz 9 dezil daude, D1..., D9 (lehenengo, ..., bederatzigarren dezila), bat etorriz hurrenez hurren 10., ..., 90. pertzentilekin. Adibidez, 4. deziletik behera datuen %40 dago (eta gora %60). Dezil jakin bat kalkulatzeko dagokion pertzentila kalkulatzen da."}
{"id": "89556", "revid": "536", "url": "https://eu.wikipedia.org/wiki?curid=89556", "title": "Kintil", "text": "Estatistikan, kintilak 5-koantilak dira, eta beraz, datu multzoa edo banaketa 5 zati berdinetan banatzen dute. Beraz 4 kintil daude, K1,K2,K3,K4 (lehenengo, ..., laugarren kintila), bat etorriz hurrenez hurren 20., 40., 60. eta 80. pertzentilekin edo 2., 4., 6. eta 8. dezilekin. Adibidez, K2 kintiletik behera datuen %40 dago eta gora datuen %60. Kintil jakin bat kalkulatzeko dagokion pertzentila kalkulatzen da."}
{"id": "89558", "revid": "6327", "url": "https://eu.wikipedia.org/wiki?curid=89558", "title": "Oktil", "text": ""}
{"id": "89559", "revid": "17", "url": "https://eu.wikipedia.org/wiki?curid=89559", "title": "Koartil", "text": ""}
{"id": "89560", "revid": "3829", "url": "https://eu.wikipedia.org/wiki?curid=89560", "title": "Joko-teoria", "text": "Joko-teoria interes-gatazka eta lehia ageri diren edozein egoeratarako matematika-analisia da, emaitza hobezina eskuratzeko estrategia edo jokabidea zehaztea helburu duena. Jatorria estrategia-jokoen denbora-pasa ezagunen (xakea, pokerra eta abar) azterketetan duelako jarri zitzaion izen hori; hala ere, soziologian, ekonomian, finantzetan, politikan, biologian, psikologian, eta zientzia politiko eta militarrean ager daitezkeen gatazketarako ere baliagarria da. Horietan guztietan, izan ere, jokalari batek hartzen duen erabakiaren emaitza beste jokalariek hartutako erabakien mendean dago. Lehian edo gatazkan ari diren hainbat eragileren interakziozko egoera guztietan ditu aplikazioak, berdin diolarik eragileak gizaki, erakunde edo animalia izan. Metodologiaren aldetik, matematika da joko-teoriaren teknika nagusia, beste arlo batzuetako tresnak hartzen baditu ere, erabaki-teoriatik kasu; hala ere, metodo enpirikoa eta esperimentazioa ere erabiltzen da, teorian ezarritako ondorioak praktikan egiaztatzeko.\n\u00c9mile Borel frantziar matematikariak aztertu zituen lehen aldiz jokoen teoriaren alderdietako batzuk, eta zenbait artikulu idatzi zituen zorizko jokoei eta partiden teoriari buruz. Hala ere, John von Neumann hungariar jatorriko estatubatuar matematikaria hartzen da jokoen teoriaren sortzailetzat. 1920 eta 1930 artean argitaratutako zenbait artikulutan ezarri zuen geroago garatuko zituen teoria guztien egitura matematikoa. 1944an \"Theory of Games and Economic Behavior\" (euskaraz, \"Joko-teoria eta jokaera ekonomikoa\") liburua argitaratu zuen, Oskar Morgenstern ekonomialariekin batera. Bigarren Mundu Gerran jokoen teoriari zuzenean lotutako kontzeptuetara jo zuten estratega militarrek. Harrezkero, joko-teoriak garapen handia izan du, errealitatean izaten diren lehiazko portaera konplexuak ulertu eta modelizatzeko. Horrela, Ekonomiako Nobel Saria joko-teorian nabarmendu diren ikerlariei eman izan zaie aldi zenbaitetan.\nJokoen irudikapena.\n\"Joko\" hitzak adiera zabalean gatazka jakin bat adierazten duen arren, joko-teorian aztertutako jokoak ondo definitutako objektu matematikoak dira. Hainbat jokalari edo taldek parte hartzen dute. Jokaldi edo mugimenduak, batzuetan, jokalariak berak erabakitzen ditu, eta beste batzuetan halabeharrak (dadoak, erruletak eta abar). Azken jokaldi-mota horien probabilitatea kalkula daiteke. \"Irabazia\" hitzak jokalari baten azken emaitza esan nahi du. Zenbait egoeratan irabazle edo galtzaile suertatzea besterik ez da (xake jokoan, adibidez), baina beste batzuetan diru-kopuru bat emaitza hori (pokerrean, adibidez). Jokoak osagai hauek ditu: jokalariak, jokalari horiek erabil ditzaketen mugimenduak (edo estrategiak), eta estrategia-konbinazio bakoitzerako emaitzen zehaztapena. Jokoa nolakoa den, jokalariak, estrategiak eta emaitzak era jakin batean irudikatu beharko da. Horrela, jokoen irudikapena egitean ageri den desberdintasunik nabarienetako bat forma normalaren eta hedatuaren artekoa da.\nForma hedatua.\nJoko bat bere forma hedatuan dagoela esaten da une oro jokaldi-aukera guztiak ezartzen dituen arau-multzo batek definitzen badu, baita ere zein jokalariri dagokion txanda, aukera bakoitzaren probabilitatea eta azken emaitzen multzoa, irabazi edo emaitza jakin bat jokoa amaitzeko dauden moduetako bakoitzarekin lotzen duena. Gainera, jakintzat ematen da jokalari bakoitzak lehentasun batzuk dituela jokaldi bakoitzerako, balizko emaitzak aurreikusteko, ahalik eta irabazi handienak edo galera txikienak lortzeko.\nJokalariek beste jokalariek egindako aukerei buruzko informazioren bat baldin badute, jokoa forma hedatuan irudikatu ohi da.\nAdibidez, eskuineko irudian, lehendabizi jokatzen duen jokalariak bi erabaki ditu aukeran, \"F\" ala \"U\", eta, erabakia hartuta, bigarren jokalariaren txanda da. Bigarren jokalariak, \"A\" eta \"R\" bi erabakietatik bat aukeratu behar du. Bi jokalarien estrategia-konbinazioa zein den, jokalarientzat emaitza ezberdinak dira. Esaterako, 1. jokalariak \"F\" eta, ondoren, 2. jokalariak \"A\" erabakitzen badute, bi jokalariek 5na irabazten dute (5,5).\nForma normala.\nJoko bat bere forma normalean dagoela esaten da, aldiz, jokalari bakoitzaren irabazi edo emaitza aukera guztien zerrenda, estrategia-konbinazio aukera guztiak barne, jokoaren edozein erabaki-segidarentzat emana baldin badator. Joko teoriko mota honetan, edozein behatzaile neutral ari daiteke, eta ez dago jokalariaren estrategia aukeraketaren esku. Bestalde, joko batean informazio osoa dagoela esten da jokalari bakoitzak jokaldi-aukera guztiak ezagutzen baditu (damak, xakea eta abar). Beste joko batzuetan, ordea, jokalariek informazioaren zati bat besterik ez dute (pokerra, \"bridge\"a, musa eta abar). Jokoaren edozein unetan jokalari batek duen aukera ezin hobeen zerrendari estrategia deitzen zaio; inolaz ere alda ez daitekeen plana da.\nJoko bat forma normalean irudikatzen denean, jotzen da jokalari bakoitzak aldi berean jokatzen duela, edo, behinik behin, beste jokalarien ekintzen berri izan gabe. Jokalariek beste jokalariek egindako aukerei buruzko informazioren bat baldin badute, jokoa forma hedatuan irudikatu ohi da.\nForma normalean, jokoak matrize bidez irudikatzen dira. Adibidez, eskuineko matrizean: 1. jokalariak eta 2. jokalariak \"bat\" eta \"beltz\" erabakitzen dute, aldi berean edo bestearen erabakia jakin gabe, 4 eta 3 irabaziko dute, hurrenez hurren.\nJokoa zero baturakoa denean, estrategia-bikote bakoitzeko (hau da, matrizeko gelaxka bakoitzean), balio bakarra jartzen da: 1. jokalariak irabazten duena hain zuzen (eta hori bat dator 2. jokalariak galtzen duenarekin).\nJoko-motak.\nJokalari kopuruaren eta jokoaren baldintzen arabera, mota asko dago.\nNashen oreka matematikoki adierazten da hurrengo eran:\n- A eta B jokoan parte hartzen duten jokalariak dira.\n-formula_1 jokalariek bi estrategia hautatuko dituzte.\n- formula_2 bakoitzaren irabaziak dira.\n- formula_3 jokalari bakoitzaren estrategia ezberdinen multzoa da.\nA-k hautatuko estrategia hoberena a* da B-k bere estrategia, b*, aukeratzean; eta berdina alderantziz, B-k b* estrategia hoberena hautatzen du, A-k a* aukeratzekoan. Horrela, Nashen oreka betetzen da kasu honetan:\nformula_4\nformula_5\nNashen orekak garrantzi handia izan du, izan ere, gaur egungo esparru askotan aplikatu daiteke. Horren artean, ekonomia garrantzitsuenetariko bat da. Horrela, Nashek 1944-ean Ekonomiako Nobel saria irabazi zuen.\nErabilerak.\nJohn von Neumannek eta Oskar Morgensternek frogatu zuten jokoen teoria ekonomiaren jokaera aztertzeko baliagarria zela. Ereduak eraiki daitezke, aztergai dagoen ekonomiaren ezaugarriak dituzten finantza-merkatuak adierazten dituztenak, eta haiek aztertu. Jokoen teoria hori bereziki baliagarria da mozkin gehiago irabaztearen eta ondasun eta zerbitzuen banaketa handitzearen arteko interes gatazkak aztertzeko. Jabegoen eta herentzien banaketa zuzenak egiteko modua da azter daitekeen beste gatazka bat. Lege-bideratzeetan boterea nola banatu eta beste zenbait arazo aztertzeko ere erabiltzen dira gizarte-zientzietan\" n \"jokalariren jokoak. Gehiengoa duten gobernuen arazoak ere azter daitezke. Soziologoek jokoen teoriaren adar bat garatu dute, taldean erabakiak hartzean sortzen diren arazoak aztertzeko. Epidemiologian, immunizazioak eta txertoen eta beste sendagai batzuen probak egiteko erabiltzen dituzte. Estratega militarrek interes-gatazkak aztertzeko baliatzen dituzte, nahiz eta joera hori arriskutsutzat hartua eta kritikatua izan den, oso arazo korapilatsuak direnak sinplifikatzen direlako."}
{"id": "89562", "revid": "336", "url": "https://eu.wikipedia.org/wiki?curid=89562", "title": "Permutazio", "text": "Matematikan, multzo baten permutazioa, oro har, taldekideak sekuentzia edo ordena lineal batean antolatzea da, edo, multzoa ordenatuta badago, multzo ordenatu baten edo n-kote elementuen ordena edo posizioa aldatzea. \"Permutazio\" hitzak multzo ordenatu baten ordena lineala aldatzeko egintzari edo prozesuari ere egiten dio erreferentzia.\nPermutazioak eta konbinazioak desberdinak dira, ordena kontuan hartu gabe multzo bateko kide batzuen hautespenak baitira. Adibidez, n-kote gisa idatzita, multzo osoaren sei permutazio daude, hau da: (1, 2, 3), (1, 3, 2), (2, 1, 3), (2, 3, 1), (3, 1, 2) eta (3, 2, 1). Hauek dira hiru elementuen multzo honen antolamendu posible guztiak. Letra desberdinak dituzten hitzen anagramak ere permutazioak dira: letrak jadanik ordenatuta daude jatorrizko hitzean, eta anagrama letren berrantolaketa da. Multzo finituen permutazioak aztertzea gai garrantzitsua da konbinatoriaren eta talde-teoriaren arloetan.\nPermutazioak matematikaren ia adar guztietan eta zientziaren beste alor askotan erabiltzen dira. Informatikan, antolamendu-algoritmoak aztertzeko erabiltzen dira; fisika kuantikoan, partikulen egoerak deskribatzeko; eta biologian, RNAren sekuentziak deskribatzeko. \nn objektu desberdinen permutazio kopurua faktoriala da, normalean n! bezala idazten dena, eta \"n\" baino txikiagoak edo berdinak diren osoko positibo guztien biderkadura adierazten du.\nMultzo baten permutazio guztien multzoak multzo simetrikoa izeneko taldea osatzen du. Taldeko eragiketa osaera da (elkarren segidan bi berrantolaketa egitea), eta horren ondorioz beste berrantolamendu bat lortzen da. Permutazioen propietateak multzoko elementuen izaeraren araberakoak ez direnez, multzoaren permutazioak hartzen dira kontuan permutazioak aztertzeko.formula_1 \nPermutazio arruntak.\nPermutazio arrunten kopurua kopurua ordenatu edo zerrendan jarri beharreko elementu kopuruaren faktoriala da:\nformula_2\nAdibidez, 0-1-2 elementuak era hauetara ordena daitezke: 3!=6. Hauek dira: 012-021-102-120-201-210.\nFormula aise ulertzen da: lehenengo lekuan \"n\" elementuak daude aukeran, bigarren lekurako elementu guztiak ken lehenengo lekuan jarritakoa daude aukeran, \"(n-1)\" alegia, ..., azken lekurako aurreko guztietan baztertu den elementua jarri beharko delarik; hurrenez hurren biderkatuz formula_3 permutazio ezberdin izango dira.\nErrepikatuzko permutazioak.\nZerrendan ezarri behar diren elementuetan batzuk berdinak direnean, permutazioen kopurua ezin da kalkulatu permutazio arrunten kopuruaren arabera. Adibidez, 0-0-1 elementuak ordenatzeko era kopurua ez da, permutazio arrunten formulak ematen digun bezala, 3!=6, baizik eta 3:\n001-010-100\nPermutazio arrunten formulak emaitza okerra ematen du berdinak diren elementuak ezberdintzat jotzen dituelako, azkenean diren permutazioak errepikatuz (adibidean, 001 eta 001 permutazio berdinak dira eta behin bakarrik zenbatu behar dira, eta ez bi aldiz permutazio arrunten formulak ematen digun bezala).\n\"n\" elementu zerrendan jarri behar direnean, horietatik \"a\",\"b\", ... elementu errepikatzen direlarik, errepikatuzko edo errepikapenezko permutazioen kopurua honela kalkulatu behar da:\nformula_4\nAdibidez, 8 ale beltz eta 6 ale zuri zerrendan jarri behar badira, permutazio ezberdinen kopurua hau izango da:\nformula_5\nPermutazio zirkularrak.\nPermutazio zirkularra zirkulu finko batean zehar \"n\" elementu desberdin jartzeko era bakoitza da, errotazioz aldatzen ez dena. Permutazio zirkularren kopurua hau da:"}
{"id": "89565", "revid": "1712", "url": "https://eu.wikipedia.org/wiki?curid=89565", "title": "Birabarki (automozioa)", "text": "Birabarkia ukondoz eta kontrapisuz egindako ardatz bat da, hainbat makinetan agertzen dena. Biela-biradera mekanismoaren printzipioa aplikatuz, mugimendu zuzen alternatiboa birakari bihurtzen du edo alderantziz.\nBirabarkia motore alternatiboetan erabiltzen da, pistoien mugimendu zuzena zilindroen barruan bielei transmitituz, eta birabarkiaren mugimendu birakaria sortuz. Berehala, gurpiletara eta beste elementuetara transmititzen da, transmisiorako beste mekanismo bat erabiliz. Birabarkia motorraren funtsezko elementua da.\nNormalean, esfortzu handia jasaten duten aleazioekin egiten da eta zulotxoak izan ditzakete lubrifikatzailea pasatzeko. Birabarki mota ezberdinak daude; hiru euskarrikoak, bost euskarrikoak, etab, motoreak dituen zilindro kopuruaren arabera."}
{"id": "89566", "revid": "1712", "url": "https://eu.wikipedia.org/wiki?curid=89566", "title": "Birabarkia", "text": ""}
{"id": "89571", "revid": "336", "url": "https://eu.wikipedia.org/wiki?curid=89571", "title": "Bona Sforza Milangoa", "text": "Bona Sforza Milangoa (1494ko otsailaren 2a-1557ko azaroaren 19a), Vigevanon jaio zen. Gian Galeazzo Sforza eta Isabel Napolikoaren alaba zen. Sforza familiako kidea, 1518an, Sigismundo I.a Poloniakoaren bigarren emaztea eta Poloniako erregina izan zena.\nSei seme-alaba izan zituen:"}
{"id": "89572", "revid": "56334", "url": "https://eu.wikipedia.org/wiki?curid=89572", "title": "Desbideratze estandar", "text": "Probabilitate teorian eta estatistikan, desbideratze estandarra edo desbideratze tipikoa aldagai kuantitatibo bati buruzko datu-multzoen eta probabilitate-banakuntzen sakabanatze neurri absolutu bat da. Jatorrian eta datu-multzo baterako, datu bakoitza batezbesteko aritmetiko sinpletik batez beste zenbat desbideratzen den adierazten du. Horrela, desbideratze estandarra batezbesteko aritmetiko sinplearen adierazgarritasun-neurria da: zenbat eta handiagoa izan, datuak orokorrean batezbestekotik orduan eta gehiago desbideratzen dira, eta beraz, batezbestekoak adierazgarritasuna galtzen du. Beste alde batetik, bariantza desbideratze estandarraren karratua da. Biak ala biak dira estatistikan gehien erabiltzen diren sakabanatze neurriak, bereziki euren propietate matematikoengatik. Hala ere, datu multzo desberdinen sakabanatze-mailak alderatzeko erabili behar denean, dagokion sakabanatze neurri erlatiboa hobesten da, aldakortasun koefizientea hain zuzen, desbideratze estandarra zati batezbestekoa eginez kalkulatzen dena.\nKalkulua (datuak).\nDatu multzoetarako honela izendatu eta kalkulatzen da, formula_1 datuetarako:\nAurreko formulari jarraiki, pauso hauek jarraitu behar dira kalkulurako:\nLaburrago kalkulatzeko formula bat ere badago, aurreko formulatik erator daitekeena:\nKalkulua (probabilitate banaketa).\nProbabilitate banakuntzetarako honela izendatu eta kalkulatzen da:\nnon formula_7 jatorriari buruzko bigarren eta lehenengo mailako momentuak diren, hurrenez hurren.\nPropietateak.\nJatorri aldaketa.\nformula_8 (formula_9 konstante) aldagai aldaketa egiten bada, desbideratze estandarra ez da aldatzen:\nHau da, banaketaren balio guztiak (datu guztiak) gehi konstante bat egiten bada, desbideratze estandarra ez da aldatzen.\nEskala aldaketa.\nformula_11 (formula_12 konstante) aldagai aldaketa egiten bada, desbideratze estandarra honela aldatzen da:\nHau da, banaketaren balio guztiak (datu guztiak) gehi konstante bat egiten bada, aldagai berriaren desbideratze estandarra bider formula_12 eginda geratzen da."}
{"id": "89573", "revid": "90204", "url": "https://eu.wikipedia.org/wiki?curid=89573", "title": "Dyer", "text": "Dyer, Egiptoko I. dinastiako hirugarren faraoia izan zen. K.a. 2974tik K.a. 2927 arte gobernatu zuen (J\u00fcrgen von Beckerathen arabera)\nManetonen arabera, Kenkenesek, hala deitzen baitu, 31 urteko erregealdia izan zuen (Sexto Julio Afrikanoren arabera) edo 39koa (Eusebio Zesareakoaren arabera. Wilkinsonek, ia garaikidea, eta, beraz, zehatzagoa zen Palermoko Harria jartzen du bere arreta, eta honek, \"41 urte oso eta partzial\"eko erregealdia ematen dio. Wilkinsonek, Dyerren erregealdiko lehen hamar urteak, Palermoko Harriaren II. erregistroan mantentzen direla adierazten du, gainontzekoak, \"Kairoko txatala\"ren II. Erregistroan erregistratuta dauden bitartean.\nDyer Aharen (Sexto Julio Afrikano eta Eusebio Zesareakoaren arabera) eta \"Jenetap\" izeneko bere emazte baten semea zen. Dyerren emaztea, ustez, Meritneit izan zen.\nEgiptoren bere agindupeko bateratzea sendotzen arreta handia jarri zuen. \"Sekhat\"eko lurra, Sinai gehiena eta Kanaanen hegoaldea konkistatu zituela uste da.\nPalermoko Harriko hamazortzi urteroko idazkunen azterketak, Dyerrek, 30 eta 54 urte bitartean gobernatu zuela adieraziko luke (W. Helcken arabera). Urteroko erregistroek, Dyerren ekintzetako batzuk aipatzen dituzte: Buto eta Depen parte hartzen, Libanotik zura ekartzen, Lurra (Egipto) bateratzen, jauregi bat eraikitzen eta bi erreginen heriotza aipatzen."}
{"id": "89575", "revid": "96586", "url": "https://eu.wikipedia.org/wiki?curid=89575", "title": "Francisco P\u00e9rez Gonz\u00e1lez", "text": "Francisco P\u00e9rez Gonz\u00e1lez (Frandov\u00ednez, 1947ko urtarrilaren 13a) Espainiako artzapezpikua da, egungo Iru\u00f1eko artzapezpiku eta Tuterako apezpikua dena.\nBiografia.\nBurgosko apaiztegietan, Erromako Pontificia Universit\u00e0 San Tommaso d'Aquinon eta Madrilgo Universidad Pontificia de Comillasen ikasi zuen Teologia.\n1973an apaiz ordenatua, irakaslea izan zen Madrilgo apaiztegian.\n1995ean Joan Paulo II.ak Osma-Soriako apezpiku eta 2003an Espainiako Armadako artzapezpiku izendatu zuen.\n2007an Iru\u00f1eko artzapezpiku eta Tuterako apezpiku bihurtu zen."}
{"id": "89576", "revid": "1545", "url": "https://eu.wikipedia.org/wiki?curid=89576", "title": "Francisco Perez Gonzalez", "text": ""}
{"id": "89579", "revid": "90204", "url": "https://eu.wikipedia.org/wiki?curid=89579", "title": "Menua", "text": "Menua, Urartuko errege bat izan zen. K.a. 805 eta K.a. 789 bitartean gobernatu zuen.\nIshpuiniren seme eta oinordekoa, bere aitaren erregealdiaren azken aldera tronura lotua izan zen. Espedizio militar ugari egin zituen, idazkunetan erregistratuta daudenak, hititen mugaraino helduz, non Meliteneko erregearen ordaina jaso zuen. Inperioaren mugak ezarri zituen eta administrazioaren egitura zentralizatu zuen.\nHiriak gotortu eta gotorlekuak sortu zituen, Menuakhinilekoa bezala, Arafat mendian. Biziki garatu zuen ureztatze sistema, kanalekin, horietatik bat, oraindik mantentzen delarik."}
{"id": "89580", "revid": "336", "url": "https://eu.wikipedia.org/wiki?curid=89580", "title": "Arafat mendia", "text": "Arafat mendia (arabieraz \u062c\u0628\u0644 \u0639\u0631\u0641\u0627\u062a, \"Jabal \u2018Araf\u0101t\"), Mekatik ekialdera dagoen granitozko muino bat da. Errukiaren Mendia (\"Yabal ar-Rahmah\") bezala ere ezagutzen da. Muino honetan esan zien Mahomak agur sermoia Hajjean, bere bizitzaren amaieran lagundu zuten musulman guztiei. 70 metroko altuera du.\nMuinoaren ingurua, Arafateko ordokia deitzen da. Islamean oso toki garrantzitsua da, Hajjean, erromesek, bertan igarotzen baitute arratsaldea Dhu al-Hijjah (\u0630\u0648 \u0627\u0644\u062d\u062c\u0629) hilabeteko bederatzigarren egunean. Behar den egunean, Arafateko ordokian ez egoteak, erromesaldia baliogabetzen du. Erromes askok, hemen ematen dute gau osoa, lorik egin gabe. Musulmanek, Adan eta Eva muino honetan bildu eta Jainkoak (\u0627\ufdf2) barkatu zituela uste dute.\nGaur egun, hau da musulman guztiei sermoia edo khutba ematen zaien tokia.\nPalestinaren Askapenerako Erakundearen presidentea izan zen Yasser Arafatek, muino honen izena zuen."}
{"id": "89581", "revid": "119347", "url": "https://eu.wikipedia.org/wiki?curid=89581", "title": "Fernando Sebasti\u00e1n Aguilar", "text": "Fernando Sebasti\u00e1n Aguilar (Calatayud, 1929ko abenduaren 14a - M\u00e1laga, 2019ko urtarrilaren 24a) Espainiako artzapezpikua izan zen, Iru\u00f1eko artzapezpiku eta Tuterako apezpikua.\nBiografia.\nKlaretar Vicen 1945ean bihurtua, 1953an apaiz ordenatua izan zen. Teologia Erromako Pontificia Universit\u00e0 San Tommaso d'Aquinon eta filosofia eta teologia Belgikan ikasi zituen.\n1966an \"Iglesia Viva\" aldizkaria sortu zuen. 1979an Le\u00f3ngo apezpiku izendatu eta 1982an Espainiako Gotzain-konferentziaren idazkari hautatu zuten. 1988an Joan Paulo II.ak Granadako artzapezpiku bihurtu zen eta bost urte geroago, Iru\u00f1eko artzapezpiku eta Tuterako apezpikua.\nBere jarrera politikoa nazionalista espainiarra zen. Adibidez, 2007an Eliza Katolikoaren doktrinatik gertu zeuden alderdi politikoei botoa ematea eskatu zuen: besteak beste, Comuni\u00f3n Tradicionalista Carlista, Alternativa Espa\u00f1ola, Tercio Cat\u00f3lico de Acci\u00f3n Pol\u00edtica eta Falange Espa\u00f1ola de las JONS alderdiei.\n2007ko uztailaren 31n, adina zela eta, artxidiozesitik erretiratu zen. Frantzisko aita santuak kardinal izateko proposatu zuen."}
{"id": "89582", "revid": "1982", "url": "https://eu.wikipedia.org/wiki?curid=89582", "title": "Fernando Sebastian", "text": ""}
{"id": "89584", "revid": "56334", "url": "https://eu.wikipedia.org/wiki?curid=89584", "title": "Adad-xuma-usur", "text": "Adad-xuma-usur \u2014edo, transliterazio fonetikoa eginik, \"Adad-\u0161uma-u\u1e63ur\"\u2014 Babiloniako kasitar dinastiako errege bat izan zen, K.a. 1216tik K.a. 1187 arte gobernatu zuena. Adad-shuma-iddinaren oinordekoa izan zen. Asiriaren basailua izan zen, baina Tukulti-Ninurta I.aren heriotzaren ondoren (azpijoko baten ondorioz, bere seme baten esku), Asiriaren boterea gutxitu egin zen, eta, izan ere, Babilonia independente bihurtu zen.\nIgihalkida dinastiako Elameko azken subiraua zen Kidin-Hutran III.a, Babiloniara itzuli zen Adad-xuma-usurren aurka, eta Isin hartu zuen, babiloniarrak garaitu zituen Maraden, baina, azkenik, erretiratu egin zen, ziur aski, asiriar mehatxuaren aurrean. Elamekin zuen gatazka honek, hurrengo dinastia elamitarra izan zen sutrukida dinastiarekin ere jarraitu zuen, Adad-shuma-usurren erregealdiaren bigarren zaitan gobernatzen hasi zirenak.\nAdad-xuma-usurrek, antzinako \"osotasuneko erregea\" titulua berreskuratu zuen, eta bere tropek Asiria inbaditu zuten, Enlil-kudurri-usur erregea garaitu eta Ninurta-apil-Ekur jarriz haren ordez, euren interesen aldekoago zela uste baitzuten."}
{"id": "89585", "revid": "119247", "url": "https://eu.wikipedia.org/wiki?curid=89585", "title": "Aldakortasun-koefiziente", "text": "Estatistikan, sakabanatze neurri erlatiboa da aldakortasun-koefizientea. Datu multzoetarako, honela kalkulatzen da aldagaia \"X\" izanik:\nformula_1\nHau da, desbideratze estandarra batez besteko aritmetiko sinpleaz zatituz kalkulatzen da. Ehunekotan jarrita, datu bakoitza batez besteko aritmetiko sinpletik batez bestez ehuneko zenbat desbideratzen den adierazten du. Koefiziente honetarako, ezin da ordea finkatu balio jakin bat sakabanatze handia erakusten duenik: handitasuna beste datu multzo batekin erkatuz interpretatu behar da.\nDesbideratze estandarrarekin erkatuz.\nAldakortasunaren koefizientearen abantailak.\nSakabanatzea neurtzeko aldakortasun koefizienteak batez bestekoa hartzen du kontuan,desbideratze estandarrak ez bezala. Horrela sakabanatzearen neurri egokiagoa kalkulatzen da (ikus sakabanatze neurria). Aldakortasun koefizienteak gainera dimentsiorik gabeko zenbakia da, eta horrela datu multzo ezberdinen arteko alderaketak egin daitezke.\nAldakortasun koefizientearen eragozpenak.\nBatez besteko aritmetiko sinpleak 0tik gertu dagoenean, desbideratze estandarrean gertatzen den edozein aldaketak oso eragin handia izango du aldakortasunaren koefizientearen emaitzan, bere emaitza baliogabetuz horrela.\nEragozpen bezala aipatu behar baita ere, aldakortasun koefizienterako ezin direla konfiantza-tarteak eratu, desbideratze estandarrerako ez bezala."}
{"id": "89586", "revid": "6950", "url": "https://eu.wikipedia.org/wiki?curid=89586", "title": "Jose Maria Zirarda", "text": "Jose Maria Zirarda Latxiondo (Bakio, 1917ko maiatzaren 23a - Gasteiz, 2008ko irailaren 17a) euskal artzapezpikua izan zen, Iru\u00f1eko artzapezpiku eta Tuterako apezpikua izandakoa.\nBiografia.\n1942ko uztailaren 5ean ordenatua, irakaslea izan zen Gasteizko apaiztegian. 1960an apezpiku bihurtua, 1968an Santanderrekoa eta 1971an Kordobakoa izan zen.\n1978an Iru\u00f1eko artzapezpiku eta Tuterako apezpiku bihurtu eta hantxe egon zen 1993an erretiratu arte."}
{"id": "89587", "revid": "90204", "url": "https://eu.wikipedia.org/wiki?curid=89587", "title": "Tudhalia IV.a", "text": "Tudhalia IV.a errege hitita bat izan zen. Errege honekin, hititar inperioak bere garairik gailenera iritsi zen. K.a. 1237tik K.a. 1209 arte gobernatu zuen, K.a. 1228an etenaldi bat eginez, bere lehengusu Kuruntak boterea hartu zuenean.\nHattusili III.aren semea, bere anaiak baino lehenago aukeratua izan zen errege izateko, horretarako arrazoiak zeintzuk izan ziren batere argi ez dagoelarik. Bere aita hil ondoren, tronura iritsi zen inongo leiha edo borrokarik gabe. Litekeena da, ongi dokumentatua ez dagoen arren, bere aitaren erregealdiaren amaieran, elkargobernaria izatea.\nTudhaliak aurre egin behar izan zien lehen arazoak, bere aitak baretzerik lortu ez zituen Arzawako matxinadak izan ziren. Partehartze bizi baten ondorioz, Tudhaliak matxinadak baretu zituen, eta Milawatan erresuma basailu bat ezarri zuen, Anatolian, hititar inperioaren aurka garbi zegoen erresuma urrietako bat.\nHititentzako mehatxurik serio eta iraunkorrena, baina, Asiria zen. Tukulti-Ninurta I.a Asiriako errege bihurtu zenean, bi estatuen arteko gerra egon zen, asiriar erregea, Nairi konkistatzen saiatu zenean, hititar inperioaren mugatik gertu zegoena. Mehatxu honi erantzuteko, Tudhaliak bere armada Nairira eraman zuen, non Nihriyako gudua gertatu zen, ezbairik gabeko asiriar garaipen batekin amaitu zena. Baina, Tudhaliaren ospeari eragindako kalteaz gain, ez zen ondorio larriegirik egon, Nairi konkistatu ondoren, Tukulti-Ninurta Babilonia konkistatzera joan baitzen.\nBeharbada, hititar porrot hau probestuz, Kuruntak estatu kolpe bat eman zuen K.a. 1228an, erabakiorra izan zena, urte horretan bertan, Tudhaliak gobernua berreskuratu baitzuen. Baina, estatu kolpe honi buruzko guztia, misterio bat da, Kuruntari buruz ez baitago informazio askorik, eta litekeena da estatu kolpe hori sekula gertatu ez izana. Edonola ere, Kuruntaren anairen batek, edo Kuruntak berak, botere mantendu zuen Tarhuntassan Thudaliaren erregealdi osoan.\nTudhaliaren erregealdiaren bigarren zatia, arrakastatsuagoa izan zen, Alasiya domeinatu ahal izan baitzuen (Zipren zegoen ondo zehaztu gabeko mugako erresuma bat), estatu basailu bihurtuz. Alasiya oso garrantzitsua zen, ekialdeko Mediterraneoko merkataritza kontrolatzen baitzuen, hititek hainbeste behar zituzten ezinbesteko lehengaien hornikuntzak barne.\nTudhalia hil ondoren, bere oinordekoa, bere seme Arnuanda III.a izan zen."}
{"id": "89588", "revid": "336", "url": "https://eu.wikipedia.org/wiki?curid=89588", "title": "Arturo Tabera", "text": "Arturo Tabera Araoz (El Barco de \u00c1vila, 1903ko urriaren 29a - Erroma, 1975eko ekainaren 13a) Espainiako kardinala izan zen, Iru\u00f1eko artzapezpiku eta Tuterako apezpikua izandakoa.\nBiografia.\nKlaretiarra 1915etik Erroman ikasi zuen Zuzenbide kanonikoa. 1928ko abenduaren 22an ordenatua, irakaslea izan zen Zafran. Pio XII.ak apezpiku bihurtua, 1950ean Albacetekoa izan zen. Vatikanoko II. kontzilioan hartu zuen parte.\n1968an Paulo VI.ak Iru\u00f1eko artzapezpiku eta Tuterako apezpiku bihurtua, hurrengo urtean kardinal izendatu zuen. 1971an erretiratu zen."}
{"id": "89589", "revid": "512", "url": "https://eu.wikipedia.org/wiki?curid=89589", "title": "Ashur-resh-ishi II.a", "text": "Ashur-resh-ishi II.a Asiriako errege bat izan zen. Bost urteko erregealdia baino ez zuen izan, K.a. 972tik K.a. 967 arte. Erregealdi luzea izan zuen bere aita Ashur-rabi II.aren oinordekoa izan zen, eta, ordutik, K.a. 967an hil zen arte gobernatu zuen. Urte honetan, bere seme Tiglath-Pileser II.a izan zen bere oinordekoa. Ez da askoz gehiagorik ezagutzen bere erregealdiari buruz, Asiriaren aro iluna izan baitzen politika arloan."}
{"id": "89590", "revid": "336", "url": "https://eu.wikipedia.org/wiki?curid=89590", "title": "Marad", "text": "Marad Kazallutik iparmendebaldera zegoen Mesopotamiako hiri-estatu bat izan zen.\nSargon Akadekoak konkistatu zuen K.a. 2330 baino lehenago. Naram-Simen aurka matxinatu zen K.a. 2260an, baina arrakastarik gabe. K.a. 2224an, Lipitili zuen erregetzat, Akadek Naram-Simen seme bat. Ondoren, hiri sumeriarren historia orokorra jarraitu zuen."}
{"id": "89591", "revid": "105290", "url": "https://eu.wikipedia.org/wiki?curid=89591", "title": "Kazallu", "text": "Kazallu Adabetik iparmendebaldera zegoen Mesopotamiako hiri-estatu bat zen.\nBerari buruzko lehen berriak, Sargon Akadekoak hiria konkistatu zuenekoak dira, K.a. 2284an eta K.a. 2260an matxinatu zen, arrakastarik gabe, baina berriz independente bihurtu zen mende horren amaiera aldean.\nK.a. 1835ean, Larsa konkistatu zuen denbora batez, baina ezin izan zuen hilabete batzuk baino gehiagoz mantendu."}
{"id": "89592", "revid": "336", "url": "https://eu.wikipedia.org/wiki?curid=89592", "title": "Adab", "text": "Adab Mesopotamiako hiri-estatu bat izan zen.\nK.a. 2355ean, Meskigalak gobernatua agertzen da, eta, handik gutxira, Ummaren mende, eta, jarraian, K.a. 2335ean, Sargon Akadekoaren mende erori zen. Hau hil ondoren, K.a. 2284an matxinatu zen, baina, independentzia, mende amaierara arte ez zuen lortu. K.a. 2130ean, Lagasheko Gudea erregearen mende erori zen."}
{"id": "89593", "revid": "105290", "url": "https://eu.wikipedia.org/wiki?curid=89593", "title": "Hego Amerikako plaka", "text": "Hego Amerikako plaka Hego Amerika eta Ozeano Atlantikoaren hegoaldeko zatia, Hego Amerikako kostaldetik erdialdeko Atlantikoko dortsaleraino hartzen dituen plaka tektonikoa da. Mendebaldean duen muga elkartzaileak bi fenomeno nabarmen eragin ditu: Andeak eta Peru-Txileko fosa. Eta ekialdean Afrikako plakarekin duen muga banatzaileak, Ozeano Atlantikoa eta erdialdeko Atlantikoko dortsala eragin zituen. Honako plaka hauek ditu mugakide:"}
{"id": "89594", "revid": "119347", "url": "https://eu.wikipedia.org/wiki?curid=89594", "title": "Marcelino Olaetxea", "text": "Marcelino Olaetxea Loizaga (Barakaldo, 1889ko urtarrilaren 9a - Valentzia, 1972ko urriaren 21a) euskal salestarra. Iru\u00f1eko apezpiku (1935-1946) eta Valentziako artzapezpiku (1946-1967) izan zen, baita prokuradorea Gorte frankistetan ere (1955-1967).\nBizitza.\nBarakaldoko Lutxana auzoan jaio zen. Pedro Olaetxea metalurgiako langilearen eta Matilde Loizagaren semea zen.\nBarakaldoko Salestarren ikastetxean sartu zen 1897an. 1901ean, Villaverde de Pontoneseko (Kantabria) salestarren prestakuntza-etxean sartu zen, non salestarrek erlijio-bokazioa zuten haurrak hezten baitzituzten. Filosofia ikasi zuen Carabanchel Altoko nobiziatuan non abituak jantzi baitzituen hamasei urterekin. Turinen teologia ikasi zuen.\n1912ko abenduaren 21ean apaiztu egin zuten, eta handik gutxira Liejara (Belgika) joan zen soziologiazko ikasketak egitera.\nEspainiara itzultzean, salestarren hainbat ikastetxetako zuzendari izendatu zuten: Coru\u00f1a (1915) eta Carabanchel Altoko nobiziatua (1917). Geroago \"Tarraconense\" probintziako probintziala izendatu zuten, \u2014Bartzelona (1922-1925)\u2014, eta baita \"Celtica\" probintziakoa ere\u2014Madril (1925-1933).\n1933an, Vatikanoak Valentziako, Granadako eta Sevillako eliza-probintzietako apaiztegietako bisitari izendatu zuen. 1934an Madrilgo \"Ronda de Atocha\" ikastetxeko zuzendari bihurtu zen.\n1935ean Iru\u00f1eko apezpiku izendatu zuten non egon baitzen 1946an Valentziako artzapezpiku izendatu zuten arte. 1936ko uztaileko Espainiako estatu kolpean, Iru\u00f1ean tropa kolpistak bedeinkatu zituen \"Diario de Navarra\"k sustaturiko ekitaldian. 1966an erretiroa hartu zuen Valentzian.\n1955ean Gorte frankistetako prokuradore izen datu zen eta karguan 1967 arte aritu zen. Ez zen bertan oharkabean pasa. Izan ere, 1967an Espainiako Gorte frankistetan erlijio-askatasuna legeztatzeko legearen eztabaida abiatu zenean, aretoa utzi zuen eta ez zuen parte hartu eztabaidan desadostasun-seinale gisa. Eztabaida bukatu zenean kontra bozkatu zuten prokuradoreak zoriondu zituen.\n1972ko urriaren 21ean hil zen Valentzian. Hiri horretako katedraleko San Tomas Villanuevakoaren kaperan dago ehortzirik.\nEspainiako Gerra Zibilean hartutako jarrera.\nIru\u00f1eko apezpikutza hartu zuenean, politikan esku hartzearen aurka agertu zen eta ezaguna zen langileen baldintza material eta espiritualengatik zuen kezkagatik. Horrela, Iru\u00f1ean Ekintza Katolikoko jardunaldi batzuk ixtean (1936ko urtarrilaren 19a), militante eta propagandistei gomendatu zien politikaz ez hitz egitea, eta ebita zezatela Espainia hainbeste gorestea \"\"ez dezan erlijioak itxura eman lurreko Aberriari eusteko tresna hutsa denik\"'. Handik gutxira, ordea, Errepublikaren aurka zeuden indar politiko eskuindarrekiko atxikimendua erakutsi zuen.\n1936ko uztailaren 17an eta 18an eskuindarren matxinada lehertu ondoren, altxamenduarekiko atxikitze-keinuak saihestu zituen hasieran. Hala, Diario de Navarrak uztailaren 25ean, Santiago egunez, Iru\u00f1eko Gaztelu plazan, erreketea Jesusen Bihotz Sakratuari konsakratzeko antolatutako mezara joateaz desenkusatu zen gaixorik zegoela esanez.\nKarlistei eta militar matxinatuei Iru\u00f1eko gotzainaren jarrera gogaikarria gertatzen zitzaien, gerra lehertzeaz atsekabea agertu baitzuen eta tropak baldintzarik gabe bedeinkatzeari uko egin baitzion. Uztailaren amaieran, Olaetxea sozialistatzat jotzen zuten.\nHasieran ez zuen politikan parte hartu nahi eta 1936ko uztailaren 18ko altxamendua hasi eta berehala ez zituen karlistek sortutako mezak ospatu. Hori zela eta, sozialistatzat hartu zuten.\nBaina, abuztuaren 6an, Lleidako apezpikua zen Salvio Huix Miralpeix eta beste erlijioso batzuk errepublikazaleek erail izanak zirela jakinda, Gasteizko apezpikua zen Mateo Mujikarekin batera \"euskal-komunista elkarkidetza\" salatu zuen pastoraltza batean. Pastoraltza berak idatzia zenetz dudatan badago ere, handik aurrera altxatuen alde egin zuen.\nOlaetxeak babes esplizitua abuztuaren amaieran eman zien matxinatuei, Errosarioko Ama Birjinari erreguzko prozesio solemne bat deitu zuenean abuztuaren 23rako, hitz hauekin:\"'Erlijioaren eta Aberriaren interes sakratuak lehian dauden ordu historikoak bizi ditugu[...] zibilizazioaren eta basakeriaren arteko borroka.\"'Egun horretan bertan, Olaetxeak pastoraltza bat argitaratu zuen gerra esplizituki gurutzadatzat kalifikatzeko (hartan, limosnak eskatzen zizkien \"\u201cJainkoaren eta Espainiaren kausagatik borrokan ari direnentzat, ez baita gerra [...] Gurutzada bat da, eta Elizak [...] bere gurutzatuen alde guztia jarri behar du\u201d\". Horrela kalifikatu zuen lehen gotzaina izan zen."}
{"id": "89595", "revid": "119347", "url": "https://eu.wikipedia.org/wiki?curid=89595", "title": "Francisco Ignacio A\u00f1oa", "text": "Francisco Ignacio A\u00f1oa Busto (Viana, 1684ko otsailaren 26a - Zaragoza, 1764ko otsailaren 22a) nafar artzapezpikua izan zen, Iru\u00f1eko apezpikua izandakoa.\nBiografia.\n1722an apaiz ordenatua, 1735ean Iru\u00f1eko apezpiku aukeratu eta 1736ko apirilaren 8an ordenatu zuten. 1742an Zaragozako artzapezpiku bihurtu zen eta hantxe egon zen 1746an hil arte."}
{"id": "89597", "revid": "119347", "url": "https://eu.wikipedia.org/wiki?curid=89597", "title": "Tierra", "text": "Tierra 1996. urtean Julio Medemek eginiko film dramatikoa da.\nIstorioa.\nAragoiko herri txiki batean izurriteak mahastiak erasotzen ditu. \u00c1ngel (Carmelo G\u00f3mez), zoroetxe batetik atera berri den sarraskitzaile bat, bertara ailegatuko da eta herriko emakumeak ezagutuko ditu."}
{"id": "89598", "revid": "46380", "url": "https://eu.wikipedia.org/wiki?curid=89598", "title": "Antonio Zapata", "text": "Antonio Zapata y Cisneros (Madril, 1550eko urriaren 8a - \"ib.\", 1635eko apirilaren 27a) Espainiako kardinala izan zen, Iru\u00f1eko apezpikua izandakoa.\nBiografia.\nAita Francisco Zapata de Cisneros Barajasko kondea eta ama Mar\u00eda Clara de Mendoza zituenez, Cisneros kardinalaren senidea zen.\nSalamancako Unibertsitatean ikasi zuen Zuzenbide kanonikoa eta Inkisizioan hasi zen. 1587an, C\u00e1dizeko apezpiku eta, 1596an, Iru\u00f1eko apezpiku bihurtu zen. 1600an, Burgosko artzapezpiku izendatua, 1604an, Klemente VIII.a kardinal ordenatu zuen. 1605eko konklabean parte hartu zuen.\n1620an, Filipe III.ak Napoliko erregeorde hautatu zuen. 1625ean, Toledoko artzapezpiku eta, 1627an, Inkisidore Orokor izendatu zuten.\n1629an argitaratutako \"Discurso de la obligaci\u00f3n en conciencia y justicia que los prelados tienen en proveer las dignidades y beneficios eclesi\u00e1sticos\" liburua idatzi zuen."}
{"id": "89599", "revid": "1545", "url": "https://eu.wikipedia.org/wiki?curid=89599", "title": "Los amantes del c\u00edrculo polar", "text": "Los amantes del c\u00edrculo polar 1998. urtean Julio Medemek eginiko filma da.\nIstorioa.\nOtto eta Ana umeak elkar ezagutuko dira. Izen moduan palindromoak dituzte. Kasualitatez elkartutako jendea, bizitza eta izen zirkularrak dituztenak."}
{"id": "89600", "revid": "2048", "url": "https://eu.wikipedia.org/wiki?curid=89600", "title": "Bernardo de Sandoval", "text": "Bernardo de Sandoval y Rojas (Aranda de Duero, 1546ko apirilaren 20a - Toledo, 1618ko abenduaren 7a) Espainiako kardinala izan zen, Iru\u00f1eko apezpikua izandakoa.\nBiografia.\nAita Hernando de Rojas y Sandoval eta ama Mar\u00eda Chac\u00f3n de Guevara zituenez, Lermako dukearen senidea zen. Filipe II.ak Deniako markes, Ciudad Rodrigoko apezpiku (1586-1588), Iru\u00f1eko apezpiku (1588-1596) Ja\u00e9ngo apezpiku (1596-1599), kardinal eta Toledoko artzapezpiku (1599-1618), Espainiako aitalehena (1608-1618) eta Inkisidore Nagusi izan zen (1608tik aurrera).\nFray Luis de Le\u00f3n, Miguel de Cervantes, Lope de Vega, Francisco de Quevedo eta Luis de G\u00f3ngora idazleen mezenas ere izan zen."}
{"id": "89601", "revid": "105290", "url": "https://eu.wikipedia.org/wiki?curid=89601", "title": "Luc\u00eda y el sexo", "text": "Luc\u00eda y el sexo 2001. urtean Julio Medemek eginiko filma da.\nIstorioa.\nJende asko uharte isolatu batera helduko da, guztiak bere bizitzarekin lotuko den eleberri bat idazten ari den egile batekin lotuak."}
{"id": "89602", "revid": "105290", "url": "https://eu.wikipedia.org/wiki?curid=89602", "title": "Ana kaotikoa", "text": "Ana kaotikoa () 2007. urtean Julio Medemek eginiko film dramatikoa da.\nIstorioa.\nFilmak 22 urte zituztela modu tragikoan hil ziren hainbat emakumeren berraragiztatzea dela konturatuko den Ana izeneko hippie margolari baten istorioa kontatzen du. Hipnosi-saio ugari egingo ditu, eta apurka-apurka emakume horien bizitzetan murgilduko da, gero eta gehiago. Bukaera bera izango al du Anak?"}
{"id": "89603", "revid": "336", "url": "https://eu.wikipedia.org/wiki?curid=89603", "title": "Pedro Pacheco", "text": "Pedro Pacheco Ladr\u00f3n de Guevara (La Puebla de Montalb\u00e1n, Toledo, 1488ko ekainaren 29a - Erroma, 1560ko martxoaren 5a) Espainiako kardinala izan zen, Iru\u00f1eko apezpikua izandakoa.\nBiografia.\nAita Alonso T\u00e9llez Gir\u00f3n eta Mar\u00eda V\u00e9lez de Guevara zituen. Salamancako Unibertsitatean ikasi zuen, Karlos I.aren kapilaua eta Adriano VI.aren zerbitzaria izanik. Trentoko Kontzilioan parte hartu zuen.\n1553an Napoliko erregeorde bihurtu zen. Bere bizitzan zehar honako elizbarrutietan izan zen apezpiku:"}
{"id": "89604", "revid": "96586", "url": "https://eu.wikipedia.org/wiki?curid=89604", "title": "Daniel I.a Moskukoa", "text": "Daniel Aleksandrovitx (), Daniel I.a Moskukoa edo San Daniel Moskukoa eliza ortodoxoarentzat (1261-1303ko martxoaren 4) Moskuko lehen printzea izan zen. Alexandro Nevski eta Bassa dukesa handiaren seme gazteena zen.\n1296an, Danielek, Novgorodeko gobernazioa lortzeko borrokan parte hartu izanak, Moskuk, bere erregealdian, eragin politikoa irabazi zuela frogatzen du. 1300ean, Riazango printzea giltzaperatu zuen, tartariarrekin batera, Moskuko lurraldea konkistatzeko asmoagatik. Aske geratu ahal izateko, presoak, Danieli, Kolomnako bere gotorlekua eman zion, jabetza oso garrantzitsua, Moskova ibaian zehar kontrola ziurtatzen baitzuen. 1302an, bere lehengusu eta aliatua zen Ivan Pereslavlekoak, Danieli eman zizkion bere lur guztiak herentzian, Pereslavl-Zaleskiko jabegoak barne.\nDaniel Moskukoa, ondoko lurraldeetako gobernariekin bakea egiteko bere politikagatik eta bere printzerri propiorako, lur berriak modu baketsuan lortzeagatik, printze jakintsu bezala ezaguna da.\nMoskuko lehen monasterioak sortu zituen: San Danielena eta Jaunaren Epifaniarena. Horietako batean eman zuen bere bizitzaren azken zatia, fraide bihurtzean. 1303ko martxoak 4an hil zen bere laiotzean. Bere erlikiak, ustelgabe berreskuratu ziren 1652ko abuztuak 30ean. Urte horretan bertan kanonizatu zuen."}
{"id": "89605", "revid": "1519", "url": "https://eu.wikipedia.org/wiki?curid=89605", "title": "Cesare Borgia", "text": "Cesare Borgia (italieraz ahoskatua; , ahoskatua; , ahoskatua; Erroma, 1475 irailaren 13 - Viana, Nafarroa, 1507ko martxoaren 12) duke, printze, konde, \"condottiero\", \"gonfaloniere\", Iru\u00f1eko apezpikua, Valentziako artzapezpikua, Vaticanoko armadaren kapitaina eta kardinala izan zen.\nKarlota Albretekoa nafarrarekin ezkondu zen, eta Nafarroako Erresumako kapitain izendatuta, Gaztelaren inbasioan armak hartuta, erresumaren independentziaren aldeko borrokan hil zen.\nBiografia.\nAita Rodrigo Borgia aita santua eta ama Vannozza Cattanei erromatarra, Giovanni eta Godofredo anaiak eta Lukrezia arreba zituen. Perugian ikasi zituen teologia eta zuzenbidea eta 17 urte zituela, Cesare Iru\u00f1eko apezpiku (1491) bihurtu zen. 20 urte bete baino lehen Valentziako artzapezpikua eta kardinala zen.\n1497an Giovanni Borgia hil zenean Vaticanoko armadaren buruzagi bihurtu zen eta 1498an eliza utzi zuen. Luis XII.ak Valentinoiseko konde izendatu eta Joanes III.a Nafarroakoaren arreba zen Karlota Albretekoarekin ezkondu zuen. Romagna eskualdea konkistatu zuen aitarentzat, eta duke bihurtu zen 1501ean.\n1503an aita pozoiturik hil eta Pio III.ak aita santu berriak Cesare atxilotu zuen. Julio II.a aita santuak Gaztelako Erresumari eman zion Cesare. Valladolideko kartzelatik ihesi egin zuen, eta Nafarroara jo zuen babes bila.\nNafarroan Joanes III.a Nafarroakoak kapitain izendatu eta Larraga berreskuratzeko misioa izan zuen, Leringo konde eta beaumontar jauntxoaren eskuetan baitzegoen. Geroago Vianako herri gehiena Nafarroako Erresumarentzat berreskuratu zuen, hura koroaren eta erresumako lege orokorren pean utziz.\nVianan setiopean zeuden azkenengo beaumontarrei eman zioten laguntzaz jabetuta, Borgiak gizon batzuen atzetik bere zaldiaren gainean abiadura bizian jarraitu zien. Leringo kondearen hiru soldaduk (Garc\u00e9s de \u00c1greda, Pedro de Allo eta hirugarren gizon ezezagun bat) herritik Mendabiarako bidean 9 kilometrotara dagoen \"La Barranca Salada\" delako lekuan segada bat antolatu eta erail zuten. Viana udalerriko Andre Mariaren elizaren ate nagusiaren aurrean ehortzirik dago.\nLeloa zuen (euskaraz: 'Cesare edo ezer ez'). Nikolas Makiavelok eredu gisa hartu zuen \"Printzea\" idaztean."}
{"id": "89608", "revid": "20653", "url": "https://eu.wikipedia.org/wiki?curid=89608", "title": "Moskova", "text": "Moskova ibaia (errusieraz \u041c\u043e\u0441\u043a\u0432\u0430-\u0440\u0435\u043a\u0430, \"Moskva-reka\") Oka ibaiaren ibaiadar bat da, Errusiaren Europar zatian. 502 kilometroko luzera du, eta, bere arroak, 17.600 kilometro karratuko azalera hartzen du (gutxi gora-behera Nafarroa eta Euskal Autonomia Erkidegoa batera).\nAdministratiboki, ibaia Moskuko oblastetik eta Smolenskeko oblastetik igarotzen da, Errusian.\nIbilbidea.\nIbaia, Volgaren arro hidrografikoaren barnean dagoena, Smolenskeko mendietan jaiotzen da, 311 metroko altueran, eta Mosku eta Smolenskeko oblastetatik igarotzen da, non Mosku bera zeharkatzen duen, Oka ibaian bere urak isuriz.\nIbaiak, Mosku hiria (izena ematen diona), ipar-mendebaldetik hego-ekialderako norabidean zeharkatzen du, bere ibilbidean, meandro ugari eratuz. Uharteren batzuk ere badaude bere ibilbidean, Kremlinekoa kasu. Ibaiaren ertzak, parke interesgarri askoz josiak daude (Gorki Parkea kasu). Bere meandroetako batetan dago Luzhniki Estadio Olinpikoa, 1980ko Moskuko Udako Olinpiar Jokoetako egoitza izan zena. Moskutik 120 kilometro hego-ekialdean, Oka ibaian isurtzen ditu bere urak, Kolomnatik gertu.\nHidrologia.\nBere hasierako zatian, Moskova, nahiko ibai garbia da. Mozhaiskeko urtegitik aurrera, etengabe gehitzen da industrietako eta hiri drainatzeetako hondakinen karga. Moskura iristen denean, ibaia hain kutsatua doa, ezen, bertako ura, ez dagoela edaterik, eta, hiriburuko biztanleentzako bertan bainatzea debekatuta dagoela.\nNabigazioa.\nMoskova ibaia, oso-osorik da nabigagarria. Soilik neguko hilabeteetan, bere ura izozten denean eteten da itsasontzien trafikoa. 1937tik, Volga ibaiarekin lotua dago, 126 kilometroko luzera duen Moskova-Volga kanalaren bidez.\nKanal honi esker, bost itsasora iristen da: Itsaso Zuria, Itsaso Baltikoa, Kaspiar Itsasoa, Azov itsasoa eta Itsaso Beltza. Horregatik, Moskuri, batzuetan, \"bost itsasoen portua\" (\u043f\u043e\u0440\u0442 \u043f\u044f\u0442\u0438 \u043c\u043e\u0440\u0435\u0439) deitzen zaio.\nMoskun, garrantzi ertaineko zenbait portu daude."}
{"id": "89609", "revid": "1545", "url": "https://eu.wikipedia.org/wiki?curid=89609", "title": "Gorki parkea", "text": "Gorki Parkea, ofizialki Maksim Gorkiren omenezko Kultura eta Atsedenaren Parkea (), Moskun dago, Moskova ibaiaren ertzean, hiriaren erdialdetik ez oso urruti (Kremlinetik 2 kilometro hego-ekialdera). Bere izena, Maksim Gorki idazle errusiarragatik du.\nHala ere, Park Kulturi immeno M. Gorkogo (M. Gorkiren omenezko Kulturaren Parkea) deitu izan da beti. Eta, Moskun, guztiek, Park Kulturi deitzen dute, sekula ez Gorki Parkea.\nBere 100 hektareatan, zenbait lorategi, zingira, aisia eta kirol gune daude.\nBere sarreretako batera metroz irits daiteke, non, sarrera xume bat ordaintzen den. Bi metro geltoki, Krimski Val kalean duen sarrera nagusitik gertu iristen dira: Kulturi Parkea eta Oktiabrskaia.\nParkeak, 1983ko \"Gorky Park\" film estatubatuarrarentzako inspirazio gisa balio izan zuen, eta bi abestitan aipatzen da: Scorpions talde alemaniarraren \"Wind of Change\" abestian, non, taldeak, gerra hotzaren ondoren aldaketa horiek gertatzen diren toki gisa erabiltzen duen, eta \"Vodka\" izeneko abestian, Morena abeslariak, 2008ko Eurovision Jaialdian kantatu zuena, Malta ordezkatuz."}
{"id": "89610", "revid": "512", "url": "https://eu.wikipedia.org/wiki?curid=89610", "title": "Un dollaro bucato", "text": "Un dollaro bucato, 1965ean Giorgi Ferronik zuzendutako spaghetti western generoko film bat da. Protagonista nagusi bezala, Giuliano Gemma du, aktore handi honek, film honetan debutatu zuelarik spaghetti western generoko filmetan.\nIstorioa.\nGary O'Hara Ameriketako Estatu Batuetako Gerra Zibilean, konfederatuen aldean, ausarti borrokatu duen pistolaria da. Yellowstoneko bere etxera itzultzean, bere familiari bizitza hobe bat ematea baino ez du nahiko. Baina, bere anaia segada batean eraila izanak, berriz arma ateratzera behartuko du: orain, bere xede bakarra, mendekua da."}
{"id": "89611", "revid": "336", "url": "https://eu.wikipedia.org/wiki?curid=89611", "title": "ALBERTO DURERO", "text": ""}
{"id": "89612", "revid": "336", "url": "https://eu.wikipedia.org/wiki?curid=89612", "title": "Javako itsas hobia", "text": "Javako itsas hobia Indiako ozeanoaan dagoen itsas hobi bat da. Sonda uharteetatik hegoaldera dago, Indonesian, horregatik, \"Sondako itsas hobia\" izenaz ere ezaguna da. 4500 kilometrotan hedatzen da ipar-mendebaldetik hego-ekialderako noranzkoan, eta 7125 metroko sakonerara iristen da, Indiako ozeanoko handiena.\nIndiako ozeanoko plaka Indonesiako uharteen azpian subduzitzeak, lurrikara ugari eragiten ditu, Javako itsas hobia, ertz geologiko aktiboenetako bat eta sumendi gehien dituenetako bat delarik."}
{"id": "89613", "revid": "201", "url": "https://eu.wikipedia.org/wiki?curid=89613", "title": "Moscova ibaia", "text": ""}
{"id": "89614", "revid": "336", "url": "https://eu.wikipedia.org/wiki?curid=89614", "title": "Umma (hiria)", "text": "Umma Mesopotamiako hiri-estatu bat izan zen.\nK.a. 2600ean aipatzen da, ziur aski, Uruken nagusitasunetik askatu ondoren. K.a. 2355ean, tronua, Lugalzagesik usurpatu zuen, Babu izeneko tokiko buruzagi erlijiosoaren semea zena. Errege berriak, Lagash, Uruk, Larsa, Isin, Nippur eta Akshak bereganatu zituen. Beste hiri batzuk, bat-batean bere mende jarri ziren. Kish, garaitua izan zen, baina ez hartua.\nHain zuzen ere Kish izeneko hiri honetan, baina Akad hiria sortuko zuen, eta, handik, Kish tronutik kenduko zuen dinastia berri batean hasi zen Umma hiriaren gainbehera. 34 guduren ondoren, Sargon Akadekoak okupatu zuen Umma eta Sumer osoa K.a. 2335 ondoren. Lugalzagesi preso hartu zuen. Mese izeneko pertsona bat, Ummako errege menpeko bezala izendatua izan zen.\nK.a. 2284 eta K.a. 2260ko matxinadek, ez zuten arrakastarik izan, baina independente bihurtu zen mende horren amaieran. K.a. 2130ean, Lagasheko Gudearen mende erori zen, baina, buru bezala, errege menpeko bat zuela. Ondoren Urrera pasa zen K.a. 2110ean, eta independente bihurtu zen K.a. 2022an. K.a. 2010ean, Isinera pasa zen, eta, K.a. 1900ean, Larsara. K.a. 1763an, Babiloniara pasa zen.\nBere egutegi propioa zuen, Shulgiren Ummako egutegia, Babiloniar egutegiaren aurrekaria zena."}
{"id": "89615", "revid": "58701", "url": "https://eu.wikipedia.org/wiki?curid=89615", "title": "Joputza", "text": "Joputza legez, ohituraz edo akordioz pertsona bat, jopu izenekoa, \"jaun\" izeneko beste pertsona baten lurretan zenbait zerbitzu eta ordainsarien trukean bizi eta lan egiten dueneko egoera da, bereziki Europan nagusitu zena Erdi Aroan, feudalismo deritzon sistema sozioekonomikoan. Basailua ez bezala, jopua ez zen askea, jabearen menpekotasun osoan zegoen, esklabotzaren antzeko baldintzetan. Jaun feudalen lurretara guztiz lotuta zeuden pertsona hauek eta Erdi Aroko nekazarien kopuru nagusiena izatera iritsiko ziren. Harreman hauek jaurerri deituriko eremuetan ematen ziren, zeinetan jauna eta nekazaria harreman ekonomiko, sozial, politiko eta juridikoen bidez uztartzen ziren. Dena den, harreman hauek ez ziren bakarrik menpekotasunaren bidez ezartzen, elkarrekiko babes eta fideltasun harremanak ere baziren. Menpeko nekazaria jaunaren zerbitzura egotera\u00a0behartua zegoen bitartean, jaunak nekazaria babestu behar zuen.\nEsklabotza ezabatzeari buruzko Konbentzio osagarriak joputza debekatzen du esklabotzaren antzeko praktika gisa.\nEtimologia.\nGizarte feudala guztiz baldintzatu zuen sistema hau ikertzerako orduan, oztopo garrantzitsu bat izan dute historialariek; sistema hau izendatzeko modu ezberdinak eta hauen etimologia, hain zuzen. Izan ere, garaiko dokumentuetan \"servus\" hitzak morrontza eta esklabutza deskribatzen zituen. Honek, Antzinate Berantiarreko esklabutzaren eta morrontzaren arteko trantsizio garaiaren ikerketa zailtzen du, kronologikoki mugatzea oztopatuz. Gainera, morrontza bete betean ezartzen denean (XI-XII. mendeak) \"servus\" terminoa dokumentuetatik desagertzen da, bere ordez tokian tokiko izenak agertuz, zeinek ez zuten errealitate berdina deskribatzen (\"homines proprii, homines de corpore, villani, iuniores, collazos, vasallos, commanentes, mezquinos\u2026\").\nJatorria.\nZenbait nekazarien joputza oinordekotzari lotua zegoen, eta beste batzuena \"ban\" eremu batean bizitzeari. Milagarren urteko \"servi\" gutxi batzuk, Goi Erdi Aroko esklaboen ondorengoz osaturik egongo lirateke, denborak aurrera egin ahala jopu berriz osatuko zirenak. Jopu berri hauek gizarte maila pobreenetatik etorriko liratezke, zigor jurisdikzional baten bidez edo haien burua borondatez eskainiz bihurtuko zirelarik jopu\nNekazari aske eta morroien arteko desberdintasunak.\nNekazari libre eta morroiak feudalismoko geruza baxuenak ziren eta honen gainean mantentzen zen sistema feudal guztia. Morroi gehienak, Goi Erdi Aroan beraien lurrak saltzera edo ematera behartuak ikusi ziren, garai hartan zegoen krisiarengatik eta segurtasun ezarengatik. Azken hau izan zen ohikoenetarikoa, hau da, segurtasun eza izatea jaunari lurrak ematera behartzeko. Eraso guzti horiek jaunaren eskutik etorriko ziren. \nErdi Aroko nekazari gehienak jaurreri baten barnekoak ziren, zeina jaun baten eragin esparrua zen ikuspuntu ekonomiko, juridiko, sozial eta politikotik. Aditu desberdinen iritziak ikusi ostean, beharrezkoa da nekazari eta jaunen arteko bake-harremanen ideia deuseztatzea. Hauek etengabean izan zituzten liskarrak, egoera edo desira desberdinengatik eman zitezkeelarik: basoaren erabileragatik, errentengatik\u2026 . Nekazari guzti hauen bizi baldintzak esparru desberditan baldintzatuta zeuden, eta hauek, sarritan, borroka esparruen bidez lortutakoak ziren\nNekazari libre eta morroien arteko desberdinasun handiena askatasunarena izango zen. Nahiz eta hauek ere derrigorrezko lanak egin behar (adibidez jaunaren basoan), askatasuna zuten bertatik alde egin eta harreman sozial berriak sortzeko. Zamen arazoa batez ere sistema \"ban\" jaurgoa ezarri zenean hasi zen. Nekazari libreak, adibidez, geroago jaunaren basailu bezala lan egiten hasiko ziren jaunaren agente militarrak bihurtuz feudo baten truke. Guzti hau aldatzen joan zen jaunek korbeetarako (hots, lan-zerbitzuetarako) zuten interesa jaisten joan zen heinean. Hauek diruagatik aldatzen joan ziren, eta bertan jaunaren eta nekazarien arteko menpekotasuna galtzen joan zen, honela bakoitzaren eta batez ere nekazarien kudeaketa libreago batera hurbilduz. Honen harira, hiriak ere loratzen ari zirenez jaunek beldurra zuten nekazariak bertara joateko. Honetarako lurraren kontzesioak ematen hasi ziren eta korbeak ezabatu edo asko murriztu zituzten.\nMorrontza, aldiz, desberdina zen. Erdi Aroko jopuen aurretiko jopua izatearen esanahia desberdina zen, honek beste batena zinela esan nahi baitzuen. Hori aldatzen joan zen eta Erdi Aroan bi ezaugarri nagusi zituen: lurraren gaineko eta gizakien gaineko kontrola. Kontrol hau jaunek botere jurisdikzionala lortu zutenean areagotu zen. Sistema honetan jaunak ez du ia zuzenean bere lur guztia lantzen; hau egin beharrean bere lurra jopuei ematen zien hauek lantzeko, betiere errenta edo zerbitzu batzuen alde. Erdi Aroan ere jopuen eta jaunen arteko harremanak aldatzen joan ziren, esaterako, errentak ordaintzeko orduan. Jaunarenzat hasieran garrantzizkoak ziren erreserbak, mantsoak, korbeak edota errentak, azken hauek elikagaietan ordaindutakoak eta dirutan nahiko kopuru baxuan. Biztanleriaren eta komertzioaren hazkundearekin gauzak aldatzen joan ziren, eta azkenik Behe Erdi Aroan garrantzi handiena errentak hartu zuten.\nJaunen inposaketak.\nMorronatzaren ezaugarri nagusienetariko bat ziren zamak. Nekazariei presioa egiteko baliabideak ziren, eta jaunek hainbat zituzten. \nNekazariek ezagutzen zuten autoritate bakarra haien jaunak ziren, gazteluetako nagusiak. Lehenago \"vicarii\" bezala ezagutuak, funtzionario publikoak, gizon hauek kondearengandik \"castellania\" izeneko botere bat hartu zuten, hau da, beraien barrutiaren gaineko boterea lortu zuten. Haien burua \"senior\" deitzen zuten. Horregatik, bikariotza jaurerri bihurtu zen eta jaurerri hauek hutsal bihurtu zituzten .\nJaun hauek \"castellania\" honen mugen barruan bizi ziren gizon-emakume guztien gainean agintzeko ahalmena zuten. Armadak errekrutatzeko eskubidea ere betetzen zuen, edo, gero eta ohikoagoa bihurtu zen bezala, horren ordezko zergak eta zerbitzuak erreklamatzen zituen. Lehenago gizon libreek kondeari edo bikario-ordezkariari ematen zizkioten leialtasun-zinak jasotzeko aukera ere bazuten. Hau guztia jaunek nahi zuten ia guztia izatera pasa zen. Gazteluaren inguruko biztanleak eta gazteluko jaunarekin lotzen zituzten loturak indartu egin ziren; naturaz aldatu ziren eta izaera pertsonalagoa hartu zuten .\nLanda-kolektibitateek beti askatasunez gozatu izan zituzten erabilera-eskubideak jaunen ban-aren mende geratu ziren. Ban delakoak nekazarien bizitza publiko eta pribatuaren alderdi guztiak bildu zituen (berdin zen zein baldintzatan). Orain epaitzeko eta zigortzeko eskubidea zuten jaunek. Justizia ere beraientzat gorde zezaketen, edo besteren bati eman. Praktikan, baliabide mugagabeak eman zitzakeen. Indarra ezarrita, nekazariak zergapetu egin behar ziren isunen kopurua mugarik gabe biderkatzeko, diruzko kalte-ordainei etekina ateratzeko eta alodioak konfiskatzeko edo morrontza-baldintzara murrizteko.\nZamak.\nTokian-tokiko jaurgoetan desberdinak ziren. Hurrengoak, zehazki, Kataluniako jaurgo jurisdikzionaletan izan ziren inposatuak .\nJatorri publikoko zamak.\n\"Vicarius\"-a zen botere publikoaren ordezkaria bere barrutian. Erregeari zor zitzaizkion tributuak jasotzen zituen. Botere publikoaren gainbeherarekin honek ohitura honekin jarraitu zuen arren, guztiz arbitrarioa izan zen eta askotan berak bildutako ondasunak berarentzat edo bere klientelarentzat izango ziren. \nErrenta publikoen bilketa arbitrarioaren eta ordainarazpen hutsalaren arteko aldea ez zen batere argia; horregatik, \"ban\"-eko ugazabek oso erraz nahas zezaketen.\nAterpetxea (ostatu-eskubideak) eta antzekoak.\nGizon aske ororen lehen betebeharra kondeari edo bere ordezkariei beren teilatupean ostatu ematea zen, kargu publikoaren beharrek hara joatera behartzen zituztenean. Inposaketa hori noizbehinkakoa baino ez zen, ez zen zama gogorregia.\nGuzti hau betebehar horren onuraduna auzoko jauna izatera igaro zenean gertatu zen. Noiznahi gonbida zitekeen eta ez zen inoiz bakarrik joaten, bere kohortea ere berarekin etortzen zen. Nekazarien etxeko janaria azkar agortzen zen, eta bisita horiek sarriegi errepikatzen baziren, ziurrenik gonbidatuak mahai huts batekin aurki zitezkeen. Aterpetxea zerbitzu arautu bat bihurtu zen eta etxe bat janari gabe utzi beharrean, gazteluaren inguruko etxe guztiak txandakatuz joango ziren. Ordainetan, urteko harrera baino ez zen bihurtzen (hartzailea, harreragilea). Oraingo honetan, nekazaria behartuta zegoen gaztelutik zetozen biztanleei ogia eta edaria ematera, baita ostatua ere. Baina jaunei eta haien fidelei nekagarria irudituko zitzaien nekazarien ekoizpena kontsumitzeko tokiraino joan beharra izatea. Errazagoa zen nekazariak gaztelura eramatera behartzea. Horrela, \"receptum\" ere espezieko zerga bihurtu zen. Litekeena da hau urteko beste errenta batzuekin nahastea, horiek ere espezietan ordaintzen baitziren.\nPrestazio paramilitarrak.\nGero eta gutxiago eskatzen zitzaien nekazariei gerra-espedizioetan beren armak har zitzaten, baina oste-zerbitzuak ez zien pisurik kendu, nahiz eta nobleziarik ez izan. \"Conductum\" zamak atsekabetzen zituen: zaldunei jarraitu beharreko horniduren eta ekipajearen garraioaz arduratzen ziren. Zaintza-zerbitzuak ere bazeuden. Kolonoek haien mugen babesa bermatu behar zuten garaian, berebiziko garrantzia zuten, eta zaharkituta geratu ziren gerlari profesionalen goarnizioek gazteluetan ordezkatu zituzten.\n\"Fogaces\" (ogia) eta \"civades\" (olo-alea) dira soldadutzari lotutako inposizioen zerrenda hau osatzen dutenak. Lehenengoak, hasiera batean, kanpainan zehar gerlariak kontsumitzeko bideratuak egon ziren, eta denbora asko zeramaten kondeen eta apezpikuen diru-bilketetan sartuta. Olo-aleari dagokienez, zaldunen beharrak asetzeari lotutako berrikuntza da. Oso azkar hedatu zen: ia leku guztietan nekazariak behartuta zeuden gaztelurako oloa landatzera euren lursailean. \nJakina, betebehar militarrek lan-zerbitzuak ere barne hartzen zituzten. Menpekoek beti izan zuten harresien mantentzean, berreraikuntzan edo gotorleku defentsibo berrien eraikuntzan parte hartzeko betebeharra. Nekazal lanak egiteko garaia zenean, jaunak ere bere soroetan erabiltzen zituen. Etengabe hedatzen ari zen eta \"ban\"-eko jabeek adimienez manipulatu zuten gizon askeen zerbitzu militarrak korbearuntz gidatuz bukatu zuen.\nZama judizialak.\n\"Placitos\" delakoak prozesu judizialetatik ateratako zuzeneko irabaziak ziren, eta \"iusticias\": gaztelak baino noizbehinkakotasun txikiagoko kuotak eskatzen zizkien bere jurisdikzioko biztanleei beren funtzio judizialengatik. Jaunaren pribilegio nagusietako bat \"estacaments\"-ak eskura hartzea zen: auzilariek auziaren hasieran ordaindutako fidantzak ziren. Benetako monopolioa zen, eta jaurerri-botereen zerrendetan aipatzen da lehenik. Horrek indarra ematen zion jaunari nekazarien aurrean, eta sarritan beraien borondatearen kontra deitzen zien auzitegiari. Gordailuak hartutakoan, ezarri nahi zituen plazatxoen kopuru osoa askatasun osoz zehazteko moduan zegoen. Kopuru hori aldatu egiten zen epaitutako kasuen arabera.\n\"Placitos\" \"minores\"-ak jaunak ezartzen zituen isun soilak ziren, jokabide txarraren erruduntzat jotzen zituenei, eta \"placitos\" \"maximos\"-ak, berriz, kondenatuaren jabetzaren konfiskazioa suposatzen zuten.\nJaunen pirateria.\nNekazari klasearen gain hasitako errenta berrien multzoa izendatzen zuten. \"Forcia\" sinonimo moduko bat izango zen: indarkeriaz lortzea esan nahi zuen, eta estortsio horren emaitza ziren \"forcia-\"k. Mota askotakoak ziren.\n\"Tolta, kesta\" eta \"taila\".\nGazteluko jaunak eta bere funtzionarioek gaztelutarren elikadura-erreserbengatik zuzenean jasotako diru-bilketak dira. Ehunekoak familia-buruaren baliabideekiko proportzionalak izan direla dirudi, eta konfiskatutako produktuen izaera eskualdearen araberakoa zen.\nHarrapaketak eta beste erabilera batzuk.\nErregulartasunez jasotako diru-sarrerez gain, noizean behineko onura batzuk gehitu behar ziren, harrapaketak. \"Tolta, forcia\" eta \"troba\" terminoekin lotuta egon ohi zen jaunen zerga. Oraindik ez dakigu zein izan zen honen jatorria, baina menpeko nekazari guztiek behin baino gehiagotan eman behar izaten zituzten onarpenak. Troba delakoaren kasuan naufragioetan lortutako elementuetatik ateratako zama da, eta aurkitutako guztia edo aurkitutakotzat jo zitekeen guztia aipatzen zuen, hau da, jaunak, ban boterearen arabera bereganatzea egokitzat jotzen zuena. \nEzkontza eta herentziaren gaineko zamak ere ezarriko zituen jaunak. Bere morroiei debeku bat jartzen zien beraien zirkulutik hurbil ezkontzeko, eta kanpora joanez gero tasa bat ordaindu behar zen. Hau morroienganako kontrola areagotzeko erabiltzen zuten. Herentziari dagokionez, jaunak eskubidea zuen heriotza batean aurrean diru-kopuru hori berarentzat hartzeko. Hau batez ere kasu berezietan ematen zen, adibidez, familia hil edo bertako seme-alabak gazteegiak zirenean hau kudeatzeko. Sarritan azken honetan herentzia hori itzuli egiten zen, baina kopuru bat kenduta \nBadakigu arrazoi hauen ondorioz lortutako onurak 1060 baino lehen agertu zirela, eta gero onura horiek handitzen hasi zirela.\n\"Troba\" naufragioetan lortutako elementuetatik ateratako zama da, eta aurkitutako guztia edo aurkitutakotzat jo zitekeen guztia aipatzen zuen, hau da, jaunak, \"ban\" boterearen arabera bereganatzea egokitzat jotzen zuena.\nKorbea banalak.\nKorbea IX. mendean ezarri zen menpeko lurretan. Lehen aldiz 1039. urteko idatzi batean ageri da: Vallverteko jabe alodialak \"iova\" bat ematera behartuta zeuden, bakoitzak urtean behin lanegun bat gazteluaren dominicatura delakoan. 30 urte beranduago badirudi egunerokotasuneko ohitura bihurtu zela, behintzat Katalunian. Hurrengo mendeetan erregulartasunez agertzen joan ziren lurralde honetan. Korbea hauen jatorria konplexua da, baina argi dago nekazarien ostea ordezkatzen zuela. \"Iova\" hauek beti \"tragins\", \"guaita\" edo \"civada\" zamen ondoan, baita beste zama paramilitarrekin batera ere, beraz, horrek ere aztarna bat eman dezake. \u00a0\nKorbea berri horiek ematera beharturik zeuden bakarrak \"yunta\"k zituzten nekazariak ziren. Horregatik, lanaren antolaketarekin zerikusia duten zamak dira. Litekeena da jaunek beraien eskariak aldatzea, basailuek zuten ekipamendu teknikoaren arabera. Gauzez ordaindu beharreko ordainketekin gertatzen zen bezala, lan itxurakoekin ere berdina gertatzen zen. Jaunari ez zitzaizkion axola brazeroek eman ziezazkioketen zerbitzu kaskarrak, eta askoz ere interesatuago zegoen bere animalia propioak zituzten eta lan gogor eta erregularra egiten zuten nekazariengandik lor zezakeenarekin. Zentzu horretan, korbea hutsalak aurrerapen teknikoaren emaitza gisa agertzen dira, eta boterearen jabeek beren onurez aprobetxa zezaketen baliabideetako bat bezala.\nHutsalkeriak eta monopolioak.\nBere helburu nagusia jaunak nekazaritza-ekoizpenaren eraldaketaren gaineko kontrola izatea zen. Beraiena zen barrutiaren azpiegitura teknikoen zatia erabat bereganatzea suposatzen zuen. Badirudi haren agerpena gainerako ordainarazpen hutsalena baino apur bat berantiarragoa dela. Horrek guztiak ehotzearen, labeen eta forjen monopolizazioa zekarren.\nHutsalkeriei dagokienez, ikuspuntu zehatz batetik hartu behar ditugu: haien helburu nagusia jaunak nekazaritza-ekoizpenaren eraldaketaren gaineko kontrola bermatzea zen. Hutsalkeria honen agerpena besteak baino beranduago agertu zen. XI. mendearen erdialdera arte ez ditugu lehen aipamen idatziak aurkitzen eta lehen hutsalkeriak mendearen erdialdera ezarri zirela pentsa dezakegu. Horrela, garagarra eta garia errotatik pasatu behar zituzten; beraz, jaunek errotaren gaineko monopolioa ezartzea erabaki zuten. Momentu aproposa izan zen: kolono komunitateek eraikitako errotak zaharrak jadanik hondamenaren mehatxupean hasi ziren; gainera, lehengo jabekideei zegozkien zati asko (ehotzeko egunak eta gauak) boteretsuen eskuetan geratu ziren.\nAzkenik, errota zahar haiek komunitatearen beharrak behar bezala asetzen ez zituzten eraikin zaharkituak ziren eta jaunak eraikitzen hasi zirenekin nekez lehia zitezkeen. Sanahujako kasuan, oraindik jaunek indarra erabili behar zuten nekazariak behartzeko, eta haien monopolioak ezartzen amaitu bazuten ere, pausoz pauso joan behar izan zuten. Lehen urratsa, zalantzarik gabe, barruti bateko edozein errotatan bere alea doan ehotzeko pribilegioa bermatzen zutela zen. Bigarren urratsa alea ehotzearen gaineko omenaldia ezartzea izan zen, euren errotetan edo euren jabetzakoak ez ziren errotetan egiteko. Gainontzekoa erraz asmatzen da: errota alodialak jaurerriko erroten zama berberen menpe zeuden, baina teknologikoki apalagoak zirenen ezin zuten haiekin lehiatu. Egoera hau legearen monopolio bihurtu zen.\nLabeei eta burdinolei dagokienez, egindako bidea nahiko antzekoa izan zen. Parrokiaren ondoan burdinolak eta labeak ezarri zituzten eta XI. mendearen erdialderako jada etekin handiak lortzen ari ziren. Mozkinak areagotzeko, nahikoa zen jaunentzat burdinazko tresnen fabrikazioan eta hauen mantentze-lanetan eta ogia egiterakoan tributu bat ezatzea."}
{"id": "89616", "revid": "17", "url": "https://eu.wikipedia.org/wiki?curid=89616", "title": "Jopu", "text": ""}
{"id": "89617", "revid": "336", "url": "https://eu.wikipedia.org/wiki?curid=89617", "title": "Akshak", "text": "Akshak, antzinako Mesopotamiako hiri bat izan zen, Akaden iparraldeko mugan kokatua. Batzuetan, Upi babiloniarra edo Opis greziarrarekin identifikatzen da. Bere kokapen zehatza ez da ezagutzen, baina, beharbada, Eshnunnatik gertu egongo zen, Diyala ibaiaren arroan.\nSumerreko erregeen zerrendan, Akshakeko errege bezala, Unzi, Urur, Puzur-Nirah, Ishu II.a sta Shu-Sin aipatzen dira.\nErregistroetan, lehen aldiz, K.a. 2600ean agertu zen. K.a. XXV. mendean, Lagashen aurkako gerra bat izan zuen, eta hiri horretako errege zen Eannatumek hartu zuen. K.a. 2350ean Ummako Lugalzagesiren mende erori zen. Handik gutxira, Sargon Akadekoaren konkistekin, Akadiar Inperioaren zati bihurtu zen."}
{"id": "89618", "revid": "96586", "url": "https://eu.wikipedia.org/wiki?curid=89618", "title": "Ivan IV.a Errusiakoa", "text": "Ivan Vasilievitx edo Ivan IV.a Errusiakoa (; Kolomenskoie, 1530eko abuztuaren 25a - Mosku, 1584ko martxoaren 18a), ezagunagoa Ivan Izugarria () ezizenez, Errusiako tsarra izan zen 1547tik 1584 arte. Errusiar estatuaren sortzaileetakotzat hartzen da.\nGutxienez zazpi aldiz ezkondu zen, baina bere ezkontzarik garrantzitsuena lehena izan zen, Anastasia Romanovna Zakharinarekin, 1547an. Errusiari egin zizkion ekarpenik garrantzitsu eta handienak, Siberiaren konkista, lege kode berri baten sortzea, \"Sudiebnik\" izenekoa, boterea hiriburuan zentralizatu izana, herri partaidetza zuten instituzioak sortzea, Astrakhan eta Kazango khanerri tartariarrak konkistatu izana, Ordena Teutonikoaren suntsipena eta barne erreforma handiak izan ziren, horien artean armadaren erreforma eta lege kodearen berrikuspena.\nLehen urteak.\nIvan III.a Errusiakoa Duke Handiaren biloba eta Vasili III.a Moskuko printzearen eta Elena Glinskaiaren semea, Ruriken varegiar leinukoa eta Lituaniako printzesaren leinukoa da. Hiru urterekin koroatu zuten Moskuko Printze Handi bezala, bere aita hil ondoren. Baina, erresuma, bere amak administratu zuen, koroatzetik bost urtera, botereagatik lehian ari ziren boiardo klanek pozoitu zutena. Boiardoen irainak jasan behar izan zituen, horrek, bere izaera ilundu zuelarik. Kremlingo jauregian sartua izan zen, ia eskale bat bezala biziz. Honek, Ivanengan, boiardoenganako berebiziko gorrotoa piztu zuen, eta, ondorio bezala, klan hauen aurka antolatu zituen jazarpen eta sarraskiak izan zituen. Lehen urte hauetan, Ivanek, buruko gaixotasunen bat jasan zuen, ondorio konponezinak eragin zizkiona, bere haserrea etengabe erakutsiz eta zakurrak torturatuz eta dorreetatik jaurtiz. Ezagutzen denez, anaia gormutu bat izan zuen, baina, anaia honi buruz ez da gehiagorik ezagutzen.\n13 urterekin, jendea Ivan errespetatzen hasi zen, eta bere pertsona leial talde bati, Andrei Shuiski printzea harrapatzeko agindu zion, zakur talde batetara botatzeko, zakur hauek, Andrei, txiki-txiki egin zutelarik. 16 urterekin jada nabarmentzen zen idazten eta liburu irakurle sutsua izan zen, gazte galant eta gihartsu bat izateaz gain. Erretorika ikasi zuen Makario gotzainaren eskutik. Garai honetan, jada oso erlijiosoa zen.\nTsar bezala errespeta zezaten, Makariok, Ivan, zuhaitz genealogiko baten arabera, Erromatar Inperioko lehen enperadore edo zesarren leinukoa zela adierazi zuen.\nErregealdia, tsar bezala.\nGobernualdi hau, bi arotan bana daiteke, 1560an, bere emazte Anastasia Romanova hil ondoren Ivanengan gertatu ziren aldaketek adieraziak. 1547tik aurrera, Ivan IV.ak, garai horretan hamazortzi urte zituena, Radaren laguntzarekin gobernatu zuen, bere eraginik handieneko partaideen artean, Silbestre apaiza, Makario gotzaina, eta bere idazkari Alexei Adashev agertzen ziren kontseilu pribatu bat, azken honi, Alexeiri, alegia, Ivanen erregealdiko lehen hamabi urteetako jarrera patxadatsua zor zaiolarik. Zentzu honetan, Anastasia Romanov printzesak ere eragin zuen, 1547an Ivanekin ezkondu zena.\nIvan IV.ak, hasieran erakutsi zuen joerarik nabarmenena, noblezia boiardoa bere ondotik aldentzea izan zen, bateratu eta zentralizatutako administrazio baten oinarriak jartzen eta herriaren partehartzea zuten instituzioak sortzen arduratzen zen bitartean. Erresumako arauak, kode batean (Sudiebnik, 1550ekoa) kodetu eta bildu zituen. 1549an, lehen aldiz deitu zituen Zemski-Sobor direlakoak, errusiar estatu orokor antzeko zeozer, eta, bi urte beranduago, bere asmoekin bat zetorren eliza bat antolatzeko kontzilio bat.\nGainera, nekazariak glebara lotu zituen, horretarako, 1581ean ezarri zen mirabetzaren jatorria adierazi zuelarik, eta bere talde armatu propioa eratu zuen, \"streltsi\"a, bertako partaideak, lursailekin sarituak zirelarik, erregearen boterea, aristokrazia handiarenaren aurrean indartzeko asmoz, armada modernizatu eta berrantolatzeaz gain.\nBere erregealdiko lehen tarte honetako xedeak behin bete ondoren, nagusiki barne antolakuntzan murgildu zena, Ivan IV.a Izugarriak, 1552an Kazan eta, 1554an, Astrakhan konkistatzera eraman zuen hedapen politika bat hasi zuen. Volgaren harana ere hartu zuen, eta Inperioa, Ural mendiak eta Siberiaraino hedatzeko prestatu zen. Itsaso Baltikoan irteera bat izateko asmoz, Livoniaren aurka joan zen, baina han, Lituania, Suedia, Polonia eta Danimarkaren interesekin tupust egin zuen.\nErrusiar nazionalismoaren gorakadaren beldurrez, mendebaldeko potentziek, Moskoviako printzerria blokeatu zuten, honela, Europako teknikari eta armak jasotzea eragotziz. Gatazkaren luzapenak, boiardoen eta kleroaren erreakzioa bultzatu zuen krisi ekonomiko sakon bat eragin zuen. 1560an bere emaztea hil izanak, Ivan IV.aren autoritarismoa areagotu zuen, lehen zantzu psikopatikoak erakutsiz, aurrerago larriagotuak, basakeria oro egitera bultzatu zutenak, horien ondorioz jaso zuelarik Izugarria ezizena, baita neurriz gaindiko erlijiozaletasuna zela-eta, ia zorakeriaraino. 1560 eta 1564an, streltsiez baliatuz, eta bere boterea, aristokraziaren aurrean sendotzeko asmoz, boiardoen eta kleroaren aurkako errepresio odoltsu bat egin zuen, Radako kontseilariak kanporatuz. 1570ean, antzinako hiri askeak ziren Novgorod eta Pskov eraso eta sarraskitu ere egin zituen, eta, 1581ean, bere semerik zaharrena hil zuen.\nLivoniako gatazkarentzako konponbiderik aurkitu gabe, hau, 1583 arte luzatu zen. Bere tropak nekatuak eta Inperioko arazo sozial eta politiko eta krisi ekonomikoagatik itoa, Ivan Izugarriak, Livonia Poloniari eta Ingria eta hegoaldeko Karelia Suediari eman behar izan zizkien. Horretaz gain, Itsaso Baltikoan portu bat izatearen nahiari uko egin behar izan zion.\n1560 baino lehenagoko gobernua.\nMakariorekin, Errusiako monasterio eta elizetatik ibilaldi bat egin ondoren, \"Errusia guztiko Tsar eta Printzea\" izendatua izan zen, Jasokundearen Katedralean. 1547an, Anastasia Romanovna edo Romanovekin ezkondu zen, eta bere gobernuan, eragin handia izan zuen.\nBere funtzioak, Juri eta Mikhail Glinski anaiengana pasa ziren, Ivanen osabak bere amaren aldetik, hauek, ustelkeria eta gehiegikeriak Errusia osotik hedatu zituztelarik. Bidegabekeriak, sinestezinezko mailetara iritsi ziren, honako kronika honetan deskribatzen den bezala: \"Euren maltzurkeria eta euren deabruzko praktiketan, lurperatu berriko gorpuak ere lurpetik ateratzen dituzte, eta tarrasean eramaten dituzte, moztuak eta basurdeak ehizatzeko benabloen bidez odolustuak, hiritar ondratuen etxeetaraino, hauek, ordaindutako informatzaile batzuek, orduan hilketaz salatzen dituztelarik\". Urte honen amaieran, Moskuko barruti osoak suntsitu zituzten zenbait sute gertatu ziren, milaka pertsona hilez. Herriak, horretaz, Glinskitarrak salatzen zituen, eta, beraz, Ivanek, euren osabak erbesteratu behar izan zituen. Juri, jendetzak lintxatu zuen, babestu nahian zebilen bitartean, eta Mikhailek ihes egin zuen. Ivanek Mosku berreraiki eta San Basilio Katedrala eraikitzea agindu zuen.\nHandik gutxira, boiardoen boterea murrizteko, merkatariek eta noblezia txikiak osatutako hautaketa kontseilu bat eratu zuen. 3.000 streltsi edo musketariko lehen armada iraunkorra sortu zuen.\nGarai hau, bere barne erreforma handia eta bere lurralde hedapenagatik ere bereizi zen. Bere erregealdian, artea eta literatura bultzatu zituen, inprenta Errusian sartzeaz gain. Urte horretan bertan, Rada sortu zuen, errege kontseilu bezala funtzionatu zuen gobernu organismo bat. Kontseilu hau, Silvestro apaizak, Ivanen tutorea zen Makariok eta bere idazkari Aleksei Adashevek osatu zuten. 1549an, lehen Zemski Soborra egin zuen, errusiar printzerrietako ordezkarien biltzarra, eta lege kodearen berrazterketa bat hasi zuen. Ekarpen handi eta garrantzitsu bat, Sudiebnika izan zen, 1550ean sortua, gobernuak, garai horretara arte onartutako dekretu guztien bilketa bat dena. Sudiebnikak eta errege diplomek (\"Ustavn\u00edye gr\u00e1moty\"), nekazarien hauteskunde ordezkarien partehartzea, prozedura judizialera eta kudeaketa lokalera hedatu zuten. 1551n bere asmoekin bat zetorren eliza bat sortu zuen. Richard Chancellor kantziler ingelesa eta zenbait nabigatzaile ingeles, Moskura, 1553an iritsi ondoren, merkataritza loturak ezarri zituen Ingalaterrarekin.\nBere kanpaina militar handienetako bat, tartariar, chuvashiar, mariar, morduindar eta udmurtiarrez populatuta zeuden Kazango khanerria 1552an eta Astrakhango khanerria 1556an konkistatzea izan zen, Volga ibaiaren ibilbide osoa kontrolatu eta 300 urte baino gehiagoz iraun zuen dominazio batekin amaitzeko. Milioi bat kilometro karratuko lurralde bat erantsi zitzaien Moskuko domeinuei, Ivanek, Konstantinoplaren oinordeko bihurtu nahi zuena. 100.000 soldadurekin lortu zuen, zalditeria, artilleria eta mertzenario kosakoen artean banatuak. Kazanen, bertako biztanle guztiak hil zituen eta katedralaren lehen harria jarri zuen, bertako biztanleria musulmana, errusiar kolonoez ordezteaz eta meskitak eliza ortodoxo bihurtzeaz gain (gainontzeko khanerrietan errepikatuko ziren ekintzak). Guduetan, sekula ez zen agertzen, azpibanaketa militarren kokapena zuzendu zuen, zenbait alditan tartariar gotorlekua inguratu zuen, eta, azpibanaketa, gotorlekuaren hormetatik gertu ikusi zuen. Volgako khanerrien eransketarekin tartariar zalditeriak Errusiaren ekialdean eginiko inbasio kaltegarriak amaitu ziren, horda oldarkorren Asiatik Europarako migrazioa zaildu zuen eta Siberiaranzko errusiar migrazioarentzako bidea ireki zuen. Gertaera hauen ondoren, Konstantinoplako aitalehenak \"kristau komunitate guztiaren tsar eta subirano ortodoxo, ekialdetik mendebaldera eta ozeanoraino\" izendatu zuen, Alexandriako aitalehenak, Alexandro Handiarekin alderatu zuen bitartean. Ivan IV.aren konkistak, oraindik mantentzen diren kantu eta baladetan ospatuak izan ziren. Garai honetan jaio zen bere lehen semea, Dimitri, jaio eta gutxira hil zena.\n1547an, Hans Schlittek, Ivan IV.aren agenteak, artisauak kontratatu zituen Alemanian, Errusian lan egiteko. Baina, artisau guzti hauek, L\u00fcbecken geldiaraziak izan ziren Polonia eta Livoniak hala eskatu zutelako. Livoniak, errusiar merkataritza oztopatu zuen Europa mendebaldeko nazioekin. Errusia, itsas bide komertzialetatik isolatua izan zen.\nTsarrak, Livoniaren (egungo Estonia eta Letonia) poloniar-lituanira mankomunitate baten aurkako gerra hasi zuen 1558an, Itsaso Baltikorako irteera bat lortzeko. Ezpataren Anai Livoniarrek defendatzen zuten. Konkistak, Errusiari, Narvako portua eman zion, iparraldeko herrialdeekin merkataritza harremanetan hasiz. Gainera, gerra honetan, Ordena Teutonikoa garaitu eta suntsitu zuen. Errusiaren garaipena gora-behera, Polonia, Lituania eta Suediak Errusia eraso zuten, honen botereagatik mehatxatuak sentituz, gerra, 1583 arte luzatu zelarik.\n1560an hil zen bere emazte zen Anastasia Romanova, eta, Ivan IV.a, gobernari psikopata bihurtzen da, fanatiko erlijiosoa eta autoritarioa. Ivanen izaeran aldaketa dramatiko hau, ez zen soilik bere emaztearen heriotzagatik eman, baizik eta baita 1553an, gaixotasun larri baten ondorioz hiltzear egon zelako ere. Garai honetan, Ivanek, boiardoei, bere seme nagusiarekin aliantzarik egingo ote zuten galdetu zien, bera hil ondoren gobernatzeko, eta boiardoek ezezkoa eman zioten, bere lehengusu Vladimir Staritsakoan tsar berri bezala pentsatuz. Ivanek, hobera egin zuen, eta ordura arte, boiardoez gutxi fidatzen bazen, ordutik aurrera, are gutxiago, lehen aipaturikoagatik, bere emaztea 1560an hil zenean, boiardoek pozoitu zutela uste izan baitzuen. Konspirazio eta azpijoko hauek, boiardoen eta hauen aliatuen aurkako hilketan eratorri ziren, Aleksandr Gorbati-Shuiskiren kasuan bezala, Kazango khanerriaren jeneral konkistatzailea. Ivanek 33 urte zituen, eta, Errusian, beldur eta odolezko garai bat abiarazi zuen.\n1560 ondorengo gobernua.\nBere emaztea hil ondoren, Ivan, tsar autoritario eta psikopata bihurtu zen, berari buruz, gauetan, bere oihuak, Kremlin osoan entzuten zirela esaten den. Poztasunetik, depresiorik gogorrenera pasatzen zen. Gainera, handik gutxira, Makario metropolitarra hil zen, nahigabe handiagoa eta bere hain aldekoa ez zen oinordeko erlijioso baten agerpena eragin zuelarik, Afanasio. Honek, tsarraren jauregira, bere gobernua leporatzera eta tronua uzteko eskatzera joan zen nobleen biltzar bat deitu zuen. Guztien harridurarako, Ivan, biltzar hartatik atsekabeturik irten zen, eta bere semeen mesedetan tronua utziko zuela eta erbestera joango zela esan zuen. Baina guztia, tsarraren trikimailu bat baino ez zen izan, Moskutik 100 kilometrora baino ez baitzen joan, Aleksandrovskaia Sloboda edo Aleksandroveko babeslekura. Handik, hiru gutun bidali zituen, bata, metropolitar berria zen Afanasiori, beste bat, nobleei, eta, hirugarrena, herriari, non instituzio erlijioso eta administratiboak, ustelkeria, traizioa eta lapurretaz salatzen zituen. Gutun hauek, hirietako plaza publiko guztietan irakurtzen dira, herrian, amorru eta matxinada giro bat sortuz. Gerra zibil baten beldurrez, Afanasiok, Ivani barkamena eskatzea erabakitzen du, eta itzultzeko eskatzen dio. Orain, tsarrak, inoiz baino indar gehiago zuen.\nBere gortea, Aleksandrovskaia Slobodako bere babeslekura eraman zuen, non, egunaren zati handi bat, otoitz egiten ematen zuen. Kurbsky printzearen traizioaren ondoren (mendebaldeko armadaren komandantea) opritxnik direlakoak sortu zituen, bere zaintza pertsonala eta estatu polizia, errepresio eta akzio militarreko erabilera eman ziona. Oprichinikak, Errusiako iparrekialdeko eskualdetako noblezia txikitik aukeratuak izan ziren, boiardoak urriak ziren tokiak. Eskualde hauek, banandutako administrazioak izan zituzten, eta Oprichnina deituak izan ziren. Goardia honekin, 1564 eta 1572 bitartean boiardo eta kleroko partaide ugari exekutatu zituen, eta Errusian erregimen feudal bat eratzea eragotzi zuen. Oprichninako liderrik gorrotatuenetako bat, Maliuta Skuratov izan zen. Historialari askok, Oprichnina sistema aristokrazia hereditario boteretsuaren pribilegioen suntsitzerako tresna bezala hartzen du, etengabeko gerra egoeran dagoen estatu zentralizatu baten hedapenerako. Oprichniken, boiardo eta herriaren aurkako neurrigabeko erabilera odoltsuak, milaka biktima eragin zituen zortzi urtetan. Ordutik aurrera, \"Izugarria\" bezala ezagutzen hasten da. Garai honetan, printze bat, heriotz zigorrarekin zigortu zuen orgia homosexual batean parte hartzeaz salatu izanagatik. 1570ean, oprichniken laguntzarekin, Novgorod hiria eraso zuen, bere aurka altxatuko zela ustez, Lituaniarekin ustezko aliantza baten ondorioz traizio handia egiteaz salatuz. 15.000 soldaduko armada batekin, Novgorod suntsitu zuen, biztanleetako asko torturatuz, burua moztuz eta zutoinean sartuz (27.000 eta 60.000 bitartean, tokiko kleroaren mezu ez oso objektiboen arabera.) Egungo ikerlari askok, biktima kopurua, 2.000 eta 3.000 artean uste dute. Uzta txarren, gosearen eta 1567tik 1569rako izurri izurritearen ondoren, Novgorodeko biztanleria 10.000 eta 20.000 biztanle artera jaitsi zen. Antzeko zeozer eginarazi zuen Pskov hiriaren aurka.\nKrimeako kanerriak, etengabe hondatu zituen Errusiako mugako lurraldeak, 1571n, Krimeako Tartariarrek, Devlet I.a Giray buru zutela, Moskuko inguruak erre zituzten (Tartariarren inbasioak Errusian XVI. mendean), 60.000 babesle baino gehiago hilez eta milioi bat biktima baino gehiago eraginez, ondorengo sute eta goseteen ondorioz. Tartariarrek, 100.000 esklabu baino gehiago harrapatu zituzten. Tartariarren sarraskiak baretu zirenean, Ivanek, Krimeako khanerriaren inbaditzaileekin Molodiko guduan amaituko zuen armada bat prestatu zuen, handik aldenduz.\nBere azken urteetan, suediar eta poloniar armadek, Errusiako mendebaldeko eta iparraldeko eskualdeak suntsitu zituzten, errusiar hiriren batzuk konkistatu zituzten (Polotsk, Veliz, Sokol, Velikie Luki, Narva), bertako goarnizioak eta biztanleak akabatuz.\nJada bere azken urteetan, bere perbertsioak askatu zituen. Poloniar idazle ez oso objektiboen arabera, 1.000 emakume birjina baino gehiagorekin maitasuna egin izanaz, eta, ondoren, sexu horreman horien ondorioz izandako seme-alabak hil izanaz harrotzen zen, honela, bere asaldura erakutsiz. (Historialariren batzuk, hau, poloniar propagandak sortutako kondaira beltz bat baino ez dela pentsatzen dute. Hala ere, benetako oinarri bat dago tsarraren neskalagunaren hautaketan, horretarako, neskatxa nabarmen asko hiriburura iritsi zirelarik). Haserre ateraldi batean, 1580ko azaroak 16an, modu hilgarrian jo zuen bere seme nagusia, Ivan tsarevicha, bere gogokoena, bere makuluarekin. Oso modu latzean negar egin zuen bere semearen heriotzagatik, eta alhadurak izan zituen horregatik, hil zen arte, ileetatik eta bizarretik tiratzea edo hormak hatzamarkatzea eraginez. Asaldura hauetan, honako moduko esaldiak esan zituen:\nGainera, bere zenbait lagun eta etsai hil zituen, Ivan, oraindik psikopatago bihurtu zuena. Azken eroaldi honetan, sinesmen jentil eta sorginkeriazkoetan babestu zen. Bere bizitzaren amaieran, Siberia konkistatu zuen (1581-1583), Obi ibaiaren arroa konkistatzen amaitzeko, tropen buru bezala, Yermak Timofeyevich kosakoa zegoelarik, Sibirreko kanerria okupatuz, lurraldeari izena eman ziona. 27 urteren ondoren eta barnealdean kleroak eta boiardoek estutua, Livoniaren aurkako gerra galdu zuen eta Suediari, Ingria eta Hegoaldeko Karelia eman behar izan zizkion, Livonia, Poloniari itzultzeaz gain. Ivan IV.a, 1584ko martxoak 18ko goizean hil zen, xake partida bat jokatzera zihoala. Bere hondarrak, San Migel Goiaingeruaren katedralean lurperatuak izan ziren. Tsar bezala, bere oinordekoa, bere seme txikia Teodoro I.a Errusiakoa izan zen.\nTsarrak jasandako krisi psikotikoak, adituen arabera, sifilia merkurioarekin tratatzearen ondorio izango lirateke. Tratamendu hau, oso arrunta zen garai hartan, eta etengabeko aldarte aldaketetan eta krisi euforiko eta haserre krisietan eratortzen ziren burmuin kalteak eragiten zituen, kutsu psikotikoarekin. Historialari askok, Ivan, boiardoek pozoitu zutela uste dute, bere ama Elena Glinskaya bezala (bere hondarrek, merkurio kopuru handi bat ere erakusten dute), baina badaude erreferentziak, Ivanek, aldian-aldian, bere sifilisarentzako merkurio kopuru txikiak hartzen zituela diotenak.\nHil ondoren, bere seme Teodoro I.a Errusiakoa izan zen Errusiako hurrengo tsarra. Boiardoen esku zegoen txotxongilo bat izan zen, bere izaera apalaren eta adimen urriaren ondorioz.\nLiteratura lana.\nIvan IV.a Errusiakoa, idazle on bat ere izan zen. Bere lanik nabarmenena, Andrei Kurbsky printzearentzako gutunak da. Pertsonaia honek, Livoniar Gerran desertatu zuen Lituaniako Dukerri Handira, eta, Ivan IV.ari, honi bidalitako zenbait gutunetan, tirano bat izatea leporatzen zion. Ivan IV.ak, Estatuaren benetako etsaiak boiardoak zirela erantzun zion, Errusia, printzerri txikitan zatitzea nahi zutenak. Polemika honek, hogei urte iraun zuen, baina Ivan IV.ak, garai honetan idatzitako hizkuntzaren estiloari buruzko bere iritzia ere idatzia utzi zuen, eta, gainera, gai bezala eliza zuten zenbait olerki eta musika kanon idatzi zituen."}
{"id": "89619", "revid": "201", "url": "https://eu.wikipedia.org/wiki?curid=89619", "title": "Albrecht Durer", "text": ""}
{"id": "89620", "revid": "6327", "url": "https://eu.wikipedia.org/wiki?curid=89620", "title": "Lugal-Zage-Si", "text": ""}
{"id": "89621", "revid": "201", "url": "https://eu.wikipedia.org/wiki?curid=89621", "title": "Umma (Mesopotamiako hiria)", "text": ""}
{"id": "89623", "revid": "201", "url": "https://eu.wikipedia.org/wiki?curid=89623", "title": "Ivan Izugarria", "text": ""}
{"id": "89625", "revid": "69477", "url": "https://eu.wikipedia.org/wiki?curid=89625", "title": "Herbeheretako hirien zerrenda", "text": ""}
{"id": "89635", "revid": "201", "url": "https://eu.wikipedia.org/wiki?curid=89635", "title": "Borroka armatua", "text": ""}
{"id": "89637", "revid": "58701", "url": "https://eu.wikipedia.org/wiki?curid=89637", "title": "Wafa Idris", "text": "Wafa Idris (; Am'ari, 1975 - Jerusalem, 2002ko urtarrilaren 27a), Palestinar gatazkako lehen emakumezko bonba-jartzaile suizida izan zen. Bere heriotzan, Idris 28 urteko Ilargierdi Gorriko paramediko dibortziatua zen. Am'ari iheslari esparruan bizi zen, Ramalan.\nIdrisek, motxilan zeraman 10 kilotako bonba eztandarazi zuen Jerusalem erdian, zapata denda baten kanpoaldean, Jaffa Road kalean. Eztandaren ondorioz, bere burua eta 81 urteko gizonezko israeldar bat hil zituen eta 100 zauritu baino gehiago eragin..\nErasoa 2002ko urtarrilaren 27an gauzatu zen eta, eraso hau baino lehen, emakumeek bakarrik bonbak jartzen laguntzen zutela jakiteak, motxila bat erabili izanak eta ohikoak izaten diren ohar edo bideo baten agerpen ezak konfusioa eragin zuen Idrisen suizidiorako benetako arrazoiez, besteak beste, berak ez zuela bonba leherrarazteko asmorik, baizik eta istripua izan zela pentsatu zen. Dena dela, eztandaren ikerketaren ostean, Israelek Idris bonba-jartzaile suizida deklaratu zuen 2002ko otsailaren 9an.\nIdrisek askotan adierazten zuen haserrea Israelek palestinarren kontra erabilitako indarkeriagatik eta nahiz eta bere hiru nebak Al-Fatah-ko kide ziren, bere kidegoa talde politiko, erlijioso edo paramilitarren batean ez zen jakina.\nAl-Aqsa Martirien Brigadak hartu zuen bere gain erasoa, baina arrazoi politikoek bultzatuta ziurrenik, Wafa Idrisen aurrekaririk gabeko erasoak izandako oihartzuna dela-eta.\nEuskal Herrian, Tapia eta Leturia musika bikoteak kanta bat eskaini zion \"Hain zuzen\" diskoan, \"Wafa\" izenarekin."}
{"id": "89639", "revid": "119347", "url": "https://eu.wikipedia.org/wiki?curid=89639", "title": "Tarte (matematika)", "text": "Matematikan, tartea (erreala) zenbaki errealen multzo bat da, propietate hau betetzen duena: tarteko edozein bi zenbakiren artean dagoen zenbakia ere tartearen barnean dago.\nAdibidez, formula_1 betetzen duten zenbaki guztien multzoa formula_2 eta formula_3, eta bitarteko zenbaki guztiak barnean hartzen dituen tartea da. Beste tarte bat formula_4 da, zenbaki erreal guztien multzoa alegia eta baita multzo hutsa.\nNotazioa.\nformula_5 eta formula_6 arteko zenbakien tartea, formula_5 eta formula_6 barnean hartuz, formula_9 eran adierazten ohi da. formula_5 eta formula_6 tartearen \"muturrak\" dira.\nMuturrak kanpoan uzten.\nMuturren bat multzotik kanpo dagoela adierazteko, idazle batzuek kako zuzenaren ordez parentesia erabiltzen dute. Orduan, honela adierazten dugu:\nISO notazioa.\nNazioarteko estandarrak ISO 31-11 tarteetarako beste notazio bat ere definitzen du. Notazio horrek kako zuzenak baino ez ditu erabiltzen muturrak barruan ala kanpoan dauden adierazteko, honela:\nSailkapena.\nTarteak sailkatzeko bi irispide jarrai ditzakegu: ezaugarri topologikoen arabera (tarte irekiak, itxiak eta erdiirekiak edo erdiitxiak) edo ezaugarri metrikoen arabera (luzera: nulua, finitua ez nulua, edo infinitua).\nHona hemen kasu guztiak, non \"a\" \u2264 \"b\", \"x\" tarteko puntu bat, eta \"l\" tartearen luzera diren:"}
{"id": "89640", "revid": "688", "url": "https://eu.wikipedia.org/wiki?curid=89640", "title": "Kolomenskoie", "text": "Kolomenskoie (errusieraz \u041a\u043e\u043b\u043e\u0301\u043c\u0435\u043d\u0441\u043a\u043e\u0435) Moskova ibaiaren eskuinaldeko ertz garaian dago. Duke handi eta tsarren antzinako bizigune azpiritarra da. Bere dorreak, elizak eta gelak, urrutitik ikusten dira. Gaur egun, museo nazionala da, XVI eta XVII. mendeko errusiar arkitekturaren monumentua.\nHistoria.\nKolomenskoie, lehen aldiz, Ivan I.a Errusiakoa printze moskutarraren testamentuan agertzen da, eta 1336 eta 1339 bitartean datatua dago. Elezaharraren arabera, Kolomenskoie herrixka 1230 baino lehenago sortua izan zen. Hemen finkatu zen Baturen inbasio tartariarretik ihes egindako jendea (1237-1238). Kolomenskoie, beti \"subirauena bezala hartzen zen\", hau da, printzeena zela, ondoren, printze handiena, eta, azkenik, tsar eta enperadoreena.\n1530ean, Ivan jaiotzen denean, ondoren Ivan Izugarria izango dena, Vasili III.a Moskukoaren semea, oinordekotza, heredentziaren boterera ezartzen da. Errusiar tronurako oinordekoaren jaiotzaren omenez jarri ziren Jasokundearen Elizaren zimentuak.\nEta XVI. mendeko benetako bitxi arkitektoniko bat sortu zen, bere piramide formak, elizari, dotoretasun bikain bat ematen diolarik. Jasokundearen Eliza, Errusiako piramide formako teilatua duten eraikin guztientzako erabili zen (kasu horretan, tenplua, denda poligonal formako teilatu altu batez amaitua dago). Urte askoan, Kolomenskoie, subirauaren egoitza azpiritarra izan zen, tsarren udako egoitza. Hemen, askotan egoten zen Petri I.a Errusiakoa eta atseden hartzen zuten Katalin II.a Errusiakoak eta bere bilobek.\nAlexis I.a Errusiakoa bizi zen lehen zurezko jauregia, desmuntatua geratu zen. Handik denbora batera, toki honetan bertan, Katalin II.arentzako bigarren jauregia eraiki zen, ondoren, bota egin zena. Hala ere, denboraren igaroak eta gizarte aldaketek ez dute guztia kendu.\nRomanov dinastiaren garaian, zenbait eraikin eraikitzen hasi ziren: Uraren dorrea (1640), jakien biltegia, Koronel kamerak, sukaldeak eta beste instalakuntza batzuk. Kontserbatutako monumentu guztiak (zerrendan 20 baino gehiago agertzen dira), igarotako garaien lekuko dira.\nMuseoa.\n1923an, zurezko arkitekturaren aire libreko museoa inauguratu zen. Barrutian, Antzinako Errusiako zurezko eraikinen erakusgaiak daude. Nabarmentzekoa da Petri I.aren etxea, iparraldeko Arkangelsk hiritik ekarria, baita Korelako San Nikolasen monasterioko atedun dorrea ere.\nDiakovo herrixkan (K. a. VII. mendeko kultura arkeologikoa), Kolomenskoiegandik, amildegi sakon batek banatua, XVI. mendean, San Joan Aitzindariaren eliza-kanpandorrea eraiki zen, oinarri bakar batetatik lotutako oktaedro formako bost dorrez osatua.\nGaur egun, Kolomenskoe, moskutarrek, ibiltzeko eta gertaera historikoen omenezko jaiak ospatzeko oso maite duten tokia da."}
{"id": "89641", "revid": "201", "url": "https://eu.wikipedia.org/wiki?curid=89641", "title": "Kolomenskoe", "text": ""}
{"id": "89642", "revid": "90204", "url": "https://eu.wikipedia.org/wiki?curid=89642", "title": "Argishti I.a", "text": "Argishti I.a Urartuko antzinako erresumako seigarren errege ezaguna izan zen. K.a. 785etik K.a. 763 arte gobernatu zuen.\nUrartueraz Argi\u0161ti\u0161e deitzen zen, eta, (Argishti).\nK.a. 782an, Erebuni gotorlekua sortu zuen, ondoren, Erevan bihurtuko zena, Armeniako gaur egungo hiriburua.\nMenuaren seme eta oinordekoa, bere aurrekoek eginiko konkistak jarraitu zituen. Asiriaren aurka garaile, Siriaren iparraldeko zatia konkistatu eta, Urartu, hititen ondorengo Ekialde Hurbileko estaturik boteretsuenean bihurtu zuen. Bere erresuma, Sevan lakutik iparraldera ere hedatu zuen, Diauehi eta Araraten zati handi bat konkistatuz. Erebuni gotorlkeua, K.a. 782an eraiki zuen, eta, Argishtikhinilikoa K.a. 776an.\nHizkuntzalariren batzuk, Argi\u0161ti\u0161e izenak etimologia indoeuroparra duela uste dute (armeniarra, frigiarra edo, luvitarra). Armenierazko \u0561\u0580\u0565\u0563 (areg transliteratua) \"eguzki jainko\", \"Eguzkia\", grezierazko \u0386\u03c1\u03b3\u03ad\u03c3\u03c4\u03b7\u03c2 (dizdiratsua), sanskritozko ariuna (zilarrezkoa) eta latinezko argentum (zilarra)rekin alderatzen dute."}
{"id": "89643", "revid": "201", "url": "https://eu.wikipedia.org/wiki?curid=89643", "title": "Kolomenskoje", "text": ""}
{"id": "89645", "revid": "336", "url": "https://eu.wikipedia.org/wiki?curid=89645", "title": "Pazifikoko plaka", "text": "Pazifikoko plaka edo Ozeano Bareko plaka Ozeano Barearen zatirik handiena hartzen duen plaka tektonikoa da. Planetako plakarik handiena da. Haren bereizgarrietako bat da Hawaii uharteak eta sumendi ugari sorrarazi zituen barne puntu beroa edo Ozeano Bareko Suzko Eraztuna. Honako plaka hauek ditu mugakide:"}
{"id": "89646", "revid": "512", "url": "https://eu.wikipedia.org/wiki?curid=89646", "title": "Tuterako elizbarrutia", "text": "Tuterako elizbarrutia (latinez eta ofizialki: ) antzinako Eliza Katoliko Erromatarraren Euskal Herriko elizbarrutietako bat izan zen, egun Iru\u00f1eko eta Tuterako artxidiozesiaren barruan dagoena. XII. eta XIII. mendeetan eraikitako Tuterako Santa Maria katedrala zuen egoitza.\nHistoria.\nPio VI.ak aita santuak sortu zuen Tuterako elizbarrutia, 1783an, hasieran Burgosko artxidiozesiaren menpean zegoena. Elizbarruti berriak ez zuen luzaro iraun, 1858tik aurrera Tarazonako apezpikuek bere gain hartu baitzuten administratzaile apostoliko gisa. 1955eko irailaren 2tik aurrera Iru\u00f1eko artxidiozesiak batera bildu zuen Tuterako elizbarrutia.\nApezpikuen zerrenda.\nHona hemen apezpikuen zerrenda:\n1858 eta 1955 artean, Tarazonako apezpikuak izan ziren elizbarrutiaren administratzaile apostolikoak eta hortik aurrera Iru\u00f1eko artzapezpikuak."}
{"id": "89647", "revid": "336", "url": "https://eu.wikipedia.org/wiki?curid=89647", "title": "Ozeano Bareko Suzko Eraztuna", "text": "Ozeano Bareko Suzko Eraztuna Ozeano Barearen arroko eremu luze bat da, lurrikaren eta sumendi erupzioen kopuru handia duena. 40.000 kilometro luze da, eta ferra baten itxura du. Ia erabat bata bestearen segidan dauden hainbat ozeano fosa, arku bolkaniko eta eraztun bolkanikori elkartua dago, bai eta plaka tektonikoen mugimenduei ere. Ozeano Bareko Suzko Eraztunak 452 sumendi ditu, eta han daude munduko sumendi aktibo nahiz lokartuen %\u00a075.\nTxile, Argentina, Bolivia, Peru, Ekuador, Kolonbia, Panama, Costa Rica, Nikaragua, El Salvador, Honduras, Guatemala, Mexiko, Ameriketako Estatu Batuak eta Kanada hartzen ditu. Behin Aleutiar uhartetara iritsita, Eurasia aldera jotzen du. Bertatik Japonia, Taiwan, Filipinak, Indonesia, Malaysia, Ekialdeko Timor, Brunei, Singapur, Papua Ginea Berria, Salomon uhartea, Tonga, Samoa, Tuvalu eta Zeelanda Berrira jaisten da.\nArrazoiak.\nOzeano Bareak hainbat plaka ozeaniko ditu, etengabe bata bestearen aurka talka egiten ari direnak, eta tentsioa metatzen dute. Une jakin batean, tentsio hori askatu egiten da eta, aipaturiko herrialdeetan lurrikarak eragiten ditu. Gainera, etengabeko jarduera bolkanikoa dago Suzko Eraztunean, batez ere Erdialdeko Amerikan.\nOzeano Bareko Suzko Eraztunak munduko subdukzio gunerik garrantzitsuenetako batzuk hartzen ditu: lurreko gainazaleko plakak, abiada geologiko handian (zenbait zentimetro urtean) beste plaka batzuetan hondoratzen dira. Lurrikaren bidez askatu behar diren tentsio handiak metatzen ditu fenomeno horrek.\nSuzko gerrikoa 40.000km (25.000 milia) luze da eta ferra forma du. Alde batetik, 452 sumendi aktibo ditu, hala nola, munduko sumendi aktiboen eta inaktiboen %75 bertan aurkitzen da. Bestalde, gutxi gorabehera munduko lurrikaren %90 eta lurrikara handienen %80 Suzko Gerrikoan zehar gertatzen dira. \u00a0Bigarren eskualde sismikoena (lurrikaren %5-6 eta munduko lurrikara handien %17 gertatzen dira bertan) Alpetar Gerrikoa da, Javatik Sumatrara doana, Himalaia, Mediterraneoa eta Atlantikoaren bitartez. Erdialdeko atlantikoko dortsala munduko hirugarren eskualde sismikoena da.\nOzeano Bareko Suzko Gerrikoak ere, barne hartzen ditu munduko supersumendi gehienak; magnitude handiko leherketak, LBI=8 (Leherkortasun bolkanikoaren indizea) izenez ezagutzen direnak, globalki hondamendi handiak eragin dituztenak, eta hori gutxi balitz, baita zenbait espezieen desagertze masiboa ere.\nSuzko Eraztuna plaka tektoniken mugimenduen ondorioa da. Suzko Eraztunaren ekialdeko atala Nazcako plakaren eta Cocosko plakaren arteko subdukzioaz sortua da, Hego Amerikako plakaren azpian, mendebalderantz mugitzen dena. Erdialdeko Amerikan, Cocosko plaka Karibeko plakaren azpira hondoratzen da. Pazifikoko plakaren zati bat, Juan de Fuca plaka txikiarekin batera, Ipar Amerikako plakan hondoratzen da. Eraztunaren iparraldeko atalean plaka Pazifikoa, ipar-mendebalderantz mugitzen dena, Aleutiarretako arkuaz subdukzitua da. Mendebalderago, plaka Pazifikoa subdukzitua da Kamtxatka peninsulako arkuaz. Iparraldeko atala konplexuagoa da, izan ere hainbat plaka txiki talkaka dabiltza Pazifikoko plakarekin.\nBolivia.\nNevado Sajama geruza-sumendi bat da, Bolivian dagoena, nazioko mendebaldean dagoen Sajamanko parke nazionalean kokatua, Oruroko departamenduan. Ez dago ziur zehaztua bere azken erupzioaren data, izan ere sumendi desagertu moduan hartua dago.\nLicancabur sumendia, Boliviako mugan eta Txileren artean kokatua dagoen geruza-sumendia da, Aintzira Berdearekin batera. Honen azken erupzioa Holozeno periodoan jaso zen.\nAcotango Txileko eta Boliviako mugan dagoen geruza-sumendi bat da; Oruroko departamenduaren eta Arica eta Parinacota eskualdearen artean. Eragin zuzeneko gunea basbestuta dago Lauca parke nazionalagatik, Txileren aldetik; eta Samajako Parke Nazionalagaik, Boliviaren aldetik.\nOllag\u00fce sumendia sumendi aktibo bat da, Txile eta Boliviako mugan kokatua. 5.870 metroko altuera du.\nTxile.\nTxile, munduko nazio sismikoetako bat da eta, era berean, sumendi kantitate handi bat du nazio osoan zabalduta.\nSumendi hauek Txileko Meatzaritza eta Geologiaren Zerbitzu Nazionalak aztertzen ditu (SERNAGEOMIN). Modu honetan, SERNAGEOMINek laguntza ematen du nazioko ezagutza geologikoa finkatzeko (Meatzaritzako Kodearen 21. artikulua).\nSismikotasuna.\nEpizentroa, Txile, Bolivian, Argentina eta Peruko lurraldeetan (azken hiru hauekTxileko mugatik gertu) gertatuz gero, Zentru Sismologiko Nazionalak aztertzen ditu.\nTxile ezaguna da, inoz lur planeta honetan, sismografoa asmatu zenetik, izan den lurrikararik handiena bertan gertatu izanagatik, 9.5 Mw ko magnitudea izan zuena. Lurrikara hau, nahiz eta okerra izan, 1960ko Valdiviako lurrikara izenez ezagutzen da, bere epizentroa Mallekoko probintzian izan zuen eta 1.655 hildako izan zituen (zifra txikia izan zuen indarrarekin alderatuz). 2010eko Mauleko lurrikarak 8.8Mw ko magnitudera iritsi zen eta hau 2011ko martxoaren 1ra arte , Japoneko lurrikara gertatu arte, \u00a0bostgarren lurrikararik handiena bezela ezagutzen zen. Ordundik aurrera seigarrena izan zen. Txilek XXI. medean lurrikara handi asko izan ditu, horien artean:\nBolkanismoa.\nTxileko sumendiak eta Argentinako batzuk Txileko Meatzaritza eta Geologiaren Zerbitzu Nazionalak (SERNAGEOM\u00cdN) kontrolatzen ditu.\nTxilen 2.000 sumendi baino gehiago daude, eta horietako 500 izan dira SERNAGEOM\u00cdN erakundeak potentzialki aktibo daudela identifikatutakoak. Hauetako 60 sumendik, aktibitate eta erupzio prozesu luzeen \u00a0zerrenda bat du. Oso arraroa da Txilen sumendi baten ondorioz hildakorik izatea. 2015eko Cabulco sumendiaren leherketa ezusteko handia izan zen Txileko jendearentzat. XXI. mendean zehar, Txileko estatuak 3 leherketa handi pairatu ditu, 2008an, 2011an eta 2015ean, baina beste leherketa batzuk ere izan ditu Txile ez ezik, Argentina ere kaltetu dutenak. Villarrica Hego amerikako sumendirik aktiboena da eta Quizap\u00fa sumendiak Txilen inoiz gertautako leherketa handiena izan zuen 1932an, eta baita XX. mendeko munduko leherketa handienetako bat, LBI 6ra iritsiz.\nXXI. mendeko sumendien leherketak honako hauek izan dira:\nKolonbia.\nGaleras Kolonbiako iparraldean dagoen sumendi bat da, Pasto herritik 9km-ra kokatua, Nari\u00f1oko departamentuko kapitala. Kolonbiako sumendirik aktiboenetariko bat da eta historikoki zeresan handia izan du, batez etre XVI.mendean.\nNevado del Huila sumendia Kolonbiako Andeetako barruti zentraleko puntu altuena da, 5365 msnm -rekin, nazioko bigarren mendirik altuena izanik, Cristobal Colon eta Simon Bolivar mendien ondoren, Sierra Nevada de Santa Martan kokatua. Huila, Tolima eta Caucako Erdialdeko Mendikatean kokatua dago. 2007ko martsoan aktibidade handiko sumendi bat zen, erupziorako arriskuarekin. 2007ko apirilaren 18an erupzio bat jazo zen, bere bi magaletan lokatz jetsierak gertatuz.\nEragin handiena jasandako herriak Belalcazar, Paicol, La Plata, Tesalia, Nataga, Tolima eta Valle del Cauca departamendua dira. Nevado de Huila sumendia Caucako departamenduaren, Huilaren eta Tolimaren artean kokatzen da. Gainera parke nazional naturala da. 2008ko azaroaren 20an erupzio bat burutu zen lokatz flujo handiekin. Erupzio honetan 400 metroko diametroa zuen krater bat sortu zen barnean laba kupu bat zuelarik. Horrezkerotik maiz aztertzen da sumendiak ea erupzio berriren bat izan dezaken ikusteko. NAhiz eta momentuan ebakuazio planek funtzionatu, 2008ko azaroaren 20ko erupzioan hainbat pertsona hil ziren. Tragedia de Armero sumendiaren ondorioa ere izan zen.\nNevado del Ruiz, Mesa de Herveo moduan ere ezaguna, iparraldeen dagoen sumendia da Andeetako Suzko Eraztunei dagoekienez, Caldas departamenduaren eta Tolimaren limitean kokatua, Kolonbian. Labazko kapa askoz osatutako geruza-sumendi bat da, sumendiko errautsarekin eta beste piroklasko batzuekin ordezkatzen dena. Milloika urtetan aktibatuta egon da, hiru periodo garrantzitsuekin.\nEkuador.\nLurrikarak.\n1979an Ekuador herrialdeak lurrikara bortitz bat pairatu zuen. Azkenekoa, 2016ko apirilarean 16ean, hain zuzen ere arratsaldeko 18:58etan, gertautako izan zen, \u00a07.8Mw-ko magnitudea izan zuena. Lurrikara hau nazioak pairatutako lurrikararik bortitzenetakoa izan zen, ipar-mendebaldeko hiri asko kaltetu zituen eta 900 pertsona baina gehiago hil ziren bertan, eta hori gutxi balitz, desagertutako pertsona asko ere egon ziren. Maiatzaren 18an bi erreplika egon ziren, bata goizeko 2:57etan eta bestea goizeko 11:42an.\nBolkanismoa.\nEkuadorren, EPN Instituto Geofisikoak, kontrolatzen ditu Andetako eta Galapago uhartetako sumendien aktibitateak.\nCotopaxi, Andetako geruza-sumendi bat da, Quito, Ekuador, Hego Amerikatik, 50km hegoaldera dagoena, hain zuzen ere. Herrialdeko bigarren gailurrik altuena da, 5.897m dituena. Batzuek munduko sumendirik aktiboena dela dioete, eta Ekuadorreko sumendirik aktiboena da. 1738. urtetik, Cotopaxi sumendiak, 50 leherketa baino gehiago jasan ditu, horrela, sumendiaren inguruan buztin fluxuez sortutako zenbait bailara osatuz.\nCotopaxik, Quito kanpoaldean, 2015eko apirilean eman zion hasiera bere aktibitateari. Lurrikaren haunditze bat gertatu zen eta sumendia SO2 kanporatzen hasi zen. IGPENk jakinarazi zuen eraikinean deformazio txiki bat jasan zuela, magmak sumendiaren azpialdean intrusio bat izan zuela proposatuz. Uztailaren 25ean, ezinegonak jarraitzen zuen, eta azkeneko leherketarik handiena errauts eta lurrun leherketa bat izan zen, 2015eko Abuztuaren 14 eta 15ean gertatua.\n1999ko Irailean, Pichincha sumendiak leherketa bat izan zuen Quito hirian. Leherketa honen ondorioz hiria errautsezko laino batez estali zen. Aurretik jasan zituen leherketarik handienak 1553an eta 1660ean izan ziren, non 30cm-ko errauts kapa bat erori zen hirira.Sangay sumendia, 5.230m dituena, Ekuador erdiguneko geruza-sumendi aktibo bat da, eta baita munduko sumendi aktibo altuenetariko bat ere. Gainera, Ekuadorreko aktiboenetako bat ere bada, hiru aldiz lehertuz. Aktibitate estronbolikoa du; bere azken leherketa, 1934ean hasi zena, oraindik ere martxan dago. Geologikoki, Sangay sumendiak, Iparraldeko sumendi guneko hegoaldeko muga finkatzen du. Bere 500.000 urteko historian bi aldiz suntsitua izan da bere sahietsetan gertatutako kolapso batengatik. Sangay sumendia, Sangayko Parke Nazionalean kokatuta dagoen bi sumendietako bat da. Bestea Tungurahua sumendia da, parkearen iparraldean kokatuta dagoena. Hala nola, UNESCOk munduko ondare gisa du, 1983tik.\nReventador, Ekuadorreko Andeen ekialdean kokatutako geruza-sumendi aktibo bat da. 1541etik, 25 aldiz lehertu da, azkenekoa 2009an izanik. Hala ere, bere leherketarik handiena 2002an gertatu zen. Leherketa horren bitartean, sumendiaren lumak 17km-ko altuera lortu zuen, eta bere piroklastoak konotik 7km-raino irits ziren. 2007ko martxoaren 30ean, mediak berriro errautsa kanporatu zuen. Errauts hau, 3km-ko altuerarino iritsi zen.\nPeru.\nPeruko sumendiak erlazionatuta daude Hego Amerikako plakaren eta Nazcako plakaren subdukzioarekin. Peruko sumendi aktiboak Andeetako Sumendi Gune Zentralean daude, Andeetako Suzko Eraztunaren zati dena.\nUbinas geruza-sumendi bat da, Ubinaseko distrituan kokatua.\nAzken aldiko aktibitate bolkanikoak.\n2006.\n2006ko martsoaren 27tik aurrera bere aktibitate bolkanikoa asko hazi zen, gas toxikoen emisioekin, ganadu buru galerak eragin zituena. Horrez gain, prebentzioko neurriak hartu behar izan zituzten Querapi herrian (300 herritar).\nMaiatzaren 10an, beste bi erupzio burutu ziren. Lehenengoak errautsak sortu zituen 1.200 metroko altuerara iritsi arte. Aldiz, bigarrenak harri gori batzuk bota zituen kilometro bateko distantziraino. Ubinas, Tonohaya, Sacohaya eta Anascapa, Querapiko herritarrak babesten ziren lekuak, bi egun egon ziren errauts euriekin.\nMaiatzaren 31 eta ekainaren 3 bitartean, erupzio berriek alerta naranja sortu zuten. Laba zati beroak kanporatuak izan ziren 200 metrotara. Honek 4 km-ko altuera hartu zuen eta errautsak hego-ekialderantz eta Ubinaseko distritu alderantz jo zuten. Iturri termikoaren konposizio kimikoak, sumenditik hego-ekialderantz 6 km-ra kokatua, ziurtatu zuen gas magmatikoen igoera bat zegoela, ioi karbonatuen kontzentrazio igoera altuagatik. Arazo hauek zirela eta, ebakuazioak burutu ziren herrietan eta distrituko ganaduetan, sumenditik 50 km-ra zaudenak, Candaguako pampetara.\nUztailaren 19an, martxoaren 27tik erroldatuta egon ziren erupzioen artean handienetariko bat gertatu zen. Errauts lainoak 800 metroko altuera hartu zuen eta haizeak San Juan de Taracaniko distritura desplazatu zuen. Ondoren, Arequipa hiri handiraino iritsi zen. Erupzio handi honen ondoren aktibitate bolkanikorik gabe gelditu zen sumendia 2014 arte.\n2014.\n2014ko apirilaren 10an, sismo berriak erregistratu ziren bi egun jarraietan eta honek gasen eta ke zutabeen igoera ekarri zuen. Aktibitate sismiko honek gelditu gabe jarraitu zuen maiatzaren bigarren egunera arte, erupzio handiena gertatu zen eguna. Erupzio honek 1.5 metroko diametroa zuten arroka magmatikoak jaurti zituen 2 km-ko erradioa zuen gune esferikora. Errautsek 8.000 eta 10.000 inguruko altuera hartzea espero zen, beraz distritoa alerta naranjean jarri zen, ebakuazioak burutuz.\nPeruko Institutu Geofisikoak esaten duenez, 23 aktibidade handi erregistratu dira XVI.mendetik, fumarolari nahiz errauts jaulkipenari dagokienez. Honen ondorioz Peruko sumendirik aktiboena kontsideratzen da.\nHuaynaputina geruza-sumeni bat da Andeetan kokatzen dena, Moqueguako departamentuan, Peruren hegoaldean. Sumendi hau izan zen Hego Amerikan erregistratu zen erupzio handienaren iturri, 1600eko otsailaren 19an burutu zena. \u00a0Sumendi honek ez du perfil topografiko oso entzuna baina haren ordez krater bolkaniko handi baten itxura du. Bere puntu altuena 4.850msnm -ra iristen da.\nMisti Peruko hegoaldean dagoen geruza-sumendi bat da, \u00a0Arequipa hirian kokatua. Amerikako espainiar kolonizazioan etxe gehienak sumendi honen labaz sortuak izan ziren, laba honekin harriak eta beste hainbat material sortuz. Mistik aktibitatea azaleratu zuen azken aldia 1870an izan zen. 1998an Jos\u00e9 Antonio Ch\u00e1vez eta Johan Reinhard-ek sei eskeletu aurkitu zituzten sumendi honen inguruan, giza sakrifizioak izan zirenak. Misti sumendi aktibo bat da fumarolekin, Arequipa hiritik ikus daitezkeenak. NAhiz eta itxuraz inaktibo dagoela eman, jakintsuek oso sumendi arriskutsutzat hartzen dute. Erupzio gertatuz gero, laba, gasak eta errauts beroak zuzenean hirira joango lirateke. Misti, bere kono perfektuarekin, 5.822 msnm -raino goratzen da.\nUbinas Peruko hego mendebaldean aurkitzen da. Sumendiaren goiko magalak laba fluxuz osatua daude gehien bat. Gailurreko kalderak 150 metroko altuera eta 1,4 km -ko erradioko zabalera duten paretak ditu eta errauts kono bat du 500 metroko zabalerakoa.\nErtamerika.\nErtamerikako Arku bolkanikoa, sumendiz osatutako kate bat da, Ozeano Baretik Ertamerikako istmora arte hedatzen dena, Mexiko eta Guatemala iparraldetik, El Salvador, Honduras Nicaraguatik jarraituz, Costa Ricako mugako eskualderarte eta Panama hegoalderarte. Arku bolanikoa, 1500km-ko hedadura duena, Karibeko plakaren ertzean zegoen subdukzio gune aktibo baten ondorioz sortu zen.\nErtamerikako arku bolkanikoa, Ozeano Bareko Suzko Gerrikoaren parte da, eta bertan mota ezberdinetako formazio bolkanikoak auki daitezke: sumendi-geruza handietatik hasita, labazko domoetatik jarraituz, erruts konoak arte. Hauetako batzuk, leherketa explosibo asko eragin dituzte, 1902ko LBI6 ko Santa Maria sumendiaren leherketa bezala. Hauetako asko aktibo daude oraindik, hala nola;Rinc\u00f3n de la Vieja, Arenal, Turrialba, Iraz\u00fa, Po\u00e1s \u00a0Kosta Rikan; Cerro Negro, San Crist\u00f3bal, Telica, Masaya, Momotombo, Concepci\u00f3n Nicaraguan, San Salvador, San Miguel, Santa Ana, Izalco, El Salvadorren, Santa Mar\u00eda/Santiaguito, Pacaya, Fuego Guatemalan. Amerika erdialdeko sumendirik altuenak, Guatemalan aurki ditzazkegu, horien artean, Tajamulco eta Tacan\u00e1, biak 4000m-ko garaiera baino handiagokoak.\nCosta Rica.\nCosta Ricako sumendiak erlazionatuta daude Cocoseko eta Karibeko plaken arteko talka edo subdukzioarekin. Hemen sumendi asko daude eta horren arrazoia Costa Ricaren kokapena da, Ozeano Bareko Suzko Eraztunean, bere egoera sismikoagatik oso ezaguna.\nArenaleko sumendia La Fortuna izenako distrituan dago, Alajuelako probintzian. 1.670 msnm -ko altuera du. Bere azken eta gaur egungo aktibitate denboraldia 1968an hasi zen, uztailaren 29an 7:30tan. Egun horretatik modu jarrai batean gasak eta ur lurruna jaulkiten du, noizbehinka hodei piroklastikozko erupzioekin eta burrunba handiarekin. Honen ondorioz, sumendi hau Costa Ricako sumendi aktiboena da.\nTurrialba sumendia kono bolkaniko bat da Santa Cruzen aurkitzen dena. Bere azken erupzioa 2016ko irailaren 19an izan zen. Costa Ricako sumendirik altuena da, bere gailurra 3340 metrora iristen delarik. Sumendi honen izenak jatorri indigeno bat du eta 1569an existitzen ziren bi herrietatik eratorria da, Turrialba la grande eta Turrialba la chica izenekoak.\nGuatemala.\nPacaya, San Vicente de Pacaya udalerrian, Escuintla departamentuan, Amatitl\u00e1n eta Villa Canalesen udalerrietan , Guatemalako departamentuan, kokatuta dagoen sumendi aktibo bat da. Bere azken leherketa 2018an gertatu zen.\nSanta Maria, Guatemalako mendebaldeko gune menditsuan kokatuta dagoen super sumendi aktiboa da, Quetzaltenango hiritik gertu kokatzen dena. 1902ko leherketa, XX. mendean gauzatutako hiru leherketetako handienetako bat izan zen eta baita urte horretako hirugarren leherketarik handiena ere, Pel\u00e9e mendia, Martinikan, eta La Soufri\u00e9re, San Vicenten, ondoren. Baita ere, 200 urtetan (eta baita agian 300 urtetan ere) izan diren bost leherketa handienetan kokatzen da. 1902ko leherketak, 3772m-ko altuera duen medi baten alde bat suntsitu zuen. Gutxi gora behera 5,5km kubikoko bolumena duen material bolkanikoa kanporatu zen 19 egunetan zehar, eta errauts zutabea 28km-ko garaiera izatera iritsi zen. Gaur egun, posible da Santa Maria sumendiaren gailurrera igotzea, eta bertatik behera begiratuz gero, 1200m inguru, Santiguito sumendiaren erupzio aktiboak ikus daitezke. Santa Maria sumendia Quetzaltenango hiritik gertu kokatzen da eta Guatemala baino lau aldiz altuagoa da. Batzuetan, garai hotzetan (neguan (iraila-otsaila)), elur eta izotz zuriz estaltzen da eta Quetzaltenango hirirtik \u00a0ikus daiteke bere kono zuria nahiz eta oso ohikoa ez izan, baina bai elurteak izaten direnean. Azken elurtea 2013ko urtarrilaren 25ean gertatu zen, eta herriladeko Hegoaldeko Kostatik eta Hiriaren Zentrotik ikusgai izan zen.\nSantiaguito sumendia Quetzaltenangoko departamentuan kokatzen da, Guatemala mendebaldeko goi lautadan, itsasotik 2550m-ko garaieran. Quetzaltenango hiritik 11km-ra egonik, turista eta bertako medizale askok bisitatzen dute, leherketak ikusteagatik erakarriak. Sumendi honen berezitasunen artean, bere kokapena dago, Santa Maria sumendiari lotuta baitago. Baita ere bereizgarria da bere jaiotza, izan ere Santa Maria sumendiaren leherketa baten ondorio izan baitzen, XX. mendean.\nPanama.\nBar\u00fa sumendia Panamako goratzerik altuena da eta Erdialdeko Amerikako sumendirik altuena da, 3.475 msnm -ko altuerarekin. Lau distrituk banatzen dute: Boquer\u00f3n, Boquete, Bugaba eta Tierras Altas.\nEl Valle de Ant\u00f3n itsas mailatik 600 metrotara kokatua dagoen biztanleria bat da, Cocl\u00e9ko probintzian. Biztanleria hau sumendi itzali batean aurkitzen da.\nLa Yeguada sumendia konplexu masibo bat da Veraguas probintzian kokatua, Panama, Azuero peninsularen iparraldean.\nMexiko.\nMexikoko sumendiak Cocoseko eta Riverao plaken eskualdean kokaturiko subdukzio gunearen ondorioz gertatzen dira. Subdukzio gune honen ondorioz, leherketa luze eta explosibo batzuk gertatzen dira.\nPopocat\u00e9petl sumendia, Mexiko erdialdean kokatutako sumendi aktiboa da, Morelos, Puebla eta Mexikoko estatuaren lurraldeko mugan. Mexiko hiritik 72km hego-ekialdera, Pueblatik 43km-ra, Cuernavacatik 63km-ra eta Tlaxcalatik 53km-ra kokatuta. Kono simetrikoaren forma du eta iparraldetik Iztacc\u00edhuatl mendiarekin lotuta dago Pasos Cort\u00e9s izeneko igarobide menditsu baten bitartez. Konoko ahotik gertu, sumendiak glaziar perennes-ak ditu, mendiaren puntan. Mexikoko bigarren sumendirik altuena da, itsas mailatik 5.500m-ko garaiera maximoa duena; \u00a0sumendirik altuena Citlalt\u00e9petl da, itsas mailatik 5.610m-ra dagoena.\nPopocat\u00e9petl sumendia beti egon da aktibo, nahiz eta XX. medeko bigarren zatian atsedenaldian egon. 1991ean bere aktibitatean handitze bat egon zen eta 1993tik aurrera, \u00a0fumarolak ikusgarriak ziren 50km-ko distantziatik. Gainera, erregistro kantitate haundi bat dago, antzinarotik, sumendiaren aktibitate bolkanikoen periodoei buruzkoa, eta baita 1927 leherketarena ere, artifizialki lehertua izan zena kraterraren dinamizazioaren ondorioz, sufrea kanporatzeko. Sumendiaren azken leherketa bortitza 2000. urteko abenduaren 18tik 19ra izan zen erregistratua. 2005eko abenduaren 25ean kraterrean beste leherketa berri bat gertatu zen, 3km-ko altuera zuen errauts eta ke zutabe bat sortu zuena eta labaren kanporatzea eragin zuena.\nIkusirik, laba sumendian sortutako edozein pitzaduratatik atera ditekela, eta ez soilik kraterretik, oso zaila da jakitea, leherketa bat egonean zein eremu izango den kaltetua. Esan daitekeen gehiena, laba iparraldetik edo ipar-elkialdetik, edo ekialdetik eta hego-ekialdetik irten ezgero, Pueblako estatua kaltetua izango zela. Hegoaldetik irteten bada, Mexikoko estatua eta seguruenik, Moreloseko estatua, kaltetua izango da eta mendebaldetik edo hego-medebaldetik atera ezkero, Amecameca herria dagoen eskualdea kaltetua izango da. Kaltetutako gunearen azalera magmaren biskositatearen araberakoa izango da.\nEstatu Batuak.\nSaint Helens mendia Skamania konderrian kokatzen den geruza-sumendi bat da, Washington estatuan.\n1980an izandako erupzioagatik da ezaguna, heriotz eta zauritu asko eragin zituenak.\nShasta mendia Estatu Batuetako sumendi bat da, Cascade mendien hegoaldean kokatzen dena, Kaliforniako estatuan.\nRainier mendia Pierce konderrian dagoen geruza-sumendi bat da, Seattle-tik 87 km hego-ekialdera. Herrialdeko sumendirik altuena da eta bere aktibitatearen ondorioz, arriskutsuenetarikoa.\nMcLoughlin mendia geruza-sumendi aldapatsu bat da Cascadaseko mendikatean kokatua, Oregonen hegoaldean, Estatu Batuak. Cascadaseko arku bolkanikoko gailur bolkanikoetako bat da, Ipar Amerikako mendebaldean.\nYellowstoneko galara , Yellowstone Parke nazionaleko galdara bolkaniko bat da. 55 bider 75 k neurtzen ditu eta aktibotzat hartzen da. Ondorioz, sumendi honen erupzio batek eraginak izango zituen herrialde honetan eta munduan ere, beraz, sumendi arriskutsu bat dela esaten da mundu mailan.\nAlaska.\nNovarupta, 1912an sortutako sumendi berri bat da, eta Alaskako pentsintsulan dago, Parke Nazionalean eta Katai erreserban, gutxigorabera, Anchoragetik 470km hego-medebaldera. 1912ko Novarupta sumendiaren leherketa, XX. mendeko erupzio bolkaniko handiena izan zen, 1991eko Pinatubo sumendiaren leherketaren magnitude berekoa.\nShishaldin mendia, geruza-sumendi aktibo bat da Unimak uhartean kokatuta dagoena eta 2857m-ko garaiera duena. Aleutiar uhartetako puntu altuena da , baina ez Aleutiar mendikatekoa (Redoubt mendia da).\nRedoubt mendia edo Redoubt sumendia, Aleutiar mendikateko gailur altuena den geruza-sumendi aktiboa da, Alaskako penintsulan kokatuta dagoena.\nErrusia.\nAvachinski, Errusiako sumendi bat da, Kamtxatka penintsulako hegoaldean dagoena.\nKoryaksky Errusian aurkitzen da, Avachinsky sumendiaz inguratuta hego-ekialdean eta hegoaldean Petropavlovsk-Kamtxatski hiriaz. 3.456 metroko altuera du sumendi honek. Mendi hau geruza-sumendi bat da Ozeano Bareko Suzko Eraztunaren zati dena eta bere erupzioei dagokienez sumendi grisen kategoriaren zati da. Bere erupzioek labazko domoak, sumendi txikiak, hodei piroklastikoak, koladak eta laharrak eragiten dituzte.\n1890tik hona, Koryaksky sumendiak hiru erupzio besterik ez ditu izan. Azkenengoa, hiruretatik indartsuena, 1956ko abenduatik 1957ko ekainera gertatu zen, gailurrean eta ekialdeko mendi-hegalean. Erupzioekin hodei piroklastikoak eta laharrak sortzen dituzte, biktimarik eta hondamendirik sortzen ez dutenak. Azken hiru erupzioek izan ezik, 1550 k.a., 1950 k.a., eta 5050 k.a. egon ziren beste batzuk, baina batek ere ez zuen izan kataklismo izaera. Hala ere, hauetako erupzioek ere ez zuten hondamendirik ez biktimarik eragin.\nJaponia.\nFuji mendia, kono bolkaniko erakargarri bat da, eta gai helegile bat da arte japoniarrean. Ospe handiena duen lana, ukiyo-e Katsushika Hokusai pintorearen Fuji mendiaren 36 bista izeneko artelana da. Literatura japoniarrean asko agertzen da baita ere, eta poema askoren gaia ere bada.\nFuji mendia sumendi aktibo moduan sailkatzen da, baina leherketa arrisku gutxikoa bezala. Bere azken leherketa erregistratua 1707an izan zen, edo garaiekoa. Orduan, krater berri bat sortu zen, bigarren tontor moduan (Hoeizan izenez ezagutzua, gairaiaren izenaren omenez).\nJaponia feudaleko samuraien sorreraren ondoren (XII eta XVI mendeetan), \u00a0gaur egungo kanji karaktereak erabiltzen hasi ziren, \u201cFuji\u201drentzat. Fu (\u5bcc) , aberastasuna eta ji (\u58eb) samurai, esanahia duelarik. Azkenik, san (\u5c71) ek sumendia esanahi du, beraz bere erabateko izena Fujisan da.\nJaponiarrek, mendiaren garaiera (3.776metro) horrela gogorarazten dute; \u201cMINANARO\u201d.\u201cMI\u201d 3 (\u4e09), \u201cNANA\u201d 7 (\u4e03), \u201cRO\u201d 6(\u516d).\nBaita ere, erakusten zaie, nola hartu behar duten Fuji mendia eredutzat, eta nola izan behar duten bera bezain handia (espiritualki).\nFilipinak.\nMayon sumendiak 30 erupzio baina gehiago izan ditu eta giza hutsune eta ekonomia hutsuneak sortu ditu. Hondagarriena 1814ko otsailaren 1an gertatu zen, labak Cagsawa hiria lurperatu zuenean. 1200 pertsona hil ziren eta hiritik elizako kanpainia batek bakarrik jarraitu zuen zutik. 1993an gertatutako erupzioa ere aipagarria da, 77 pertsona hil baitziren eta errauts hodei handi bat sortu baitzen.\nIndonesia.\nTambora (edo Tamboro) 2850m dituen geruza-sumendi aktibo bat da eta Sumbawa, Indonesia uhartean kokatuta dago. Sumbawa, iparraldetik eta hegoaldetik luzarrazal ozeanikoaren alboan dago, eta uhartearen azpian dagoen subdukzio gune aktibo baten ondorioz sortu zen. Prozesu honen ondorioz, Tambora sumendiak, itsa-mailatik 4300m-ko garaiera lortu zuen, horrela XX. mendeko Indonesiako artixipielagoko gailur altuenetako bat bihurtu zen. Hainbat hamarkadetan zehar, sumendiaren barnean, \u00a0ganbara magmatiko handi bat bete zen, eta ondorioz, aktibitate bolkanikoa klimax historiko batera iritsi zen 1815eko apririlaren 10eko leherketarekin.\nGutxi gora behera, 160 km3ko eiekzio bolumenarekin, 1815eko Tamborako leherketa, inoz historian erregistratutako erupzio handiena izan zen. Leherketa Sumatrako uhartetik ere entzun zen, 2000km distantzia baina gehiagotik. Errauts bolkanikoko erorketa pisutsuak oso hurrenetik ikusi ziren, Borneo, Sulawesi, Java eta Molucas uharteetatik. Erupzioak 71.000 heriotz eragin zituen, horietatik 11.00-12.000 erupzioaren efektu zuzengatik hilda; Heriotza gehienak gosetearen ondorioz sortutako gaixotasunengatik izan ziren, izan ere, leherketak eskualdeko nakazaritza produkzio guztia hondatu zuen. Uste da 92.000 hildakoren zifra, seguruenik balioetsita dagoela.\nLeherketa honek irregulartasun klimatiko globalak sortu zituen, baita \u00ab negu bolkaniko\u00bb gisa ezagututako fenomeno bat: 1816 urtea ezaguna da \u00abnegurik gabeko uda\u00bb bezala, leherketaren efektuek Europa eta Ipar Amerikako kliman izandako eraginagatik. Uzta eta abere asko galdu ziren Ipar hemisferioan, honen ondorioz, XIX. mendendeko gosetea eraginez.\n2004ko indusketetan, arkeologo talde batek, Tambor sumendiaren asentatze zaharrak aurkitu zituzten, 1815eko leherketaren ondorioz estali zirenak. Osorik mantendu ziren depositu piroklastikoen azpitik, 3metroko sakoneran.\nZeelanda berria.\nUhartea ia biribila da eta 321 metroko altuera hartzen du itsas mailatik. Hala ere, hau ur azpiko mendi baten gailurra da, 1600 metroko altuera duena itsas hondotik hasita.\nAntartika.\nSidley mendia, Antartikako sumendi altuena da, sei gailur bolkanikoen kide da, eta bere gailurra 4181-4285m ko garaieran aurkitzen da.\nSumendia, ia guztiz, elurrez estalia egon ohi da eta Marie Byrd lurraldeko Batzorde exekutibo mendikatea osatzen duten bost sumendietatik altuena eta liluragarriena da. Mendia bere 5km-ko zabalera duen galdaragatik nabarmentzen da eta Waesche mendiaren iparraldean eta mendikateare hegoaldeko sektorean kokatzen da. Sidley mendira igo zen lehen pertsona Zelanda Berriko Bill Atkinson izan zen, 1990eko urtarrilaren 11n, USAPeko zientzialari talde baten laguntzaile zegoen bitartean."}
{"id": "89648", "revid": "2135", "url": "https://eu.wikipedia.org/wiki?curid=89648", "title": "Suzko sumendi zirkulua", "text": ""}
{"id": "89649", "revid": "119347", "url": "https://eu.wikipedia.org/wiki?curid=89649", "title": "Prudencio Sandoval", "text": "Frai Prudencio de Sandoval (Valladolid, 1551 - Iru\u00f1ea 1620ko martxoaren 12a) Espainiako historialari eta erlijioso beneditarra izan zen, Iru\u00f1eko apezpikua izandakoa.\nBiografia.\n1608 eta 1612ko Tuyko apezpikua izan zena, hortik aurrera Iru\u00f1eko apezpikua zen hil arte.\nLanak.\nFlori\u00e1n de Ocampo eta Ambrosio de Moralesek hasitako kronika jarraitu zuen, dokumentu asko bilduz. Hala Go\u00f1i Gaztanbide nola Luwdig Pfandel bat datoz esatean historialari lanean Sandovalek ez zuela agertu zintzotasunik, ezta zentzu kritikorik ere.\nHona hemen idatzitako liburuak:"}
{"id": "89650", "revid": "201", "url": "https://eu.wikipedia.org/wiki?curid=89650", "title": "Pazifikoko Suzko Eraztuna", "text": ""}
{"id": "89654", "revid": "56334", "url": "https://eu.wikipedia.org/wiki?curid=89654", "title": "Melishikhu", "text": "Melishikhu edo Melishipak, Babiloniako errege bat izan zen, Adad-shuma-usur erregearen oinordekoa izan zen K.a. 1188an, eta hamabost urtez gobernatu zuen.\nBabiloniar oinordekotzaren arazoa, elamitar igihalkidek aldarrikatzen zutena, elamitar dinastia berri baten, sutrukiden tronuratzearekin gainditua geratuko zela zirudien. Melishikhuren arreba bat, Sutruk-Nakhunterekin ezkondu zen, sutrukidar dinastiako bigarren erregea. Baina erregealdi honetan, edo bere seme eta oinordeko izan zen Marduk-apla-idina I.arenean, Sutruk-Nakhuntek, ziuraski, aipatu gabeko Babiloniar errege bati gutun bat idatzi zion (Berlingo museoan kontserbatua), tronua aldarrikatuz, eta, horren ondorioz, Mesopotamiarako lehen espedizioak zuzendu zituen. Idazkunengatik, Akad, Babilonia eta Eshnunna arpilatu zituela ezagutzen da, azkenetik, Manishtusuren estatuak ekarri zituelarik, eta, Susara, Hammurabiren Kodea eta Naram-Simen estela eraman zituen.\nBere oinordekoa, bere seme Marduk-apla-iddina izan zen."}
{"id": "89655", "revid": "12788", "url": "https://eu.wikipedia.org/wiki?curid=89655", "title": "Nikolas Etxabarri", "text": "Nikolas Etxabarri, ( - Tafalla, ) nafar elizgizona izan zen, Iru\u00f1eko apezpikua 1462\u20131469 bitartean.\nBiografia.\n1439tik aurrera, Eugenio IV.ak aita santuak aukeratua, Bessarion kardinalaren ordezkoa izan zen. Bessarion 1455ean Nikolas V.a aita santuaren ordezkotzat hautatua izan zenez, elizbarrutia Joanes Michaelis bere bikario orokorraren bitartez gobernatu zuen.\nNikolas, 1457an, Joanes II.a Aragoikoaren kapilau nagusia izan zen, beraz agramondarren aldekoa. Nafarroako Erresuma gerra zibileko egoera zegoela, Joanesek Nikolas proposatu zuen apezpiku berritzat Martin Peralta II.a ordezkatuz. Hala ere, Pio II.ak proposamenari uko eta Bessarion kardinala hautatu zuen apezpiku.\nBeaumondarrek Joanesen proposamenarekin bat egin zuten, agramondarrek, berriz, Ferrando de Dicastillo hautatu zuten apezpiku 1459an. Aita santuak Lizarra, Faltzes, Zangoza eta Azkoiengo agintariak eskumikatu zituen bere erabakia ez onartzeagatik.\n1461an Karlos IV.a Nafarroakoa eta Bessarion kardinala hil eta gero, Erromak Nicolas Etxabarri hautatu zuen apezpiku berri eta honek 1462ko uztailean kargua onartu zuen. Ordurako Ximeno izeneko semea zuen.\n1468ko azaroaren 23an, Piarres Peralta eta Ezpeletakoaren soldaduek lantzaz hil zuten Tafallan bildutako Nafarroako Gorteetan."}
{"id": "89657", "revid": "336", "url": "https://eu.wikipedia.org/wiki?curid=89657", "title": "Aleutiarretako itsas hobia", "text": "Aleutiarretako itsas hobia ekialdetik mendebaldera Alaskako hegoaldeko kostaldetik eta Siberia ipar-ekialdeko ondoko uretatik, Kamtxatka penintsularen parean, igarotzen den itsas hobia eta subdukzio gunea da. Alaskaren eta Errusiako Kamtxatka penintsularen artean diren Aleutiar uharteei lotuta dago itsas hobi horren izena. Bere ekialdeko zatian, bazterreko itsas hobitzat sailkatua dago, uharte arku bat eratuz. Itsas hobia 3400 kilometroz hedatzen da Ulakhaneko itsas hobiaren mendebaldean, Kurileetako itsas hobiaren iparraldeko amaieran duen bateratze hirukoitz batetik, ekialdean dagoen Charlotte Erreginaren itsas hobiaren sistemaren iparraldeko amaierarekin batu arte. Aleutiarretako itsas hobia, bi plaka tektonikoren arteko muga da: Pazifiko Plaka, Ipar Amerikar Plakaren azpian hondoratzen da, 45 graduko angeluarekin. Bere tokirik sakonenean, 7.679 metroko sakonera du."}
{"id": "89658", "revid": "105290", "url": "https://eu.wikipedia.org/wiki?curid=89658", "title": "Sumbawa", "text": "Sondako uharte txikietako taldekoa, Sumbawa, Flores, Sumba eta Lombok uharteen artean dago. Gainontzeko uharteak bezala izaera bolkanikozkoa, bertan dago Tanbora sumendia, XIX. mendeko erupzio bolkaniko handi baten protagonista izan zena.\n15.448 kilometro karratuko hedadurarekin eta miloi t'erdi pertsonako biztanleriarekin, uhartea, Javako Majapahit Inperioarekin lotuta egon zen, baita Baliko Gelgelekin ere. 1605ean heldu ziren, lehen aldiz, herbeheretarrak, hauek, lurraldea, XX. mendea hasita osorik kontrolatzen dutelarik.\nSonda uharteak eratzen dituzten gainontzeko uharteak bezala, Sumbawa Wallacen Lerroan dago, interes zientifiko handia duena, bere biodibertsitate aberatsagatik, Asiako hego-ekialdea eta Ozeaniaren artean kokatuak."}
{"id": "89659", "revid": "58701", "url": "https://eu.wikipedia.org/wiki?curid=89659", "title": "Basilios Bessarion", "text": "Basilios Bessarion (; Trabzon, Turkia, 1403ko urtarrilaren 2a - Ravenna, 1472ko azaroaren 18a) filosofo eta erlijioso bizantziarra izan zen, Iru\u00f1eko apezpikua, Nizeako artzapezpikua eta kardinala izanik.\nBasileako kontzilioan Ekialdetar Eliza Ortodoxoa eta Katoliko Erromatarraren batasunaren alde egin zuen. Gainera Aristoteles eta Xenophonen lanak itzuli zituen. Bere libururik famatuena \"In Calumniatorem Platonis\" zen.\n1439an kardinal bihurtua, Iru\u00f1eko elizbarrutiaren apezpiku administratzailea izan zen (1458 - 1462), nahiz eta Joanes Michaelisek bere bikario orokorrak gobernatua izan.\nLanak.\nItzulitako liburu nagusiak:"}
{"id": "89660", "revid": "119347", "url": "https://eu.wikipedia.org/wiki?curid=89660", "title": "Adi\u00f3s gringo", "text": "Adi\u00f3s gringo, 1966an, Giorgio Steganik zuzendutako eta Giuliano Gemmak protagonizatutako spaghetti western generoko film bat da.\nSinopsia.\nBrent Landersek, bereak ez diren behi batzuk salduz ziria sartzen dion tipo bati erosten dizkio behiak, baina, behi taldearen benetako jabeak, lapurtu izan leporatzen dio, eta, duelu batean, Landersek hil egiten du. Herriak, Landers akabatu nahi du, baina honek ihes egiten du eta, bere errugabetza frogatzeko itzultzea agintzen du. Alargunak, Landersgatik ordainsari bat eskaintzen du. Hau, engainatu zuen gizonaren atzetik hasten da, eta gaizkile batzuek bahitu, bortxatu eta joa izan den neska bat aurkitzen du, Landers engainatu zuena horien artean zegoelarik. Herrira itzultzen du, baina arazoak sortzen dira legea eta gaizkileekin."}
{"id": "89661", "revid": "119347", "url": "https://eu.wikipedia.org/wiki?curid=89661", "title": "Ganatxe", "text": "Ganatxea edo ganaxea (frantsesetik \"Ganache\", \"Baraila\") txokolatezko trufazko eta esnegainezko krema bat da (edo Cr\u00e8me fra\u00eeche), pralinen estalduren elaborazioan erabiltzen dena. Ganatxea, iluna edo argia izan daiteke, bere elaborazioan erabiltzen den fruitu lehor, esnegain eta txokolate kopuruaren arabera. Orohar, banilla, moka, ron edo likore anitzez usaingozatzen da."}
{"id": "89662", "revid": "1545", "url": "https://eu.wikipedia.org/wiki?curid=89662", "title": "Txokolatezko trufa", "text": "Txokolatezko trufa, bonboiaren antzeko itxura eta zaporea duen gozoki bat da, baina, \"fondant\" motako txokolate beltz urtu, gurin, azukre glass, gorringo eta esnegainezko nahasketa batekin egina.\nGarrantzitsua da hozkailuan edo izozkailuan gordetzea, desegin ez daitezen.\nEtimologia.\n\"Trufa\" tradizionala, Belgikan sortu zen, eta duen izena, trufa izeneko onddoagatik eman zitzaion, honen nahiko antzekoa baita. Ipar Amerikan, trufa hitza oso modu askean erabiltzen da, eta trufa izeneko txokolateak, ohi biribilak dira, mendi formakoak eta txokolatezko erdigune gozo eta lau batekin, kakao hutsezko krema edo hautsez egina, edo biak batera. Krema bat ematen zaio, ahal izanez gero, gurin fin eta azukre oso finez egina. Belgikan, \"ganatxe\" deritzo."}
{"id": "89663", "revid": "1545", "url": "https://eu.wikipedia.org/wiki?curid=89663", "title": "Azukre hauts", "text": "Azukre hautsa edo glas azukrea hauts fin itxura izan arte xehatutako azukrea da. Gozogintzan erabiltzen da, estaltzeko eta izoztutako azken ukitu bat emateko, Apfelstrudelean kasu.\nGlas azukrearen beste erabilera bat, oso bestelakoa, nahasketa eztandagarriak egiteko da. Azukre fina oxidatzaileekin nahasten bada, substantzia eztandagarri bat lortzen da. Lotutako oxigenozko ioiak gora-behera, azukreak lotu dezake, eta erreduktore bezala funtziona dezake. Eragin dezakeen arriskua, sarritan gutxiesten da, nahasketak, nahasketaren elaborazioan, bertan eztanda egin baitezake.\nGlas azukrea disakarido bat da."}
{"id": "89703", "revid": "6327", "url": "https://eu.wikipedia.org/wiki?curid=89703", "title": "Ekialdetar Eliza Ortodoxoa", "text": ""}
{"id": "89710", "revid": "59723", "url": "https://eu.wikipedia.org/wiki?curid=89710", "title": "Eliza Ortodoxoa", "text": "Eliza Ortodoxoa kristau eliza da, Jesus Nazaretekoa eta 12 apostoluen garaietatik dirauena. Jarraitzaileak kontuan hartuta, hirugarren kristau komunitaterik handiena da, Eliza Katoliko Erromatarra eta Eliza Protestanteen ondoren, 300 milioi jarraitzaile baititu.\nEliza ortodoxoak bere burua Mediterraneo itsasoaren ekialdeko kristau komunitateen oinordekotzat du. Haren doktrina teologikoa IV. eta VIII. mendeen artean eginiko zazpi kontzilio ekumenikotan finkatu zen. Eztabaida batzuk izan ondoren, Ekialdeko Eliza Ortodoxoa eta Eliza Katoliko Erromatarra banatu ziren Ekialdeko Zismaren ondorioz, 1054ko uztailaren 16an. Kristautasun ortodoxoa Ekialdeko Europan zehar hedatu zen, Bizantziar Inperioaren ospea eta misiolarien lanari esker.\nEgun, nagusia da Armenian, Bielorrusian, Bulgarian, Errumanian, Errusian, Georgian, Grezian, Mazedoniako Errepublikan, Moldavian, Montenegron, Serbian, Ukrainan eta Zipren. Gainera, jarraitzaile asko ditu Bosnia-Herzegovinan (biztanleriaren herena), Polonian (600.000), Kazakhstanen (% 30), Uzbekistanen (milioi bat), Estonian (% 25), Letonian (% 35), Albanian (% 5), Azerbaijanen (% 5) eta Libanon. Emigrazioa dela eta, komunitate handiak daude Alemanian, Argentinan, Australian, Erresuma Batuan, Espainian, Estatu Batuetan, Frantzian eta Kanadan.\nEliza ortodoxoa hamabost eliza autozefaloetan antolatuta dago eta bakoitzak bere patriarkatua du. Zaharrenak Antiokian, Konstantinopolisen, Alexandrian eta Jerusalemen badaude ere, nagusia Moskukoa da."}
{"id": "89711", "revid": "336", "url": "https://eu.wikipedia.org/wiki?curid=89711", "title": "Kurunta", "text": "Kurunta errege familia hititako partaide bat izan zen. Ustez, K. a. 1228an, estatu kolpe bat eman zuen, bere lehengusu Tudhalia IV.aren aurka.\nKuruntaren aita zen Muwatallis II.ak, hiriburua Hattusasetik Tarhuntassara pasa zuen, baina erabaki hau laster aldatu zen, Muwatallisen beste semea eta Kuruntaren anaia zen Urhi-Teshubek, hiriburua, berriz Hattusasera eraman zuenean, baina Tarhuntassak, hartu berri zuen garrantzia galdu gabe. Honela, Muwatallisen anaia eta Kurunta eta Urhi-Teshuben osaba zen Hattusili III.a errege bihurtu zenean, Kuruntari eman zion Tarhuntassako gobernua. Gainera, Hattusili, Kuruntaren tutore izan zena hau gaztea zenean, Kurunta eta Tudhalia IV.aren artean, Hattusiliren seme eta oinordekoa izan zena, adiskidetasun handia sortzeaz arduratu zen.\nHonela, Tudhalia errege bihurtu zenean, Kurunta bere karguan berretsi zuen. Baina, une jakin batean, Kurunta, ohi, soilik errege hititak erabiltzen zuen \"Errege Handi\" titulua erabiltzen hasi zen. Honek, froga arkeologikoekin batera, historialari batzuk, Kuruntak estatu kolpe bat jo zuela pentsatzera eraman ditu, baina, ziurrenik, arrakastarik gabekoa izango zena, Tudhalia IV.ak errege bezala jarraitu baitzuen.\nKolpearen ondoren, ziuraski Kuruntaren beste anaia bat izango zen Ulmi-Tessupek, Tarhuntassako gobernua mantendu zuen, eta, dirudienez, hiri hau, boterea zuen errege familiaren adarraren aurkako matxinada sorgune bihurtu zen. Hala ere, historialariren batzuk, Ulmi-Tessup, Kuruntarentzako beste izen bat dela diote, arrakastarik gabeko estatu kolpearen ondoren bere kargua berreskuratu zuena, edo sekula estatu kolperik jo ez zuela, baizik eta hititar inperiotik independente bezala aldarrikatu zela. Badago, oraindik beste teoria bat, Kuruntaren estatu kolpea, Tudhalia IV.a hil ondoren gertatu zela, eta Kurunta, Arnuanda III.ak tronutik bota zuela dioena."}
{"id": "89715", "revid": "512", "url": "https://eu.wikipedia.org/wiki?curid=89715", "title": "Maiztasun-poligono", "text": "Estatistikan, maiztasun poligonoa histogramatik eratortzen den datu diagrama bat da, histogramako zutabeetako goi aldeak lotuz eratzen dena. Bereziki, banaketa estatistikoaren itxura hauteman eta probabilitate-banaketa batekin alderatzeko erabiltzen da.\nMaiztasun bakunen poligonoa.\nHistogramako zutabeen goialdeko erdipuntuak zuzenez lotuz eratzen da maiztasun bakunen poligonoa.\nMaiztasun metatuen poligonoa.\nHistograma metakorretik abiatzen da maiztasun metatuen poligonoa. Datu multzoaren jatorritik, zuzenak luzatzen dira, hurrengo tarteko behe mugatik altxatzen zutaberaino. Diagrama hau bereziki interesgarria da koantilak begiztatzeko."}
{"id": "89721", "revid": "1545", "url": "https://eu.wikipedia.org/wiki?curid=89721", "title": "Malaysiar uhartedia", "text": ""}
{"id": "89722", "revid": "56334", "url": "https://eu.wikipedia.org/wiki?curid=89722", "title": "Tiglath-Pileser II.a", "text": "Tiglath-Pileser II.a Asiriako errege bat izan zen. K.a. 967tik K.a. 935 arte gobernatu zuen.\nAshur-resh-ishi II.aren oinordekoa izan zen. Bere erregealdi nahiko luzean, ez zuen askorik domeinatu. Garai horretan, Asiria, Urartu, Aram eta Babiloniarekin gerran sartu zen, gerra zibil batean, eskualde gerra handi izatera pasa zena, hasieran, arrakasta izan zuelarik. Bere oinordekoa, Ashur Dan II.a izan zen."}
{"id": "89723", "revid": "201", "url": "https://eu.wikipedia.org/wiki?curid=89723", "title": "Ganaxe", "text": ""}
{"id": "89724", "revid": "6327", "url": "https://eu.wikipedia.org/wiki?curid=89724", "title": "Azukre glass", "text": ""}
{"id": "89725", "revid": "1545", "url": "https://eu.wikipedia.org/wiki?curid=89725", "title": "Meritneit", "text": "Meritneit Egiptoko I. dinastiako erregina gobernari bat izan zen, K. a. 2927 inguruan.\nZiur asko, Dyer faraoiaren emaztea eta Dyet eta Den faraoien ama zen, Antzinako Egiptoko lehen erregina gobernaria izan zelarik, erregeorde bezala, bere seme Dyet oraindik adin txikikoa zen bitartean. Bere izenak, \"Neiten maitea\" esan nahi du, Behe Egiptoko jainkosa bat.\nSaqqarako nekropolian dagoen mastaba handi batean lurperatua izan zen, bere seme Denen erregealdian.\nBere garaiko testigutzak.\nPalermoko Harrian, Meritneit, Hor-Udimuren ama bezala aipatzen da (Kaplony: 1963, I, 495)\nBeste hipotesi batzuk.\nFlinders Petriek Mery-Neit deitu zuen (gizon izena), bere hilobi edo zenotafioa aurkitu zuenean, Umm el-Qaaben, Abidosen, gizonezko gobernari bat zela ustez, bere lurperaketaren garrantziagatik, baina, berrogeitamar urte beranduago, Emery, Meritneiten beste lurperaketa bat aurkitu zuen Saqqara Iparraldean, emakume bat zela baieztatuz.\nAdituren batzuk, Meritneit, Dyer faraoiaren alaba bat eta Den faraoiaren emaztea izan zela uste dute."}
{"id": "89728", "revid": "56334", "url": "https://eu.wikipedia.org/wiki?curid=89728", "title": "Psamutis", "text": "Userra Pasherienmut edo Psamutis, Egiptoko XXIX. dinastiako faraoi bat izan zen.\nManetonek, Sexto Julio Afrikano eta Eusebio Zesareakoaren arabera, Psamuttis deitu zuen, eta urte beteko erregealdia izan zuela dio; Eusebioren bertsio armeniarrean, Psammutes bezala aipatzen dute.\nOinordekotza krisi labur bat egon zen Neferites I.a hil ondoren: Akoris izan zen bere oinordekoa, honen erregealdia, Psamutisek eten zuelarik, matxinatuz, matxinada honen arrazoia ezagutzen ez den arren. Biak ziren aurreko erregearen senideak. Baina, urte bete igaro ondoren, Psamutis tronutik bota zuten, eta Akorisek jarraitu zuen errege bezala.\nBere erregealdiaren ebidentziak, Tebasen aurkitu dira, non, berak, Karnakeko Amonen tenpluan, Neferites I.ak hasitako babes harresi bat eraikitzen jarraitzea agindu zuen."}
{"id": "89729", "revid": "4380", "url": "https://eu.wikipedia.org/wiki?curid=89729", "title": "Javier Ramirez", "text": ""}
{"id": "89730", "revid": "1519", "url": "https://eu.wikipedia.org/wiki?curid=89730", "title": "Hilarri", "text": "Hilarria hildakoen oroitzapenezko monumentu bat da, gehienetan gorpua kokatua dagoen gainean ezarria. Horregatik, hilerrietan daude sarrien, nahiz eta bakandurik ere agertzen diren.\nOhi, monolitikoak izaten dira, harri eta tamaina ezberdinetakoak, eta batzuk garaiera handia izan dezakete.\nHeriotzarekin zerikusia duten oroitzapenezko estelak, duela milaka urtetatik altxatuak izan dira, kultura eta eskualde anitzetan, eta bere erabilerak, egun, oraindik jarraitzen du.\nBertan, testuak, zeinuak, ikurrak eta irudiak zizelkatzen ziren, bere kokapenaren zergatia azalduz, eta arkeologo eta historialarientzako dokumentu garrantzitsuak dira, epigrafia adituen laguntzarekin.\nEuskal Herrian.\nEuskal Herrian, tradizio handikoak izan dira disko itxurako hilarriak. Bertan, idazkunak eta ikurrak zizelkatzen ziren, hala nola, lauburu, eguzki eta hainbat motatako gurutzeak.\nHilarri hauek duten itxura dela-eta, leku batzuetan \"harri gizonak\" izena hartzen zuten.\nAntzina, Europa osoan eta Afrika iparraldean ere hedatuak zeuden."}
{"id": "89731", "revid": "4380", "url": "https://eu.wikipedia.org/wiki?curid=89731", "title": "Alberto Ladron", "text": ""}
{"id": "89733", "revid": "1545", "url": "https://eu.wikipedia.org/wiki?curid=89733", "title": "Laranja (fruitu)", "text": ""}
{"id": "89734", "revid": "105290", "url": "https://eu.wikipedia.org/wiki?curid=89734", "title": "Mundu faltsua", "text": "Mundu faltsua Brutal Melody musika taldearen lehen maketa da, 1996. urtean argitaratutakoa.\nSei kantuz osatuta dago maketa. Azala Dani Brigada Slamena da, eta maketa honetan Etsaiak taldeko Auok hartu zuen parte, diskoari izena ematen dion abestian abestuz."}
{"id": "89735", "revid": "1545", "url": "https://eu.wikipedia.org/wiki?curid=89735", "title": "Eramos pocos", "text": ""}
{"id": "89737", "revid": "512", "url": "https://eu.wikipedia.org/wiki?curid=89737", "title": "20 minututako biolentzia", "text": "20 minututako biolentzia Brutal Melody musika taldearen bigarren lana da, 1998. urtean argitaratutakoa.\nLau kantuz osatuta dago miniCDa. Lan honetan Etsaiak taldeko Keuk hartu zuen parte, \"Hipokrita\" abestian. Bestalde, \"Itzalen mundua\" abestia Eneko Allende zenari eskeinita dago."}
{"id": "89738", "revid": "6327", "url": "https://eu.wikipedia.org/wiki?curid=89738", "title": "Eliza Ortodoxo", "text": ""}
{"id": "89739", "revid": "6327", "url": "https://eu.wikipedia.org/wiki?curid=89739", "title": "Eliza ortodoxo", "text": ""}
{"id": "89740", "revid": "6327", "url": "https://eu.wikipedia.org/wiki?curid=89740", "title": "Ekialdetar eliza ortodoxoa", "text": ""}
{"id": "89741", "revid": "201", "url": "https://eu.wikipedia.org/wiki?curid=89741", "title": "Ekialdeko Zisma", "text": ""}
{"id": "89752", "revid": "336", "url": "https://eu.wikipedia.org/wiki?curid=89752", "title": "William Playfair", "text": "William Playfair (1759ko irailaren 22 - 1823ko otsailaren 11), Eskoziako ingeniari eta ekonomialaria izan zen, estatistikako datu diagramen lehenengo asmatzaileetako bat.\nDatu diagramaz beteriko liburu anitz argitara eman zuen. Hauetan aipagarriena da \"The Commercial and Political Atlas\" (1786). Hortik aurrera, lan gehiago egingo zuen estatistika ekonomikoak grafikoki irudikatzen."}
{"id": "89756", "revid": "237", "url": "https://eu.wikipedia.org/wiki?curid=89756", "title": "Euskadiko Alderdi Popular", "text": ""}
{"id": "89762", "revid": "105290", "url": "https://eu.wikipedia.org/wiki?curid=89762", "title": "Kantabriar hilarri", "text": "Kantabriar hilarriak bi metro inguruko diametroa duten harrizko diska monolitikoak dira, oro har, Kantabriaren erromanizazioaren aurreko mendeetan zizelkatuak. Bere ohiko apainduran, esbastikak, triskelak, gurutzeak, kiribilak, aspak, gerlariak edo erromatarren aurreko hil irudikapenak agertzen dira. Ospetsuena, \"Barroseko hilarria\" da, Kantabriako Los Corrales de Buelnako Barros herriko \"Hilarrien Parkea\"n ikus daitekeena. Hilarri hau, egungo Kantabriako armarriaren zati da, eta tetraskel edo esbastikaren esanahia, eguzkiaren gurtzarekin lotua dago. \"Hilarrien Parkea\"n, aipaturiko Barroseko hilarriaz gain, tamaina handiagoko bat ere ikus daiteke.\nAurkitutako gainontzeko hilarriak, Santanderren dagoen Kantabriako Historiaurre eta Arkeologiaren Museoan erakutsita daude. Lomberan aurkitutako bi estela eta Zuritan aurkitutako beste bat dira, eta apaindura ikonografikoa daramate: Euren aurpegietako batean, putre bat eroritako gerlari batengana nola doan ikus daiteke.\nAldi berean, beste kantabriar hilarri batzuen txatalak aurkitu dira, Lomberako hirugarrena eta San Vicente de Toranzokoarena bezala, azken honen aurpegietako batean, zaldian doan kantabriar gerlari bat agertzen delarik.\nKantabriar hilarriak, erromatarren aurreko herri kantabriarren testigutzarik garrantzitsuena eta egugno Kantabriako ikurrik bereizgarrienetako bat dira.\nHilarri hauen interpretazio moderno baten ondorioz, Labaroa sortu zen, ofiziala ez den baina Kantabrian asko erabiltzen den bandera bat."}
{"id": "89765", "revid": "105290", "url": "https://eu.wikipedia.org/wiki?curid=89765", "title": "Kantabriako armarria", "text": "Kantabriako armarria, laukizuzen formakoa da (heraldikan, armarri espainiarra deitua), ertza borobildurik eta zelaia moztua duena. Urdin heraldikoan almenadun urrezko dorre bat, urdinez argitua, brankarekin, dorretik, armarriaren eskuinaldera doan kate bat apurtu duen itsasontzi natural batekin. Muturrean, urdin eta zilar heraldikozko olatuak, guztia, bi giza bururen azpian muntatua, moztuak eta argi koroatuak. Gorri heraldikoan, apaindura geometrikozko kantabriar hilarri bat, Barros eta Lomberakoen antzekoa.\nArmarriaren gainean, errege koroa dago, harribitxiz apainduriko urrezko zirkulu bat dena, eta zortzi akanto hostoz osatua, zeintzuetatik bost baino ez baitira ikusten, perlekin apainduak, eta, euren hostoetatik, urdin heraldikozko mundu batean biltzen diren perlazko diademak irteten dira, erdi-meridianoa eta ekuatorea urrezkoak dituela, urrezko gurutze batekin. Koroa, gorri heraldikoz bildua dago.\nGoialdeko erdiko zati historikoak, 1248ko Sevillaren konkista adierazten du kantabriarren aldetik, dorrea (Urrearen Dorrea irudikatuz) eta itsasontzia, non itsasontzia Guadalquivir ibaitik pasabidea ixten zuten kateak apurtzen ari baita. Itsas Kantabriaren bereizgarri izan zen zortzi mendeko aktibitatearen ikurra da, erreferentzia hagiografikoa, non San Emeterio eta San Zeledonio santu martirien buruak gehituz agertzen baita, euren patroitzapean lurraldearen batasuna irudikatzen dutena.\nBehealdeko erdiak, Kantabrian erromatarrak iritsi aurretik bizi izan ziren herriek utzitako ondarerik garrantzitsuenetako baten irudia erakusten du: kantabriarren hilarri erraldoiak. Horretarako, eredu bezala, Barroseko hilarri erabili zen, honela, Buelnako haranean dagoen izen bereko herrian aurkitu zelako deitua. Armarri ofiziala, errege koroaren gehikuntzarekin osatzen da."}
{"id": "89766", "revid": "10891", "url": "https://eu.wikipedia.org/wiki?curid=89766", "title": "Anouk Aim\u00e9e", "text": "Fran\u00e7oise Sorya Dreyfus, Anouk Aim\u00e9e izen artistikoz ezaguna, (Paris, 1932ko apirilaren 27a - ) aktore frantziarra da."}
{"id": "89767", "revid": "98220", "url": "https://eu.wikipedia.org/wiki?curid=89767", "title": "Santanderreko armarria", "text": "Santanderreko armarriak, 1248an, Ramon de Bonifaz y Camargoren agindupean zeuden marinel kantabriarrek Sevilla birkonkistatu zutenekoa irudikatzen du. Bertan, Sevillako Urrearen Dorrea agertzen da, baita Ramon de Bonifaz eta bere marinelek, 1248ko martxoak 3an, Sevilla Trianarekin lotzen zuten kateak hautsi zituzten itsasontzia ere.\nSantanderreko patroiak diren San Emeterio eta San Zeledonioren aurpegiak ere ikus daitezke, musulmanek Calahorran burua moztu zizkieten santu martiriak. Elezaharraren arabera, euren buruak Ebrotik garraiatu ziren harrizko txalupa batean, erlikiak, musulmanen aurrera egitetik babesteko, eta, azkenik, Horadada uhartea zeharkatu zuten, Santanderreko badian.\n1982ko urtarrilak 11n, Kantabriako Autonomia Estatutua indarrean sartu zenean, Santanderreko armarriko ikurrak, Kantabriako armarri berriaren zati bezala hartu ziren, Estatutuko Aurreko Tituluan azaltzen den bezala."}
{"id": "89768", "revid": "98220", "url": "https://eu.wikipedia.org/wiki?curid=89768", "title": "Horadada uhartea", "text": "Horadada uhartea, Santanderko badiaren sarreran dagoen uhartetxo bat da. Bertan, itsasargi bat dago. Duela urte gutxirarte, arku natural bat zuen, denborale baten ondorioz erori zena. Elezaharrak dionez, Santanderreko patroiak diren San Emeterio eta San Zeledoniori, Calahorrakoak ziren santu martiri kristauak, buruak moztu zizkietenean, hauek, Ebrora bota ziren, eta Mediterraneotik eta Ozeano Atlantikotik harrizko txalupa batean eginiko bidaia luze baten ondoren, Santanderreko Badiara iritsi ziren, harrizko txalupa uharte honen aurka jo zelarik, arku forma emanez, eta, ondoren, garai hartan hiribildua zen Santanderreko patroi izendatuz. Santuen hondarrak, gertaera hauen ondoren sortutako monasterio batean gorde ziren, ondoren, Santanderreko Katedrala izango dena, non, ordutik, atseden hartzen duten eta hiriko patroi bezala ohoratzen diren, bere armarrian agertzen direlarik."}
{"id": "89769", "revid": "336", "url": "https://eu.wikipedia.org/wiki?curid=89769", "title": "Diana Ross", "text": "Diane \"Diana\" Ernestine Ross (Detroit, Michigan, 1944ko martxoaren 26a - ) aktore eta abeslari estatubatuarra da. \"The Supremes\" taldeko partaidea ere izan zen.\nTop Ten izandako singleak.\nHona hemen Billboard Hot 100 (US) edo UK Singles chart (UK) zerrendetan hamar onenen artean (ingelesez: \"Top Ten\") izandako singleak:\nTop Ten izandako albumak.\nHona hemen AEB edo EBko zerrendetan izandako hamar onenen arteko albumak:"}
{"id": "89770", "revid": "336", "url": "https://eu.wikipedia.org/wiki?curid=89770", "title": "Barbra Streisand", "text": "Barbara Joan \"Barbra\" Streisand (Brooklyn, 1942ko apirilaren 24a - ) aktore eta abeslari estatubatuarra da. Oscar Sariak ez ezik, Urrezko Globo Sariak eta Emmy Sariak ere irabazi ditu, \"show business\" estatubatuarraren emakume garrantzitsuenetariko bat izanik.\nAbesti lehiaketa batean irabazle atera ondoren, abesteko eta telebistan lan egiteko hartu zuten. 1961ean antzerki lan batean agertu ondoren, Blue Angel Clubek kontratatu zuen, eta handik Broadwayko antzeztokietara iritsi zen, 1962an. Antzokiak ateak itxi zituenean, gau klubetako, telebistako eta Broadwayko ekoizleen eskaintzak jaso zituen. 1968an \"Funny girl (Neskatila xelebrea)\" musikalaren zinemarako bertsioaren protagonista papera egin zuen, William Wylerren zuzendaritzapean, eta antzezle onenaren Oscar saria jaso zuen. Beste zenbait lan aipagarri: \"Hello, Dolly!\" (1969, Gene Kelly); \"Zatoz nire ondora\" (1970, Vincent Minnelli); \"Ginen bezalaxekoak\" (1973, Sidney Pollack); \"Izar bat sortu da\" (1976, Frank Pierson); \"Iraupen borroka\" (1979, Howard Zieff); \"Yentl\" (1983, bera zela antzezle, zuzendari eta ekoizle); \"Zoroa\" (1987, Martin Ritt); \"Itsasaldien printzea\" (1991, bera zela antzezle, zuzendari eta ekoizle). Bere lehen diskotik \"(Barbara Streisand: The first Album)\" milioitik gora ale saldu ziren. 1987an Grammy sari bat jaso zuen, emakumezko ahots onenarena, \"The Broadway Album\" (1986) diskoarengatik. 1992an \"Sony Corporation\" disko etxearekin diskoak grabatzeko eta filmak egiteko kontratua izenpetu zuen.\nJames Brolin aktorearen emaztea da.\nStreisand efektua (edo Erostrato efektua).\n2003an Barbra Streisand abeslari eta aktoreak, pribatutasunerako eskubidea alegatuz, salaketa jarri zion Kenneth Adelman argazkilariari, bere etxeari airetik egindako argazkiak erretiratzeko eta 50 milioi dolarreko ordaina eskatuz. Adelmanek argudiatu zuen Kaliforniako kostaldearen higadura dokumentatzeko egin zituela argazkiak eta Streisanden salaketak ez zuen aurrera egin. Kontrako efektua lortu zuen gainera, argazkia birala egin baitzen interneten.\nOrduz geroztik, Erostratorekin eta beste askorekin gertatutakoei Streisand efektua esaten zaie. Berdin esan zekiokeen Erostrato efektua. Baina egia da, psikiatriaren eremuan, ospea edozein bidetatik bilatzeari Erostrato konplexua esaten zaiola."}
{"id": "89771", "revid": "336", "url": "https://eu.wikipedia.org/wiki?curid=89771", "title": "Ann-Margret", "text": "Ann-Margret Olsson (Valsj\u00f6byn, 1941eko apirilaren 28a - ) Suedian jaiotako aktore eta abeslari estatubatuarra da.\nDiskografia.\nSingleak\nEPak\nAlbumak\nSoinu bandak"}
{"id": "89772", "revid": "98220", "url": "https://eu.wikipedia.org/wiki?curid=89772", "title": "Isabelle Adjani", "text": "Isabelle Yasmine Adjani (Gennevilliers, Frantzia, 1955eko ekainaren 27a) aktorea eta abeslaria da. Frantziako inoizko emakume aktoreen artetik ospetsuenetakoa da, eta nazioarteko ezagutza lortu du, bere antzezpen gaitasunei esker. Aktore onenaren Cesar saria bost aldiz irabazi duen antzezle bakarra da. 2010ean, Frantziako Ohorezko Legioko zaldun izendatu zuten."}
{"id": "89774", "revid": "336", "url": "https://eu.wikipedia.org/wiki?curid=89774", "title": "Goldie Hawn", "text": "Goldie Jean Hawn (Washington Hiria, 1945eko azaroaren 21a - ) aktore estatubatuarra da."}
{"id": "89775", "revid": "336", "url": "https://eu.wikipedia.org/wiki?curid=89775", "title": "Debra Winger", "text": "Mary Debra Winger (Cleveland Heights, Ohio, 1955eko maiatzaren 16a - ) aktore estatubatuarra da.\nHirutan izan da Emakumezko aktore onenaren Oscar Sarietarako hautagai, 1982an (An Officer and a Gentleman, 1983an (Terms of Endearment) eta 1993an (Shadowlands), baina ez du irabazi."}
{"id": "89776", "revid": "90204", "url": "https://eu.wikipedia.org/wiki?curid=89776", "title": "Sardur II.a", "text": "Sardur II.a Urartuko errege bat izan zen. K.a. 765etik K.a. 733 arte gobernatu zuen.\nArgishti I.aren seme eta oinordekoa, bere aurrekoek eginiko inperioaren hedapena jarraitzen du, Asiriako errege ziren Ashur Dan III.a eta Ashur-nirari V.aren ahuldadea probestuz. Lehenik, Sevan eta Urmia aintziretatik gertuko lurraldeak menderatu zituen. Jarraian, Siria iparraldean eta Eufrates ibaiaren goikaldeko zatian presionatu zuen, Malatya, Kummukhu, Karkemish eta Meliddu printzerri neohititen basailutza lortuz eta Amanoranzko korridore asiriarra mehatxatuz.\nAsiriaren aurka ere zenbait kanpaina egin zituen, baina, Asiriak, Tiglath-Pileser III.a tronuratu zenean, potentzia handi maila berreskuratu zuen, eta Urarturen hedakuntzaren amaitu zuen. K.a. 743an, Urartu eta siriar herrien arteko koalizio bat eratu zen, baina asiriar erregeak gogor menderatu zuen, kontraerasora pasatu, eta, Urartu zein bere hedapen eremua zigortuz."}
{"id": "89777", "revid": "1545", "url": "https://eu.wikipedia.org/wiki?curid=89777", "title": "Booz", "text": "Booz () Ruten liburuan agertzen den pertsonaia bibliko bat da. Booz da Rutekin ezkontzen dena, honekin, Obed izeneko seme bat duelarik, hau, Jeseren aita delarik, eta, beraz, Booz, Daviden birraitona eta Jesusen arbasoa da.\nTradizio kristauak (batez ere katolikoak), Booz eta Ruten arteko ezkontza, Jesus eta Elizaren arteko elkarketaren aurrekari bat bezala ikusi du, Booz, Jesus, eta Rut, Eliza direlarik.\nPertsonaia honek Victor Hugoren \"Mendeen elezaharra\" izeneko lanean agertzen den olerkirik ospetsuenetako bat inspiratu zuen: \"Booz lotan\"."}
{"id": "89778", "revid": "336", "url": "https://eu.wikipedia.org/wiki?curid=89778", "title": "Whoopi Goldberg", "text": "Caryn Elaine Johnson, ezagunagoa Whoopi Goldberg ezizenaz, (New York, 1955eko azaroaren 13a - ) aktore estatubatuarra da.\nAntzeztutako film nabarmenen artean \"The Color Purple\" (1985), \"Ghost\" (1990) eta \"Sister Act\" (1992) daude.\nHainbat sari jasoak ditu, eta bera da EGOT (Emmy, Grammy, Oscar eta Tony sarien akronimoa) sariak lortu dituen 17 kideetako bat.\nHasierako urteak.\nCaryn Elaine Johnson Manhattanen jaio zen (New York hirian) 1955eko azaroaren 13an. Emma Johnson (jaiotzaz Harris; 1931\u20132010), erizaina eta irakaslea, eta Robert James Johnson Jr. (1930\u20131993), elizgizon baptista, zituen gurasoak. New York hiriko Chelsea-Elliot etxebizitza publikoko proiektuko etxeetan hazi zen.\nAdierazi duenez, \"Whoopi\" aktore-ezizena \"\"whoopee\" kuxin\" (puzker soinua egiten duen gailua) batetik hartua du. Honakoa esan zuen: \"Agertokian antzezten zaudela, inoiz ez da astirik izaten komunera joan eta atea ixteko. Beraz, haizeak dituzunean, joaten utzi behar diozu. Orduan, jendeak esaten zidan: 'Whoopee kuxin baten modukoa zara'. Eta hortik etorri zen izena\".\n1970eko hamarkadan, Goldberg San Diegora (Kalifornia) mugitu zen, non zerbitzari aritu zen; ondoren, Berkeleyra joan zen, eta hainbat enplegu bitxi izan zituen, esaterako, banketxeko kutxazain, tanatoestetikari eta igeltsero. Blake Street Hawkeyes izeneko abangoardiako teatro taldearekin bat egin zuen, eta komedia- eta aktore-eskolak ematen zituen; Courtney Love izan zen haren ikasleetako bat. Halaber, hainbat antzerki-ekoizpenetan egon zen. 1978an, bi hegazkinek San Diegon izan zuten talkaren lekuko izan zen, eta hegan egiteko beldurra eta estres postraumatikoko nahasmendua eragin zizkion.\nEraginak.\nGoldbergek esan du hauen eragina izan duela: Richard Pryor, George Carlin, Moms Mabley, Lenny Bruce, Joan Rivers, Eddie Murphy, Bill Cosby, Sidney Poitier, eta Harry Belafonte."}
{"id": "89779", "revid": "512", "url": "https://eu.wikipedia.org/wiki?curid=89779", "title": "Obed", "text": "Obed pertsonaia bibliko bat da, Rut eta Boozen semea, Jeseren aita eta, beraz, Daviden aitona eta Jesusen arbasoa honen aitaorde Josef Nazaretekoagandik.\nRuten liburuan agertzen da, eta pertsonaia txiki bat da, soilik Daviden genealogia adierazteko aipatua. Bere hebreerazko esanahia \"gurtzaile edo zerbitzari\" da."}
{"id": "89780", "revid": "336", "url": "https://eu.wikipedia.org/wiki?curid=89780", "title": "Kathleen Turner", "text": "Mary Kathleen Turner, (Springfield, 1954ko ekainaren 19a) estatubatuar zinema, telebista eta antzerki aktorea eta zuzendaria da. Bi aldiz irabazi du Urrezko Globo saria.\nBizitza.\nDiplomatiko baten alaba, arte dramatikoko ikasketak egin zituen Missouriko Unibertsitatean eta Londresen. Gero New Yorkera joan zen bizitzera, eta telebista iragarkietan eta telebista sailetan lan egiten hasi zen. 1981ean egin zuen debuta film batean, arrakasta handiz: \"Body Heat\". Antzezle onenaren Oscar sarietarako izendatu zuten \"Prizzi's Honor\" filmean egindako lanarengatik. Beste zenbait lan aipagarri dira \"Romancing the Stone\" (1984), \"Peggy Sue Got Married\" (1986), \"The Accidental Tourist\" (1988), \"The War of the Roses\" (1989), \"Serial Mom\" (1994) eta \"Moonlight and Valentino\" (1995)."}
{"id": "89781", "revid": "1545", "url": "https://eu.wikipedia.org/wiki?curid=89781", "title": "Jese", "text": "Jese (; ; ; ), Isai edo Ishai ere deitua, pertsonaia bibliko bat da, Obeden semea, Boozen biloba eta Daviden aita. Jesusen arbasoetako bat bezala duen garrantzia, Itun Berrian azaltzen da, non Jeseren Zuhaitzari erreferentzia egiten zaion."}
{"id": "89782", "revid": "336", "url": "https://eu.wikipedia.org/wiki?curid=89782", "title": "Anjelica Huston", "text": "Anjelica Huston, (Santa Monica, 1951ko uztailaren 8a - ) aktore estatubatuarra da. Aita John Huston zinema zuzendaria eta aitona Walter Huston zituenez, 1985ean Emakumezko bigarren aktore onenaren Oscar Saria irabaztean, hirugarrena zen familian."}
{"id": "89783", "revid": "336", "url": "https://eu.wikipedia.org/wiki?curid=89783", "title": "Jeseren Zuhaitza", "text": "Jeseren Zuhaitza, Jesusen zuhaitz genealogikoak hartzen duen izena da, Jesegandik abiatuta, David erregearen aita. Joan Ebanjelariak idatzitako \"Apokalipsian\", Jesu Kristok, honako hau dio: \"Ni naiz Daviden sustrai eta kimua\".\nJese izena, Isaiasen bikoizketa helenistiko bat da, eta, beraz, Ishai edo Isai bezala ere ezagutzen da. Mateok zein Lukas, Davidengandik abiatzen dira Josegana heltzeko (Jesusen aitaordea), baina, batenbatzuk, Lukasek aipatzen duen genealogia, izatez, Mariarena izango litzatekeela diote.\nItun Berriak, honela laguntzen du Isaiasen profezia: \"Isai (Jese)ren enborretik kimu bat irtengo da, eta bere sustraietatik kimu bat agertuko da\". San Jeronimok, haga, \"virga\" edo birjina izatea eragin zuen (haga zena, baina baita birjina ere), honela, haga bat irtetzen delarik, Maria, Jesusen ama, eta, honengandik, kimu bat, seme bat, Jesus bera.\nJeseren zuhaitza, kultura kristauan, askotan irudikatu da, Hasierako bizitzaren zuhaitzarekin identifikatuz. Horren adibide bat Absolon Stummeren \"Jeseren Zuhaitza\" izeneko margolana da."}
{"id": "89784", "revid": "119347", "url": "https://eu.wikipedia.org/wiki?curid=89784", "title": "One World Trade Center", "text": "One World Trade Center edo 1 World Trade Center (egitasmoa Freedom Tower izenarekin aurkeztu zen). New Yorkeko hirian dagoen etxe orratza da. Guztira 541 metro eta 108 solairu ditu. Eraikuntza 2014ko azaroaren 3an ireki zen. Ameriketako Estatu Batuetako eta Ipar Hemisferioko etxe orratz altuena da, munduko seigarrena.\n2013ko maiatzaren 10etik antenaren azken zatia instalatu zenetik, Ameriketako Estatu Batuetako eraikinik garaiena da."}
{"id": "89786", "revid": "336", "url": "https://eu.wikipedia.org/wiki?curid=89786", "title": "Geena Davis", "text": "Virginia Elizabeth \"Geena\" Davis, (Wareham, Massachusetts, 1956ko urtarrilaren 21a - ) aktore estatubatuarra da. Mensa erakundearen kidea da."}
{"id": "89787", "revid": "105290", "url": "https://eu.wikipedia.org/wiki?curid=89787", "title": "Mateo (garraiobidea)", "text": "Mateoa garraiobide turistiko eta erakargarri bat da. Fileteatu estiloarekin margotutako gurdiek osatzen dute. Gurdi hauek, zaldiek mugitzen dituzte, eta Buenos Aireseko auzo batzuetatik ibiltzeko balio dute.\nIzenaren jatorria.\nAntzina, \"plazari\" deitzen zitzaien, euren geldialdiak plazetan egiten zituztelako, baina Armando Discepoloren Mateo izeneko antzezlanean agertzen den tiraketa zalditik hartu dute euren izena.\nKopurua.\n1910ean, 4700 inguru zeuden. 2008an, berriz, 8 baino ez.\nMateoen kokapena.\nPalermo auzoko gune batean baino ezin daitezke ibili, udal erabaki batek, soilik bi geltoki izatea ahalbidetzen baitie: bata Sarmiento Etorbidean, Askatzailearen Etorbidearekin mozten den tokian, eta, bestea, Las Heras Etorbidean, Buenos Aireseko Zooaren parean.\nBertan, ibilaldi turistikoak egiteko aloka daitezke, Italia Plazatik abiatu eta Palermoko Baso eta lakuetan barneratuz."}
{"id": "89790", "revid": "336", "url": "https://eu.wikipedia.org/wiki?curid=89790", "title": "Laura Dern", "text": "Laura Elizabeth Dern, (Los Angeles, 1967ko otsailaren 10a - ) aktore estatubatuarra da. Aita Bruce Dern eta ama Diane Ladd aktoreak ditu. Oscar Saria eta Primetime Emmy saria eskuratu ditu, besteak beste."}
{"id": "89791", "revid": "105290", "url": "https://eu.wikipedia.org/wiki?curid=89791", "title": "El Rosedal", "text": "Parque del Rosedal edo soilik El Rosedal (euskaraz \"Arrosadia\") Argentinako hiriburu den Buenos Aireseko Palermo auzoan dagoen parke tradizional bat da.\nEzaugarriak.\nParkeak, zenbait hektarea eta txalupak aloka daitezkeen laku handi bat ditu. Parkearen erdian dagoen uharte batetara zeharkatzeko zubi bat dago.\nParkeak, arrosadi ugari aurkitzen diren eremu handi bat du.\nUdaberriaren Jaia.\nUrtero, irailak 21ean, parkeak, gazte ugari hartzen ditu, horietako gehienak, bigarren hezkuntzan ikasten ari direnak, parkeko gune berdeetan piknikak egiteko joaten direnak."}
{"id": "89793", "revid": "105290", "url": "https://eu.wikipedia.org/wiki?curid=89793", "title": "Musua (Baptiste Gask)", "text": "Musua (gaztelaniaz \"El Beso\") izeneko eskultura hau, Buenos Aireseko Palermo auzoan dago, \"El Rosedal\" parkean.\nEskultura hau, Jean Paul Baptiste Gask eskultore frantziarrak egina da. Eskulturak, greziar mitologiako Hero eta Leandro irudikatzen ditu.\nOinarria.\n\"El Rosedal\" parkean dagoen lakuaren ertzean dago."}
{"id": "89794", "revid": "56334", "url": "https://eu.wikipedia.org/wiki?curid=89794", "title": "Ashur Dan II.a", "text": "Ashur Dan II.a Asiriako errege bat izan zen. K.a. 935 eta K.a. 912 artean gobernatu zuen. Bere aita Tiglath-Pileser II.aren oinordekoa izan zen. Asiria bere muga naturalen inguruan berreraikitzen burubelarri sartu zen, Tur Abdinetik Arbel ingururaino. Gobernu bulegoak eraiki zituen probintzia guztietan, eta ekonomiaren bultzatzaile izan zen, lur osoa lantzeko goldeez ornituz, ale ekoizpen errekorra lortuz. Errege boteretsuek jarraitu zuten, nortzuk, oinarria, Asiria, bere garaiko herrialderik boteretsuena bihurtzeko erabili zuten."}
{"id": "89796", "revid": "90204", "url": "https://eu.wikipedia.org/wiki?curid=89796", "title": "Arnuanda III.a", "text": "Arnuanda III.a errege hitita bat izan zen. Bere erregealdia, oso laburra izan zen, bi urte baino ez, K.a. 1209tik K.a. 1207 arte.\nTudhalia IV.aren semea, hau hil ondoren tronuratu zen (batzuentzat, bere aitaren lehengusua zen Kurunta, estatu kolpe bat jotzen saiatu zen arren). Bere erregealdi laburrean, Arzawa eta Ahhiyawan, bereizketak gertatu ziren. Laster hil zen, eta, berehala, bere oinordekoa, bere anaia Shubiluliuma II.a izan zen."}
{"id": "89797", "revid": "56334", "url": "https://eu.wikipedia.org/wiki?curid=89797", "title": "Marduk-apla-iddina", "text": "Marduk-apla-iddina Babiloniako errege bat izan zen, Melishikhuren seme eta oinordekoa K.a. 1170 inguruan.\nElamekin zuen gatazka jarraitu zuen. Bere aitaren edo bere erregealdian, Elameko errege sutrukida zen Shutruk-Nahhuntek, Akad, Babilonia eta Eshnunna arpilatu zituen, horietako azkenetik, Manishtushuren estatuak ekarri zituelarik, eta Susara, Hammurabi Kodea eta Naram-Simen estela eraman zituen.\n10 edo 15 urtez gobernatu zuen. Ondoren, bere oinordekoa, Zababa-shuma-iddina izan zen."}
{"id": "89798", "revid": "976247", "url": "https://eu.wikipedia.org/wiki?curid=89798", "title": "Lahn ibaia", "text": ""}
{"id": "89799", "revid": "512", "url": "https://eu.wikipedia.org/wiki?curid=89799", "title": "Interstate 74", "text": "Interstate 74 Ameriketako Estatu Batuetako mendebaldetik ekialdera doan estatuarteko autobidea da. 690,1 km-ko luzera du, Davenportetik (Iowa) Lumbertonera (Ipar Carolina) du ibilbide. Iowa, Illinois, Indiana, Ohio, Mendebaldeko Virginia, Virginia eta Ipar Carolina estatuetatik igarotzen da. Igarotzen dituen hiri nagusiak hauek dira:"}
{"id": "89801", "revid": "1340", "url": "https://eu.wikipedia.org/wiki?curid=89801", "title": "Greater London", "text": ""}
{"id": "89802", "revid": "1340", "url": "https://eu.wikipedia.org/wiki?curid=89802", "title": "Greater Manchester", "text": ""}
{"id": "89803", "revid": "201", "url": "https://eu.wikipedia.org/wiki?curid=89803", "title": "Kantabriar estela", "text": ""}
{"id": "89804", "revid": "90204", "url": "https://eu.wikipedia.org/wiki?curid=89804", "title": "Den", "text": "Den edo Udimu, Egiptoko I. dinastiako bosgarren faraoia izan zen. J\u00fcrgen von Beckerathen arabera, K.a. 2914tik K.a. 2867 arte gobernatu zuen.\nManetonek Usafais deitu zuen, Sexto Julio Afrikano eta Eusebio Zesareakoaren arabera, eta 20 urteko erregealdia ematen diote, Kaplonyk, 45 urteko erregealdia izan zuela uste duen arren.\nGoi eta Behe Egiptoko errege titulua erabili zuen lehen faraoia izan zen. Bere aurreko faraoiek bezala, gerra espedizio ugari egin zituen, bereziki Sinaiko tribu nomaden aurka. Palermoko Harriak, bere erregealdian, herrialdearen errolda orokor bat eta jai erlijioso ugari egon zirela dio. Bere hilobian objektu ugari aurkitu ziren, koroaketa errepikatzeko, Heb Seda, eta, beraz, errege boterea berritzeko, egiten diren erritu erlijiosoak eginez agertzen den taulatxo bat barne.\nDreyerrek, Umm el-Qaabeko T hilobian, Abidosen, Narmer, Aha, Dyer, Dyet, Den eta Meit-Neit izenak, ordena horretan idatzita zituen idazkun bat aurkitu zuen, faraoi hauen izenak eta oinordekotza ordena baieztatuz.\nEzagutzen den papiro txatalik antzinakoena, \"Hemaka\"ren hilobian aurkitu zen, Den faraoiaren chatyarenean, Saqqarako nekropolian, bertan idatzitako balizko hieroglifoak mantendu ez diren arren.\nBere garaiko testigutzak.\nEraikuntzak.\nFaraoi honi, Saqqarako hiru eraikin eta Abidosko bat ematen zaizkio."}
{"id": "89805", "revid": "6950", "url": "https://eu.wikipedia.org/wiki?curid=89805", "title": "Belharra", "text": "Belharra Hendaia eta Donibane Lohizuneko kostaldean dagoen uharri bat da, eguraldiaren arabera olatu edo uhin erraldoi bat sorrarazten duena. Uhinari ere \"Belharra\" deritzo eta surflariei esker egin da ezaguna.\nIzena itsas belarretik datorkio, eta gehienetan lapurterako grafiaz erabiltzen da (\"belharra\", eta ez \"belarra\").\nEzaugarriak.\nUharria Hendaia eta Donibane-Lohizune arteko kosta parean dago. Itsasertzetik urrun sortzen da eta ur-motorrekin iritsi behar izaten da. Ez da olatu ziklikoa, eguraldiaren arabera sortzen baita. Maiz hamar metro baino handiagoko altuera izaten du, batzuetan 16 eta 17 metro bitartekoa izanik. Hala ere, 20 metroko altuera ere hartzen duela baieztatu izan da.\nBakarrik surflari adituak ausartzen dira Belharrari aurre egiten. Horien artean, Peio Lizarazu euskal surflaria Belharraren gainean ibili den surflarietako bat da.\nMunduko olaturik nabarmenen zerrendetan aipatu ohi da Belharra olatua.\n&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;\n&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;\n&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;&lt;/br&gt;"}
{"id": "89806", "revid": "336", "url": "https://eu.wikipedia.org/wiki?curid=89806", "title": "Zeio", "text": "Zeioa, zura lantzeko tresna bat da. Orriarekiko angelu zorrotzean duen kirten laburreko aizkora mota bat da. Zizelkaturiko lanak arbastatzeko, habeak zuzentzeko, torneatutako formak moldatzeko eta husteko balio du.\nHistoria.\nTresna honen jatorria oso antzinakoa da. Antzinako Mesopotamian asmatu zen.\nAntzinateko eraikitzaileek ez bezala, bikingoek sekula ez zuten zeioa ezagutu. Euren drakkarretako zurezko xaflak, aizkorarekin moztu eta arbastatu zituzten."}
{"id": "89807", "revid": "336", "url": "https://eu.wikipedia.org/wiki?curid=89807", "title": "Juan de Fuca plaka", "text": "Juan de Fuca plaka Ipar Amerikako plakaren mendebaldeko ertzaren iparraldean subduzitzen den plaka tektoniko bat da. Juan de Fuca esploratzailearen izena darama. Hegoaldean, San Andres failarekin muga egiten du, eta, mendebaldean, Pazifikoko plakarekin. Juan de Fuca Plaka, hiru zatitan apurtu zen. Horietatik, erdialdeko zatia da Juan de Fuca izena daramana, hegoaldekoa, Gorda Plaka eta, iparraldekoa, Esploratzailearen Plaka deitzen diren bitartean, Nazcako plakarekin eta Cocosko plakarekin batera, Juan de Fuca plaka da Farallon plakaren azken hondarretako bat.\nPlaka honek, subduzitzean, Kaskadiako sumendi katea eratu du, Ozeano Bareko Suzko Eraztunaren zati dena, Ipar Amerikaren mendebaldeko kostaldearekin batera, Britainiar Kolunbiatik (Kanada) Kalifornia iparralderaino (Ameriketako Estatu Batuak).\nJuan de Fuca plakan egon zen azken lurrikara handia Kaskadiako lurrikara izan zen, 9. mailakoa. Japoniako artxibategiak aztertuta, 1700eko urtarrilaren 26an gertatu zela ondorioztatu da."}
{"id": "89808", "revid": "336", "url": "https://eu.wikipedia.org/wiki?curid=89808", "title": "Kuriletako itsas hobia", "text": "Kuriletako itsas hobia () munduko itsas hobirik sakonenetako bat da, 10.542 metroko gehienezko sakonerarekin. Ozeano Barearen ipar-mendebaldean dago, Kuril uharteen ekialdean, Hokkaido uharte japoniarrean eta Errusiako Kamtxatka penintsulan. 2900 kilometroz hedatzen da iparraldetik hegoalderantz, arku forman.\nBere eraketa eta lotutako uharteen arkua, Pazifiko Plaka Eurasiar Plakaren azpian subduzitu delako gertatu da."}
{"id": "89809", "revid": "90204", "url": "https://eu.wikipedia.org/wiki?curid=89809", "title": "Peio Lizarazu", "text": "Peio Lizarazu \u2014nazioartean Peyo Lizarazu izen-deiturez ezaguna\u2014 (Hendaia, Lapurdi, ) surflaria da. Bixente Lizarazu munduko eta Europako txapelduna izandako futbolari ohiaren anaia da.\nErrugbira jokatzen zuen gaztetan, lehen mailako Begles taldean arituz. Ordea, surflarien artean ezaguna den Quiksilver jantzien enpresak lana eskaini zion eta surfaren mundura itzuli zen.\nMerkataritza ikasi zuen Bordelen eta gero Ingalaterran. Hainbat urtez Quiksilverren talde-managerra izan ondoren, gaur egun saltzaile da. Surfaren zaletua da, 2002ko azaroan munduko olaturik handienetako batzuk aurkitu eta surfeatu zituen Hendaiatik Donibane Lohizunera dagoen Belharra izeneko itsas-gunean."}
{"id": "89810", "revid": "976326", "url": "https://eu.wikipedia.org/wiki?curid=89810", "title": "Peyo Lizarazu", "text": ""}
{"id": "89811", "revid": "688", "url": "https://eu.wikipedia.org/wiki?curid=89811", "title": "Kaskadia", "text": "Kaskadia, Kanadako Britainiar Kolunbiak eta AEBetako Washington eta Oregon estatuen bateratzearen bidez eratuta egongo litzatekeen Estatu subirau independente batentzako proposatutako izena da. Proposatutako kaskadiaren mugen ezarpenak, ezinbestean, Columbia ibaiaren uren isurialdeen banalerroa hartuko luke, eta, beraz, Kaskadiaren barnean, Idahoko beste lurralde batzuk, mendebaldeko Montana eta Wyoming, Utah eta Nevadako iparraldeko zatia egongo lirateke. Columbia ibaiaren isurialdeen banalerroa barnean izatea, funtsezkoa izango litzateke Kaskadia osorik mantentzeko eta bere ekosistemaren osasunerako.\nKaskadia estatu independente edo autonomoa ezartzeko jatorrizko ideia, Thomas Jefferson presidentearena izan zen, Lewis eta Clark, Ozeano Barearen kostaldera bidali zituenean, hauen esplorazio bidaian, 1804 eta 1806 bitartean. Jeffersonek, Ipar Amerikako azpikontinentearen mendebaldeko zatian nazio independente baten ezarpena irudikatu zuen, \"Ozeano Bareko Errepublika\" deitu zuena. Jeffersonen jatorrizko ideia, orohar, antzerako xedeak dituzten zenbait taldek hartu dute. Talderen batzuk, \"Kaskadia\"ren interpretazioa hedatzeaz arduratu dira, Kalifornia iparraldeko zatiak, eta are Alaska ere hartzeko.\nKaskadia, 15 milioi pertsona baino gehiagoren bizilekua izango litzateke, eta, urtean, 450 milioi dolar eratzen dituen ekonomia bat du, munduko 20 ekonomiarik indartsuenen hartean egotea eragingo lukeelarik. Kaskadia, geografikoki, bioeskualde bat da, eta, beraz, kultura herrikoian, bere sorrera politikoa, utopia ekologiko bezala ikusten da."}
{"id": "89813", "revid": "4380", "url": "https://eu.wikipedia.org/wiki?curid=89813", "title": "Torre-Pacheco", "text": ""}
{"id": "89814", "revid": "4380", "url": "https://eu.wikipedia.org/wiki?curid=89814", "title": "Abaran", "text": ""}
{"id": "89815", "revid": "4380", "url": "https://eu.wikipedia.org/wiki?curid=89815", "title": "Aguilas", "text": ""}
{"id": "89816", "revid": "4380", "url": "https://eu.wikipedia.org/wiki?curid=89816", "title": "Cehegin", "text": ""}
{"id": "89817", "revid": "4380", "url": "https://eu.wikipedia.org/wiki?curid=89817", "title": "Ceuti", "text": ""}
{"id": "89818", "revid": "4380", "url": "https://eu.wikipedia.org/wiki?curid=89818", "title": "Lorqui", "text": ""}
{"id": "89819", "revid": "336", "url": "https://eu.wikipedia.org/wiki?curid=89819", "title": "Tarrega", "text": ""}
{"id": "89820", "revid": "4380", "url": "https://eu.wikipedia.org/wiki?curid=89820", "title": "Tarres", "text": ""}
{"id": "89821", "revid": "4380", "url": "https://eu.wikipedia.org/wiki?curid=89821", "title": "Termens", "text": ""}
{"id": "89822", "revid": "4380", "url": "https://eu.wikipedia.org/wiki?curid=89822", "title": "Tirvia", "text": ""}
{"id": "89823", "revid": "4380", "url": "https://eu.wikipedia.org/wiki?curid=89823", "title": "Verdu", "text": ""}
{"id": "89824", "revid": "4380", "url": "https://eu.wikipedia.org/wiki?curid=89824", "title": "Vilamos", "text": ""}
{"id": "89827", "revid": "9263100", "url": "https://eu.wikipedia.org/wiki?curid=89827", "title": "Aldagai kualitatibo", "text": "Estatistikan, aldagai kualitatiboa edo aldagai kategorikoa, datu kualitatiboak edo datu kategorikoak ere deituak, kualitate edo nolakotasun huts bat, eta ez kopuru bat, adierazten duten aldagaiak dira, elementuak kategoria ezberdinetan sailkatuz. Adibidez, \"sexua\" (gizon, emakume) eta \"egindako kalteak\" (arinak, ertainak, larriak) aldagai kualitatiboak dira.\nAldagai kualitatiboak nominalak edo ordinalak izan daitezke, kategoriak ordenatu daitezkeen edo ez. Horrela, sexua aldagai kualitatibo nominala da, bi sexuak ezberdinak soilik baitira. \"Egindako kalteak\" (arinak, ertainak, larriak) aldagaia, berriz, aldagai kualitatibo ordinala da, kategoria ezberdinetan ordena edo mailakatze bat definitzen delako.\nAdibidea.\nLangileei egindako inkesta batean egindako galderetan, aldagai kualitatiboak nominalak edo ordinalak diren sailkatu dira:"}
{"id": "89828", "revid": "1830", "url": "https://eu.wikipedia.org/wiki?curid=89828", "title": "Maiztasun (estatistika)", "text": "Estatistikan, maiztasunak aldagai batek, koalitatibo zein koantitatibo, hartzen duen balio edo kategoria bat datu multzo batean zenbat aldiz azaltzen den adierazten du, kategoria edo balio horretako zenbat datu dauden alegia, modu absolutuan edo erlatiboan.\nMaiztasun absolutuak.\nBalio edo kategoria bat zenbat aldiz azaltzen den adierazten dute maiztasun absolutuek. Adibidez, \"g-e-g-g-e-e-e-e-g-e\" datu multzoan \"g\" kategoriaren maiztasun absolutua 4 da.\nAldagaiko \"i\"-garren balioa edo kategoriari dagokion maiztasun absolutua formula_1 hizkiaz izendatu ohi da.\nMaiztasun erlatiboak.\nBalio edo kategoria bat ehunekotan (edo batekoetan) zenbat aldiz azaltzen den adierazten dute maiztasun erlatiboek. Maiztasun absolutuak datu kopuruaz edo lagin tamainuaz zatituz kalkulatzen dira. Adibidez, \"g-e-g-g-e\" datu multzoan \"g\" kategoriaren maiztasun erlatiboa (3/5)=0.6 da, ehunekotan %60, da.\nAldagaiko \"i\"-garren balioa edo kategoriaren maiztasun erlatiboa formula_2 hizkiaz izendatu ohi da.\nDatuen aurkezpenerako, maiztasun erlatiboak hobesten dira absolutuen aldean, adierazgarriagoak baitira.\nGainera, balio edo kategoria bati dagokion maiztasun erlatiboa, datu multzo batean, balio edo kategoria horri dagokion probabilitatearen neurri bat da, jardunbide enpirikoari dagokiona.\nMaiztasun bakunak eta metatuak.\nAldagaia koantitatiboa denean gainera, maiztasun bakunak eta metatuak bereizten dira.\nBalio bati dagokion maiztasun bakuna balio horri, eta berari bakarrik, dagokion maiztasuna da, balio hori bera hartzen duten balioen kopurua alegia.\nBalio bati dagokion maiztasun metatua balio hori edota bere azpitik dagoen balio bat hartzen duten datuen kopurua da. Maiztasun metatuak, absolutuak zein erlatiboak, formula_3 eta formula_4 izendatu ohi dira. Maiztasun metatuak koantilen kalkuluan erabili ohi dira.\nAdibidez, (1-2-2-3-3) datu multzoan, 2 balioaren maiztasun metatu absolutua 3 da, 2 edo 2 azpitik 3 datu daudelako. Maiztasun metatu erlatiboa 3/5=0.6 edo %60 izango da."}
{"id": "89831", "revid": "10891", "url": "https://eu.wikipedia.org/wiki?curid=89831", "title": "Catherine Deneuve", "text": "Catherine Fabienne Dorl\u00e9ac, ezagunagoa Catherine Deneuve ezizenaz, (; Paris, 1943ko urriaren 22a - ) aktore frantziarra da."}
{"id": "89832", "revid": "336", "url": "https://eu.wikipedia.org/wiki?curid=89832", "title": "Holly Hunter", "text": "Holly P. Hunter (Conyers, 1958ko martxoaren 20a - ) aktore estatubatuarra da, aktore onenaren Oscar Sariaren irabazlea."}
{"id": "89833", "revid": "119347", "url": "https://eu.wikipedia.org/wiki?curid=89833", "title": "Winona Ryder", "text": "Winona Laura Horowitz, ezagunagoa Winona Ryder ezizenaz, (Olmsted konderria, Minnesota 1971ko urriaren 29a) aktore estatubatuarra da. Bere debuta \"Lucas\" filmean izan zen, 1986an, baina bere lehenengo paper garrantzitsua Lydiarena izan zen, \"Beetlejuice\" (1988) filmeko nerabe gotiko bat. Oscar sarira nominatuta egon da eta Urrezko Globo bat irabazia du.\n2000 urtean Hollywood, Kaliforniako Ospearen pasealekuan izar bat jarri zuten bere izenarekin.\nBizitza pribatua.\nWinona Laura Horowitz jaio zen Winona izeneko herrian, Minnesotan. Aita judua du eta Winonak ere bere burua judutzat identifikatu izan du.\n10 urterekin familia Kaliforniara aldatu zen, eta eskola jazarpena jasan zuen hango eskoletan, baita institutuan nerabetan jada bere lehen arrakasta, \"Beetlejuice\", kaleratu ondoren ere.\nHarremanak.\nRob Lowe aktorearekin maitasun erlazio bat izan zuen bere karreraren hasieran, 1987an. Beranduago Christian Slater aktorearekin egon zen urte batetan zehar (1988-1989).\nBere harreman ospetsuena Johnny Deppekin izandakoa da, 3 urte iraun zituena (1990-1993). Erlazioan zehar, Johnny Deppek \"Winona Forever\" (Winona betiko) zioen tatuaje bat egin zuen besoan; banandu ondoren aldaketa bat egin zion \"Wino Forever\" (betiko mozkorra) esan zezan.\n1994an Dave Pirner musikariarekin, Soul Asylum taldeko kidearekin, irteten hasi zen 1996ra arte. Matt Damon izan zuen bikote gisa 1998tik 2000. urtera arte, Gwyneth Paltrow aktoreak aurkeztu ondoren.\n2000 hasieran Julien Rivas, Pete Yorn eta Beck abeslariekin irteten aritu zen. 2003an Jay Kay izan zuen bikote gisa, Jamiroquai-ko liderra. 2003-2004 bitartean Page Hamilton, Helmet metal taldeko abeslari eta gitarjolearekin egon zen.\n2006an Henry Alex-Rubin zinema zuzendariarekin maitasun istorio labur bat izan ondoren, 2007an Blake Sennet-ekin, Rilo Kiley taldeko gitarjolearekin egon zen urtebete.\n2011tik Scott Mackinlay Hahn moda diseinatzailea izan da bere bikotea, Rogan, Egan eta Loomstate marken kofundatzailea dena.\nAtxiloketa.\n2001eko abenduaren 12an lapurretagatik atxilotua izan zen, Beverly Hills hirian, Kalifornian. 5500 dolar balio zuten diseinatzaile arropak eta osagarriak Saks Fifth Avenueko almazen batetik lapurtzea leporatu zioten. Azkenik, lapurtutakoa ordaintzea onartu zuen. Pasarte honetan zehar, legez kanpoko drogak kontsumitu zituela ere esaten da. Urte bat beranduago, 2002an, hiru urteko askatasun baldintzatua ezarri zitzaion, 480 ordu komunitate-lanean, 3700 dolarreko isuna, 6355 dolar lapurtutakoa itzultzeko eta tratamendu psikologikoa jasotzeko eskaera. 2004ko ekainaren 18an karguak deuseztatu zitzaizkion.\nLapurreta eta sei urte beranduago, lapurtzeagatik ez zela errudun sentitzen esan zuen, ez zuelako inor zauritu."}
{"id": "89834", "revid": "336", "url": "https://eu.wikipedia.org/wiki?curid=89834", "title": "Elisabeth Shue", "text": "Elisabeth Judson Shue (Wilmington, 1963ko urriaren 6a - ) aktore estatubatuarra da."}
{"id": "89835", "revid": "59723", "url": "https://eu.wikipedia.org/wiki?curid=89835", "title": "Helen Mirren", "text": "Ilyena Vasilievna Mironova, ezagunagoa Helen Mirren ezizenaz, (Chiswick, 1945eko uztailaren 26a - ) aktore ingelesa da.\n2006an Emakumezko aktore onenaren Oscar Saria irabazi zuen \"The\" \"Queen\" filmean, Elisabet II.a Ingalaterrako erreginaren papera antzezteagatik.\n2020ko otsailean, Ohorezko Urrezko Hartza jaso zuen Berlinalen. Azkeneko 50 urtean, ehundik gora film eta telesailetan parte hartuta, ibilbide horren onarpen gisa eman zioten saria."}
{"id": "89836", "revid": "1545", "url": "https://eu.wikipedia.org/wiki?curid=89836", "title": "Helena Bonham Carter", "text": "Helena Bonham Carter (Londres, 1966ko maiatzaren 26a - ) Ingalaterrako aktorea da."}
{"id": "89838", "revid": "336", "url": "https://eu.wikipedia.org/wiki?curid=89838", "title": "Halle Berry", "text": "Halle Maria Berry, (Cleveland, Ohio, 1966ko abuztuaren 14a - ) aktore eta modelo estatubatuarra da.\n1986an Miss Ohio izan zen. 2001ean Emakumezko aktore onenaren Oscar Saria irabazi zuen Monster's Ball filman Leticia Musgroveren papera antzezteagatik."}
{"id": "89839", "revid": "336", "url": "https://eu.wikipedia.org/wiki?curid=89839", "title": "Annette Bening", "text": "Annette Francine Bening (Topeka, 1958ko maiatzaren 29a - ) aktore estatubatuarra da."}
{"id": "89840", "revid": "201", "url": "https://eu.wikipedia.org/wiki?curid=89840", "title": "Koloma", "text": ""}
{"id": "89842", "revid": "98220", "url": "https://eu.wikipedia.org/wiki?curid=89842", "title": "Keira Knightley", "text": "Keira Christina Knightley (Teddington, Londres, 1985eko martxoaren 26a - ) aktore ingelesa da. Britainia Handiko eta Ameriketako Estatu Batuetako zinema industrietan lan egin du, eta Broadway eta West End antzokiko ekoizpenetan parte hartu du. 2006ean, Emakumezko aktore onenaren Oscar Saria irabazteko hautagaia izan zen, \"Pride and Prejudice\" filmean Elizabeth Bennet antzezteagatik, eta Taldeko emakumezko aktore onenaren Oscar Sarirako hautagaia 2014an, \"The Imitation Game\" filmean egindako lanarengatik. Ohorezko Empire Award jaso zuen 2011n."}
{"id": "89843", "revid": "201", "url": "https://eu.wikipedia.org/wiki?curid=89843", "title": "Arrosadi Parkea", "text": ""}
{"id": "89844", "revid": "512", "url": "https://eu.wikipedia.org/wiki?curid=89844", "title": "Barros", "text": "Barros Kantabriako Los Corrales de Buelna udalerria osatzen duten sei herrietako bat da. Besteak, Los Corrales de Buelna hiriburua bera, Coo, Las Caldas de Besaya, San Mateo eta Somahoz dira.\nBarrosen, nabarmentzekoa da Estelen Parkea, Ruedako Birjinaren ermitaren ondoan aurkitutako hilarri erraldoiak aurkitzen diren tokia. Barros I hilarriak, 1,75 metroko diametroa eta 32 zentimetroko sendoera du. 1996an zaharberritu zen.\nBeste hilarri bat, 1977an atera zen, ermitako harresietatik. Txataldua aurkitu zen, baina 1999an berreraiki zen. Barros II izenekoa, 2,15 eta 2,46 metro arteko diametroa, 3 tonako pisua eta 30 zentimetroko sendoera du.\n1985etik, hilarri hauen irudia, Kantabriako armarriaren zati da. Urte horretan bertan, Interes Kulturaleko Ondare izendatuak izan ziren"}
{"id": "89845", "revid": "512", "url": "https://eu.wikipedia.org/wiki?curid=89845", "title": "Meriwether Lewis", "text": "Meriwether Lewis (1774ko abuztuak 18-1809ko urriak 11), esploratzaile, soldadu, biltzaile botaniko eta administrari publiko estatubatuar bat izan zen. Lewis, Luisianaren Erostearen ondoren, William Clarkekin Luisianaren lurraldea esploratzea xede zuen espedizioaren buru izan zelako.\n1803an, Lewisek, Thomas Jefferson presidentearen bultzadapean eratzen ari espedizioaren agintea banatzea proposatu zion, \"Corps of Discovery\" delakoa. Lewis eta Clarken espedizioak, hiru urte iraun zuen, eta, teknikoki, Clark, Lewisen agindupean zegoen arren, praktikan, biek banatu zuten agintea, bigarrenaren ekinaren ekinez. Clark, batez ere, mapen konfekzioaz, logistikaren eta hornikuntzen kudeaketaz eta tokiko animali eta landareen sailkapenaz arduratu zen.\nLaburdura.\nLewis laburdura, landareen sailkapen zientifiko eta deskribapenean, Meriwether Lewis autoritate bezala adierazteko erabiltzen da."}
{"id": "89846", "revid": "12788", "url": "https://eu.wikipedia.org/wiki?curid=89846", "title": "Berlin-Tegel aireportua", "text": "Berlin-Tegel aireportua (alemanez \"Flughafen Berlin-Tegel Otto Lilienthal\") (NAZE: TXL, NAGE: EDDT) Berlingo Tegel barrutian kokaturiko aireportu internazionala da. Alemaniako hiriburuaren garrantzitsuena bidaiarien kopuruarekiko, 14 milioitik gora 2008an.\n2013rako, Berlingo administrazioak aireportua ixteko asmoa du. 2008an, Berlin-Tempelhof aireportua itxi zuten eta Tegel ixten denean, Berlingo aire bitarteko trafiko guztia Berlin-Sch\u00f6nefeld aireportura bideratuko da. Orduan, Berlin-Brandenburg nazioarteko aireportua izena hartuko du.\nBerlingo hirigunearekin (Berlin-Mitte) autobusez edo taxiz loturik dago, ez ordea, metro (U-Bahn) edo aldirietako trenez (S-Bahn).\n2012an 18.164.023 pertsonek erabili zuten.\nHistoria.\n1909an sortu zuten Tegelgo aireportua, Von Zeppelin kondeak bere aireontziak bertan lurarrazi zituenean. 1937 arte, geroago Zeppelin deitu diren aireontziak, bidaiariak garraiatzeko erabili ohi ziren. Geroago, erregimen naziak erabili zituen Tegelgo lursailak kohete mota ezberdinak probatzeko.\nBigarren Mundu Gerraren ostean, gaur egungo aireportu bat bezala funtzionatzen hasi zen. Tegelgo aireportua, eremu frantsesaren menpe geratu zen.\nAireportua funtzionalagoa egiteko, 1948an, ordu arteko Europa osoko pistarik luzeena eraiki zuten Tegelen, 2.400 metrokoa. 1960an, aireportuaren administrazioa, aginte zibilari bueltatu zitzaion. Ordura arte, aireportua armada frantsesaren basea izan zen.\nHasiera batean, Air France, British Airways eta Pan Am konpainiek zituzten Tegelen hegaldiak. Alemaniako konpainiek debekatuta zutelako aireportuetan lan egitea. Urte batzuk geroago, 1970an, gaur egun dituen instalakuntzak eraiki ziren. Hasiera batean, urtean 5 milioi bidaiarientzako egin ziren eta gaur egun, 14 milioi bidaiari ditu urtean. 1975an, Berlin-Tempelhof-eko aireportuko trafiko guztia Tegelera bideratu zen. Azken hau, Ameriketako Estatu Batutako base bezala geratuz. 1990eko Alemaniaren bateratzearekin, konpainia alemanei debekua kendu eta operatzen hasi ziren, Lufthansaren kasu.\nAireportua 2020ko ekainean itxi behar bazen ere, COVID-19 pandemiaren aurkako neurriak zirela-eta, itxiera atzeratu zen."}
{"id": "89849", "revid": "119347", "url": "https://eu.wikipedia.org/wiki?curid=89849", "title": "Charles Willson Peale", "text": "Charles Wilson Peale (1741eko apirilak 15-1827ko otsailak 22) margolari eta naturalista estatubatuar bat izan zen.\nAEBetako lehen museo handiaren sortzailetzat hartzen da, Baltimoreko Peale Museuma, alegia. Bere semeei, flandriar margolari ospetsuen izenak jarri zizkien: Rembrandt Peale (1778-1860) eta Rubens Peale (1784-1864)."}
{"id": "89850", "revid": "58701", "url": "https://eu.wikipedia.org/wiki?curid=89850", "title": "Enon", "text": "Enon 1999an AEBetan sortutako rock musika taldea da. Lehendabiziko osakideak John Schmersal (ahotsa eta gitarra), Rick Lee nahiz Steve Calhoon izan ziren. Toko Yasuda (Blonde Redhead) baxua joleak berehala egin zuen bat."}
{"id": "89851", "revid": "8828317", "url": "https://eu.wikipedia.org/wiki?curid=89851", "title": "Naturalista", "text": "Naturalista, nagusiki XVII. eta XIX. mendeen artean, natura zientziak edo natura historiari buruz ikerketak egiten zituzten zientzialariak ezagutzen diren modua da, naturaren azterketa eta deskribapenari buruzko interesa, askoz antzinakoagoa den arren, erromatar eta greziarren garaikoa.\nNaturalistek, nagusiki, botanika, zoologia, medikuntza, geologia, geografia eta ozeanografiari buruzko ezagutzak zituzten. Horietako batzuk, politikan eta diplomazian aritzen ziren pentsalari nabarmenak ziren. Bidaiari nekaezinak ziren, eta euren lanek, ohi, irismen eta ondorio orokorrak izaten zituzten."}
{"id": "89852", "revid": "119347", "url": "https://eu.wikipedia.org/wiki?curid=89852", "title": "7 dollari sul rosso", "text": "7 dollari sul rosso, Espainia eta Italiaren artean 1966an eginiko film bat da, spaghetti western generokoa. Alberto Cardonek zuzendu eta Antonio de Teff\u00e9k eta Fernando Sanchok protagonizatu zuten.\nSinopsia.\nJohnny Ashley (Antonio de Teff\u00e9), urteetan, bere emaztea hil eta bere seme jaio berria bahitu zizkion gaizkilearen bila ari den gizon bat da. Gaizkilea, Jerry da (Roberto Miali). Azkenik, aurkitu eta hiltzen duenean, bere semea aurka jartzen zaio, Johnny Ashley zein den ez baitu ezagutzen. Aita-semeen arteko borroka, tragikoa izango da."}
{"id": "89853", "revid": "336", "url": "https://eu.wikipedia.org/wiki?curid=89853", "title": "Esploratzailearen Plaka", "text": "Esploratzailearen Plaka, Ozeano Barearen zati bat hartzen duen plaka tektoniko bat da, Vancouver uhartearen mendebaldean. Plaka mugakideak, hauek dira:"}
{"id": "89854", "revid": "336", "url": "https://eu.wikipedia.org/wiki?curid=89854", "title": "Julianne Moore", "text": "Julianne Moore (Fayetteville, 1960ko abenduaren 3a - ) aktore estatubatuarra da."}
{"id": "89855", "revid": "201", "url": "https://eu.wikipedia.org/wiki?curid=89855", "title": "Azpikontinente", "text": "Azpikontinentea, kontinente baten eremu zabal bat da. Azpikontinente bat zer den, ez dago adosturik, baina, orohar, kontinentearen gainontzeko lurretatik, plaka tektonikoen arteko muga edo mendikate bat bezalako elementu geografikoen bidez banatua dago.\nAzpikontinente geografiko eta geologikoak.\nPlaken tektonikan, plaka kontinental handiago batekin lotutako plaka txiki bat, azpikontinentetzat har daiteke, Indiako azpikontinentea Indiar Plakan eta azpikontinente arabiarra Arabiar Plakan. Arabia, geografian, ez da azpikontinentetzat hartzen, Asiarekin ez baitu muga geografikorik, eta, gainera, klima ezberdinak dituelako. Europa, bere aldetik, izatez, penintsula handi bat baino ez da, Eurasiar Plakaren barnean.\nGeografian, Europa, batzuetan, Eurasiako azpikontinente bezala deskribatzen da. Aldi berean, kontinenterik txikiena den Australia eta uharterik handiena den Groenlandia, batzuetan azpikontinentetzat hartzen dira.\nMunduko hainbat herrialdetan, Ipar Amerika, Erdialdeko Amerika eta Hego Amerika, Amerikar kontinentearen azpikontinentetzat hartzen dira, istmo baten bidez lotuta baitaude. Afrika eta Eurasia, arrazoi beragatik, Eurafrasia kontinentearen azpikontinentetzat hartzen dira.\nHala ere, oro har, kontinentez osatutako superkontinentetzat hartzen dira Eurasia, Eurafrasia, eta ingeles hiztunen artean, Amerika ere bai (orduan, \"Amerikak\" deitua, bi kontinentetan banatua dagoela nabarmentzeko)."}
{"id": "89856", "revid": "59723", "url": "https://eu.wikipedia.org/wiki?curid=89856", "title": "Juliette Binoche", "text": "Juliette Binoche (//; Paris, 1964ko martxoaren 9a - ) aktore frantziarra da. Hedabideetan askotan \"La Binoche\" diote. \n2022ko irailaren 18an Donostia saria jaso zuen Kursaal jauregian Isabel Coixeten eskuetatik, Eneko Sagardoik aurkezturiko ekitaldian.\nBiografia.\nArtista familia batetik dator, eta nerabezaroan hasi zen antzezpenari buruzko lehen lezioak hartzen. Andr\u00e9 T\u00e9chin\u00e9ren \"Rendez-vous\" (1985) filmean parte hartu zuen, eta ospea lortuta, Frantzian jaiotako aktorerik ospetsuenetako bat bihurtu zen. 1988an egin zuen debuta zinema anglosaxoian, \"The Unbearable Lightness of Being\" filmarekin, eta horrek nazioarteko ibilbide garrantzitsuaren hasiera markatu zuen.\n1993an, Steven Spielberg zuzendariaren arreta erakarri zuen, \"Jurassic Park\" filmean paper protagonista eskaini baitzion, baina uko egin zion \"\" filmean izateko. Hura nazioarteko sariak eman zizkion saga bateko lehen filma izan zen, Volpi Kopa eta Cesar saria, besteak beste. Arrakasta handiagoa lortu zuen 1996an Anthony Minghellaren \"The English Patient\" drama britainiarrarekin, BAFTA bat eta Oscarra lortu baitzuen. 2000. urtean, \"Chocolat\" filmeko protagonista izan zen.\n2000ko hamarkadan, bere karrerari eutsi zion kritikari zegokionez, interpretazioak frantsesaren eta ingelesaren artean tartekatuz. 2010ean, Cannesko Zinemaldian emakumezko aktore onenaren saria \"Copie conforme\" filmarekin lortu ondoren, \u00abEmakumezko aktore onenaren koroa hirukoitza\u00bb jaso zuen Europako lehen aktorea izan zen, eta aurretik Berlinen \"The English Patient\" filmarekin eta Venezian \"Trois couleurs: Bleu\" filmarekin irabazi baitzuen.\nHaren ibilbidea zinematik haratago hedatu du urteetan zehar. 1998an Luigi Pirandelloren \"Naked\" antzerki-obrarekin indarrez sartu zen tauletan, eta 2000. urtean Broadwayra iritsi zen Harold Pinterren \"Betrayal\" produkzioarekin. 2008an hasi zen \"in-i\" dantza modernoaren proiektu handinahia, Akram Khanekin elkarlanean. Haren filmografiako lan aipagarri batzuk hauek dira: 1986ko \"Mauvais Sang\", 1991ko \"Les Amants du Pont-Neuf\", 1992ko \"Damage\", 1995eko \"Le hussard sur le toit\", 2000ko \"\", 2005eko \"Cach\u00e9\", 2006ko \"Breaking and Entering\", 2008ko \"Le Voyage du Ballon Rouge\" eta 2013ko \"Camille Claudel 1915\"."}
{"id": "89857", "revid": "336", "url": "https://eu.wikipedia.org/wiki?curid=89857", "title": "Eurafrasia", "text": "Eurafrasia, Eurasiafrika, Afrika-Eurasia edo Eurasiafrikar kontinentea, Lurreko superkontinenterik handiena da. Ekialdeko hemisferioan dago, eta Afrika eta Eurasia hartzen ditu (azken hau, Europak eta Asiak osatzen duten kontinentea dena). Mundu Zaharra edo Kontinente Zaharra ere deritzonak, orotara, 90 milioi kilometro karratuko hedadura du (urazalera irtendako lur hedadura 150 milioikoa delarik). Bere biztanleria, munduko giza biztanleriaren %85a da (2008an, mundu osoko biztanleria, 6.700 milioi biztanletan estimatzen zelarik). Izena, neologismo geografiko bat baino ez da. Ez da Eurasia bezain masa kontinentaltzat hartzen, Afrika eta Asia, elkarren artean, Suezeko kanalaren bidez artifizialki banatuta baitaude.\nMundu Zaharra deitzen dena, Afrika, Asia eta Europak eta hauen inguruan aurkitzen diren uharteek osatzen dute."}
{"id": "89858", "revid": "336", "url": "https://eu.wikipedia.org/wiki?curid=89858", "title": "Diane Lane", "text": "Diane Lane (New York, 1965eko urtarrilaren 22a - ) aktore estatubatuarra da."}
{"id": "89859", "revid": "105290", "url": "https://eu.wikipedia.org/wiki?curid=89859", "title": "Mundu Zaharra", "text": "Mundu Zaharra deritzona, europarrek Kristobal Kolonen bidaien aurretik ezagutzen zituzten lurraldeak dira, hau da, Asia, Afrika eta Europa (Eurafrasia), eta inguruko uharteak. Amerika aditzera ematen duen Mundu Berriaren kontrako izena da.\nGarai hartako europarrek Asia eta Afrikaren barnealdea ezagutzen ez zuten arren, bere existentzia ezagutzen zen, Japonia eta Hegoafrikaraino. Honela, hauek ere Mundu Zahartzat hartzen dira. Australia eta Antartika, ez dira Mundu Zaharra, ezta Mundu Berria ere, Mundu Zahar eta Mundu Berri izenak, lurralde horiek aurkituak izan baino lehenagokoak baitira.\nBiologiari dagokionez, Mundu Zaharreko bizidunak, Eurasia, Afrika eta Australasian aurkitutakoak dira, eta Mundu Berrikoak, Amerikan aurkitutakoak. Australasiak Mundu Zaharrean xede biologikoentzako duen kokapenak, eboluzioaren igaroan, espezieen sakabanaketaren eredu orokorra isladatzen du.\nMundu Zaharreko ardoak, mahatsa lantzen duten eskualde tradizionalei eta han ekoitzitako ardoei erreferentzia egiteko ere erabiltzen dira, Mundu Berriko ardoen oposizioz."}
{"id": "89860", "revid": "1545", "url": "https://eu.wikipedia.org/wiki?curid=89860", "title": "Naomi Watts", "text": "Naomi Ellen Watts (Shoreham, 1968ko irailaren 28a - ) Ingalaterrako aktorea da. Bi aldiz izan da izendatua , \"21 Grams\" eta \"The Impossible\" filmeengatik. "}
{"id": "89861", "revid": "336", "url": "https://eu.wikipedia.org/wiki?curid=89861", "title": "Hegoaldeko Sandwichetako itsas hobia", "text": "Hego Sandwichetako itsas hobia, batzuetan Meteorreko fosa ere deitua, Ozeano Atlantikoaren hegoaldeko zatian dagoen arku formako itsas hobi bat da. Gutxi gora-behera, Hego Sandwich uharteetatik 100 kilometro hegoaldera dago, uharte hauek, iparraldetik eta hego-ekialdetik inguratzen dituelarik, eta Scotiako itsasoaren muga abisala adierazten du. Fosa, Scotia Plaka txikia, Hego Amerikar Plakaren hegoaldeko zatian eta Antarktikako Plakan subduzitzean eratutakoa da. Hego Sandwich uharteak, Scotiako dortsaletik urazalera irtendako uharte arku bolkaniko bat da, subdukzio aktibo honetatik, lurrikara aktibitate handia eratzen delarik. Belinda mendia, Jurgi uhartean, sumendi aktibo bat da.\nOzeano Atlantikoaren hegoaldeko fosarik sakonena da, eta Ozeano Atlantiko osoko bigarren sakonena, Puerto Ricoko fosaren ondoren.\nFosak, 965 kilometroko luzera eta 8428 metroko gehienezko sakonera du, Meteor osinean, 55\u00ba40'H eta 25\u00ba55' M koordenatuetan dagoena, Zavodovski uhartetik 122 kilometro ipar-mendebaldera.\nFosa honetako hegoaldereneko zatia, 60\u00ba Hegoaldean dago, eta, beraz, Hego Ozeanoan dago, honen sakonerarik handiena delarik, 60\u00ba 00' H eta 24\u00ba M koordenatuetan dagoena, 7.235 metroko sakonerarekin."}
{"id": "89862", "revid": "336", "url": "https://eu.wikipedia.org/wiki?curid=89862", "title": "Belinda mendia", "text": "Belinda mendia Montagu uhartean, Hegoaldeko Sandwich uharteetako uharterik handienean, dagoen sumendi bat da. Uhartearen erdian dago, 1370 metroraino altxatzen delarik.\nBelinda, ez zen aktibo egon 2001 arte, orduan, eztanda egin zuelarik. Erupzioak, basaltozko laba kopuru handia eragin zuen. Irakiten zegoen labak, 3,5 kilometroko luzera eta 90 metroko zabalera zuen \"ibai\" bat eratu zuen, azkar mugitu zena, ziur asko zenbait metro segundoko, eta kostaldea hedatu zuen uhartearen iparraldean.\nBelinda mendia, erupzio egoera iraunkorrean egon da 2001etik."}
{"id": "89863", "revid": "1150", "url": "https://eu.wikipedia.org/wiki?curid=89863", "title": "Indo-europar hizkuntza", "text": ""}
{"id": "89864", "revid": "512", "url": "https://eu.wikipedia.org/wiki?curid=89864", "title": "81. Oscar Sariak", "text": "81. Oscar Sarien ekitaldia 2009ko otsailaren 22an Hollywoodeko Kodak Antzokian egin zuten 2008. urtean zinemagintzan egindako lanik onenak saritzeko. Aurkezlea Hugh Jackman izan zen eta Estatu Batuetan ABC telebistak eman zuen.\nIzendapen eta Sariak.\nGaraileak letra lodian agertzen dira."}
{"id": "89865", "revid": "105290", "url": "https://eu.wikipedia.org/wiki?curid=89865", "title": "Italia Plaza", "text": "Italia Plaza, Buenos Aireseko Palermo auzoko Santa Fe etorbidean dago, Sarmiento etorbidea amaitzen den tokia adieraziz. Hain zuzen ere, azken honekin dituen izkinetan daude Buenos Aireseko Zoorako eta La Rural erakusketagunerako sarrerak. Buenos Aires osoko garraio eta jende mugimendu gehien duen tokietako bat da.\nDeskribapena.\nBere erdian dago Giuseppe Garibaldi iraultzaile italiarraren omenezeko monumentua, 1904ko ekainak 19an inauguratua. Plazaren inguruan gelditzen dira mateoak, ibilaldi turistikoak egiten dituzten zalgurdiak. Gainera, zenbait kolektibo edo autobus ibilbideren geltokia da.\nBertan dago Italia Plaza geltokia, Buenos Aireseko metro sarearen D ibilbidearen zati den geltoki bat.\nHistoria.\nAntzina, \"Atetzarren Plaza\" deitzen zen, egungo Sarmiento etorbidean aurkitzen ziren bi atetzarrengatik, baina, Buenos Aireseko udalerriaren arau baten ondorioz, 1909an egungo izena jaso zuen.\nBertatik abiatu zen, 1894an, Buenos Airesek izan zuen lehen tranbia elektrikoa. Gertaera hau, Tranbiaren Lagunak Elkarteak, Santa Fe etorbidearen iparrekialdeko zatian jarritako mosaiko baten bidez gogoratzen da."}
{"id": "89867", "revid": "512", "url": "https://eu.wikipedia.org/wiki?curid=89867", "title": "Zababa-shuma-iddina", "text": "Zababa-shuma-iddina, Babiloniako errege bat izan zen. K.a. 1160an gobernatu zuen. Bere aita Marduk-apla-iddinaren oinordekoa izan zen hau hil zenean.\nUrte beteren ondoren, Ashur Dan I.aren erregealdian, asiriarrek, Zab txikiaren eskualdea inbaditu zuten, ibaitik gertuko Babiloniaren subirautzapean zeuden zenbait hiri okupatuz (Zaban, Irria, etab...) eta Sallu lurraldea.\nHurrengo urtean, herrialdea, Elameko Shutruk-Nahhuntek inbaditu zuen, erabat hartu zuena Babilonian bertan sartuz. Zababa-shuma-iddina erregea, tronutik kendua izan zen, eta Shutruk-Nahhuntek berak izendatu zuen bere burua Babiloniako errege bezala (Babilonia eta Sumerreko erregea), jarraian, bere herrialdera itzultzean, bere seme eta oinordeko zen Kudur-Nahhunte III.ari emanez."}
{"id": "89868", "revid": "90204", "url": "https://eu.wikipedia.org/wiki?curid=89868", "title": "Rusa I.a", "text": "Rusa I.a Urartuko errege bat izan zen. K.a. 730etik K.a. 714 arte gobernatu zuen.\nSardur II.aren seme eta oinordekoa, idazkunek, gerlari ausart eta eraikitzaile handi bezala deskribatzen dute, Rusakhinli hiri berriaren sortzailea. Siriaganako subirautza nahiak alde batera uzten ditu, baina kontrakoa egiten du Tabal, manearren herrialdean eta Musasirren, Asiriarekin leihatzen duen mugalerroa. Zenbait matxinada probintzial baretzera behartua, gobernarien boterea murrizten du, estuago kontrolatzeko.\nBere erregealdian, lehen aldiz aipatzen dira zimeriarrak, Kaukasia zeharkatu eta iparraldea eta Urmia aintziraren ingurua erasotzen dutenak. Eraso hauen ondorioz, Urartu eta Asiriaren arteko oreka, behin betiko aldatzen da azken honen mesedetan, Sargon II.ak K.a. 714an erasotzen baitu, garaipen erabakigarri bat lortuz, eta Rusa I.ari, bere buruaz beste egitea beste erremediorik ez zitzaion geratu."}
{"id": "89869", "revid": "58701", "url": "https://eu.wikipedia.org/wiki?curid=89869", "title": "Modest Mouse", "text": "Modest Mouse indie rock estiloko musika taldea da, Isaak Brock abeslari, gitarra jotzaile eta kanta idazleak, Jeremiah Green bateria jotzaileak eta Eric Judy baxu jotzaileak Ameriketako Estatu Batuetako Issaquah herrian (Seattletik 27 kilometro ekialdera) 1993an sortua. Hasieratik hirukote horrek osatu du taldearen muina.\nGrunge musika gorenean zegoela sortua, lehendabiziko albuma \"This Is a Long Drive for Someone with Nothing to Think About\" 1996an kaleratu zuen, Up Records diskoetxearekin. Bigarrena, \"The Lonesome Crowded West\", hurrengo urtean iritsi zen.\nEpic Records diskoetxearekin sinatu ondoren, \"The Moon &amp; Antarctica\" diskoa plazaratu zuten 2000n. 2003an Jeremiah Green-ek taldea utzi zuen. Gehiegi nabaritu gabe, laugarren albuma \"Good News for People Who Love Bad News\" 2004an atera zuten. Arrakasta handia lortu zuten, batik bat \"Float On\" eta \"Ocean Breathes Salty\" kantekin.\nDisko hori zabaltzeko bira luze baten ostean, 2006an estudiora itzuli zen Modest Mouse bosgarren albuma, \"We Were Dead Before the Ship Even Sank\", kaleratzera. Aurrekoak arrakasta adina eskuratu zuten, \"Dashboard\" kanta nagusia zela. REM eta The Nationalekin urtebeteko bira egindakoan hurrengo diskoa prestatu dute."}
{"id": "89872", "revid": "1519", "url": "https://eu.wikipedia.org/wiki?curid=89872", "title": "Patxi Huarte", "text": ""}
{"id": "89906", "revid": "6327", "url": "https://eu.wikipedia.org/wiki?curid=89906", "title": "Zinema aktore", "text": ""}
{"id": "89907", "revid": "10891", "url": "https://eu.wikipedia.org/wiki?curid=89907", "title": "Colin Farrell", "text": "Colin James Farrell (Castleknock, Dublin, Irlanda, 1976ko maiatzaren 31 - ) aktore irlandarra da."}
{"id": "89908", "revid": "1519", "url": "https://eu.wikipedia.org/wiki?curid=89908", "title": "Gong Li", "text": "Gong Li (; Shenyang, Txina, 1965eko abenduaren 31 - ) aktore txinatarra da."}
{"id": "89911", "revid": "2241", "url": "https://eu.wikipedia.org/wiki?curid=89911", "title": "Estela (argipena)", "text": "Estela hitzak adiera zenbait ditu:"}
{"id": "89912", "revid": "56334", "url": "https://eu.wikipedia.org/wiki?curid=89912", "title": "Adad-nirari II.a", "text": "Adad-nirari II.a, orohar, Asiriako Inperio Berri garaiko lehen erregetzat hartzen da. K.a. 911tik K.a. 891 arte gobernatu zuen. Asurbanipalen erregealdiaren erdialdean, K.a. VII. mendean, bere erregealdiaren zerrenda osoak daudenez, bere erregealdiko lehen urtea K.a. 911n, Ekialde Hurbileko antzinako historiako zehazki datatutako lehen urtetzat hartzen da, Asiriako erregeen zerrenda orokorrean, Adad-nirari II.aren aurreko mende askotan hedatzen dela uste den arren, eta, eskola ikasleek nahiago dute Ashur-resh-ishi I.arengandik hasten den zerrenda, K.a. XII. mendearen amaieran hasten den zerrenda.\nBizitza.\nAdad-nirarik, kanpaina ugari bidali zituen Asiriaren etsaien aurka, Asiriako mugak babesteko bere aitak egin zuen lana jarraitu guran. Adad-nirari II.ak, Babiloniaren aurka borrokatu zuen hegoaldean, non Kadmuh eta Nisibis hiri aramearrak menderatu zituen. Bildutako altxor ugariekin, Khabur eskualdea ere segurtatu zuen.\nAdad-nirari, bere aita Ashur Dan II.aren oinordekoa izan zen, eta, bere oinordekoa, Tukulti-Ninurta II.a izan zen."}
{"id": "89913", "revid": "63274", "url": "https://eu.wikipedia.org/wiki?curid=89913", "title": "Shubiluliuma II.a", "text": "Shubiluliuma II.a azken errege hitita izan zen, eta, beraz, berarekin, hititen inperioaren historia amaitu zen.\nHistoria.\nTudhalia IV.aren semea eta Arnuanda III.aren anaia, azken honen heriotza goiztiarraren ondorioz tronuratu zen. Bere erregealdiaren hasieran, bere hurbileneko aurreko erregeen arazo berberei aurre egin behar izan zien, Arzawa, Tarhuntassa, Alasiya eta Sirian matxinada batzuk egon zirelarik. Itxura batean, matxinada guzti hauek baretzeko gai izan zen.\nBaina, laster geratu zen Itsasoko herrien mehatxupean, Ekialde Hurbil osoa suntsitu zutenak. Hititen inperioa, ziur aski, barne borrokengatik eta basailuek ematen zizkien indarren gehiegizko beharraren ondorioz ahulduta, ez zen erasoa jasateko gai izan, eta historiatik desagertu zen, Karkemisheko erregeordetza eta Tarhuntassako erresuma, oraindik denbora batez mantendu ziren arren."}
{"id": "89914", "revid": "512", "url": "https://eu.wikipedia.org/wiki?curid=89914", "title": "Samuel L. Jackson", "text": "Samuel Leroy Jackson (Washington D.C., Ameriketako Estatu Batuak, 1948ko abenduaren 21a - ), Samuel L. Jackson gisa ezaguna, aktore eta zinema-produktore estatubatuarra da. Oscar sarietako, Urrezko Globo sarietarako eta Aktoreen Sindikatuaren sarirako hautagaia izan da, eta BAFTA sari bat irabazi zuen bigarren mailako aktore onenari.\nBere filmografia oso luzea da, baina ezaguna da \"Coming to America\" (1988), \"Goodfellas\" (1990), \"Jurassic Park\" (1993), \"Pulp Fiction\" (1994), \"Die Hard with a Vengeance\" (1995), \"A Time to Kill\" (1996), \"Changing Lanes\" (2002), \"S.W.A.T.\" (2003), \"Django Unchained\" (2012) eta Marvelen unibertsoan S.H.I.E.L.D.eko Nick Fury zuzendari izateagatik; \"Star Wars\" sagan Mace Windu izan zen (1999, 2002 y 2005) eta \"The Hateful Eight\"en (2015) Marquis Warren.\nAhots-aktore gisa \"The Incredibles\" (2004), \"Turbo\" (2013), \"Astro Boy\" (2009) filmetan eta \"Grand Theft Auto San Andreas\" bideo-jokoan hartu du parte (2004)."}
{"id": "89915", "revid": "56334", "url": "https://eu.wikipedia.org/wiki?curid=89915", "title": "Apries", "text": "Haaibra Uahibra edo Apries (K.a. 589-K.a. 570, Egiptoko XXVI. dinastiako laugarren faraoia izan zen.\nApries (grezieraz \u0391\u03c0\u03c1\u03b9\u03b7\u03c2), Herodotok eta Diodoro Sikulok ematen dioten izena da.\nManetonen Uafris (\u039f\u03c5\u03b1\u03c6\u03c1\u03b7\u03c2)ekin lotzen da, hark, errege honek 19 urteko erregealdia izan zuela esan zuelarik, Sexto Julio Afrikanoren epitomearen arabera, edo 25, Eusebio Zesareakoaren arabera.\nBiblian, Jeremias 44:30en, Hofra deitua da.\nApriesek, bere aita Psametiko II.aren tronua heredatu zuen, bere arrakastarik gabeko kanpaina militarra jarraituz. Judako erreinuan parte hartzeko zapuztutako saiakeren jarraian, Asuango bere soldaduen matxinada bat etorri zen. Libia greziarren erasoetatik babesteko kanpaina batek ere, porrot egin zuen, eta itzulian zetozen tropek, errege boterearen aurka borrokatu zuten.\nEkialdeko erregei lagundu zien hazi eta hazi ari zen Babiloniako inperioaren boterearen aurka, garai honetan oso boteretsua izan zena. Juduen presoaldia eta Jerusalemen hartzea, biztanleria, Babiloniara bidaliz, Apriesen erregealdian gertatu zen, K.a. 586an. Askok, Egiptora ihes egin zuten, beste herri batzuen artean, Elefantinan finkatuz.\nK.a. 570ean, faraoiak, Zireneko tokiko buruzagi bati lagundu zion, greziarren aurkako bere borrokan. Erregeak, bere jenerala zen Ahmose bidali zuen, baina honek, bere burua errege izendatu zuen. Apries erbesteratu egin zen, eta, babiloniar armada batekin itzuli zen arren, garaitua izan zen.\nApries, bere oinordeko izan zen Ahmose II.aren aurkako gatazkan hila izan zen, bere burua faraoi izendatu zuen antzinako jenerala. Ahmosek berak lurperatu zuen, errege bezala, Saisen.\nEusebio Zesareakoak, Tales Miletokoaren eklipsea K.a. 585ean kokatu zuen, Apriesen erregealdiaren zortzi edo hamabigarren urtean.\nBere garaiko testigutzak.\nApriesek, bere errege jauregia, Menfisen eraiki zuen."}
{"id": "89931", "revid": "6327", "url": "https://eu.wikipedia.org/wiki?curid=89931", "title": "NBA Txapeldunak", "text": ""}
{"id": "89934", "revid": "512", "url": "https://eu.wikipedia.org/wiki?curid=89934", "title": "Basketball Hall of Fame", "text": "Naismithen Oroimenezko Saskibaloiaren Ospearen Gela (Naismith Memorial Basketball Hall of Fame ingeleraz), Springfielden kokatua dago, Masachusets estatuan, Ameriketako Estatu Batuetan. James Naismithen izena darama. Saskibaloilari trebeak, entrenatzailerik, epailerik onenak eta saskibaloian lagundu dutenak omentzen ditu."}
{"id": "89935", "revid": "105290", "url": "https://eu.wikipedia.org/wiki?curid=89935", "title": "NBAko finalak", "text": "NBAko finalak (\"NBA Finals\" ingeleraz) NBA saskibaloi-ligaren txapelduna erabakitzen duen finala da. Bertan NBAren ekialdeko konferentziaren txapeldunak mendebaldeko konferentziaren txapeldunaren aurka jokatzen du.\n1985a geroztik, zazpi partiduetako onenak irabazten du 2-3-2 formatuan. Ligan zehar garaipen-porrot balantze altuagoa duen taldeak izango du kantxa-faktorea.\n1986 urtera arte, finalak NBAren Mundu Txapelketa Seriak (\"NBA World Championship Series\" ingeleraz) zuen izena."}
{"id": "89936", "revid": "6327", "url": "https://eu.wikipedia.org/wiki?curid=89936", "title": "NBAren final", "text": ""}
{"id": "89939", "revid": "105290", "url": "https://eu.wikipedia.org/wiki?curid=89939", "title": "Saskibaloiaren Ospearen Gelaren kideak", "text": "Naismithen Oroimenezko Saskibaloiaren Ospearen Gela (Naismith Memorial Basketball Hall of Fame ingeleraz), Masachusets estatuko Springfielden kokatua dagoenak, saskibaloilari trebeak, entrenatzailerik, epailerik onenak eta saskibaloiari babesa eman diotenak omentzen ditu."}
{"id": "89941", "revid": "56334", "url": "https://eu.wikipedia.org/wiki?curid=89941", "title": "Tukulti-Ninurta II.a", "text": "Tukulti-Ninurta II.a Asiriako errege bat izan zen. K.a. 891tik K.a. 884 arte gobernatu zuen. Adad-nirari II.a erregearen seme eta oinordekoa izan zen, baita Asiriako inperio berriaren garaiko bigarren erregea ere. Bere oinordekoa, bere seme Asurnasirpal II.a izan zen. Bere aitaren politika bizia jarraitu zuen inguruko erresumekiko. Assurreko harresia berreraiki zuen eta bere aitak berriki konkistatutako lurraldeetatik bira bat egin zuen, herri bakoitzari ordaina eskatuz, lortutako lurralde berriak egonkortzeko"}
{"id": "89942", "revid": "58550", "url": "https://eu.wikipedia.org/wiki?curid=89942", "title": "PuntuEus", "text": ""}
{"id": "89943", "revid": "6327", "url": "https://eu.wikipedia.org/wiki?curid=89943", "title": "Puntu Eus", "text": ""}
{"id": "89944", "revid": "512", "url": "https://eu.wikipedia.org/wiki?curid=89944", "title": "Dyedefra", "text": "Dyedefra, Egiptoko IV. dinastiako hirugarren faraoia izan zen, K.a. 2556tik K.a. 2547 arte gobernatu zuen, J\u00fcrgen von Beckerathen arabera.\nDyedefra bezala aipatzen da Abidoseko eta Saqqarako Errege Zerrendetan. Turingo Errege Kanonak, Dyedefrak zortzi urteko erregealdia izan zuela dio, bere izena irakurrezina den arren.\nSexto Julio Afrikanoren arabera, Manetonek Ratoises deitzen zuen, eta 25 urteko erregealdia eman zion. Bere erregealdiko datarik berantiarrena, hamaikagarren abere errolda da. Honek, Dyedefrak, behintzat 21 urteko erregealdia izan zuela esan nahi du, abere erroldak bi urtetik behin egiten baziren.\nKeopsen seme eta oinordekoa izan zen. Bere arrebaorde Hetepheres II.arekin ezkondu zen, beharbada beharrezko izango zena, bere tronuratzea legitimatzeko bere ama Keopsen bigarren mailako emazteetako bat baldin bazen. Beste emazte bat ere izan zuen, Jentetenka izenekoa, honekin, gutxienez, hiru seme izan zituelarik: Setka, Baka eta Hernet, baita alaba bat ere, Neferhetepes.\nDinastia honetako faraoien artean, Ra jainkoaren izena bere tronu izenaren zati bezala erabili zuen lehena izan zen, honek, hazi eta hazi zihoan Raren gurtzaren ospea adieraziko lukeelarik, baita jainko honen kleroaren hazi eta hazi ari zen eragina ere.\nBere garaiko testigutzak.\nBere piramidea, gaur egun hondakinetan dagoena, Abu Roashen eraikitzea agindu zuen, Gizatik zortzi kilometro iparraldera, Menfiseko nekropoliaren iparraldereneko zatian.\nHonako hauetan aipatzen da:"}
{"id": "89947", "revid": "105290", "url": "https://eu.wikipedia.org/wiki?curid=89947", "title": "Batukari", "text": "Batukaria zenbaki batzuen batuketa adierazten duen ikurra da, formula_1 hizki grekoaz (Sigma maiuskula) irudikatzen dena. Oso erabilia da estatistikan eta matematikan.\nErabilera.\nHonelakoa da batukari baten adierazpen osotua, bere esanahiarekin batera:\n\"i\" aldagaiari indize deritzo eta batuketan aurrera egin ahala gehitzen da, bat aldi bakoitzean, \"m\" behe mugatik abiatuz eta \"n\" goi mugara heldu arte (formula_3).\nAdibidez, lehenengo 10 zenbaki naturalen batuketa egin behar bada, hau idatziko dugu:\nOhartu behar da ez dela derrigor indizerako \"i\" hizkia erabili behar, ohizkoa bada ere:\nBatukariaren beste adierazpen batzuk hauek dira, zalantzarik sortzen ez bada modu informalean erabil daitezkeenak :"}
{"id": "89948", "revid": "119347", "url": "https://eu.wikipedia.org/wiki?curid=89948", "title": "Baden-W\u00fcrttembergeko Polizia", "text": "Baden-Wurttembergeko Polizia (alemanez \"Polizei Baden-W\u00fcrttemberg\") Baden-Wurttembergeko autonomia estatu alemaniarraren segurtasunaz arduratzen den lurralde polizia edo \"landspolizei\" da."}
{"id": "89949", "revid": "56334", "url": "https://eu.wikipedia.org/wiki?curid=89949", "title": "Shutruk-Nahhunte", "text": "Shutruk-Nahhunte Hallutush-Inshushinaken seme eta oinordekoa izan zen Elamitar Inperioko errege bezala, shutrukidar dinastiako bigarrena. Babiloniako tronua aldarrikatu zuen, eta Mesopotamiaren aurkako lehen espedizioak zuzendu zituen. Idazkunengatik, Akad, Babilonia eta Eshnunna arpilatu zituela ezagutzen da, horietatik azkenekotik, Manishtushuren estatuak ekarri zituelarik. Errege honek, Susara, Hammurabi Kodea eta Naram-Simen hilarria eraman zituen. K.a. 1158 inguruan, Zababa-shuma-iddina Babiloniako errege kasitarra hil zuen, eta Babiloniako errege bezala izendatu zuen bere burua, bere herrira itzultzean, erregetza, bere seme Kudur-Nahhunte III.ari eman ziolarik.\nHiltzean, Kudur-Nahhunte izan zen Shutruken oinordekoa Elamen."}
{"id": "89950", "revid": "512", "url": "https://eu.wikipedia.org/wiki?curid=89950", "title": "Hessengo Lurralde Polizia", "text": "Hessengo Lurralde Polizia (alemanez \"Hessische Polizei\") Hessengo autonomia estatu alemaniarraren segurtasunaz arduratzen den lurralde polizia edo \"landspolizei\" da. Egoitza Wiesbaden hirian dago.\nAntolaketa.\nHessengo Lurralde Polizia, zazpi barruti ezberdinetan banatzen da:"}
{"id": "89951", "revid": "119347", "url": "https://eu.wikipedia.org/wiki?curid=89951", "title": "Ipar Renania-Westfaliako Polizia", "text": "Ipar Renania-Westfaliako Polizia (alemanieraz \"Polizei Nordrhein-Westfalen\") Ipar Renania-Westfaliako autonomia estatu alemaniarraren segurtasunaz arduratzen den lurralde polizia edo \"landspolizei\" da. Egoitza Dusseldorfen dago.\nAntolaketa.\nPolizia taldea hau, honela banatzen da:"}
{"id": "89952", "revid": "63274", "url": "https://eu.wikipedia.org/wiki?curid=89952", "title": "Naram-Simen estela", "text": "Naram-Simen estela akadtar garaipen-estela da, K.a. 2390 aldean Sipparren eraiki zena, Sargonen biloba Naram-Simek Zagros mendietako lullubitarren aurka lortutako garaipena ospatzeko.\nEstela 1,05x2 metroko harlauza arrosa zuta da. Bertan, paisaia menditsu batean, Naram-Sim erregea ageri da, bere mendekoak eta etsaiak baino handiagoa, eta bi adardun kasko batekin koroatua; hori jainkoen ezaugarria izan ohi zen. Errege garaileak oinpean ditu etsaien gorpuak, beste bi hiltzen dituen bitartean; beste arerio batzuk amildegian behera erortzen ari dira. Akadtar soldaduek, beheragoko maila batetik, burua altxatzen dute, beren erregearenganako errespetua eta mirespena erakutsiz. Gaur egun, Parisko Louvre museoan dago. Grabatu honetan, Putreen estelan agertzen direnen aldean, giza irudien liraintzea ikus daiteke."}
{"id": "89953", "revid": "63274", "url": "https://eu.wikipedia.org/wiki?curid=89953", "title": "Lullubitar", "text": "Lullubitarren tribua, gaur egungo Irak eta Irango Zagros mendietan, Kurdistanen bizi zen herri bat zen. Herri gerlari bat zen, bereziki, akadtar dinastiako Naram-Sim erregearen erregealdian, nork gudu batean garaitu zituen, garai hartako hilarri batek, Naram-Simen hilarriak erakusten duen lez."}
{"id": "89954", "revid": "512", "url": "https://eu.wikipedia.org/wiki?curid=89954", "title": "Renania-Palatinatuako Lurralde Polizia", "text": "Renania-Palautinatuako Lurralde Polizia (alemanez \"Polizei Rheinland-Pfalz\") Renania-Palatinatuako autonomia estatu alemaniarraren segurtasunaz arduratzen den lurralde polizia edo \"landspolizei\" da. Egoitza Mainzen dago."}
{"id": "89955", "revid": "512", "url": "https://eu.wikipedia.org/wiki?curid=89955", "title": "Sarreko Polizia", "text": "Sarreko Polizia (alemanez \"Polizei im Saarland\") Sarreko autonomia estatu alemaniarraren segurtasunaz arduratzen den lurralde polizia edo \"landspolizei\" da. Egoitza Saarbr\u00fccken hirian dago."}
{"id": "89957", "revid": "119347", "url": "https://eu.wikipedia.org/wiki?curid=89957", "title": "Columbia Unibertsitatea", "text": "Columbia Unibertsitatea, ofizialki Columbia Unibertsitatea New York Hirian (), heziketa unibertsitarioko instituzio pribatu bat da, munduko ospetsuenetako bat. Ivy League delakoaren partaidea da. 1754an sortua izan zen, Jurgi II.a Erresuma Batukoaren dekretu baten ondorioz, Columbia, lotutako 14 eskola eta fakultate hartzeraino hazi da\nCampus nagusiak, sei auzo hartzen ditu Manhattan uhartean.\nKirolak.\nBertako kirol taldea, Columbia Lions da."}
{"id": "89958", "revid": "119347", "url": "https://eu.wikipedia.org/wiki?curid=89958", "title": "Polizia Federal Kriminala", "text": "Polizia Federal Kriminala (alemanieraz \"Bundeskriminalamt\") edo BKA Alemaniako ikerketa eta segurtasun nazionalaz arduratzen den polizia agentzia da. Alemaniako Barne Ministerio Federalaren agindupean jarduten du.\nDibisioak.\nAlemaniako Polizia Federal Kriminala, honako 8 dibisioetan banatzen da:"}
{"id": "89959", "revid": "105290", "url": "https://eu.wikipedia.org/wiki?curid=89959", "title": "Europatik NBAra Joandako Jokalari nagusienak", "text": "Hau, Europako ligetatik [[Ameriketako Estatu Batuak|Ameriketako Estatu Batuetako [[NBA]] txapelketara joandako [[Europa]]r saskibaloi jokalari nagusienen zerrenda da.\nZerrenda.\n!Jokalaria\n!ACB taldea\n!NBA taldea\n!Urtea\nKanpo estekak.\n[[Kategoria:Saskibaloia]]"}
{"id": "89960", "revid": "105290", "url": "https://eu.wikipedia.org/wiki?curid=89960", "title": "Polizia Katalan Herrietan", "text": "Katalan Herrietako segurtasunaz Andorra, Espainia, Frantzia eta Italiako estatuak arduratzen dira. Bakoitza beren lurraldean."}
{"id": "89965", "revid": "8922641", "url": "https://eu.wikipedia.org/wiki?curid=89965", "title": "Oklahoma City Thunder", "text": "Oklahoma Thunders taldea NBAn jokatzen duen Ameriketako Estatu Batuetako Oklahoma estatuko Oklahoma Hiriko saskibaloi talde bat da. Talde berria da, baina, bere egitura Seattle Supersonics talde ohiarena da."}
{"id": "89967", "revid": "2241", "url": "https://eu.wikipedia.org/wiki?curid=89967", "title": "Hetepheres II.a", "text": "Hetepheres II.a Antzinako Egiptoko erregina bat izan zen, Dyedefra faraoiaren emaztea eta Egiptoko IV. dinastiako partaideetatik, gehien bizi izan zenetako bat.\nBizitza.\nKeopsen alaba zen, eta bere aitona Snefru faraoiaren erregealdian, edo bere aitaren erregealdiko lehen urteetan jaio zen. Meretitesen hilobian aurkitutako idazkun txataldu batek, dirudienez, hau bere ama zela adierazten du.\nKeopsen erregealdian, Hetepheres II.a bere anaia Kauab oinordeko printzearekin ezkondu zen, honekin, seme-alaba bat behintzat izan zuelarik, Meresankh III.a izeneko alaba bat. Kauab hil ondoren, bere beste anaia batekin ezkondu zen, faraoi izango zen Dyedefrarekin, Keopsen oinordekoa izan zena Egiptoko tronuan. Bigarren aldiz alargun Dyedefra hil ondoren, Ankhaf chatyarekin ezkondu zen, errege familiako beste kide bat, Keopsen anaia. Bere alaba Meresankh III.a, Dyedefraren anaia eta oinordekoa izan zen Kefrenekin ezkondu zen.\nErrege familiaren barnean ezkontza ohikoa zen arren, kasu honetan azaltzen den moduko ezkontza ugariak ez ziren hain ohikoak. Arrazoia, ziuraski, eskubide dinastikoen gordetzailea zela zen, \"Erregearen Ama\" izan ez zen arren, baina honek ez du bere hirugarren ezkontzaren zergatia azaltzen, bere estatusa mantentzeko izan zela iradoki den arren.\nHirugarren aldiz alargundu zen, Ankhaf hil ondoren, eta bere alaba Meresankh ere bere aurretik hil zen, honi, bere hilobia utzi ziolarik, Gizako mastaba bat, G7350 bezala katalogatua. Shepseskafen erregealdiaren hasieran hil zen, Mizerinoren seme eta oinordekoa zena, eta, beraz, Egiptoko IV. dinastiako bost (edo sei, Snefru oraindik bizi zela jaio bazen) faraoiren erregealdien lekuko izan zen. Non lurperatu zuten ez da ezagutzen, bere lehen senarraren hilobian, sekula amaitu ez zen hil kamera bat zuen arren, G7110-7120 mastaban. Abu Roashetik gertu, bere izena daramaten objektuak aurkitu izanak, bere hilobia, Dyedefraren piramidearen multzotik gertu egon daitekeela adieraz lezake."}
{"id": "89968", "revid": "77047", "url": "https://eu.wikipedia.org/wiki?curid=89968", "title": "Padurako gudua", "text": "Padurako gudua (batzuetan Arrigorriagako gudua) Bizkaiko Jaurerria sortu zuen gudua zen, Bizkaia menderatu nahi zuten Leongo Erresuma tropak eta Jaun Zuriak zuzendutako bizkaitarren artekoa.\nGuduaren bilakaeran kondaira eta historia nahasten dira, Erdi Aroko gertaerak izanik konprobatzea zaila delako eta iturriak ere ez direlako fidagarriak. Asturiasko Erresumaren kronikek ez dute gudua aipatu eta Alfontso II.a Asturiaskoak baskoien matxinada mendean hartu zuela baino ez dute esaten.\nLope Gartzia Salazarren bertsioa.\nLope Gartzia Salazar idazle eta historialariaren arabera, IX. mendearen erdi inguruan Bizkaia Leongo Erresumatik independentzia lortzen saiatu zen. Hori zela eta, Leongo erregeak seme batek zuzendutako armada bidali zuen Bizkaia suntsitzeko. Leongo soldaduak Bakioraino ailegatu ziren.\nBizkaitarrek, orduan, bozina edo adarra jo zuten tradizioko bost mendietatik (Gorbeia, Oiz, Sollube, Ganekogorta eta Kolitza), eta batzarrean okupatzaileen aurka borrokatzea erabaki zuten. Horretarako Leongo armadari mezulariak bidali zizkioten. Mezulariek ordalia edo Jainkoaren epaia proposatu zuten leondarrek nahi zuten lekuan. Leongo erregearen semeak erret-odola zuen pertsona bakarrik onartuko zuela lehiakidetzat erantzun zuen. Bizkaitarrek Eskoziako erregearen iloba zen Jaun Zuriari eskatu zioten guduan buruzagi izatea. Honek proposamena onetsi zuen eta Paduran borrokatzea adostu zuten. Bizkaitarren alde Durangoko Jauna zen Antso Astegisek ere egin zuen.\nGudua latza zen, alderdi biek hildako asko izanik. Tartean Durangoko Jauna eta Leongo erregearen semea hil ziren. Leondarrek ihes egin zuten eta bizkaitarrak haien atzetik joan ziren Luiaondon zegoen malatu edo mallatu izeneko zuhaitzeraino. Leondar asko hil zituzten.\nIheslari leondarrak Aiaran dagoen Gorobel mendilerrotik pasa ziren. Kondairak dioenez, mendilerro horrek horregatik hartu zuen orduan \"S\u00e1lvada\" izena, iheslariek pasatzean \"a salvo somos\" (euskaraz: \"salbu gara\") esaten zutelako.\nPadurak ere izenaz aldatu zuen eta ordutik Arrigorriaga izena hartu zuen, hainbeste baitzen bere larretan isuritako odola. Garaipena lortu eta gero, bizkaitarrek Jaun Zuria Bizkaiko Jaun izendatu zuten.\nBeste bertsioak.\n840an, Alfontso II.aren tropa asturiarrek, Ordo\u00f1o bere anaiak zuzenduta, zerga ez ordainduak eskatu zizkioten Bizkaiari (idi bat, behi bat eta zaldi zuri bat). Bizkaitarrek ukatu egin zuten eskaera, Padurako guduan borrokatuz eta irabaziz, eta ondoren tropa galtzaileak Luiaondoko (Araba) Mallatu edo Malatu zuhaitzeraino jarraitu zituzten, garai hartan hantxe baitzegoen Bizkaiko muga. Harrezkero, Padura Arrigorriaga izatera pasatu zen (hitzez hitz \"harri gorri askoko lekua\"), gudua bortitzean isuritako odolak lurzorua gorriz tindatu ei zuelako. Alfontso II.aren gudarostearen zuzendari izandako Ordo\u00f1o infantea bera borrokan hil zen, eta ordutik bere hilobia Santa Maria Madgalenaren elizan dago, Arrigorriagan. Borrokan, bizkaitarren artean, Lope Fortun nabarmendu zen, Mundakakoa, bere suhartasunagatik. Lope Fortun printzesa eskoziar baten eta Sugar izeneko Mundakako noble baten semea zen, eta guduaren ostean bizkaitarrek txalotu egin zuten eta 888an euren Jaun izendatu. Bizkaiko lehen Jauna bihurtu zen, Jaun Zuria izenarekin, oso ilehoria eta azalez zuria zelako."}
{"id": "89969", "revid": "201", "url": "https://eu.wikipedia.org/wiki?curid=89969", "title": "Ankhaf", "text": "Ankhaf Egiptoko IV. dinastiako faraoia izan zen Snefruren semea zen, Keopsen anaia txiki bat, eta chatya izan zen bere iloba Kefrenen erregealdian, \"Bere Maiestatearen lan guztiak gainbegiratu\"z, K. a. 2550 inguruan. Gizako Esfinge Handiaren eraikuntzaz arduratu zen.\nBeretzako mastaba bat eraikiarazi zuen Gizan, G7510a, bere anaiaren piramidetik ekialdera dagoen nekropolian, ordokiko hilobirik handiena, piramideez gain. Bere hil kameran, idatzitako dioritazko txatalak eta bere busto bat aurkitu ziren, azken hau, Bostongo Arte Ederren Museoan kontserbatua dagoelarik. Irudi hau, kareharri polikromatuan egina, estilo errealistakoa da, ohiko kanonetik aldendu zen Egiptoko Antzinako Inperioko maisu batek egina.\nBere arreba Hetepheres II.aren hirugarren senarra izan zen, aurretik, Kauab eta Keopsekin ezkonduta egon zena, eta ez zaizkio seme-alabarik ezagutzen."}
{"id": "89970", "revid": "105290", "url": "https://eu.wikipedia.org/wiki?curid=89970", "title": "Silencio roto", "text": "Silencio roto 2001. urtean Montxo Armendarizek eginiko film dramatikoa da.\nSinopsia.\nPelikulak makiek frankismoaren garaian egindako ekintzak islatzen ditu, 1944. urtean kokatutakoa."}
{"id": "89971", "revid": "119347", "url": "https://eu.wikipedia.org/wiki?curid=89971", "title": "Las cartas de Alou", "text": "Las cartas de Alou 1990. urtean Montxo Armendarizek eginiko filma da.\nSinopsia.\nItsas-bidaia ikaragarri latza egin ondoren, afrikar talde bat Espainiako itsasertzeraino iritsi da, ezkutuan. Haien artean Alou dago, 28 urteko senegaldarra. Aspalditik Katalunian bizi den Mulai lagunak migratzeko adoretu du, lan on baten aukera eskainiz."}
{"id": "89972", "revid": "105290", "url": "https://eu.wikipedia.org/wiki?curid=89972", "title": "Bostongo Arte Ederren Museoa", "text": "Bostongo Arte Ederren Museoa (, MFA), Ameriketako Estatu Batuetako museorik handienetako bat da, eta mendebaldeko hemisferioko bigarren bilduma iraunkorrik handiena du, New York Metropolitan Museum of Arten ondoren. Museoaren egungo zuzendaria, Malcolm Rogers da.\n1870ean sortu eta 1876an inauguratu zen, bertako bilduma asko, Bostongo Ateneoaren arte galeriatik hartuta. Massachusetts estatuko hiriburu den Bostongo Huntington Etorbidean dago 1909tik. Bere xede kontserbatzaileaz gain, museoa, arte akademia batekin elkartuta dago, Bostongo Arte Ederren Eskolarekin, hain zuzen, baita senidetutako museo batekin ere, Nagoya/Bostongo Arte Ederren Museoarekin, Japoniako Nagoia herrian.\nMuseo honetako lanik azpimarragarrienetako batzuk, honako hauek dira:"}
{"id": "89973", "revid": "119347", "url": "https://eu.wikipedia.org/wiki?curid=89973", "title": "Kittil\u00e4", "text": "Kittil\u00e4 (inarieraz, \"Kitt\u00e2l\"; ipar samieraz, \"Gihttel\") iparreko Lappi eskualde finlandiarrean dagoen udalerria da. Muinoen ugaritasunagatik Tunturi Lappi deitzen den azpieskualdean dago eta, guztira, 8.262 km\u00b2-ko azalera du. Finlandia osoko laugarren udalerri zabalena da eta sei mila biztanle pasatxo baino ez dauzkanez, biztanle dentsitate txikiena duen udalerrietako bat ere bada. Urtez urte biztanleria jaisten ez den Lappiko udalerri bakarrenetakoa dugu eta hau, Levi muinoko eski-azpiegiturei esker da. Kittil\u00e4 hainbat herrik osatzen dute, baina aipatzekoa da biztanleriaren %\u00a067 \"Kittil\u00e4n kirkonkyl\u00e4\" (euskaraz, Kittil\u00e4ko elizatea) izeneko herrigunean bizi dela; beste herri garrantzitsu batzuk herrigunetik gertu dauden Kaukonen, K\u00f6ngas eta Sirkka dira. Udalerriko jatorrizko biztanleak samiak dira eta eskualde hau S\u00e1pmi lurraldean dago. Dena den, gaur egun, samien kopurua biztanleria guztiaren ehuneko batera ere ez da iristen Sami Lurraldea erakundearen arabera; gehienak, elur-orein zaintzatik bizi diren abeltzainak dira .\nLehen aipatutako biztanleriaren mantentzea, 531 metro dauzkan Levi muinoko eski-estazioak erakarritako turismoaren ondorio zuzena da. Bertan, Finlandia osoko eski-azpiegitura natural onenak daude Ruka eta Yll\u00e4skoekin batera, eta udalerriaren biztanleria bikoiztu, hirukoiztu eta laukoiztu ohi du sasoiaren arabera. Gainera, urtero ehunka zale erakartzen dituen Munduko Eski Alpino Kopako lehen eslalom eski proba ere bertan ospatzen da azaro inguruan .\n2008. urte bukaeran, Agnico-Eagle enpresa kanadarrak Kiistala eta Pokka herrien artean dagoen Europa osoko urre-meatze handiena ireki zuen, udalerriko langabezia-tasa erabat murriztu zuena. Bertan, meategia 13 urtetan irekirik mantenduko duten 150.000 ontza urre aurkitzea espero dute adituek .\nIngurunea.\nUdalerria Lappi eskualdearen bihotzean dago, zirkulu polar artikotik 100-200 bat km iparraldera. Mugakideak Sami Lurraldeko kide diren Enonteki\u00f6 eta Inari iparraldean, Kolari eta Muonio mendebaldean, Rovaniemi hiriburua hegoaldean, eta ekialdeko Sodankyl\u00e4 dira. Nahiz eta udalerria nahiko laua den, mendi gehien dauden herrialdeko eremuetako batean dago, Tunturi Lappi izeneko azpieskualdean hain zuzen ere (ikus, \"Tunturi\"). Kittil\u00e4k, guztira, 8.262,92 km\u00b2-ko azalera du; hala, eskualdeko eta Finlandiako laugarren udalerri zabalena da. Klima nagusia azpiartiko hezea da, dena den, 500-600 metro goitiko eremuetan klima polarra gailentzen da. Hala, klima mota desberdinek baldintzatuta, hazten diren landare-motak anitzak dira: lautada eta mendi magaletan taiga edo baso boreala da nagusi eta zuhaizti ohikoenak haltzadiak, izeidi gorriak, makaldiak, pinudiak, sahastiak eta urkidiak dira; mendi gailur ingurunetan, ordea, Finlandiako zuhaitzik gabeko tundra eremu bakanak daude. Azkenik, aipatzekoak dira landare-espezie desberdinak dauden inguru zingiratsu eta paduratsuak.\nLehen esan bezala Kittil\u00e4 zirkulu polar artikoa paraleloaren gainean dagoenez, gauerdiko eguzki, gau zuri eta gau polar fenomenoak urtero izaten dira. Lehenengo bietan eguzkia edo eguzkiaren argitasuna udalerriko zeruaren jabe izaten da maiatzaren 28tik uztailaren 14ra; gau polarraren garaia edota iluntasuna nagusitzen den garaia, aldiz, abenduaren 13tik 29ra izaten da. Klima nagusia azpiartikoa denez, tenperatura leunak izaten dira udaran, baina neguak hotzak eta luzeak izaten dira. Gainera, udalerria itsasaldeko korronte epeletatik urrun dagoenez, neguak are izozgarriagoak izaten dira; hain zuzen, Finlandian inoiz neurtu den tenperatura baxuena Kittil\u00e4ko Pokka herrian neurtu zen 1999. urteko urtarrilean, -51,5\u00a0\u00b0C. Hala ere, hau muturreko tenperatura baino ez zen izan, neguko eta udako tenperatura ohikoak -15\u00a0\u00b0C eta 14\u00a0\u00b0C ingurukoak baitira, hurrenez hurren. Orokorrean, elurrak udalerriko lurzorua estaltzen du urritik maiatza bitartean, gutxi gorabehera, 185 bat egunez; eta izotzak ere aintzira eta ibaien gaina hartzen du beste horrenbeste egunetan. Samiek antzinean eta gaur egun oraindik ere erabiltzen duten egutegiaren arabera, Lappiko eta udalerriko klima ulertzeko lagungarri diren zortzi garai bereizten dira: Gi\u0111\u0111ad\u00e1lvi (\"udaberri-negua\"), Gi\u0111\u0111a (\"udaberria\"), Gi\u0111\u0111ageassi (\"udaberri-uda\"), Geassi (\"uda\"), \u010cak\u010dageassi (\"udazken-uda\"), \u010cak\u010da (\"udazkena\"), \u010cak\u010dad\u00e1lvi (\"udazken-negua\") eta D\u00e1lvi (\"negua\"). Ipar argiak, azkenik, nahiko ohikoak izaten dira neguko gau ilun eta oskarbietan; irail eta martxo bitartean lau gautik hirutan izaten den fenomenoa da, urrian eta martxoan bereziki.\nKittil\u00e4 nahiko laua den arren, mendi gehien dauden herrialdeko udalerrietako bat da; besteak beste, aipatzekoak dira 1943an Junkers Ju 52 hegazkin alemaniarrak istripu lekutzat izan zuen Aakenus, 504 metroko K\u00e4tk\u00e4, Kumpu, 613 m dituen eta udalerriko sabaia den Lainio, eta eski-azpiegitura ospetsuenak dauden Levi tontorrak. Bestetik, Kiistala eta Pokka herrien artean dagoen garaiera gutxiko goragune batean, 2008. urtean, Agnico-Eagle kanadar enpresak Europa osoko urre-meatze handiena ireki zuen: Kittil\u00e4ko meatzea. Bertan, meategia 23 urtetan irekirik mantenduko duten ia bost milioi ontza urre aurkitzea espero dute. Udalerriaren ekonomia berpizteko balio izan duen meategian, gutxi gorabehera 400 bat langilek egiten du lan.\nGuztira, 718 aintzira daude udalerrian eta ur-eremua bere azalera guztiaren %\u00a02 baino ez da, 168,66 km\u00b2; hori dela eta, ur-azalera txikiena duen herrialdeko udalerrietako bat da. Kittil\u00e4ko aintzira ezagun eta nagusienak, hain zuzen ere, Kelontekem\u00e4j\u00e4rvi eta Pallas-Yll\u00e4stunturiko Parke Nazionalean dagoen Pallasj\u00e4rvi dira; ibai ospetsuenen artean, berriz, Aakenusjoki, 235 km luzeko Kitinen, Loukinen eta Enonteki\u00f6tik Rovaniemi hiribururaino doan Ounasjoki daude. Ur-eremu honetan, urtero milaka arrantzale erakartzen dituzten arrainak bizi dira, amuarrain marroiak, izokinak eta laponiako amuarrainak besteak beste.\nLurraren %\u00a010 inguru jabetza nazionala da, eta hau bi parke nazionalek eta bi eremu basatiek osatzen dute; gainontzekoa baso txiki eta jabetza pribatuak dira. Aipagarria da baso-eremua Kittil\u00e4ren lurren %\u00a090 hartzen duela (Finlandiaren batez bestekoa %\u00a072,9 da) eta gainontzeko azalera, lehen aipatutako ur-eremuak, zelai zabalek, inguru zingiratsu eta paduratsuek, eta tundra eremuek osatzen dutela.\nOndorengoak dira Kittil\u00e4ko babestutako eremuak:\nFaunari dagokienez, animalia artiko espezie gutxi batzuk eta uda partean iristen diren hegaztiez gain, ez dago animalia mota asko klima hotza dela-eta. Hain zuzen, uda partean iritsi eta zingiretako intsektuei esker bizirautea lortzen duten hegazti-motek osatzen dute talde ugariena; hala nola, aliota txikiak, arrano beltza eta belatz txikia motako harrapariak, luma dotoreko borrokalariak, elur-berdantzak, hontz gabiraiak, ipar-berdantzak, ipurzuri arruntak, istingor arruntak, kuliska pikartak, kurlinta bekaindunak, larre-buztanikarak, marikoi isatsluzeak, mendebal-txori mokomeheak, mirotz zuriak, mokoker arrunt eta papagaiak, negu-txirtak, negu-txontak, papourdinak, pinu-gailupak, siberiar eskinosoak, txirri hankalaburrak, txirritxo handiak, txoka txikiak, urre-txirri arruntak, zapelatz galtzadunak, zingira-hontzak eta zozo paparzuriak. Gainera, hamazazpi ur-hegazti espezie desberdin aurki daitezke aintziretan, haien artean, ahatebeltz arrunt eta hegazuriak, beltxarga oihulariak, izotz-ahateak, murgilari handiak, zerra txikiak, eta antzara hankagorriztak, hankahoriak, muturzuriak eta nanoak. Elur-berdantzak, elur-hontzak, eper zuriak, eskandinaviako lagopodoak, ipar-kaskabeltzak, laponiako kaskabeltzak, okil hiruhatzak, pinu-gailupak, txirri lepokodunak eta zapelatz galtzadunak, aldiz, bertako negu latzetan bizirautea lortu duten hegazti bakarrak dira, alegia, urte osoan zehar ikus daitezkeenak udalerrian.\nUgaztunen taldea, azkenik, altzeek, amerikar bisoiek, azeri gorri eta zuriek, erbinude arrunt eta zuriek, jatunek, hartz arreek, igarabek edo urtxakurrek, ipar-katamotzek, lemingek, otsoek, satitsu txikiek, tundrako otsoek, ur-ipurtatsek, ur-satitsuek, eta elur-orein etxekotu eta basatiek (basoko elur-oreinak) osatzen dute batik bat.\nHistoria.\nInguru honetara iritsi zen lehen gizarte antolatua Izotz Aroaren ondoren heldu zela uste da, iparraldeko klima leuntzen eta glaziarra urtzen hasi zen garaian; Enonteki\u00f6ko Ounasj\u00e4rvi aintziran aurkitu diren aztarnek ere hipotesi hau baieztatzen dute, finlandiar arkeologo eta historialariek 8.000 urte inguruko adina dutela defendatzen baitute. Mendeetan eratu zen kulturari Komsa edo Gorrav\u00e1rri izena ematen zaio eta Ozeano Artikoaren kostaldean ezarri zirenez batik bat, Ipar Itsasoko lehen Fonsa kulturako tribuekin harreman estua izan zutela pentsatzen da. Lurralde honen berezko biztanle diren samien jatorriak orandik ezezaguna izaten jarraitzen duen arren, badirudi tribu hauen eta beranduago (k.a. 3. milurtekoan, Harri Aroan) Eskandinaviara ekialdetik sartu ziren herri uraldarren nahasketaren emaitza direla. Hasiera batean, hauen lurraldea Ozeano Artikoan hasi eta Finlandia, Norvegia eta Suedia erdialdean bukatzen zen eta muturreko egoera klimatikoei aurre egiteko baliabideak garatu zituzten. Sami aitzindari hauek ehizatik, fruitu-bilketatik eta arrantzatik bizi ziren eta guztiz nomadak zirela pentsatzen da; horrela, ehizakiaren atzetik ibiltzen zirenez, sasoiaren arabera bizilekuz aldatzen zuten etengabe. Garai honetako (duela 3.500-3.000 urte inguru) zenbait bizi-aztarna aurkitu dira udalerrian; haien artean, ehiza-tresnak, harribitxi apaingarriak, oinarrizko margolanak eta hainbat hilobi daude.\nErdi Aroan, Moskuko Dukerri Handiaren eta Suediako Erresumaren artean ibili zen lurraldea, harik eta Behe Erdi Aroan suediarren boterea nagusitu eta hauen eragina nabarmentzen hasi zen arte. Suediar Erresumak eginiko lurralde banaketan, eskualdea antzinako Laponia probintzian ezarri zuten; Kittil\u00e4k, zehazki, Sodankyl\u00e4 elizbarrutiaren mendebaldeko zatia osatzen zuen. Kristautasuna ere suediarren eskutik hedatzen hasi zen XVI. mendean eta orduan, lehenbiziko elizak eraikitzen hasi ziren. Lurraldearen zabalera dela-eta, hainbat eliza eraiki behar izan zituzten eskualdean erlijioa egonkortzeko; aurrenekoa, Hanhimaa herrixkan eraiki zuten 1605. urtean. Kristautasunarekin batera, samiek xamanismoa alde batera uzten eta finlandiarren ohiturak bereganatzen hasi ziren. XVII. mende amaieran, egonkortasun egoera honi esker, samien elur-orein zaintzaren kultura hasi zela uste dute adituek. Kultura honek, hala ere, aurreko kutsu nomada izaten jarraitu zuen, sasoiaren arabera, abeltzainek elur-oreinak hegoalde eta iparraldeko Ozeano Artikoaren artean edukitzen baitzituzten. S\u00e1pmi iparrean bizi ziren (eta diren) samiek, haien artean kittil\u00e4rrek, bizimodu berezi horrengatik ipar sami deitura jasotzen dute.\nXVII. mende bukaeran ere Izotz Aro Txikia izan zen eta samiek hildako asko eragin zituen gosete garai luzea pairatu zuten. XVIII. mendearekin batera, aldiz, egonkortasun politikoko garai luzea eten zen eta Finlandiaren kontrola izateko Suediar eta Errusiar inperioen arteko guduak hasi ziren. Azkenik, ia ehun urteko gatazken bukaera Finlandiar Gerra izan zen eta Errusiar Inperioak herrialdea bere osotasunean bereganatzea lortu zuen finn nazionalismo jaioberriaren laguntzaz. Urteen poderioz, Finlandiako Dukerri Handiak emandako erraztasunez baliatuta, Sodankyl\u00e4tik bereizi eta udalerri propioa sortu zuten Olavi Rauhala, Vieno Suvanto eta Johan Lahti herritarrek 1854. urtean. Erakunde berri honek Kittil\u00e4 izena jaso zuen, udalerria osatzen zuten herrien artean nagusia zenaren izena hain zuzen ere. Urte haietan, hegoaldetik iparraldera etorri ziren finlandiarren kopuruak izugarri egin zuen gora eta, apurka, samiak finlandiarren ohiturak bereganatzen hasi ziren.\nErrusiaren menpe ehun urte egon ondoren, Finlandiak 1917ko Gerra Zibilean independentzia lortu zuen. Estatus aldaketa hau oraindik errotu eta egonkortu gabe zegoenean, Bigarren Mundu Gerrak eztanda egin zuen kontinente zaharrean. Herrialdeak bere independiente estatusa mantendu nahian eta SESB bere lurraldetik urruntzeko helburuarekin, Alemania naziarekin bat egin zuen. Norvegiatik iritsitako tropa alemaniarrak udalerriko herrixketan egokitu ziren eta Ozeano Artikoaren defentsa antolatzeari ekin zioten; Kittil\u00e4n, esaterako, gaur egungo aireportua eraiki zuten. Aipagarria da 1943an Aakenus mendian izan zen hegazkin istripua: Junkers Ju 52 hegazkin alemaniarrak mendiaren aurka talka egin zuen eta gertaeran hainbat ofizial hil ziren.\nFinlandia astindu zuten Neguko Gerra eta Jarraipenaren Gerraren ondoren, herrialdeak SESBekin Moskuko armistizioa izeneko bake-akordioa sinatu behar izan zuen; akordio hau gauzatzeko, finlandiarrek sobietarren baldintza nagusia onartu behar izan zuten, alegia, alemaniarrak finlandiar lurretatik botatzea. Horrela, gutxira arte soldadu nazien kide izandako finlandiarrak hauek jazartzeari ekin zioten eta bizilagun den Norvegiara, Hirugarren Reicharen herrialde satelitera, alde egitea galarazteko, soldaduak mugako udalerrietan kokatu ziren. Laponiako Gerra hasi zen. Ondorio garratzak pairatu zituen udalerriak, hala nola, Rovaniemi hirian izandako batailaren eta hiriburuaren suntsiketaren ondoren, Lothar Rendulic jeneralak Lappi probintzia suntsitzeko agindua eman zuen eta Hirugarren Reicharen gudarosteak Kittil\u00e4ko herri gehienak txikitu zituen Norvegiarako bidean. Zutik gelditu zen eraikinetako bakarretako bat eliza nagusia izan zen.\nBigarren Mundu Gerra osteko urteetan, Finlandiak ekonomikoki izugarrizko hazkuntza izan zuen eta gizarte eta politika egonkortasuna lortu zuen. Gerra osteko herrialde pobre bat izateari utzi, Gerra Hotzean neutral aldarrikatu, NBEk ezarritako isuna ordaindu eta 40 urtetan, teknologikoki munduko estatu garatu eta jakintsuena bihurtu zen, merkatuko izugarrizko botere ekonomikoarekin eta bizi maila altuarekin. Hala ere, hazkunde hori guztia ez zen horrenbestekoa izan udalerrian. Hasiera batean, industriak ez zituen bere sustraiak errotu Lappin (Kemi, Kemij\u00e4rvi eta Tornio hirietan izan ezik) eta biztanle askok ihes egin behar izan zuen Finlandiako beste hiri nagusiago batzuetara euren bizimodua hobetu nahian. 1980ko hamarkadan, baina, joera hori aldatu egin zen Kittil\u00e4n.\nAlde batetik, 1988. urtean Outokumpu erakundeak urre- eta kobre-meatze bat ireki zuen Harrilompolo aintziratik hurbil: Saattoporako meatzea. Zazpi urtean, guztira, 6.279 kilo urre eta 5.177 tona kobre erauzi zituzten. Bestetik, hamarkada hasieran Levi mendiko eski-azpiegiturak eraberritzen hasi ziren. Inbertsio horrek negu-kirolzaleak hurbilarazi zituen Kittil\u00e4ra eta hamabost urteren buruan, Sirkka herriaren ondoko azpiegiturek eraldaketa izugarria izan zuten. Gaur egun, Finlandiako negu-kirol instalazio handiena izateaz gain, urtero 600.000 bisitari inguru jasotzen ditu. Pistak berritu zirenetik, gainera, Levik herrialdeko eski-estazio onenaren lehiaketa irabazi du lau aldiz. Azaro inguruan, bestalde, Munduko Eski Alpino Kopako eslalom eski proba bat antolatzen da bertan, nazioarteko kirolari ospetsuenak biltzen dituena.\n2005. urteko maiatzean, Kittil\u00e4 zeharkatzen duen Ounas ibaiaren igoerak eraginda, izugarrizko uholdeak izan ziren udalerrian; izan ere, ibaia zubiak estali arte igo zen eta inguruko herri gehienak ur azpian esnatu ziren egunsentian. Nahiz eta uholdeek egun gutxi batzuk iraun zuten, galerak izugarriak izan ziren.\nAgnico-Eagle kanadar enpresak Europa osoko urre-meatze handiena ireki zuen udalerrian 2009ko maiatzaren 1ean: Suurikuusikkoko meatzea. Kiistala eta Pokka herrien artean dagoen meatzeak 4,4 milioi inguru ontza urre emango dituela aurreikusi da, meategia 2034. urtera arte irekirik mantenduko duen ondasuna.\nAdministrazioa.\nBanaketa.\nErrusiar Inperioaren garaian sortu zen udalerria, 1854. urtean; izan ere, Finlandiako Dukerri Handiak emandako erraztasunez baliatuta, Sodankyl\u00e4tik bereizi eta udalerri propioa sortu zuten herritarrek.\nUdalerria hain handia denez, eta nahiz eta biztanleriaren erdia baino gehiago Kittil\u00e4n kirkonkyl\u00e4 (\"Kittil\u00e4ko elizatea\") deitzen den erdigunean bizi den, erdigunetik urrun dauden herrixka asko dago; hauen artean, aipatzekoak dira Kaukonen, K\u00f6ngas eta Levi muinoaren ondoan dagoen Sirkka herriak. Herrixka gehienak, erdigunean eta hegoaldean daude, Rovaniemiko mugatik gertu eta Ounasjoki ibaiaren ertzean.\nHauek dira garrantzitsuenak:\nGarraio azpiegiturak.\nKittil\u00e4 hain handia eta soila denez, bertatik mugitzea ez da erraza autoz ez bada; ez dago iparralderaino doan trenik eta tren-geltoki hurbilenak Kolarin (50 bat km mendebaldera) eta Rovaniemin (80 bat km hegoaldera) daude. Aireportua da Helsinkitik bertara iristeko modu errazena, baina Rovaniemi Lappiko hiriburutik edota inguruko beste udalerrietatik iristeko autoa edo busa hartu beharra dago.\n Kantatie 79: Rovaniemi-Kittil\u00e4-Muonio \n Kantatie 80: Sodankyl\u00e4-Kittil\u00e4-Kolari \n Seututie 955: K\u00f6ng\u00e4s-Inari \n Seututie 956: Sirkka-Hetta (Eanodat / Enonteki\u00f6) \n Seututie 957: S\u00e4rkij\u00e4rvi (Muonio)-Raattama-Peltovuoma (Eanodat / Enonteki\u00f6) \nErrepide erabiliena Rovaniemitik Muoniora bidea egiten duen Kantatie 79 errepidea da. Guztira, 231 km-ko luzera du eta kittil\u00e4rrek hiriburura joateko duten bide eskuragarriena da; gainera, udalerriko herri garrantzitsuenetatik igarotzen da, alegia, Kaukonen, Yli-Kittil\u00e4, Levi muinoaren magalean dagoen Sirkka eta herrigunetik bertatik. Beste errepide aipagarri bat, Kantatie 80a da; honek ekialdetik mendebalderako bidea egiten du -Sodankyl\u00e4tik Kolarira- eta udalerria bitan banatzen du. Guztira, 156 km dauzka eta Tepsa, Mustavaara, Hormakumpu, Kuusajoki, Yli-Kittil\u00e4 eta herrigunetik pasatzen da; esan beharra dago, Kantatie 80a Kolariko Yll\u00e4sko eski-estaziotik igarotzen dela eta ondorioz, udalerrira eski-azpiegiturez gozatzera etortzen diren turistek askotan bide hau hartzen dutela .\nAzkenik, Kittil\u00e4 eta Sirkka herrien artean, Jarraipenaren Gerran alemaniarrek eraikitako aireportua dago, Kittil\u00e4 aireportua. Rovaniemikoaren ondoren, Lappi eskualdeko aireportu handiena da; 2010. urtean, 214.493 bidaiari igaro ziren bertatik. Aireportua urtero milaka bisitari eta negu-kirolzale erakartzen dituzten Levi eta Yll\u00e4s muinoetako eski-estazioen sarrera da, horregatik, aireportuaren sasoi oparoena negua izaten da. Urte guztian zehar Helsinkira eta Ivalora hegaldiak daude, baina neguan Amsterdamera, Birminghamera, Dublinera, D\u00fcsseldorfera, Glasgowra, Londresera, Manchesterrera, Moskura, Parisera, Tamperera, Turkura, Z\u00fcrichera eta Britainia Handiko beste hainbat hirietara ere hegaldiak eskaintzen dira. Kittil\u00e4 aireportuaz gain, Pulju eremu basatitik gertu dagoen Pokka herrixkan aerodromo ttipi bat dago .\nLevi eski-estazioa.\nLevi eski-estazioa Sirkka herritik pare bat kilometrora dagoen eski-estazioa da; zehazki, 531 metro dituen eta Levi izena duen muinoan dago, eta Lappi eskualde osoko elur-azpiegitura handienak daude bertan. Gainera, lau aldiz irabazi du Finlandiako eski-estazio onenaren lehiaketa, eta ondorioz, Eskandinavia osoko eski-estazio ospetsuenetakoa ere bada. Guztira, eski alpinoko 48 pista daude, hauetarik 15 gauez eskiatu ahal izateko argiztatuak; pista gehienak hasiberrientzako edo erdi mailako eskiatzaileentzat dira, baina adituenentzako lau pista beltz ere badaude. Jaitsiera altueneko pistatik jaisteko (325 m) Finlandian bi baino ez dauden eta azken urteotan Leviren ikur nagusi bilakatu den telekabina hartu beharra dago; pista luzeenak, aldiz, 2,5 km-ko luzera dauka. Gainera, snowboardinga praktikatzen duten zaleentzako ere azpiegitura bereziak daude, besteak beste, superpipe eta halfpipe bana. Eski-estazioaz gain, jatetxeak, bokazio-institutua, dendak eta hotelak ere daude muinoaren magalean, eta urtero erakartzen dituzten elur-zaleek udalerriaren biztanleria bikoizten, hirukoizten eta laukoizten dute sasoiaren arabera .\nAzpiegiturak urriaren erdiko astetan ireki eta ekaina bukaeran itxi ohi dira. Irekita egoten den bitartean, beste ekintza askoren artean, elur motor safariak, Lainio elurrezko eta izotzezko herrixkara bisitak, husky txakurrek gidatutako lera safariak, Ounas ibaiko arrantza eta txirrindularitza ikastaro eta lehiaketak, eremu babestuetara ibilaldiak eta piraguismo ikastaroak antolatzen dira Sirkka herrian .\nUrtero, gainera, Munduko Eski Alpino Kopako slalom eski proba bat ospatzen da azaro inguruan; 2010eko eta 2011ko txapeldunak esaterako, Reinfried Herbst eta Maria Riesch, eta Jean-Baptiste Grange eta Marlies Schild eskiatzaileak izan ziren hurrenez hurren. Aurtengo proba elur faltagatik bertan behera gelditu zen. Aipatzekoa da probak milaka zale erakartzen dituela eta udalerriko ospakizun bereziena dela .\nHezkuntza eta Osasuna.\nLehen Hezkuntzako bost eskola daude guztira udalerrian; Alakyl\u00e4n, Kaukonenen, Kittil\u00e4 herrian, Raattaman eta Sirkkan. Bigarren Hezkuntzako instutua aldiz, Kittil\u00e4 herrian baino ez dago, 1950. urtean eraikitako Kittil\u00e4n Lukio. Samiek ez daukate haien hizkuntzan ikasteko eskubiderik eta asko, Enonteki\u00f6ko eskoletara joaten dira. Levi muinoan bestalde, Levi Bokazio Institutua dago, eta bertan, turismoarekin zerikusia duten ikasketak burutzen dira .\nUdalerria Lappi Ospitale Barrutian dago eta bertako ospitale bakarra Rovaniemiko Lappiko Ospitalea da, herrigunetik 100 bat km-ra. Hala ere, Kittil\u00e4 eta Sirkka herrietan, eritasun arinagoak sendatzeko eskualde-erietxeak daude .\nHiri senidetuak.\nSenidetasun hitzarmenik ez dagoen arren, mugaz gaindiko G\u00e4llivare suediar udalerriak eta Kittil\u00e4k elkar-laguntza eta kooperazio akordioak adostu dituzte.\nUdala.\nKittil\u00e4ko eta Finlandiako gainontzeko udalerrietako udalbatzak eratzeko, lau urtero udal hauteskundeak antolatzen dira herrialdean. Gaur egun dagoen udalbatza 2012ko urriaren 28an ospatu ziren udal hauteskundeetan eratu zen.\nKittil\u00e4ko udalbatza 2008ko urriaren 26ean egin ziren udal hauteskundeetan eratu zen. Lappiko udalerri gehienen antzera, Zentroko Alderdia suertatu zen garaile eta aurreko batzarrean lortutako hamalau eserlekuak mantentzea lortu zuen. Nahiz eta ordezkari bat galdu, oposizio eraginkorrena Ezker Elkartasunarena izan zen; alderdiak bigarren indarra izaten jarraitzen du eta zortzi eserleku eta bozen %\u00a030 eskuratu zituen. Atzerago gelditu ziren Alderdi Nazionala eta ordezkari bat irabazi zuen Alderdi Sozial-Demokrata alderdi boteretsuak, hiru eta bi eserlekurekin hurrenez hurren. Aipatzekoa da Liga Berdeak ez zuela ordezkaritzarik lortu, Leviko eski-estazioaren eta, batez ere, urre-meatzearen inguruan eginiko kritiken ondorio. Hauteskundeen ostean, eratu berria zen udalbatzak Seppo Maula alkate izendatu zuen .\nHurrengo udal hauteskundeak 2012. urtean ospatuko dira, herrialdeko gainontzeko udalerrietan bezala.\nBiztanleria.\nEuropar Batasuneko herrialdeekin eta Finlandiako gainontzeko udalerriekin alderatuta, Kittil\u00e4n, 15 urte baino gutxiagoko biztanleriaren ehunekoa nahiko baxua da, %\u00a016, eta 65 urte baino gehiagokoa aldiz, altua, %\u00a017,9koa. Erlijioari dagokionez, gehienak sinesgabeak edo luteranoak dira, bereziki laestadianismo mugimendu kontserbadorekoak. Udalerriko hizkuntza ofizial bakarra finlandiera da; izan ere, biztanleria osoaren %\u00a097,8aren ama hizkuntza da. Bigarren mailako hizkuntzak iparraldean samiek hitz egiten duten ipar samiera eta suediera dira. Udalerri honetako jatorrizko biztanleak samiak dira; hala ere, XVIII. mendetik aurrera finlandiarren kopuruak izugarri egin zuen gora eta, apurka, samiek finlandiarren ohiturak bereganatu zituzten. Gaur egun, elur-orein zaintzan diharduten sami gutxi batzuk baino ez dira bizi Kittil\u00e4 iparraldean .\n6.000 biztanle pasatxo dituen udalerri hau, biztanle gehien dituen Lappiko zortzigarren udalerria da eta bere azalera handiak, Finlandia osoko biztanle dentsitate txikiena duen udalerrien artean kokatzen du. Azken hamarkadetan biztanleria mantendu egin da turismoari eta meatze berriari esker; izan ere, Lappi eskualdeko udalerri gehienetako biztanleek Rovaniemira lan bila alde egiten zuten bitartean, kittil\u00e4rrek Levi muinoak eskaintzen dien lan-etorkizunaren itxaropenez bertan gelditu dira .\nNazioartean ezagunenak diren kittil\u00e4rren artean Arto Paasilinna eleberrigilea dago; kokinkeria, komedia eta satira nobelak idazten dituen autorea dugu eta bere obrak, hogeita zazpi hizkuntza desberdinetara itzuliak izan dira. Finlandiako idazle ospetsuenetako bat da eta, batez ere, \"Erbiaren urtea\" 1975. urtean idatzitako obragatik da ezaguna. Beste artista ospetsu bat Kalervo Palsa margolaria da, bere obra probokatzaileengatik ezaguna Finlandia osoan. Azkenik, hildako beste margolari ezagun bat aipatu beharra dago, Reidar S\u00e4rest\u00f6niemi, Palsarekin batera Lappiko artista ospetsuena; Kittil\u00e4n bere museo ofiziala dago, S\u00e4rest\u00f6niemi Museoa .\nSamiak.\nUdalerria samien jatorrizko lurraldearen barruan dago, S\u00e1pmi delako lurraldean. Aspaldian, samiak baino ez ziren bizi bertan, baina XVIII. mendetik aurrera iritsitako finlandiarren kultura bereganatu eta euren kultura bereiziari uko egin zioten askok. Gaur egun, biztanleriaren %\u00a01 baino ez da talde-etniko honen parte, eta bakarrik %\u00a00,2 justuaren ama hizkuntza da ipar samiera. Finlandiako Sami Lurraldea erakundea osatzen ez duenez, bertako sami gutxiengoaren kultura ez dago legeekin eta eskubide bereziekin babestuta. Hala ere, sami hauek gehienbat iparraldean bizi direnez, Sami Lurraldea osatzen duten udalerrien mugan, bertako eskola eta elizkizunetara joateko aukera dute .\nBertako samiek ipar sami deitura jasotzen dute elur-orein zaintzari lotutako bizimoduagatik. Inarieraz edo inariko samieraz udalerriak \"Kitt\u00e2l\" izena du eta ipar samieraz aldiz, \"Gihttel\"; dena den, izendapen hauek ez dira ofizialak.\nKultura.\nArmarria.\nArmarria udalerria sortu eta ehun eta bederatzi urtera onartu zuen udalbatzak, 1963ko uztailaren 1ean (Barne Ministerioak azaroaren 26an). Einari Junttila kittil\u00e4r margolariaren artelana da eta honekin antzinako kulturak eta naturak udalerrian duten eragina irudikatu nahi izan zuen. Atzealde beltzaren, eta honen gainean dagoen zilarrezko muinoaren aurrean, mingain, hortz eta atzapar gorriak dituen jatun beltza dago. Hain zuzen, jatuna eskualde honetan oso ohikoa den ugaztuna da, eta herritarrek aspalditik larruagatik ehizatu izan duten arren, gaur egun animalia babestua da herrialde osoan. Bestalde, zilarrezko gainak udalerriko Levi tontorra irudikatzen du, azken urteotan udalerriaren motore ekonomiko nagusia bilakatu dena. Azkenik, aipatzekoa da Kittil\u00e4ko armarriaren atzealde iluna; izan ere, kolore hitsak (grisa, beltza) Lappiko udalerriko armarrien bereizgarri nagusiak dira, eskualdeko zerua irudikatzen dutenak.\nOndasun nabarmenak.\nArtearekin eta, batez ere, margolaritzarekin zerikusia duten bi museo daude udalerrian. Lehena, S\u00e4rest\u00f6niemi Museoa, XIX. mendeko egurrezko eraikin batean dagoen Reidar S\u00e4rest\u00f6niemi margolari kittil\u00e4rraren museo ofiziala da. Kaukonen eta Kittil\u00e4 herrien artean dagoen museoan, margolariaren bizimoduaren berri ematen duten hainbat obra dago. Bestalde, Einari Juntilla margolariaren galeria bat ere badago Kittil\u00e4 herrian; hemen, udalerriko armarriaren zirriborro bat eta margolariaren obra original gehiago daude erakusgai .\n6. mailako futbola: Kittil\u00e4n Palloseura taldea.\n5. mailako izotz-hockey taldea: Kittil\u00e4n Palloseura (KiPS).\nSBC Levi bandy.\nUdalerriko historiarekin zerikusia duten bi etxalde daude Kittil\u00e4 herritik hurbil. Hauetako batean, Kittil\u00e4ko Herri Museoan, mila erakusgai baino gehiago daude, haien artean, 1900eko hamarkadako etxalde eta komun bana. Gainera, bertako eraikinen aspaldiko egiturei esker, Hanhimaa, Kelontekem\u00e4, K\u00f6ng\u00e4s, Molkoj\u00e4rvi eta Tepasto herrixkak monumentu izendatuak izan ziren 1993. urtean .\nDenen artean, hauek dira udalerriko eraikin eta oroitarri ezagunenak:\nOspakizun bereziak.\nUztaila inguruan, Lappi eskualde osoan ospetsua den merkatu bat izaten da. Kittil\u00e4 herrian antolatzen den merkatu honek, Finlandiako amuarrain eta izokin handi eta preziatuenak saltzen dituen ospea dauka. Garai honetan gainera, merkatua goxotzeko asmoz, Krokotiilirock izeneko musikaldi bat ere ospatzen da, euskaraz \"Krokodilo Rock\".\nOunasjoki ibaiaren ertzean dauden Kittil\u00e4ko herrixka askotan, arrantza lehiaketak antolatzen dira uda partean; hala ere, ospetsuenetako bat, neguan ospatzen den eta arrantzale asko biltzen dituen Alakyl\u00e4ko izotz arrantza lehiaketa da .\nHala ere, ospakizun nagusia urtero Levi muinoan antolatzen den Munduko Eski Alpino Kopako slalom eski proba da. Azaro erdialdean izaten da eta milaka zale erakartzen ditu; gainera, udalerriko motore ekonomikoetako bat da, bisitariek Kittil\u00e4 eta Sirkka herriak betetzen dituztelako. 2010eko eta 2011ko txapeldunak esaterako, Reinfried Herbst eta Maria Riesch, eta Jean-Baptiste Grange eta Marlies Schild eskiatzaileak izan dira hurrenez hurren .\nAzkenik, aipatu beharra dago urtero Levin ospatzen den baloi txapelketa. Otsaila hasieran, mundu osoko lehiakideak iristen hasten dira beren globo aerostatikoetan, Kittil\u00e4n antolatzen den lehiaketa irabazteko asmoz .\nEkonomia.\nKittil\u00e4ko egitura ekonomikoaren arabera, langile gehienak zerbitzuetan egiten du lan; bai zerbitzu publikoetan, bai baso-zaintzan, bai turismoan. Gainontzekoak, nekazaritzan (egoera klimatikoak baldintzatuta) eta elur-orein zaintzan egiten du lan gehienbat. Nahiz eta Lappi iparralde osoan bezala, industria ia garatu gabe dagoen, langabetuen kopurua Lappiko udalerrietako txikienetarikoa da turismoari esker. Ez asko webgune berri bat estreinatu zuen udalerriak, Levi-Lapland izenekoa; izan ere, udalerriko diru-sarreren iturri nagusia 2007. urtean 312.000 bisitari jaso zituen Pallas-Yll\u00e4stunturi Parke Nazionala eta Levi muinoko eski azpiegiturak dira.\nLevi Lappi eskualdeko eski-estazio handiena da eta Finlandiako eski estazio onenaren lehiaketa irabazi du lau aldiz. 531 metroko muino honetan, 48 eski alpinoko pista daude, hauetarik 15 gauez argiztatuak eskiatu ahal izateko, eta herrialdeko bi telekabinetatik bat Levin dago, 325 metroko luzera duen pistatik jaisteko. Gainera, snowboardinga praktikatzen duten zaleentzako ere azpiegitura bereziak daude, superpipe eta halfpipe bana. Eski-estazioaz gain, jatetxeak, bokazio-institutua, dendak eta hotelak daude inguruan. Azpiegiturak urria erdialdean ireki eta ekaina bukaeran itxi ohi dira. Irekita egoten den bitartean, elur motor safariak, Lainio elurrezko eta izotzezko \"herrixka\"ren bisitak, husky txakurrek gidatutako lera safariak, Ounasjoki ibaiko arrantza eta txirrindularitza ikastaro eta lehiaketak, eremu babestuetara ibilaldiak eta piraguismo ikastaroak bezalako ekintzak eskaintzen dira Sirkka herrian. Azpiegitura hauek erakartzen dituzten elur-zaleek, udalerriaren biztanleria bikoizten, hirukoizten eta laukoizten dute sasoiaren arabera .\nUrtero Munduko Eski Alpino Kopako lehen slalom eski proba ospatzen da azaro inguruan. 2010eko eta 2011ko txapeldunak Reinfried Herbst eta Maria Riesch, eta Jean-Baptiste Grange eta Marlies Schild eskiatzaileak izan dira hurrenez hurren. Urtero milaka zale erakartzen ditu probak eta Kittil\u00e4ko motore ekonomikoa bilakatu da urte gutxitan .\nAzkenik, aipatzekoa da Agnico-Eagle enpresa kanadarrak, 2008. urte bukaeran, Kiistala eta Pokka herrixken artean dagoen Europa osoko urre-meatze handiena ireki zuela. Bertan, meategia 13 urtetan irekirik mantenduko duten 150.000 ontza urre aurkitzea espero dute. Udalerriaren jarduera ekonomikoa berpizteko balio izan duen urre-meatzearen inguruan, gutxi gorabehera 500 bat langile dabiltza ."}
{"id": "89974", "revid": "105290", "url": "https://eu.wikipedia.org/wiki?curid=89974", "title": "Historias del Kronen", "text": "Historias del Kronen 1994. urtean Montxo Armendarizek eginiko filma da, Jos\u00e9 \u00c1ngel Ma\u00f1asen izen bereko eleberrian oinarrituta.\nSinopsia.\nMadrilen eta 1990eko hamarkadan kokatutako pelikula, gazteen gau giroa, alkohol eta drogen gehiegizko kontsumoa jorratzen duena.\nSoinu banda.\nAustralian Blonde, Reincidentes, El Inquilino Comunista, Terrorvision eta MCD taldeek egindako abestiek osatzen dute, besteak beste, pelikularen soinu banda."}
{"id": "89975", "revid": "336", "url": "https://eu.wikipedia.org/wiki?curid=89975", "title": "Baltasar Karlos printzea nano batekin", "text": "Baltasar Karlos printzea nano batekin (gaztelaniaz \"El pr\u00edncipe Baltasar Carlos con un enano\") Diego Vel\u00e1zquez margolari espainiarrak 1631n margotutako margolan bat da. Bostongo Arte Ederren Museoan dago.\nDeskribapena.\nErretratu honetan, Baltasar Karlos Austriakoa printzea, kapitain jeneralaren jantziekin jantzita agertzen da, bere ume izaerara egokitua, baina banda, eskumako eskuan daraman bengala eta ezpatarekin.\nNanoak sagar bat eta txintxirrin bat daramatza, umeagoenak diren elementuak, Europako monarkiarik boteretsuenaren oinordekoak, jostailuen ordez, etorkizunean bere inperioko lurraldeak gobernatzeko trebatze militarra eta formazioa behar dituela aditzera ematen dutenak.\nPrintzearen posizio geldiak, eta nanoaren irudiak, adituren batzuei, Baltasar Karlos printzearen irudia koadro bat izan daitekeela pentsarazten die, bere bufoia, ikusteko itzultzen dena."}
{"id": "89976", "revid": "336", "url": "https://eu.wikipedia.org/wiki?curid=89976", "title": "Ehiztari-biltzaileak", "text": "Ehiztari-biltzaileak dira landare eta animalia jangarrietatik elikadura nagusia eskuratzen duten gizarteak, gehienetan ibiltariak direnak. Nolanahi ere, ehiztari-biltzaileen eta beste jendarte mota desberdinen arteko aldea garbi zehaztea zaila da, zeren egungo zein lehengo gizarte frankok ehiza-bilaketa eta beste estrategia batzuk (landareak edo animaliak etxekotzea) batera erabiltzen baitituzte.\nGizakien lehenengo ekonomia mota ehiztari-biltzailea izan zen. Alabaina, K.a. 8000 inguru hainbat tokitan (Mesopotamia eta Txinan) eta geroago beste toki batzuetan nekazaritza (eta geroxeago abelzaintza) sortu zen, Neolitoko Iraultza deritzon prozesuan. Sorleku horietatik emeki-emeki zabalduz joan zen gizarte horien elikadura etxekotutako animaliengan eta landareetan oinarritu arte. Hala eta guztiz ere, nekazaritza-abelzaintzaren eredua ez zen leku guzti-guztietan nagusitu, batzuetan zenbait ehiztari-biltzaile isolaturik bizi zirelako (Amazoniako zenbait triburekin gertatu den bezala), eta beste batzuetan, eredu berria iritsita eta ezagututa ere, ehiztari-biltzaileek hala nahi ez dutelako (iparraldeko Australiako hainbat aborijenekin gertatu den bezala).\nGaur egun ehiztari-biltzaile bakan batzuk (gero eta gutxiago) geratzen dira Afrikan edo Ginea Berrian."}
{"id": "89977", "revid": "1150", "url": "https://eu.wikipedia.org/wiki?curid=89977", "title": "Ehiztari-biltzaile", "text": ""}
{"id": "89978", "revid": "336", "url": "https://eu.wikipedia.org/wiki?curid=89978", "title": "Cocosko plaka", "text": "Cocosko plaka, Ozeano Barean dagoen plaka tektoniko bat da, Erdialdeko Amerikaren mendebaldeko kostaldea hartzen duena. Cocosko plaka, sorreran, Pazifikoko plakatik banatu zen, itsasoaren hondoan; zehazki, geologoek Nazca-Cocos Banaketa Sistema deitzen duten gune konplexuan. Subduzitzean, hain dentsoa ez den Karibeko plaka ekialderantz bultzatzen du. Subdukzioan, ertz nagusia gorantz berotzen da, eta bere ura gehitzen dio gaineko geruzari. Astenosferako geruzan, geruzako harkaitza urtu egiten da, magma sortzeko. Ondorioz, subdukzioaren ertzetik ipar-ekialdera, Costa Ricatik Guatemalarainoko sumendi arkua dago, bai eta iparraldean urrutirago hedatzen den eraztun sismiko bat ere, Mexikon.\nCocosko eta Karibeko plaken xehetasunak.\nIpar-ekialdeko eta ekialdeko ertzak, Ipar Amerikako plakaren, Karibeko plakaren eta Hego Amerikako plakaren azpiko subdukzioguneetako muga konbergenteak dira. Cocosko plakak, hegoaldean, Nazcako plakarekin muga dibergentea du; bai eta, mendebaldean, Pazifikoko plakarekin ere. Cocosko eta Nazcako plakak duela 23 milioi urte gorantz hautsi zen Farallongo plakaren hondarrak dira."}
{"id": "89979", "revid": "1150", "url": "https://eu.wikipedia.org/wiki?curid=89979", "title": "Britaniar Inperioa", "text": ""}
{"id": "89980", "revid": "1150", "url": "https://eu.wikipedia.org/wiki?curid=89980", "title": "Abelzaintza", "text": ""}
{"id": "89981", "revid": "96586", "url": "https://eu.wikipedia.org/wiki?curid=89981", "title": "Morena (abeslaria)", "text": "Morena (Margaret Camilleri bezala ezagutua, bere benetako izena Margerita Camilerri Fenech den arren), 1984an, Maltako Gozo uharteko Sannaten jaiotako abeslari bat da. Bere izen artistikoa, bere itxura fisikoagatik hartu zuen, eta \"Mediterranear Sumendia\" bezala ere ezagutzen da.\nMorena Eurovision jaialdian.\n2006an, Malta Song for Europen parte hartu zuen (Eurovision Kanta Txapelketan Malta ordezkatuko zuen kantuaren hautaketa), Paul Giordimainarekin batera, \"Time\" abestia kantatuz. 9. postuan amaitu zuen, 3046 bozkekin.\nBi urte beranduago, 2008an, berriz parte hartu zuen, bi abesti aurkeztuz: Casanova eta Vodka. Biak pasa ziren finalera, Casanova 5. geratu zelarik, publikoaren 3607 bozkekin eta epaimahaiaren 40kin. Vodka, berriz, garaile izan zen, publikoaren 16.979 bozkekin (%33a) eta epaimahaiaren 49rekin.\nMorenak, 2008ko Eurovision Jaialdiko bigarren finalerdian parte hartu zuen, maiatzak 22an, Belgraden, baina ez zen bi egun beranduagoko finalerako sailkatu, 14. postuan geratu baitzen, 38 punturekin."}
{"id": "89982", "revid": "512", "url": "https://eu.wikipedia.org/wiki?curid=89982", "title": "William Clark", "text": "William Clark (1770eko abuztuak 1-1838ko irailak 1), Meriwether Lewisekin, Lewis eta Clarken espedizioan joan zen esploratzaile estatubatuar bat izan zen.\nWilliam, Virginia estatuko Carolinen jaio zen 1770eko abuztuak 1ean. Bere familia, Kentucky estatuko Louisville herrira bizitzera joan zen 1786an, baina ez zuen heziketa onik izan. Bere anaia Georgek Armada Kontinentalean, hamahiru koloniek, Independentzia gerran ingelesen aurka borrokatzeko sortutako armadan izena eman ondoren, William Clark tokiko milizietan sartu zen, eta zenbait kanpainetan parte hartu zuen. 1792an, armada erregularreko teniente izendatua izan zen eta Estatu Batuetako Legioa deritzona eman zioten, Anthony Waynek zuzendua.\nClarkek, armada, 1796an utzi zuen, bere denbora gehiena, bere lagun handia zen Meriwether Lewisekin igaroz Louisvillen eta bidaian. 1803an, Lewisek, Thomas Jefferson presidentearen bultzadapean sortzen ari zen espedizioaren agintea banatzea proposatu zion, \"Corps of Discovery\" delakoa. Espedizioak hiru urte iraun zuen, eta, teknikoki, Lewisen agindupekoa zen arren, praktikan, biek ala biek espedizioaren agintea banatu zuten, Lewisen ekinaren ondorioz. Clark, nagusiki, mapen konfekzioaz, logistika eta hornikuntzen kudeaketaz eta tokiko animalia eta landareen identifikazio eta sailkapenaz arduratu zen."}
{"id": "89983", "revid": "336", "url": "https://eu.wikipedia.org/wiki?curid=89983", "title": "Armada Kontinentala", "text": "Armada Kontinentala ondoren AEBak izango zen estatuko independentziaren gerran, George Washingtonen agintepean zegoen indar armatuetako bat izan zen.\nGeorge Washington, Ameriketako Estatu Batuen Independentzia Gerran Armada Kontinentalaren Komandantea, eta, ondoren, AEBetako lehen presidentea izan zen arren, Armada Kontinentalak, 1776 baino lehen libratutako guduak ere, beste jeneral batzuek aitzinatuak izan ziren Ingalaterrarekiko independentziagatik borrokan.\nArmada Kontinentalaren guduak.\nGudu guztiak ez ziren irabaziak izan. Izan ere, horietako batzuk, erregimentuetako batzuk galdu egin zituzten."}
{"id": "89984", "revid": "6327", "url": "https://eu.wikipedia.org/wiki?curid=89984", "title": "Malvinetako Gerra", "text": ""}
{"id": "89988", "revid": "69477", "url": "https://eu.wikipedia.org/wiki?curid=89988", "title": "Maiak", "text": ""}
{"id": "89989", "revid": "1519", "url": "https://eu.wikipedia.org/wiki?curid=89989", "title": "Maia (argipena)", "text": "Maia izenak adiera hauek ditu:\n\"Der Biene Maja\" pertsonaia (Maia eta Maya idatzia segun non), euskaraz ETBk honela eman zuen:\nDeitura gisa:"}
{"id": "89991", "revid": "6327", "url": "https://eu.wikipedia.org/wiki?curid=89991", "title": "Edward Printze Beltza", "text": ""}
{"id": "89992", "revid": "1545", "url": "https://eu.wikipedia.org/wiki?curid=89992", "title": "Pascal Gaigne", "text": "Pascal Gaigne (Caen, Calvados, 1958ko ekainaren 25a) musikagile frantziarra da, zinemako soinu bandetan espezializatua.\nBizitza.\nAita eta ama bretoiak zituen, eta Normandian jaio arren, zortzi hilabete baino ez zituela utzi zuen eskualde hura. Aita ingeniaria zen eta batetik bestera bidaiatzea tokatzen zitzaion. Pascal Baionan finkatu zen lehenik eta 1985etik Donostian bizi da. Hori dela eta, jaiotzez normandiarra izanagatik, beti egon da oso lotua Euskal Herriari eta euskal musikari. Musika ikasketak Paueko Unibertsitatean eta Tolosako Kontserbatorio Nazionalean egin zituen. Gaur egun musika elektroakustikoko irakasle da bertan. Horrekin batera, informatika musikalaren inguruko ikerketa taldeetan lankide da.\nIbilbidea.\nBelaunaldi askotako euskal musikariekin lan egin du, besteak beste Imanolekin, Niko Etxartekin eta, batez ere, Amaia Zubiriarekin, azken honekin batera hiru disko kaleratu baitzituen: \"Egun argi hartan\", \"Kolorez eta ametsez\" eta \"Hamar urte euskal zineman\". Joseba Tapiarekin eta beste hainbatekin ere aritu da, eta produkzio lanetan ere badihardu.\nZenbait kantari gazteen diskoen ekoizle izan da, halaber. Musikagintzaren arlo asko lantzen ditu Pascal Gaignek. Laguntzaile, ekoizle eta moldatzaile lanetan aritzeaz gain, bere obra propioa lantzen jarraitzen du, eta horretan garrantzi handia du gaurko musikaren eta musika elektroakustikoaren alorrean egiten duen lanaz gainera zinemarako musikak. Sortu duen soinu bandarik ezagunenetakoa Victor Ericeren \"El sol del membrillo\" filmari egindakoa du, baina bereak dira, era berean, \"Cuando vuelvas a mi lado \"(Gracia Querejeta), \"El otro barrio \"(Salvador Garc\u00eda Ruiz), \"Flores de otro mundo\" (Iciar Bollain) edota \"Mensaka\" (Gustavo Salmer\u00f3n) film arrakastatsuen soinu bandak. Antzerkirako musikarik ere egin du, esate baterako Txalo konpainiaren \"Dama eta kardinala\" lanarena. 1997an, Josetxo Silguero eta Jes\u00fas Mari Garmendiarekin batera, Ensemble Aksa taldea sortu zuen, euskal musikagile gazteen lana ezagutzera emateko."}
{"id": "89993", "revid": "201", "url": "https://eu.wikipedia.org/wiki?curid=89993", "title": "Berlin-Tegelgo aireportua", "text": ""}
{"id": "89994", "revid": "336", "url": "https://eu.wikipedia.org/wiki?curid=89994", "title": "Ipar Vietnam", "text": "Ipar Vietnam, ofizialki Vietnamgo Errepublika Demokratikoa, Asiako hego-ekialdeko Estatu sozialista bat izan zen, 1945. urtean, japoniar okupazioaren pean aldarrikatua. Japoniarrak kanporatuak izan zirelarik, ordea, Frantziak bere botere koloniala aldarrikatu zuen Indotxinan, eta ondorioz, vietnamdarrek nazio askapen borrokarekin jarraitu zuten Viet Minh erakundean antolaturik, kasu honetan frantziarren aurka. Frantziar kolonialismoaren aurkako gerra, Indotxinako Gerra deitua, 1954. urtera arte luzatu zen, eta vietnamdar independentistak garile suertatu ziren, frantziar ejertzitoaren eta bere kolaboratzaile kanbodiar, laostar eta vietnamdarren aurkako gatazka honetan, Dien Bien Phuko batailan atxikitako garaipenak berebiziko garrantzia izan zuelarik. Bataila hau galdu ondoren, Frantziak Vietnamgo Errepublika Demokratikoaren independentzia aitortu zuen, eta herrialdea bitan banatu zen. Errepublika Demokratikoa iparraldean ezartzen zen bitartean, Hego Vietnam mendebaldeko interesen menpeko estatu bilakatu zen."}
{"id": "89995", "revid": "119347", "url": "https://eu.wikipedia.org/wiki?curid=89995", "title": "I quattro dell'Apocalisse", "text": "I quattro dell'Apocalisse, Lucio Fulcik 1975ean zuzendutako film bat da. Spaghetti western generoaren barnean dago, baina oso ez ohikoa spaghetti westerna da, dramatismoari garrantzia gehiago ematen baitio, generoan hain ohikoa den akzioari baino. Hala ere, film oso on bat da, non aktoreen interpretazioa funtsezkoa den.\nSinopsia.\nIstorioak, bere arreta, herri batetik kanporatuak diren eta, elkarrekin, bizitza hobe baten bila bidaian doazen lau galtzailetan jartzen du. Galtzaile horiek, karta jokalari profesional bat (Fabio Testi), emagaldu bat (Lynne Frederick), alkoholiko bat (Michael J. Pollard) eta hildakoen izpirituekin hitz-egiteko gaitasuna duela uste duen antzinako esklabo bat (Harry Baird) dira. Euren zoritxarrerako, bidean, Chaco izeneko gaizkile batekin topo egingo dute (Tomas Milian), geratzen zaien adore urria ia galaraziko diena. Baina bidaiak jarraitu egingo du horietako batzuentzat, eta euren bizitzen miseriaren erdian, oraindik itxaropenerako toki bat egongo da, taldeko emakume bakarraren haurdunaldia dela eta."}
{"id": "89996", "revid": "201", "url": "https://eu.wikipedia.org/wiki?curid=89996", "title": "Afro-Eurasia", "text": ""}
{"id": "89998", "revid": "336", "url": "https://eu.wikipedia.org/wiki?curid=89998", "title": "Kaiman uharteetako itsas hobia", "text": "Kaiman uharteetako itsas hobia, Jamaika eta Kaiman uharteen artean, Karibe itsasoaren mendebaldeko zatian, itsas ohantzean goragune dibergente bat duen faila transformanteko gune konplexu bat da.\nItsas hobia Ipar Amerikako plakaren eta Karibeko plakaren arteko muga tektonikoaren zati da. Haizeen Pasabidea deritzon itsasartetik, Sierra Maestraren hegoaldean gurutzatuz, Kuban, Guatemalaraino hedatzen da. Elementu geografikoak, lurrazalean jarraitzen du, han Motagua faila deritzo, Guatemala zeharkatzen duena eta Ozeano Barean sartzen da, non Erdialdeko Amerikako itsas hobiaren subdukzio gunearekin mozten den. Fosa hau, nahiko estua da, eta ekialde ipar-ekialdetik mendebalde hego-mendebalderanzko noranzkoan doa. Fosak, 7.686 metroko gehienezko sakonera du, Karibe itsasoko punturik sakonena delarik. Fosaren barnean, itsaspeko goragune bat dago, motelki garatzen dena iparraldetik hegoalderanzko noranzkoan, eta falla nagusiaren gainean muntatutako 420 kilometro inguruko faila baten ondorio izango litzatekeena.\nEozenoan, itsas hobiak, Kaiman uharteetako mendilerroaren sumendi arkua eta Sierra Maestrako lurralde bolkanikoa Kuban, iparraldean eratu zituen subdukzio gune bat zuen. Ipar-ekialderantz mugitzean, Karibe Plakak, Kubako mikroplakan zehar subdukzio bat jasan zuen (Sigurdsson).\nZientzia fikziozko \"The Abyss\" filma, 1989an egina, itsas hobi honen sakoneratan girotua dago."}
{"id": "89999", "revid": "336", "url": "https://eu.wikipedia.org/wiki?curid=89999", "title": "Haizearen pasaia", "text": "Haizearen pasaia () deritzona, Kuba eta Hispaniola uharteen artean dagoen itsasarte bat da. Ozeano Atlantikoa eta Karibe itsasoa lotzen ditu. Bere gehienezko zabalera, 80 kilometrokoa da, eta 1.700 metroko gehienezko sakonera du.\nBere balio estrategikoa nahiko handia da, Panamako Kanala, Sargazoen itsasoa eta AEBetako ekialdeko kostaldearekin lotzen dituen ibilbidearen erdian baitago."}
{"id": "90000", "revid": "201", "url": "https://eu.wikipedia.org/wiki?curid=90000", "title": "Unununio", "text": ""}
{"id": "90002", "revid": "201", "url": "https://eu.wikipedia.org/wiki?curid=90002", "title": "Ununilio", "text": ""}
{"id": "90005", "revid": "201", "url": "https://eu.wikipedia.org/wiki?curid=90005", "title": "Jaungoikoa", "text": ""}
{"id": "90010", "revid": "1491", "url": "https://eu.wikipedia.org/wiki?curid=90010", "title": "Emma Watson", "text": "Emma Charlotte Duerre Watson (Paris, Frantzia, 1990eko apirilaren 15a - ) Frantzian jaiotako ingeles aktore bat da. Bereziki ezagun egin zen Hermione Grangeren paperari esker, \"Harry Potter\" filmen hiru protagonistetako bat, J.K. Rowlingek idatzitako liburu ospetsuetan oinarrituak.\nBizitza.\nWatson bederatzi urte zituenean izan zen aukeratua Hermione Grangerren papera betetzeko, nahiz eta ordu arte eskolako antzerki lanetan izan aritua soilik. 2001etik 2007ra \" Harry Potter\"en bost filmetan agertu da, eta azken hiru filmetako partaidetza konfirmatua dago (azken liburua bi zatitan banatuko dute): \"Harry Potter eta Odol Nahasiko Printzea\" (2009ko uztailaren 17an estreinatu zena) eta \"Harry Potter eta Herioaren erlikiak\". Lan hauek hainbat sariren irabazia eman dizkiote, eta 10 milioi libra baino gehiagoko irabaziak.\n2007an \"Harry Potter\"etik kanpoko bi proiektu egingo zituelari buruzko berria eman zuen: Ballet Shoes eleberriaren telebista-adaptazioa eta \" The Tale of Despereaux\" izeneko animaziozko filma. \" Ballet Shoes\" 2007ko abenduaren 26an estreinatu zen (\"Boxing Day\", Erresuma Batuan) BBC Onen eskutik, 5,2 milioi ikusle izan zituena. \" The Tale of Despereaux\" 2008ko abenduaren 19an agertu zen zineetan.\nEmakumeen eskubideen alde.\nNesken hezkuntzaren alde lan egin du, Bangladesh eta Zanbia bisitatu zituen. 2014ko uztailean NB Emakumeak (\"UN Women\") erakundeko Borondate Oneko Enbaxadore izendatu zuten. Urte bereko irailean, HeForShe kanpaina jarri zuen abian, NB Emakumeak erakundearen baitan, gizonei genero berdintasunaren alde lan egiteko deia egiteko. Hitzaldi hartan, generoari buruz gogoeta egiten zortzi urterekin hasi zela aipatu zuen, \"marimaistra\" (bossy) deitu zutenean, eta 14 urterekin komunikabideetan sexualizatua izan zela. Feminismoa honela ulertzen du Watsonek: gizonek eta emakumeek eskubide eta aukera berak izatea. Horrez gain, gizonak gorrotatzeko joera gelditu beharko genukeela adierazi zuen. Hitzaldi hura eman eta 12 ordura mehatxuak jaso zituela adierazi zuen; halere, hauxe zioen: \"haien helburua nik etsitzea baldin bazen, kontrakoa lortu zuen\". 2015ean, Malala Yousafzaik Watsoni adierazi zionez, hitzaldi hura entzun ostean bere burua feministatzat hartzea erabaki zuen.\nIrailean \"NB Emakumeak\"eko Borondate Oneko Enbaxadore moduan Uruguaira joan zen emakumeek politikan parte hartzeko beharraz hitz egitera. Abenduan, \"Ms. Foudation for Women\" erakundeak 2014ko Feminista Ezagun (\"Feminist Celebrity\") izendatu zuen, sareko galdetegi baten emaitzen ondorioz. 2015ean urteroko Munduko Ekonomia Foroko (\"World Economic Forum\" delakoaren) neguko elkargunean generoen arteko berdintasunaz hitz egin zuen.\n25 urte bete eta biharamunean, munduko itzal handiena dutenak biltzen dituen \"TIME 100\" zerrendako 26.a zen.\n2016ko urtarrilean, Our Shared Shelf irakurketa-talde feminista hasi zuen. Taldearen helburua ideia feministak hedatzea eta gaiari buruzko eztabaida piztea zen. Hilabetean behin liburu bat hautatzen da eta hileko azken astean eztabaidatzen da. Lehenengo hautatu zuten liburua Gloria Steinemen Nire bizitza errepidean (\"My Life on the Road\") izan zen.\n2017ko martxoan kritikatua izan zen Vanity Fair aldizkarian argitaratutako argazki baten ondorioz; izan ere, bere bularraren zati bat ikusten zen; hipokrisia leporatu zioten. Aipatu zuenez, feminismoa ez da beste emakume bat kolpatzeko makila, baizik eta askatasuna, liberazioa eta berdintasuna; ez dakit zer lotura duten horrekin nire bularrek.\n2019ko uztailean, lanean sexu-jazarpena bizi izan dutenentzako dispositiboa martxan jartzen lagundu zuen lege-munduan emakumeak laguntzen duen Emakumeen Eskubideak (\"Rights of Women\") taldearekin batera."}
{"id": "90012", "revid": "512", "url": "https://eu.wikipedia.org/wiki?curid=90012", "title": "Challenger espazio anezkaren istripua", "text": "Challenger espazio anezkaren istripua 1986ko urtarrilaren 28an izan zen, aireratu eta handik 73 segundora suntsitu zenean. Bidaian zihoazen 7 kideak hil egin ziren. Espazio-ontzia Ozeano Atlantikoaren gainean suntsitu zen, Florida erdialdeko kostatik hurbil, goizeko 11:39tan (16:39 UTC).\nIstripua 0-eraztunetan funtzionamendu txar batengatik gertatu zen. Pieza hauek suziri bizkortuen hermetikotasuna ziurtatu behar zuten. Istripuaren aurreko gaua oso hotza izan zen eta junta hauek ez ziren behar bezala itxi eta gas isuri bat egon zen. Gas ihes honek erregaiaren gordeleku nagusia zulatu egin zuen, eta ondorioz su hartu zuen.\nChallengerren istripuaren ondoren, 32 hilabetez, ez zen hegaldi gehiagorik egon. Hurrengo bidaia Endeavour espazio-ontziarena izan zen, 1988ko irailaren 29an. Challenger istripu bat jasan zuen lehenengo espazio anezka izan zen, hala ere ez da historiako bakarra izan. Geroago, 2003an, Columbia anezkak beste istripu bat izan zuen.\nIstripu honek asko hunkitu zituen munduko pertsona ugari, batez ere estatubatuarrak, anezkan Christa Mc Auliffe lehenengo irakaslea izan zelako espaziora bidaiatu behar zuena.\nEraztunen arazoak.\n1977an egindako froga batek (ura presioan jarri) frogatu zuen fluido batek juntetatik pasa zezakeela, junten errotazioaren fenomenoagatik.\nKaurtiketa erreal batean fluidoak azelerazioarekin sortutako gasak izango ziren, eta bere zirkulazioa eraztunetan higatu ahal zen bertan zulo bat egin arte. Marshall Space Centerko ingeniari batzuk askotan ohartarazi zioten George Hardyri (azeleratzaileen diseinuen arduraduna) esanez hauen diseinua onartezina zela. Hala ere Hardyk ez zituen informe hauek Morton Thiokoli bidali eta 1980an 0-eraztunak hegaldirako prest zeudela adierazi zuen. Eraztunen higadura ikusi ondoren, ingeniariek ez zizkioten txostenak NASAri bidali prozedurak eskatzen zuen bezala, eta Morton Thiokolekin hitz egin zuten. Nahiz eta 0-eraztuna osagai kritiko bezala klasifikatuta egon Marshalleko inork ez zuen iradoki eraztunak lurrean uztea arazoa konpondu arte.\n1985ean Marshalleko ingeniariak kontzienteak izan ziren istripu arriskua zeukatela eskuetan, horregatik juntak berriz diseinatu zituzten eta altzairuzko hiru hazbete jarri zituzten hauek ez birakatzeko. Hala ere ez zuten beharrezkoa ikusi hegaldi guztiak bertan bera uztea \"arrisku onargarria\" zela zeritzotelako."}
{"id": "90013", "revid": "336", "url": "https://eu.wikipedia.org/wiki?curid=90013", "title": "2009ko 1 Formulako denboraldia", "text": ""}
{"id": "90014", "revid": "512", "url": "https://eu.wikipedia.org/wiki?curid=90014", "title": "Iru\u00f1eko gudua", "text": "Iru\u00f1eko gudua Iru\u00f1ean 1521eko maiatzaren 20an egin zuten, alde batetik espainiar armadak eta, bestetik, Nafarroakoak frantziar armadaren laguntza zutena, 1512ko espainiarrek eginiko Nafarroako konkista eta gero. Nafarroako armadak bertoko biztanleriaren altxamenduaren laguntza izan zuelako laster hartu zuen Iru\u00f1eko gaztelua eta hildako gutxi izan zituzten.\nHenrike II.ak Frantzisko I.aren laguntza lortu zuen Nafarroako Erresuma berreskuratzeko Gaztelako Erresumaren itxurazko ahulezia aprobetxatuz. Tamalez, Nafarroako errekonkista hasi zenerako bukatuta zegoen Gaztelako komuneroen gerra. 1521eko maiatzean Nafarroak altxamendu orokorra izan zuen, tartean Iru\u00f1ea bezalako beaumondarren hirietan. Barneko altxamendua babesteko Andre Foixkoak zuzendutako 12.000 oinezko (gehienak gaskoiak eta artilleria astuna zuen armadak maiatzaren 15ean Donibane Garazi konkistatu zuen. Agudo Orreaga eta Auritz ere konkistatu zituen.\nIru\u00f1eko biztanleak altxatu ziren eta Naiarako dukea eta Nafarroako erregeordea zen Antonio Manrique de Lara maiatzaren 17an Iru\u00f1etik Alfarora ihes egin zuen, baina bidean lapurreta egin zioten. Iru\u00f1ean zeuden Gaztelako Erresumako soldadu gutxi gazteluratu ziren. Soldadu hauen artean oinaztarren kapitaina zen Inazio Loiolakoa zegoen, sei ordu zirauen gotorlekua menderatzeko bonbardaketan hanketan zauritua izan zena. Erasotzaileen artean, berriz, Frantzisko Xabierkoaren anaiak ziren Miel eta Joanes zeuden, gudua eta gero hiria babestuko zutenak.\nErresuma berreskuratzeko guda ez zen latza izan: Zengarren mendian 1.000 oinaztarren aurkako gatazkan 17 hildako izan ziren; Esan beste lau ihes egiten ari ziren tropak aurkitu zutenean eta Iru\u00f1ean zaurituak baino ez. Gero, ez zituzten beaumondarren aurkako mendekuak egin.\nEspainiako Inperioak laster 30.000 laguneko armada sortu zuen, horietako asko bere zigorra askatzeko asmotan zenbiltzaten komuneroak. Andre Foixkoa jeneralak bere kokagunea sendotu baino Logro\u00f1o hartzea saiatu zuenez, nafar-gaskoiek Noaingo gudua galdu zuten eta, beraz, Nafarroako independentzia."}
{"id": "90016", "revid": "512", "url": "https://eu.wikipedia.org/wiki?curid=90016", "title": "Andr\u00e9 Foixkoa", "text": "Andr\u00e9 Foixkoa (1485-1528) Esparros edo Asparrotseko jauna eta Montforteko kondea izan zen.\nAita Joanes Foixekoa, vicomte de Lautreceko bizkondea eta Dofinerriko gobernadorea, ama Jeanne d'Aydie de Lescun, eta arreba Frantzisko I.a Frantziakoaren maitalea zen Fran\u00e7oise Foixkoa zituen.\nHenrike II.a Nafarroakoak Nafarroako Erresuma berreskuratzeko 1521eko kanpainan Gaskoniako tropak zuzendu zuen frantziar jenerala zen. Iru\u00f1ea berehala lortu ondoren, lerroak gehiegi luzatu eta zenbaki-gutxigotasunean Noaingo gudua galdu ondoren, atxilotu zuten. 1521-1526 arteko Italiar Gerretan bizia galdu zuen."}
{"id": "90017", "revid": "6327", "url": "https://eu.wikipedia.org/wiki?curid=90017", "title": "Challenger Transbordadore Espazialaren istripua", "text": ""}
{"id": "90018", "revid": "1781", "url": "https://eu.wikipedia.org/wiki?curid=90018", "title": "Beri\u00e1in", "text": ""}
{"id": "90019", "revid": "1781", "url": "https://eu.wikipedia.org/wiki?curid=90019", "title": "Bara\u00f1\u00e1in", "text": ""}
{"id": "90020", "revid": "201", "url": "https://eu.wikipedia.org/wiki?curid=90020", "title": "Urpekontzi", "text": ""}
{"id": "90022", "revid": "1781", "url": "https://eu.wikipedia.org/wiki?curid=90022", "title": "Alcontar", "text": ""}
{"id": "90023", "revid": "1781", "url": "https://eu.wikipedia.org/wiki?curid=90023", "title": "Alhama de Almeria", "text": ""}
{"id": "90024", "revid": "1781", "url": "https://eu.wikipedia.org/wiki?curid=90024", "title": "Alicun", "text": ""}
{"id": "90025", "revid": "59723", "url": "https://eu.wikipedia.org/wiki?curid=90025", "title": "Itsaspeko", "text": "Itsaspeko edo urpeko (ontzi) esaten zaio ur-azpian mugi daitekeen ontziari, hala gudan nola arlo zibilean erabiliak. XVII. mendean lehenengo modeloak egin zituzten, eta XVIII. mendean hasi ziren armadetan erabiltzen. Lehen Mundu Gudan barra-barra eraiki ziren.\nItsas azpian zein itsas gainaldean ibil daitekeen ibilgailua da. Itsaspekoa osatzen duen sistema ez da oso konplexua: andel batzuez baliatzen da ur-azpian sartzeko eta ur-azalera igotzeko. Helburuaren arabera, denbora gehiago ala gutxiago irauten dute. Batetik, gudarako prestatuek urte eta erdiz murgilduta iraun dezakete; bestetik, beste batzuek eskifaia txikia eramaten dute eta ur azpian ordu gutxi diraute. Gainazalean daudenean, andel horiek haizez beterik daude (haizeak urak baino dentsitate txikiagoa duenez, igeri egoten da), eta murgildu ahal izateko, andel horiek urez betetzen dituzte; horrela, itsaspekoa astunago bilakatu eta hondoratu egiten da. Berriz, gainazalera itzultzeko, aurkako prozesua egiten da: andel horietan aire konprimatua txertatzen da eta gorantz egiten du.\nItsaspeko zibilak.\nNormalen militarrak baina txikiagoak dira. Itsaspeko turistikoak zonalde tropikaletan edo ikuspen oneko uretan erabiltzen dira. Gehienbat\u00a015 eta 50 bitarteko bidaiari garraia ditzakete eta egunero hamar murgiltze edo gehiago egin. Diseinuari dagokionez, ikerketako itsaspekoen egituran oinarritzen dira. Bidaiariek bistez goza dezaten, leiho handiak dituzte eta sistema mekaniko garrantzitsuak kasko kanpotik daude, espazioa aurrezteko. Gehienbat, bateria elektrikoaz funtzionatzen dute eta oso motelak dira.\nBerez, itsaspekoak ur azpitik\u00a0edo gainazaletik autonomoki funtzionatzeko gai dira. Mugikortasuna mugatua dute, gehienetan leku berean egotekoak baitira: adibidez, erreskateetan, salbamenduetan edo ikerketan erabilitakoak. Horiei urpeko ontzi esaten zaie. Gehienetan, itsaspeko handiek urpeko ontzi txikiak eraman ohi dituzte operazio-zonaldera. Urpeko txiki asko zilbor-heste baten bidez lotuta daude ama-ontzi bati, elektrizitatez eta airez hornitzeko.\nBatisferak propultsio sistema falta duten itsaspekoak dira eta oso murgilketa sakonetarako erabiltzen dira. Haien arbasoa itsaspeko kamera zen. Azkenean, itsaspeko auto-propultsatuak dira, gainazalean dagoen ama ontzi baten menpekoak. Bitxikeria moduan, \"Alvin\" \"Titanic\"en hondoratua ikertzeko erabilitako batisfera izan zen.\nArlo horri dagokionez, itsaspeko txikiak kontrol urrenen bidez operatu ahal izatea garapen berria da: murgiltzeak oso sakonak direnean edo urak urpekarientzako arriskutsuak direnean erabiltzen dira.\nItsaspeko militarrak.\nEgun, itsaspeko militar gehiago daude zibilak baino. Oso erabilgarriak dira ikuspuntu militarretik, sakontasun handian\u00a0nabigatzen dutenean antzematea oso zaila delako. Haietan, diseinua oso garrantzitsua da, batetik isiltasunean mugi daitezen eta, bestetik, detektatzea saihesteko. Kontuan izan behar da soinuak uretan airean baino askoz errazago bidaiatzen duela; beraz\u00a0 soinuari arreta handia jarri behar zaio, soinua erraz detektatzen den ezaugarria delako.\nItsaspeko militarren motak.\nItsaspeko militarrak gehienetan bi taldetan banatzen dira: eraso-itsaspekoetan eta\u00a0misil balistikoekin hornitutako itsaspeko estrategikoetan. Lehenak itsasontzi etsaien kontra aritzeko diseinatuta daude; bigarrenak, leku estrategiko batetik lurreko jomugak erasotzeko. Bi itsaspeko mota horien desberdintasuna betetzen duten eginkizunean ikusten da, eraikuntzan bainoago.\nErasotzeko erabilitakoak.\nEraso-itsaspekoak bi mota orokorretan bana daitezke: nuklearrak eta diesel-elektrikoak. Nuklearrak azkarragoak eta handiagoak dira; gainera, potentzia eta autonomia handiago dute. Eginkizunaren arabera, batzuetan diesel-elektrikoak ur axaletan edo itsasbazterreko zereginetan erabiltzen dira.\nBi diseinu mota horien arteko berezitasunak saihesteko, itsas armadak hasi dira propultsio anaerobikoko ontzietako garapenarekin; diesel-elektrikoak bezalakoak dira, baina murgiltze denbora handiagoa dute.\nHainbat itsaspeko militar espezializatu garatu dira. Bigarren Mundu Gerran japoniarrek erabili zituzten haien itsaspekoak eraso hegazkinak botatzeko plataforma gisa. Alemaniarrek itsaspeko bat eraiki zuten beste ontziak hornitzeko. Itsas armada japoniarrak eta britainiarrak itsaspeko nanoak sabotajean edo espioitzan aritzeko erabiltzen zituzten.\nMisil balistikokoak.\nMisil balistikoko itsaspekoak SSBN (\"Silent Service Missile Ballistic Nuclear\") siglen bidez adierazten dira. Hiriak eta edozein leku estrategiko suntsitzeko gai diren misil balistikoak botatzen dituzte. Egun, energia nuklearrak bultzatzen ditu, autonomia eta kamuflajearen\u00a0ahalmen handiagoaz hornitzeko.\nMurgiltzea eta nabigazioa.\nItsasontzi guztiak gainazaleko itsaspekoak sartuta flotazio positiboko egoeran daude, Arkimedesen printzipioaren arabera. Modu hidrostatiko batean murgiltzeko, laguntza mekanikorik gabe, pisua eta bultzada balio bera izan behar dute. Itsaspekoen pisua kontrolatzeko lasta-deposituak dituzte.\nItsaspekoak\u00a0 murgiltzeko eta urgaineratzeko brankan eta txopan lasta-depositu nagusiak dituzte. Murgildu nahi dutenean, depositu horiek ireki eta urez betetzen dira eta urgaineratzeko, airez. Sakontasuna kontrolatzeko, murgiltzen diren heinean, edukiontzi txiki batzuk dituzte, presio handiagoa jasan dezaketenak. Ur kopurua edukiontzi horietan itsaspekoa jaitsiko den sakontasunarekin lotzeaz gain, kanpoan gertatzen diren aldaketei erantzuteko balio du. Edukiontzi horiek itsaspekoaren grabitate-zentrotik gertu kokatzen dira edo bestela itsaspekotik banatzen dira, okertzean eragina ez izateko.\nMurgiltzean,\u00a0kroskoak jasan dezakeen ur presioa materialaren arabera aldatzen da. Altzairuzko kroskoek 3 MPa jasan ditzakete eta 300 metro inguruko sakontasunean egon daitezke; titaniozkoek 10 MPa jasan ditzakete eta 1000 metro inguruko sakontasunean egon daitezke. Barruko presioa konstante mantentzen da beraz, sortzen diren presio desberdintasun handi horiek eragiten dute itsaspekoak uretan sakontasun handi batean murgiltzerakoan oreka ezegonkorra izatea. Haien joera hondora joatea edo gainazalean flotatzea da.\u00a0\nEskora kontrolatzeko itsaspekoak gordetegi batzuk dituzte brankan eta txopan.\u00a0 Bonbak ura mugiarazten du gordetegi desberdinen artean; honek eragiten du pisu banaketa aldatzea eta hori momentu bat sorrarazten du. Momentu horiek itsaspekoak bira dezala eragiten dute. Gainera, itsaspekoa mugimendu hidrostatiko baten bidez kontrola dezakegu. Honek gainazal desberdinak sortzen lortzen ditu. Gainazal hauek bira ditzakete indar hidrodinamikoak sortzeko, baina soilik abiadura handia daukagunean.\nKroskoak.\nItsaspekoen diseinua hasierako itsaspekoetan erabiltzen zenaren antzekoa da. Balearen gorputza eredu moduan hartzen zuten, modu honetan herrestatze hidrodinamikoa txikiagotzen dugu uraren azpian, baina bere portaera okerragotzen du olatuen kontra eta herrestatzea handiagotzen dugu gainazalean gaudenean.\nLehen itsaspeko militarrak propultsio sisteman zituzten mugak zirela eta; denbora gehiengoan gainazalean aritu behar ziren, urpeko abiadura normalean 18 km/h-ko baino txikiagoa zenez,ur azpian gertatzen ziren herrestatze guztiak onargarritzat hartzen ziren. Bigarren Mundu Gerraren ondoren, garapen teknologikoaren eraginez itsaspeko operazioak azkarragoak eta luzeagoak bihurtu ziren; horrez gain, aireko etsaien zainketa iraunkorragoa zenez murgilduta denbora gehiago mantendu behar ziren. Horren eraginez, berreskuratu zen \u00a0hasierako itsaspekoek zeukaten forma, horrela herrestatzeak eta soinuak desagertzeko. Itsaspeko militar modernoetan kanpoko kroskoa goma lodi berezi batez inguratuta dago edo plaka berezi batzuez, \u00a0soinua xurgatzen dutenak. Horiei plaka anekoiak esaten zaie.\nItsaspekoen goiko aldean \"bela\" izeneko dorretxo bat dago. Haren barnean periskopioak edo masta elektronikoak daudeeta radarra, irratia, arma elektronikoak eta beste sistema batzuk ere sar daitezke. Lehenago, itsaspeko askotan aginte-gela kontrol-dorrean zegoen, baina egun, kroskoaren barruan.\u00a0Gelatxo hura ez da zubiarekin nahastu behar: zubia belaren gainean dago eta gainazalean dagoen bitartean begizko behaketa egiteko erabiltzen da. Itsaspeko batzuetan, zubiaren beheko aldean beste gelatxo bat dago, leihoekin eta beira garbigailuekin egun txarretarako.\nKrosko bikoitza\nItsaspeko guztiek eta urpekari txikiek kasko bakarra dute. Itsaspeko handiek kanpoko krosko gehigarri bat edo horren zatiak izaten dituzte. Kanpoko kroskoa edo kasko arina deitzen da: ez du presio-desberdintasunik jasan behar. Haren barruan krosko sendoago bat dago, barruko presio atmosferikoaren eta itsasoko uraren presioaren desberdintasuna jasaten duena. Lehen Mundu Gerraren garaian, presioa jasateko era hobetzeko forma desberdineko bi krosko erabili ziren: presioa jasaten duen barneko bat eta beste bat nabigatzeko forma ezin hobekoarekin.\nEskifaia.\nEskifaiari dagokionez, itsaspeko nuklearrek 120 pertsona eraman ahal dituzte, nuklearrak ez direnak tripulazio erdia eraman ditzake. Itsaspekoaren barruan egoera nahiko latza eta zaila da eskifaiako kideek isolatuta lan egin behar dutelako denboraldi luzeetan zehar, bere familien kontakturik gabe. Itsaspekoak irratia isiltasunean mantentzen dute antzematea saihesteko. Itsaspeko bat operatzea arriskutsua da, nahiz eta bake garaian egon, istripu asko gertatzen zaizkielako.\nEmakumeak nahiko berandu hasi ziren itsaspekoen eskifaietan. 1995ean Norvegiako itsas armada izan zen lehenengoa armada \u00a0emakume bat itsaspeko baten kapitaina izendatzen. 1998an Australiako itsas armadak jarraitu zion. Kanada eta Espainia hurrengoak izan ziren.\nArgentina izan zen Hego Amerikako lehenengo estatua emakume bat urpekari bateko eskifaian gehitzean, Eliana Krawczy tenientea zehazki. Bitxikeria bat dakigu 2017ko azaroaren 15ean, Eliana San Juan (S-42a) itsaspekoan armen nagusia moduan lan egiten zebilenean itsaspekoa desagertu zela: 15 egun geroago, bilaketari bukaera eman zioten.\nBizi-euskarri sistema.\nPropultsio nuklearrarekin, itsaspekoak hilabeteetan murgilduta egon daitezke, itsaspeko dieselak\u00a0ez bezala. Dieselak aldizka lurperatu behar dira edo snorkela erabili bateriak kargatu ahal izateko. Itsaspeko militar moderno gehienak eskifaiarentzako oxigenoa sortzeko gai dira, uraren elektrolisiaren bitartez. Atmosfera kontrolatzeko ekipamenduak CO2a bereizteko, airetik gas hori ezabatzeko katalizagailu bat daraman iragazki bat du: tresna horren bidez, erabiltzen ez den CO2a hidrogenoarekin nahasten dute, ura lortzeko.\nUr geza lurrunketak edo alderantzizko osmosiaren bitartez lortzen da. Dutxetarako, harrasketarako, janaria prestatzeko eta garbitzeko erabiltzen da. Itsas ura komunean erabiltzen da. Ur hori (\"ur beltza\" esaten zaio), osasun-tankeetan biltegiratzen da, kanpora bota arte.\nItsaspeko moderno eta handietan, zaborra tutu batetik sartzen da, bidoi bateraino.\u00a0Tutuak (\"Trash Disposal Unit\") izena du ingelesez. Bidoi hori beteta dagoenean, burdina-lasta baten laguntzarekin ozeanoaren hondoraino erortzen uzten da."}
{"id": "90026", "revid": "1781", "url": "https://eu.wikipedia.org/wiki?curid=90026", "title": "Almocita", "text": ""}
{"id": "90027", "revid": "1340", "url": "https://eu.wikipedia.org/wiki?curid=90027", "title": "Estatu Batuetako Sari Nagusia", "text": ""}
{"id": "90028", "revid": "56334", "url": "https://eu.wikipedia.org/wiki?curid=90028", "title": "Abu Dhabiko Sari Nagusia", "text": "Abu Dhabiko Sari Nagusia Arabiar Emirerri Batuetako Abu Dhabi hirian kokatuta dagoen Yas Marina Circuit zirkuituan ospatzen den 1 Formulako lasterketa da."}
{"id": "90029", "revid": "646", "url": "https://eu.wikipedia.org/wiki?curid=90029", "title": "Argiak", "text": "Argiak Ken Zazpi taldearen 4. diskoa da 2007an Oihuka diskoetxearen zigilupean argitaratutakoa. Gor diskoetxearekin egindako 6 urteko ibilbidea bukatutzat jo zuen taldeak disko honekin, bide berriak bilatzeari ekin nahi ziolako arlo profesionalean zein musikalean.\nDisko honen abestiek aurre egiten diote maitasun-minari (\"Noizbait\", \"Olatuz olatu\", \"Bihar\"...), etsipenari (\"Itxaropena\", \"Ez nau izutzen\"...), aberri-minari (\"Nire lurrari\", \"Gernika\"...) eta bizi-goibelaldeari (\"Trenaren zain\", \"Gaueko argiak\"...). Hitzak, ohi bezala, zorrotzak, sakonak eta sarkorrak dira, taldeak berak eginak, Joseba Sarrionaindiaren bi ekarpenak izan ezik (\"Gernika\" eta \"Gaueko argiak\").\nMusikari dagokionez, disko honetako abesti gehienak melodikoak dira, \"british-pop\" eta EEBBetako pop-rockaren eragina dute, eta hasierako diskoen aldean (Atzo da bihar, Bidean...) pop estiloa rockari gailentzen zaio. Horrek ez du esan nahi -inondik inora- erritmo gutxiko abestiak direnik: \"Ez nau izutzen\", \"Itxaropena\", \"Gernika\"... gai sendo eta indartsuak dira, soinu bizikoak. Melodikoagoak \"Bihar\" edo \"Nire lurrari\". Intimistak eta samurragoak \"Olatuz olatu\" eta \"Gaueko Argiak\".\nRafa Sardina soinu-ingeniariaren itzala -talde gernikarraren musikari bizitasuna eta kalitate tekniko handia ematen diona- nabarmena da diskoan. Aurreko diskoekin alderatuta, \"Argiak\"-ek estudioko lan mardulagoa du atzean, baliabide teknikoak gazte gernikarren zerbitzura ipintzen baitira eta soinu garbia, sakona, bizia eta freskoa da horren emaitza. E\u00f1aut Elorrieta abeslariak bere ahotsa bikain modulatzen du, gai bakoitzari dagokion intentsitatea eta neurria jarriz. Esan daiteke, hitz batez, lan honekin Ken Zazpik bere gailur musikalera iristen dela, euskal pop-rockaren ezinbesteko erreferentzia bihurtuz.\nDiskoa Donostiako Elkar estudioetan grabatu zen 2007ko irailean, eta Los Angeleseko After Hours estudioetan burutu ziren nahasketa lanak, Rafa Sardina bermeotarraren zuzendaritzapean.\n2008. urtean egindako elkarrizketa batean iritzi hau eman zuten taldekoek disko honi buruz: \"Indarra, sentimendua eta mezua duen diskoa dugu. Bertan, argiari kantu egiten diogu. Gai guztiek ardatz bera dute: itxaropena. Itzalak argiak baino ugariagoak diren garai zail hauetan, \"Argiak\" diskoarekin gure ekarpen txikia egin nahi izan diogu esperantzari\""}
{"id": "90030", "revid": "58701", "url": "https://eu.wikipedia.org/wiki?curid=90030", "title": "Ignacio Allende", "text": "Ignacio Allende Untzaga (San Miguel de Allende, Guanajuato, 1769ko urtarrilaren 21a - Chihuahua, Chihuahua, 1811ko ekainaren 26a) militar mexikarra izan zen. Espainiaren aurka Mexikoko Independentzia Gerran parte hartu zuen, hainbat batailatan borrokatuz.\nDomingo Narciso de Allende Aierdi merkatari dirudun gordexolatarra eta Mar\u00eda Ana Untzaga gurasoak eduki zituen."}
{"id": "90032", "revid": "119347", "url": "https://eu.wikipedia.org/wiki?curid=90032", "title": "San Marko basilika", "text": "\"Artikulu hau Veneziako basilikari buruzkoa da; beste esanahietarako, ikus \u00abMarko\u00bb.\"\nSan Marko basilika (, venezieraz \"Bax\u00e9\u0142ega de San Marco\") Veneziako eliza katoliko garrantzitsuena eta Venetoko eragin bizantziarraren maisulana da. San Marko plazan dago, \"Fabbrica Nuova\"ren kontrako aldean.\nVeneziako Errepublikako lege batek, ordain bezala, merkatari zortedunek, negozio errentagarriak egin ondoren, San Marko edertzeko opari bat egitea ezartzen zuen. Hortik estilo eta materialen aniztasuna. Bere kalterik gabeko mosaikodun apaindurarekin, turkiarrek zuritutako Konstantinopolisko elizak eta suteek ketutako Salonikakoak baino bizantziarragoa dirudi.\nGreziar gurutze formako oinplanoa, bost kupula eta haitzurdin eta mosaikozko apaindura du.\nFatxadak, XII. mendeko urrezko mosaikoekin eta zutabeekin apaindutako mendebaldeko eragineko horma hobi sakonak ditu. San Markoren 4 zaldiek, estatuko indarra irudikatzen dute. XV. mendean, gableteak gehitu zitzaizkien goiko solairuko arkuei, baita orratzak ere, europar gotikoaren eraginez. Kupulen kanpoko forma, ez dator barnealdearekin bat, benetan direna baino handiagoak dirudite. Konstantinoplaren arpilaketarekin ordaindua izan zen.\nHistoria.\n828an hasi zen eraikitzen, Alexandriatik ekarri zen San Markoren gorpua gordetzeko. \"Dux\" delakoaren jauregiaren luzapen bezala pentsatua, hasiera batean gurutze greziarreko oinplanokoa zen, gurutzadura eta bost beso edo kupularen gaineko kupula batekin. 975eko matxinada batean erre zuten, eta XI. mendean berreraiki zuten Konstantinopolisko langileek. Berreraikuntza honen lanak, ziur aski, 1063an hasi ziren, eta tenplu berria, hamar urte geroago sagaratua izan zen. XIII. mendean, gurutzearen beheko besoa biltzen duen kupula txikiagoekin estalitako nartex bat gehitu zitzaion. XV eta XVII. mendeetan ere aldatua izan zen.\nFatxada nagusia.\nBehealdeko ordena.\nHaitzurdin eta eskulturekin apaindutako bost portada ditu. Erdikoa, XIII eta XIV. mendeetan zizelkaturiko arkibolta bikainekin. Brontzezko atea, bizantziar estilokoa da. Alboetako ateetako mosaikoek, San Markoren gorpuaren lekualdatzea kontatzen dute. Ezkerreko azkenekoan, jatorrizko basilikaren itxura irudikatzen da. Haitzurdinezko zutabeak, behe-erliebeak hilabete, bertute eta ofizioen gainean.\nGoialdeko ordena.\nGotiko loretsu veneziarrezko amaitze bat du, lau zaldien urreztaturiko kobrezko kopia ikus daitekeen terraza batekin, beharbada, K. a. IV. edo III. mendeko lan greziarra, eta veneziarrek Konstantinopolisko hipodromotik ekarri zituztenak 1204an, Laugarren Gurutzadan hiri hau konkistatu ondoren. Jatorrizkoak, Basilikaren galerian daude, tenpluaren barnealdeko lehen solairuan. Zaldi hauek, jatorrizkoak, alegia, Napoleonek eraman zituen Parisera Veneziar estatua konkistatu zuenean. Geroago, austriarren mende egon zenean, Veneziara itzuli ziren.\nXV. mendean gehitu zitzaizkion gableteak, gotiko flamigero estilokoak, eta XVII.ean fatxadako mosaiko handiak.\nErrepublika garaian, estatuak, ohorezko gonbidatuak, handik, San Marko plaza handia eta \"Piazzetta\" plaza txikia mirets zitzaten, terrazako balkoira igotzera gonbidatuz ohoratzen zituen ofizialak.\nNartexa.\nNartexa haitzurdin polikromatuz eta mosaikoz estalia dago, eta hauek, tamaina txikiko sei kupulez estaliak. XIII. mendeko mosaikoek, xehetasun ugarirekin, Itun Zaharreko eszenak irudikatzen dituzte.\nPiazzetta gaineko fatxada.\nGotiko estiloko amaiera duten bi arkupe.\nIV. mendeko bi siriar pilastra, veneziarrek XIII. mendean, Akretik ekarriak, garai hartan, Jerusalemeko erresuma gurutzatuko hiriburua zena.\nEskuinean, izkinan, Tetrarkak edo Mori deituriko porfidozko taldea, Konstantinopolisetik ekarriak eta IV. mendean eginak.\n\"Piazzetta\", plaza handienaren luzapen antzeko bat da, aintzirarantz, euren kapitelen gainean, San Markoren lehoia (lehoi txinatar batetik ateratakoa) eta hiriko lehen santu babeslea izan zen Todaro edo Teodororen estatuak atseden hartzen duten Ekialdetik ekarritako granitozko bi zutabeek mugatua.\nPlaza honetan dago \"Sansoviniar Liburutegia\" Veneziako Dukearen Jauregiaren alboarekin muga egiten duena. XVI. mendekoa da, eta bertan du, bere egoitza Bessarione kardinalak sortu zuen San Markoren Liburutegia. Hiriko liburutegirik baliotsuena da.\nPiazzetta dei Leonciniren gaineko iparraldeko fatxada.\nLau arkupe. Kapitel bizantziarrak. Erromaniko estiloko bi lehoi.\nElizpea.\nHaitzurdin gorrizko hiru lauzek adierazten dute, XII. mendean, Frederiko I.a Bizargorri enperadoreak Alexandro III.a aita santuarekin bakeak egin zituen tokia. Zutabeak bizantziarrak dira. Ateak, zilarrez inkrustaturiko brontzezkoak dira. Paradisuaren ganga, Tintorettoren diseinu bat da.\nBarnealdea.\nGoragune txiki bat du plazaren mailaren gainetik. Guztia, ekialdeko haitzurdinez, eskulturaz, brontzez, urrez, mosaikoz, zutabez eta kapitelez apaindua dago. Ez du Hagia Sofiaren argiztapenik, baina adreiluzko eraikuntza estaltzen duen apainduragatik nabarmentzen da, haitzurdin, beirazko eta urrezko mosaikoekin kupula eta gangetan. Sartu bezain pronto, eskuinean, II. mendeko porfirozko bataiarri bat eta bataiategia ikus daitezke. Aldarean, mahai bezala erabiltzen den granitozko bloke handi bat dago, Tirotik ekarria XII. mendean, hortik, tradizioaren arabera, Jesusek jendetzari hitz egin ziolarik. Hemendik, Zen kaperarekin komunikabide bat dago, Zen kardinalaren omenezko hil monumentuagatik horrela deitua.\nBasilikak hiru nabe ditu. Presbiterioa, eragin bizantziarreko ikonostasi handiagatik mugatua dago, honako estatua hauekin apaindua: Andre Maria Birjina, San Joan eta 12 apostoluak.\nErdiko nabean, portada nagusiko tinpanoaren atzealdean, Jesus, Andre Maria Birjina eta San Marko irudikatzen dituen XIII. mendeko mosaiko bat dago.\nAldare nagusiaren atzean, \"Pala d'Oro\" (\"Urrezko Pala\") dago. X. mendea eta XIV. mendearen artean eginiko bizantziar eta veneziar urregintzako lana. Erretaula hau, harribitxiekin apaindutako urre eta zilarrezko armazoietan kokaturiko esmalteekin egina izan zen."}
{"id": "90033", "revid": "10891", "url": "https://eu.wikipedia.org/wiki?curid=90033", "title": "Castor Andetxaga", "text": "Castor Andetxaga Toral (Gordexola, 1801eko maiatzaren 28a - Sopuerta, 1874ko apirilaren 28a) militar (brigadierra eta dibisio-jenerala) karlista bizkaitarra izan zen, \"Andetxagako Kontea\" titulua hartu izan zuena.\nIbilbide militarra.\n1833an Lehen Gerra Karlistan, berak zuzenduriko armadak Portugalete setiatu zuen. Baldomero Espartero liberalak zuzenduriko ejerzitoak menderatu eta herriaren gaineko setioa apurtzea lortu zuen.\nHalaber, Mercadillo (Sopuerta) eta Balmasedako batailetan borrokatu zuen, eta Bergarako besarkadaren ostean, 1839an, Santurtzira eta geroago Sodupera joan zen bizitzera.\nAzkenik, Bigarren Karlistaldian 1874ko Las Mu\u00f1ecas mendateko batailan hil egin zuten, liberalek garaitu zietelarik, eta geroago Sodupeko hilerrian lurperatu zuten."}
{"id": "90034", "revid": "10891", "url": "https://eu.wikipedia.org/wiki?curid=90034", "title": "Frantzisko Beraskola", "text": "Frantzisko Beraskola Saez de Casta\u00f1iza (1564ko otsailaren 13a-1598ko irailaren 18a) fraide frantziskotar gordexolatarra izan zen.\n1595ean Huelvan (Espainia) itsasoratu eta Florida aldera (gaur egungo Ameriketako Estatu Batuetan) joan zen misiolari, hango amerindiarrek martirioan hil zuten arte.\nGaur egun, jaioterriko pilotalekuak bere izena darama."}
{"id": "90035", "revid": "119347", "url": "https://eu.wikipedia.org/wiki?curid=90035", "title": "Juan Kasta\u00f1iza", "text": "Juan Kasta\u00f1iza Larrea (Gordexola, 1710eko irailaren 11 - 1770) militar bizkaitarra izan zen, Mexikon kapitain ibili zena. Guanajuato aldean Antonio Lanzagorta senide eta herrikidearekin elkartu zen, Karlos III.a Espainiakoa erregeak \"Kasta\u00f1izako Markesa\" titulua eman zion.\nGordexolako apaizgaitegia sortu zuen, bai eta Sandamendi auzoko San Joan elizarako aldare bat eraikiarazi ere."}
{"id": "90036", "revid": "90204", "url": "https://eu.wikipedia.org/wiki?curid=90036", "title": "Eduardo Eskartzaga", "text": "Eduardo Leopoldo Eskartzaga Solaun (Gordexola, 1884ko azaroaren 30a - \"ib.\", 1954ko urtarrilaren 4a) apaiz bizkaitarra izan zen.\nJaioterriko apaizgaitegian ikasi zuen eta Elizako postu aipagarrietara iritsi zen munduan zehar, kronologikoki, Segoviako (Espainia) Elizbarrutiko bikario nagusia, Portugaleteko Santa Maria elizako parrokoa eta Gasteizko apaiztegiko errektore 1932tik 1936ra. Espainiako Gerra Zibilean erbesteratu Parisera (Frantzia), gaixoekin ibiliz. Bigarren Mundu Gerran eta naziak Frantzian sartzean Ozeano Atlantikoa zeharkatu eta Habanako (Kuba) apaizgaitegiko erretore izatera iritsi zen. Azkenik, 1946an Euskal Herrira itzuli eta Areetako irlandarren kapilaua izan zen.\nGaur egun, jaioterriko ikastetxeak bere izena darama.\nLiburuak.\nIdatzi zituen liburuen artean \"Descripci\u00f3n Hist\u00f3rica del Valle de Gordejuela\", \"Avellaneda y las Juntas Generales de las Encartaciones\" eta \"La villa de Arceniega\" ditugu."}
{"id": "90037", "revid": "512", "url": "https://eu.wikipedia.org/wiki?curid=90037", "title": "Juan Gordexola", "text": "Juan Gordexola Palacio (1540?-1622) politikari gordexolatarra izan zen, Lope S\u00e1nchezen leinukoa.\nTenerifera (Espainia) joan zen eta bertan Medina-Sidoniako Dukearen administratzailea izan zen, irlako erregidorea izatera ere iritsiz. Bi komentu sortu zituen uharte kanariar hartan mojentzat.\n1976ko urriaren 25ean omenaldia egin zioten Tenerifen."}
{"id": "90038", "revid": "512", "url": "https://eu.wikipedia.org/wiki?curid=90038", "title": "Lope S\u00e1nchez", "text": "Lope S\u00e1nchez Gordexola jaun bizkaitarra izan zen, Salcedoko V. Jaunaren eta Aiarako IV. Jaunaren iloba eta Fortunio Sanchez de Salcedoren semea izan zen. Gue\u00f1esko Aranguti dorretxean jaioa, XIV. mendearen hasieran aitaren bidez eskuratutako lursail batzuk jaso ondoren Gordexola udalerria sortu zuen eta bertako lehen Jauna izan zen. \"Palacio\" edota Gordonaga izeneko dorretxea eta horren inguruko olak eta errotak eraiki zituen eta bertan bizi izan zen.\nGordexola herriaren eta 1310ean eraikitako Berbikizko elizaren gaineko eskumen guztiak izan zituen."}
{"id": "90039", "revid": "90204", "url": "https://eu.wikipedia.org/wiki?curid=90039", "title": "Antonio Lanzagorta", "text": "Antonio Lanzagorta Urtusaustegi (Gordexola, 1695eko maiatzaren 3a-?) militar bizkaitarra izan zen.\nUrarteko auzoan jaioa, Juan Kasta\u00f1iza militarraren koinata izan zen, Guanajuato aldean (Mexiko) berarekin batera ibili izan zena. Espainiako Errege-armadako kapitaina izan zen Mexikon bai eta Calatrava ordenako zalduna ere.\nJakingarriak.\nLanzagorta Gordexolako auzune baten izena ere bada."}
{"id": "90041", "revid": "15251", "url": "https://eu.wikipedia.org/wiki?curid=90041", "title": "Nicanor Zurikaldai", "text": "Nicanor Zurikaldai Sierralta Salcedo (Gordexola, Bizkaia, 1845 - 1919) olerkari gordexolatarra izan zen."}
{"id": "90042", "revid": "119347", "url": "https://eu.wikipedia.org/wiki?curid=90042", "title": "2009ko Nafarroako Bertsolari Txapelketa", "text": "2009ko Nafarroako Bertsolari Txapelketa Nafarroako Bertsolari Txapelketaren 38. edizioa izan zen. 2009ko urtarrilaren 31 eta martxoaren 21 bitartean ospatu zen eta Xabier Silveirak irabazi zuen. Bertan, 25 bertsolarik hartu zuten parte eta guztira 4 kanporaketa, 3 finalaurreko eta finala ospatu ziren. 2009ko edizioaren leloa \"Bidean\" izan zen. Finala martxoaren 21ean ospatu zen Elizondoko Lur Aretoan mila ikusle baino gehiagoren aurrean.\n2008ko txapelketaren txapeldunak, Julen Zelaieta Iriartek, ez zuen kanporaketetan parte hartu behar, automatikoki finalaurretarako sailkatuta baitzegoen.\nElizondoko finalean, txapelduna erabakitzeaz gain, 2009ko Euskal Herriko Bertsolari Txapelketa Nagusian Nafarroa ordezkatu zuten lau bertsolariak atera ziren: Xabier Silveira, Julio Soto, Erika Lagoma eta I\u00f1igo Olaetxea hurrenez hurren.\nParte-hartzaileak.\n25 bertsolarik hartu zuten parte.\nSaioak.\nKanporaketak.\nAuritz.\nAuritzeko kanporaketa herriko kultur etxean izan zen, 2009ko urtarrilaren 31ko 17:30etan.\nIgantzi.\nIgantziko kanporaketa Jubilatuen Elkartean ospatu zen, 2009ko otsailaren 7ko 17:30etan.\nBetelu.\nBeteluko kanporaketa Zigari Elkartean ospatu zen, 2009ko otsailaren 8ko 17:30etan.\nTafalla.\nTafallako kanporaketa Kube Aretoan ospatu zen, 2009ko otsailaren 14ko 17:30etan.\nFinalaurrekoak.\nGoizueta.\nGoizuetako saioa lehenengo finalaurrekoa da. 2009ko otsailaren 21eko 17:30etan ospatu zen Udaletxeko Ganbaran. Finalaurreko honetan 6 bertsolarik hartu zuten parte.\nAltsasu.\nAltsasuko saioa bigarren finalaurrekoa da. 2009ko otsailaren 28ko 17:30etan ospatu zen Iortia Kultur Etxean. Finalaurreko honetan 6 bertsolariek hartu zuten parte.\nAntsoain.\nAntsoaingo saioa hirugarren finalaurrekoa da. 2009ko martxoaren 7ko 17:30etan ospatu zen herriko Antzokian. Finalaurreko honetan 6 bertsolariek hartu zuten parte.\nFinala.\nElizondo.\nFinala Elizondon ospatu zen, Lur Aretoan, 2009ko martxoaren 21eko 17:00etan. Finalean 8 bertsolarik hartu zuten parte. Mila pertsonentzako lekua duen Lur Aretoa lepo bete zen eta hainbat pertsona sarrerarik gabe gelditu ziren.\nOso lehia estuko finala izan zen, Julio Sotok eta Xabier Silveirak saioa puntutan berdinduta bukatu zuten. Horrenbestez, luzapena jokatu behar izan zuten berdinketa hausteko, Xabier Silveira nagusituz. Xabier Silveirak bere Nafarroako seigarren txapela lortu zuen (1997, 2004, 2005, 2006, 2007 eta 2009).\nHorrez gain, 2009ko Euskal Herriko Bertsolari Txapelketa Nagusian parte hartzeko txartela lortu zuten lehenengo lau bertsolariek."}
{"id": "90044", "revid": "886", "url": "https://eu.wikipedia.org/wiki?curid=90044", "title": "Kittila", "text": ""}
{"id": "90045", "revid": "105290", "url": "https://eu.wikipedia.org/wiki?curid=90045", "title": "Epikondilitis", "text": "Epikondilitis laterala edo tenislariaren ukondoa gaixotasun muskular gogorra izan daiteke. Izenak berak adierazten duenez, oso lesio arrunta da tenislarien artean. Ukondoaren hezurren kanpoko aldeko tendoi eta giharretan gertatzen den lesio oso mingarria da. Muskulu eta lotailu hauen zenbait zuntz apurtzen dira, mugimendu jakin bat asko errepikatzen delako.\nTenislariaren ukondoaren bariante bat golfariaren ukondoa da; funtsean, bi lesioak berdinak dira, baina golfariarena ukondoaren barruko aldean gertatzen da, eta tenislariarena kanpoko aldean.\nKausak.\nNormalean lesio hau, besoak egunero eta gogortasun handiz erabili behar duten pertsonengan gertatzen da, arotzak, margolariak eta abarrengan.\nEpikondilitis lateralaren kausarik normalena muskulu hauetan gainkarga bat da, hau da, epikondiloari lotuta agertzen diren muskuluak gehiegi erabiltzen ditugunean. Flexioa askotan egiten badugu tentsio puntu batzuk agertuko dira ukondoaren kanpoko aldean. Tira hauek indar handiz edo oso bortizki egin badira, zuntzen haustura gogorra eman daiteke. Hau gertatzeko probabilitate handiagoa dago, kasua erorkera edo tiroi gogor bat bada.\nMedialari begira, egiten zailago eta arraroagoa dela esan behar da. Eskumuturraren pronazio eta flexio aldiberekoa ematen denean suertatzen da.\nOrokorrean mugimendu bortitz baten ondorioz ematen da baian erreumatismoak, hezueriak eta artritisak zerikusia izan dezakete\nSintomak.\nOrokorrean ukondoan hantura izango dugu eta honek min handia sor dezake. Honexegatik gauzak hartzeko eta eusteko zailtasun handiak izan ditzakegu eta besaurrean indarra galduko dugu.\nHonez gain, zenbait mugimenduk mina sortuko digute, eskuaren flexioan adibidez.\nTratamendua.\nTratamenduari begira nahiko logikoak dira guztiak. Batez ere zonalde gaixoaren inaktibitatea eskatzen da, bendak edo horrelako gauzak erabiliz. Zenbait mugimendu egitea ere komenigarria litzateke, batez ere hatzen eta eskumuturraren luzapena. Honez gain, zenbait masaje besaurrean eta zonalde lesionatuan oso lagungarriak izango dira.\nLesioa guztiz bukatuta dagoenean zenbait ariketa egin behar dira (besaurrearen luzapena, behatzen flexio eta luzapena eta abar) etorkizunean lesioak ekiditeko.\nMugimendu eta ariketez gain badago tratamendu kimikoa ere. Alde ukituan hanturaren aurkako botikak eta analgesikoak sartu daitezke."}
{"id": "90046", "revid": "2038", "url": "https://eu.wikipedia.org/wiki?curid=90046", "title": "Vietnamgo Errepublika Demokratikoa", "text": ""}
{"id": "90049", "revid": "105290", "url": "https://eu.wikipedia.org/wiki?curid=90049", "title": "NBAko seigarren jokalaririk hoberenaren saria", "text": "NBAko seigarren jokalaririk hoberenaren saria \"(\"ingelesez\", NBA Sixth Man of the Year Award)\" NBA-n titular gisa jokatzen ez duen saskibaloi-jokalaririk hoberenak jasotzen duen saria da.\nAmeriketako Estatu Batuetako (Los Angeles Lakers, Phoenix Suns, Sacramento Kings, Washington Wizards, Boston Celtics, Dallas Mavericks, Houston Rockets,\u00a0 Brooklyn Nets, New York Knicks, Philadelphia 76ers, Memphis Grizzlies, New Orleans Pelicans, San Antonio Spurs, \u00a0Chicago Bulls, Cleveland Cavaliers, Detroit Pistons, Indiana Pacers, Milwaukee Bucks, Denver Nuggets, Minnesota Timberwolves,\u00a0 Portland Trail Blazers, Oklahoma City Thunder, Utah Jazz, Atlanta Hawks, Charlotte Hornets, Miami Heat, Orlando Magic, Golden State Warriors, Los Angeles Clippers) eta Kanadako (Toronto Raptors ) frankiziek aukeratzen duten irabazlea da. Boto emaile bakoitzak lehen, bigarren eta hirugarren postuak hautatzen ditu eta bere ustez, zein izan den 6. jokalari postu honetan onena, bigarren onena eta hirugarrena. Boto emailearen lehen hautagaiari bost puntu esleitzen zaizkio, bigarrenari hiru eta hirugarrenari puntu bakarra. Seigarren jokalari onenaren saria puntu kopuru handiena eskuratzen duenari ematen zaio.\nAukeragarria izateko, jokalariak ordezkoa irtenda jokatu beharko du, titular bezala baino partida gehiagotan."}
{"id": "90051", "revid": "4380", "url": "https://eu.wikipedia.org/wiki?curid=90051", "title": "Alcala de Gurrea", "text": ""}
{"id": "90052", "revid": "105290", "url": "https://eu.wikipedia.org/wiki?curid=90052", "title": "Nartex", "text": "Nartexa, basilika erromanikoetan, gainontzeko nabeetatik banaketa finkoen bidez banatutako ataria da. Penitentziagile eta katekumeno edo bataiatu gabeentzako dena. Eredua, antzinako basilika paleokristauetatik dator.\nFatxaden kanpoaldean dagoenean, arkupe ireki bezala, exonartex edo \"kanpo nartex\" deritzo. Barnealdean bigarren nartex bat izanez gero, esonartex edo \"barne nartex\" deritzo, Istanbuleko Kora eliza bizantziarraren kasuan bezala."}
{"id": "90053", "revid": "8311", "url": "https://eu.wikipedia.org/wiki?curid=90053", "title": "Latindar gurutze", "text": "Latindar gurutzea neurri ezberdineko bi segmentuk osatzen duten gurutze bat da; bi segmentu horiek, angelu zuzenean mozten dira, eta segmenturik laburrenaren eta handienaren arteko proportzioa hiru laurdenekoa da.\nKristau tradizioko gurutzefikari erreferentzia egiten dio.\nArkitekturan, nabea eta transeptuaren intersekzioak gurutze formako oinplanoa eratzen du. Elizen kasuan, gurutze latindar formako oinplanoari erreferentzia egiten zaio, nabeak eta transeptuak luzera ezberdina dutenean. Aldiz, neurri bera baldin badute eta erdian mozten baldin badira, gurutze greziar formako oinplanoa duela esaten da. Gurutze latindarreko oinplanoa, Italiako arkitekturako tipikoa da."}
{"id": "90054", "revid": "105290", "url": "https://eu.wikipedia.org/wiki?curid=90054", "title": "Oinplano", "text": "Oinplanoa, perspektiba gabeko gorputz baten irudikapena da plano horizontal batean. Oinplanoa, proiekzio paralelo baten bidez lortzen da, plano proiektatzaile horizontalarekiko perpendikularra. Sistema diedrikoaren irudikapen nagusienetako bat da, altxaerarekin batera.\nOinplanoa eraikin, altzari, atal edo beste edozein objekturen ebaketa horizontalaren irudikapenari ere baderitzo.\nArkitekturan.\nArkitekturan, oinplanoa, proiekzio ortogonalean eta eskalan, eraikin baten maila ezberdinak irudikatzen dituen marrazki bat da, hau da, lurrean eratzen duten irudia, hau da, eraikinaren zimenduak, maila bakoitzeko harresi eta holtzen sekzio horizontala (ohi leihoen inguruan, ikusi ahal izateko) eta estalkiaren konfigurazioa.\nArkitektura elementuak planoen bidez definitzeko, ebaketa horizontal ezberdinen proiekzioak erabiltzen dira (oinplano deituak), baita bertikalak ere (luzetarako edo zabaletarako ebaketak deituak), altxaera ezberdinekin, estalkien oinplanoekin eta eraikinaren material eta ezaugarriak nabarmentzeko beharrezko xehetasunekin lagunduak."}
{"id": "90055", "revid": "688", "url": "https://eu.wikipedia.org/wiki?curid=90055", "title": "Marrazketa tekniko", "text": "Marrazketa teknikoa, gauzakiak grafikoki irudikatzeko sistema bat da, haiek aztertzea errazteko informazio nahikoa emateko, bere marrazkia egiten laguntzeko eta, ondoren, eraiki eta mantentzeko xedearekin. Baliabide informatikoen bidez, edo zuzenean, paper edo beste gai lau batzuetan eskuz egiten da.\nGauzakiak, atalak, makinak, eraikinak, hiri-planoak, etab... oinplanoan irudikatzen dira (goialdeko bista, sabaiko bista, solairu-oinplanoa, estalkia, etab...) altxaeran (aurretiko bista edo albokoa, gutxienez bat), eta sekzioetan (edo mozketa idealetan), bere neurriak, akotazioen bidez argi adieraziz. Gutxienez, bi proiekzio (gauzakiaren bistak) behar dira, gauzakiari buruzko informazio baliagarria emateko.\nMarrazketa teknikoak, zirriborro, krokis, eskema, diagrama, plano elektriko eta elektronikok, elementu mekaniko ororen irudikapenak, arkitektura eta hirigintza planoak bezalako lanak hartzen ditu, kontzeptu geometrikoen laguntzarekin ebatziak, non, matematika, euklidestar geometria, perspektiba eta eskala mota ezberdinak, etab... aplikatuz.\nMarrazkia, material ezberdin askotan egin daiteke, paper, margo-oihal edo azetato (mylar) mota ezberdinak, adibidez. Pantailan ere proiekta daiteke, monitore batean erakutsi, bere bolumenen animazio grafikoak irudikatu, etab...\nMarrazki teknikoa egiteko, gai edo tresna ezberdinak erabiltzen dira: mota ezberdineko erregelak, konpasak, arkatzak, eskuairak, kartaboia, marrazketa luma, errotuladoreak, etab... Gaur egun, nagusiki, informatika erabiltzen da, programen bidez lagundutako diseinuaren arloan (Ordenagailuz lagundutako diseinua, 3D, bektoriala, etab...) emaitza ezin hobeekin eta etengabeko hobekuntza prozesuan.\nMarrazkiak gai fisiko batean egiteko, araututako neurriko paper berezia erabiltzen da. Erabiliena, A saila da, honetako tamainarik nagusienak, milimetrotan, hauek direlarik:\nA0 - 840 x 1189\nA1 - 594 x 840\nA2 - 420 x 594\nA3 - 297 x 420\nA4 - 210 x 297\nA5 - 148 x 210\nIrudikapenak.\nMarrazketa teknikoaren perspektiba edo irudikapenik ohikoenak, honako hauek dira:"}
{"id": "90056", "revid": "58701", "url": "https://eu.wikipedia.org/wiki?curid=90056", "title": "Putreen estela", "text": "Putreen estela Mesopotamiako Aro Dinastiko Zaharreko monumentu bat da. K.a. 2450 aldean egin zen, Lagasheko errege Eannatumek Ummaren aurka lortutako garaipenaren oroitzapena egiteko. Egun Parisko Louvre museoan dago.\nHistoria.\nKisheko errege Meslimen epaiaren bidez konpondu zen Lagash eta Ummaren arteko lehen gatazka. Handik urte batzuetara, Ummako errege Akurgalek, tenplu eta kanalen eraikuntzan nabarmendu zenak, gerra berrabiarazi zuen. Orduan, estelak dioenaren arabera, Lagasheko erregearen seme Eannatumek Ummako erregea garaitu zuen. Horren ondorioz, Lagash Sumerko hiri nagusi bilakatu zen.\nKontserbatu diren txataletan Lagasheko soldaduak ilaran desfilatzen ageri dira; lurra hilotzez josirik dago, eta haien inguruan zakurrak eta putreak daude."}
{"id": "90057", "revid": "90204", "url": "https://eu.wikipedia.org/wiki?curid=90057", "title": "Akurgal", "text": "Akurgal Sumerreko Lagash herriko errege bat izan zen. K.a. XXVI. mendean bizi izan zen, Aro Dinastiko Zaharrean. Ur-Nanshe izan zen bere aurreko erregea, eta, bere oinordekoa, bere seme Eannatum izan zen.\nBere erregealdian, Lagashek, Ummaren aurkako borroka jarraitu zuen. Litekeena bezala hartzen da errege hau borrokan hil izana."}
{"id": "90058", "revid": "6327", "url": "https://eu.wikipedia.org/wiki?curid=90058", "title": "Atlantako aireportua", "text": ""}
{"id": "90059", "revid": "119347", "url": "https://eu.wikipedia.org/wiki?curid=90059", "title": "Denverko nazioarteko aireportua", "text": "Denver Nazioarteko Aireportua Denverko hiri estatubatuarrean dagoen nazioarteko aireportua da. Herrialdeko laugarren aireporturik garrantzitsuena da eta Koloradoko estatuan dago. Aireportu honetan dagoen 16R/34L pista, Ameriketako Estatu Batuetako lur-hartze pistarik luzeena da. Eremuz, Munduko bigarren aireporturik handiena da.\nHegaldiak.\nAireportuak 2 terminal ditu, baina, terminal horiek 5 guneetan banatzen dira. Ondoren aireportuak dituen nazioarteko hegaldiak azaltzen dira:"}
{"id": "90060", "revid": "105290", "url": "https://eu.wikipedia.org/wiki?curid=90060", "title": "Las Heras Etorbidea", "text": "Las Heras Jenerala Etorbidea, Buenos Aireseko etorbide bat da.\nIbilbidea.\n\"Vicente Lopez Plaza\"n abiatzen da, \"Montevideo Kalea\"n, Recoleta auzoan, Callao Etorbidea gurutzatzean, zabalago egiten da, bikoiztuz.\nPueyrredon Etorbidearekin mozten den tokian, Buenos Aireseko Unibertsitateko Ingeniaritza Fakultatea dago, hau dagoen eraikina, sekula amaitu ez zelarik.\nDiaz Koronela Etorbidearekin gurutzatzen den tokian, Las Heras Parkea dago, Espetxe Nazionala zegoen. Hor, Palermo auzoan sartzen da.\nEtorbideak, Italia Plazaraino jarraitzen du, hor, Santa Fe Etorbidearekin elkartzen delarik, non, Buenos Aireseko Zooaren sarrera eta Argentinako Landa Elkartearen egoitza aurkitzen diren.\nIzena.\nIzena, Juan Gregorio de las Heras militarraren omenez du."}
{"id": "90062", "revid": "105290", "url": "https://eu.wikipedia.org/wiki?curid=90062", "title": "Italia Plaza geltokia", "text": "Italia Plaza geltokia Buenos Aireseko metro sarearen D ibilbideko zati da. 1940ko otsailak 23an inauguratua, Santa Fe Etorbidearen eta Italia Plaza inguratzen duen galtzada zirkularraren mozketan dago, Palermo auzoan.\nGeltokitik metro gutxira, Argentinako Landa Elkartearen erakusketa eraikina, Buenos Aireseko Zooa eta Buenos Aireseko Lorategi Botanikoa daude.\n1997an, geltoki hau, monumentu historiko nazional izendatua izan zen."}
{"id": "90063", "revid": "90204", "url": "https://eu.wikipedia.org/wiki?curid=90063", "title": "Adyib", "text": "Adyib edo Andyib, Egiptoko I. dinastiako seigarren faraoia izan zen. K.a. 2867tik K.a. 2861 arte gobernatu zuen.\nErregealdia.\nManetonen epitomeetan, Miebidos deitzen da Sexto Julio Afrikanoren arabera, edo Niebais, Eusebio Zesareakoaren arabera, nork, Adyibek, 26 urteko erregealdia izan zuela dioen.\nTuringo Errege Kanonean, Mergeregpen izena jasotzen du eta 74 urteko erregealdia ematen diote. Merbiap bezala agertzen da Abidoseko Errege Zerrendan, eta Saqqarako Errege Zerrendan erregistratutako lehen erregea da, Merbiapen izenarekin. Adyib, bere Horusen izena da.\nIa egiptologo guztiek arbuiatzen dituzte zenbaki hauek, erregealdi labur baten mesedetan, erregistroetan faraoi honi buruz dauden datu urrien ondorioz. Toby Wilkinsonek, Palermoko Harriaren bere berreraikuntzan (ia Adyiben garaikdea), 10 urteko erregealdia ematen dio. Adyiben erregealdiko azkenaurreko eta azken urtea, Kairoko txatalaren III. erregistroan erregistratua dago. Egia da Adyibek Heb Sed bat egin zuela ezagutzen dela, ohi, denbora luze batez errege bezala eman arte gertatzen ez zena, baina honela justifikatzen du:\nFamilia.\nManetonek, aurreko errege izan zen Denen semea dela dio. Bere emazteetako bat Batirites edo Betrest izan zen, hurrengo faraoia izan zen Semerkheten ama, orohar, usurpatzailetzat hartzen den faraoia.\nBere aurrekoak, Denek, 30 urte baino gehiagoko erregealdi luze batez gozatu zuen, Adyib, tronuratu zenean, jada oso edadetua zela esan nahi duelarik. Dokumentu garaikideek, Egipto, ezegonkortasun politikoko eta Goi eta Behe Egiptoren arteko gatazka dinastiko garai batean gobernatu zuela iradokitzen dute. Adyib Goi Egiptotik zetorrela uste da, zehazki Abidosetik, non Merbiap bezala gogoratzen den, tinitar faraoia, Tuneryren hilobian aurkitutako Saqqarako zerrendan. Adyibek, Behe Egiptoko zenbait altxamendu kontrolatu behar izan zituen.\nPalermoko Harriak, nomaden aurkako espedizio militar bat egin zuela dio, eta zenbait hiriren sortzaile bezala aipatzen du. Sarri, bere serekha, garaiko idazkunetan ezabatua dago, honen ardura, bere ondorengo izan zen Semerkheti ematen zaiolarik, ezegonkortasun politiko garai baten zantzua izango litzatekeena.\nBere garaiko testigutzak.\nEraikuntzak.\nAdyiben garaian, bi eraikin datatuak daude, Saqqara eta Abidosen.\nIdazkunak.\nBere izena, Egiptoko toki ezberdinetan grabatua aurkitu da:"}
{"id": "90064", "revid": "1340", "url": "https://eu.wikipedia.org/wiki?curid=90064", "title": "Hiru Txiki", "text": ""}
{"id": "90065", "revid": "336", "url": "https://eu.wikipedia.org/wiki?curid=90065", "title": "Julio I.a", "text": "Julio I.a (? - 352ko apirilaren 12a), Eliza Katolikoko 35. aita santua izan zen, bere aitasantualdia, 337ko otsailak 7tik 352ko apirilak 12ra arte iraun zuelarik.\nBiografia.\nJulio I.a Mendebaldeko Erromatar Inperioan jaio zen 337ko otsailaren 7an eta Rustico izena zuen aitak. 337ko otsailak 7an, 35. aita santu egin zuten.\nArrianoekin izandako ika-mikak.\nJulio I.a arrianoekin aurrez-aurre jarri zen, haiek abdikarazitako bi kristau gotzain bere postuan berretsi zituenean. 341eko udazkenean, Julio I.ak, kontzilio batera deitu zuen eta e50 gotzain bertaratu ziren hara, arrianismoaren aurka egin eta hainbat gotzain bere tokikitik kentzeko grinan zebiltzenak kondenatzeko ideian.\nKonstantino I.a Handia hil ondoren, inperioa hiru semeen artean banatu zen. Horietako bat, Konstantino II.a, laster desagertu zen historiatik, eta beste biak geratu ziren enperadore, Konstantzio II.a Ekialdean eta Konstante Mendebaldean. Konstante katolikoa zen bitartean, Konstantzio arrianoa zen. 350ean, Konstante hil egin zuten, eta Inperioa, Konstantzioren agindupean birbateratu zen. Enperadoreak, orduan, Eliza katolikoaren aurkako jazarpen izugarri bat abiarazi zuen.\nEguberri eguna, urtarrilaren 6ren ordez, abenduaren 25ean ezarri zuen Mendebaldeko elizarentzat, Epifaniarekin batera. Data hau hartu zuen juliotar egutegiarentzako, neguko solstizioa egun horretan gertatzen baitzen; gertaera hau, Ipar Hemisferioko herri askok, bizitzaren zikloaren berrabiarazte berri baten antzera ospatzen zutelarik.\nAulki Santuko Artxibategiaren sortzailetzat hartzen da, dokumentuen kontserbazioa agindu baitzuen."}
{"id": "90066", "revid": "512", "url": "https://eu.wikipedia.org/wiki?curid=90066", "title": "Patxi Albisu", "text": "Patxi Albisu Estensoro (Lazkao, Gipuzkoa) Lazkaoko udalerriko alkate ohia da eta Eusko Alderdi Jeltzaleko kidea da. 2007an hartu zuen alkatetza eta 2011ra arte egon zen karguan.\n2011ko hauteskundeetatik Bilduk alkatetza lortu zuen gehiengo osoz."}
{"id": "90067", "revid": "105290", "url": "https://eu.wikipedia.org/wiki?curid=90067", "title": "Karibeko plaka", "text": "Karibeko plaka, 3,2 milioi kilometro karratuko hedadura duen plaka tektoniko bat da. Bere barnean, karibeko uharteez gain, Erdialdeko Amerikaren zati kontinentala (Guatemala, Belize, Honduras, El Salvador, Nikaragua, Costa Rica eta Panama) ere sartzen da, eta Karibe itsasoaren hondoa eratzen du Hego Amerikaren iparraldean. Karibeko plakak muga egiten du Ipar Amerikako plakarekin, Hego Amerikako plakarekin eta Cocosko plakarekin.\nErtzak.\nPlaka tektonikoen ertz gehienetan bezala, Karibeko plakaren mugetan, lurrikara aktibitate garrantzitsua dago, eta, tokiren batzuetan, sumendiak ere daude\nJatorria.\nBi iritzi daude Karibeko plakaren jatorriari buruz, bere banaketa, Kretazeoaren amaieran edo Paleozenoaren hasieran (duela 70-60 milioi urte) datatzen dutenak, Costa Rica-Panamako arkua eta Antilletakoa aldi berean funtzionatzen hasten direnean. Zientzialari talde baten arabera, plaka hau, Galapagoak uharteetako puntu beroan sortutako \"plateau\" bati dagokiola uste du. Beste batek, bere jatorria azaltzeko puntu beroaren beharrik ez dagoela, eta dortsal ozeaniko baten bidez edo subdukzio gune talde konplexu baten ondorioz azal daitekeela uste du."}
{"id": "90068", "revid": "119347", "url": "https://eu.wikipedia.org/wiki?curid=90068", "title": "Soufri\u00e8re Hills", "text": "Soufri\u00e8re Hills Montserrat uharteko sumendi bat da. Bere kraterretako batean, bere garaiera gailena, 915 metrokoa hartzen du. Zenbait krater dituen sumendi konposatu edo estrosumendi bat da. XX. mendean zehar aktibitate sismikoa erregistratu zen arren, eztanda egin zuen lehen aldia, 1995ean izan zen. Uharteko hiriburu den Plymouthen gainera errautsa eta lokatza geroz eta sarriago jaurtitzen zuen aktibitatearen gehikuntza baten ondorioz, bertako biztanleria ebakuatu behar izan zen. 1997an gertatu zen eztandarik garrantzitsuena, non, isuri piroklastikoek, Plymouth azpian hartu zuten. Eztanda honetan, 18 pertsona hil ziren.\nSumendia zaintzeaz arduratzen den behatoki bat dago, eta kanporatze gune bat ezarri da bere inguruan, oraindik aktibitatea erregistratzen baita."}
{"id": "90069", "revid": "336", "url": "https://eu.wikipedia.org/wiki?curid=90069", "title": "Geruza-sumendi", "text": "Geruza-sumendia, sumendi konposatua ere deitua, laba gotortu, piroklasto eta errauts bolkanikozko txandakako geruza ugariz eraturik dagoen kono formako sumendia da. Mota honetako sumendiak denbora luzean zehar eratzen dira, aldizkako erupzioen metatzeaz. Munduko sumendi garaienetako batzuk \u2013horien artean El Salvadorko Izalco, Japoniako Fuji mendia, Ekuadorko Cotopaxi eta Italiako Vesubio\u2013 horrela eratuak dira.\nGeruza-sumendietan jarduera efusiboak eta leherkorrak txandakatzen dira. Laba azidoa, silize eduki handikoa (erriolita, dazita edo andesita) eta oso likatsua izaten da. Beraz, erupzioa gertatzen denean, nahiko laster hoztu eta gotortzen da. Barneko gasen presioak laba-estalkia hautsi eta, piroklasto izeneko txatalak eratzen ditu. Honela, laba kolada eta piroklasto geruza txandakatuak dituen konoa sortzen da."}
{"id": "90070", "revid": "336", "url": "https://eu.wikipedia.org/wiki?curid=90070", "title": "Erregela graduatu", "text": "Erregela graduatua, laukiluze formako xafla mehe batek osatzen duen neurketa tresna bat da. Zentimetro edo hazbetez banatutako eskala graduatu bat du. Tresna erabilgarria da lerro zuzenak, arkatz edo bolaluma baten laguntzarekin egiteko eta zurruna, erdizurruna edo malgua izan daiteke, zur, metal, plastikoz etab... eraikia.\nBere luzera, ohi ez da metro bete baino gehiagokoa izaten. Neurri unitate ezberdineko graduazioak izaten dituzte, milimetro, zentimetro eta dezimetroak kasu, baina badaude hazbetetan edo bi neurri unitateetan graduatuak daudenak ere.\nAsko erabiltzen da, neurrien erabilerarekin zerikusia duten azterketa tekniko eta gaietan, arkitektura edo ingeniaritzan kasu.\nErregelek, erabilpen asko dituzte, neurtzeko zein marrazketa teknikoan laguntzeko balio baitute. Bulegoetan egoten direnak, plastikozkoak izaten dira, baina lantegi eta aroztegietakoak, metalezkoak izaten dira, altzairu malgu eta herdoilgaitzezkoak."}
{"id": "90071", "revid": "90523", "url": "https://eu.wikipedia.org/wiki?curid=90071", "title": "Kartaboi", "text": "Kartaboia () edo 45\u00ba-ko eskuaira eskuaira-forma duen marrazketa-tresna triangeluarra da, 90\u00b0, 60\u00b0 eta 30\u00b0-ko angeluak izaten dituena, eta marrazketa teknikoan erabiltzen dena. Neurri ezberdinetakoak izan daitezke eta eskala grafikoa dute, neurketa-tresna gisa erabili ahal izateko. Gehienetan, eskuaira edo erregela batekin erabiltzen da, lerro paraleloak, elkarzutak edo angelu ezberdinekoak marrazteko. Hainbat materialez egin daiteke, baina ohikoena eta erabilgarriena plastiko gardena da.\nKartaboia honako hauetan erabil daiteke:"}
{"id": "90072", "revid": "105290", "url": "https://eu.wikipedia.org/wiki?curid=90072", "title": "Yampupata penintsula", "text": "Yampupata penintsula Titikaka lakuko Boliviar penintsula bat da, La Pazko departamenduan dagoen Copacabana penintsularen ipar-mendebaldean dagoena. Iparraldetik Isla de la Lunarekin, eta, ipar-mendebaldetik, Isla del Solekin muga egiten du. Azken honekin, Yampupata itsasartea eratzen du. Ipar-mendebalderanzko norantzan forma luzanga du, eta, bere hedadura, 25 kilometro karratutakoa da."}
{"id": "90073", "revid": "105290", "url": "https://eu.wikipedia.org/wiki?curid=90073", "title": "Yampupata itsasartea", "text": "Yampupata itsasartea, Boliviako Yampupata penintsula eta Isla del Solen arteko Titikaka lakuaren bidezko banaketa edo elkartze bat da. 975 metroko zabalera du, eta motordun itsasontzietan erraz zeharka daiteke."}
{"id": "90075", "revid": "56334", "url": "https://eu.wikipedia.org/wiki?curid=90075", "title": "Kudur-Nahhunte III.a", "text": "Kudur Nahhunte III.a, Elamitar Inperioko eta Babiloniako errege bat izan zen. Bietan, bere aita Shutruk-Nahhunteren oinordekoa izan zen.\nBere aita Shutruk-Nahhuntek, Babilonia konkistatu zuen, Zababa-shuma-iddina erregea hil, eta, Elamera itzultzean, bere semeari eman zion Babiloniako erregetza. Enlil-nadin-akhik zuzendutako matxinada kasitar bati aurre egin behar zion K.a. 1157tik K.a. 1156 arte. Enlil garaitu eta preso hartu zuen.\nK.a. 1156 inguruan Elameko tronua heredatu zuen bere aita hil zenean, eta erresuma honi, Babilonia erantsi zion probintzia bezala. Denbora laburrez gobernatu zuen, eta, bere oinordekoa, bere anaia Silkhak-Inshushinak izan zen."}
{"id": "90080", "revid": "512", "url": "https://eu.wikipedia.org/wiki?curid=90080", "title": "Noaingo gudua", "text": "Noaingo gudua 1521eko ekainaren 30ean egin zuten eta Espainiako Inperioak eginiko Nafarroako konkistaren gudu bakarra zen. Alde batetik, nafar armadak, frantsesen laguntza zuena, eta, bestetik, inperial armadak hartu zuten parte. Nafarrek galdu ondoren, Labrit leinuaren Erresuma berreskuratzeko aukerak bukatu ziren.\nAurretikoak.\n1512an Fernando Katolikoak Nafarroako Erresuma konkistatu ondoren, 1515ean Gaztelako koroaren barruan sartu zuen. Hirutan saiatu zuten Nafarroako erregeek Erresuma berreskuratzea. 1521ean, Henrike II.a Nafarroakoa \"Zangozarra\"k Karlos V.a enperadorearen aurka hasitako Gaztelako komuneroen gerra aprobetxatu zuen, Karlos V.ak ezingo zuela aurka egin.\nHorretarako iparraldetik bidali zuen Andr\u00e9 Foixkoak zuzendutako 12.000 oinezko, 800 lantza eta 29 artilleria-piezak osatutako armada. Gainera, Iru\u00f1ea, Lizarra, Tafalla eta Tuteran hasitako altxamenduaren laguntzaz, gaztelarrak bota zituzten Nafarroatik. Maiatzaren 18an, Esako Gudu txiki baina psikologikoa borrokatu zen, nafarren garaipenaz.\nBehin Nafarroa berreskuratuta, Andre Foixkoa Logro\u00f1orako bidea hartu eta hiria setiatu zuen. Bitartean, Gaztelako Erresumak hiru armada prestatu zituen. Ekainaren 11n nafar-gaskoien erretreta hasi ekainaren 30ean Getzen aurpegia eman arte.\nGuduaren bilakaera.\nEsan bezala, gudua Getzen kokatu zen, Noain eta Iru\u00f1ea artean dagoen ordoki zabalean. Armada inperiala 30.000 lagun baino gehiagok osatua zen Gaztelako kondestablea zen I\u00f1igo Fern\u00e1ndez de Velascok eta Naiarako duke eta Nafarroako erregeordea zen Antonio Manrique de Larak zuzenduta.\nHona hemen Armada inperiala osatu zuten armada-gorputzek:\nAskotan, Gaztelako komuneroen gerraren galtzaileak errekrutatuak izan ziren.\nNafar-gaskoien armadak askoz soldadu gutxiago zituen, agian 8.000 eta 10.000 artean, eta Asparrotseko jauna zen Andre Foixkoa zuen buruzagia. Nafarrek hasi baino lehen zenbait akats izan zituzten, adibidez bidean zeuden errefortzuak ez itxarotea (Iru\u00f1ea eta ingurunetik 6.000 lagun eta Tafallatik beste 2.000).\nNafarrek aurrea hartu zuten, arratsaldean erasotuz (iturrien arabera 14:00 eta 17:30 artean), gaztelarrak ustekabean harrapatu eta hasieran zigor latza ezarriz. Nafar-gaskoien artilleriak gaztelarrak zeuden landak bipildu zituzten. Hala ere, Gaztelako Almirantearen zaldunek egoera aldatu zuten, Erreniega azkar zeharkatuz eta nafar-gaskoien hegala eta atzeguardia erasotuz. Gaztelako Erresumako oinezkoek, zaldunek hasitakoa bukatu zuten.\nGudua luzea eta odoltsua izan zen. Nafarrek amore eman zutenean, 5.000 erori baino gehiago izan zituzten eta Asparrotseko jauna zen Andr\u00e9 Foixkoa harrapatua izan zen (kronikak zioen bekokian mazo bateko kolpea hartuta, ia itsua, beaumontarren buruzagia zen Frantses Beaumontekoari ezpata errenditu ziola). Gero, Karlos I.ak askatu zuen, bahisaria ordaindu eta gero.\nPorrota eta gero, ihes egitea lortu zutenak Mikel Xabierkoa (Frantzisko Xabierkoaren anaia), Arnault Agramondekoa, Cousseranseko gotzaina, Fadrike Nafarroakoa edo Remiro Go\u00f1i ziren. Bataila honen ondorioz, Gaztelako Erresumak behin betiko konkistatu zuen Nafarroako Erresuma eta gaztelarrek, oinaztarren laguntza zutenak, laster hartu zituzten beste gotorlekuak, ia erresistentzia aurkitu gabe.\nHala ere, iheslari batzuk Nafarroa Beherean berrantolatu zuten armada txikiago bat eta Baztan-Bidasoa ibarrak, Amaiurko gaztelua eta Hondarribia berreskuratu zituzten. Laster galdu zuten berreskuratutakoa.\nGaur egun.\nJoxe Ulibarrenak 1996an ordokian dagoen muinoxkan oroigarria egin zuen batailan eroriak omentzeko. Hantxe, urtero ekainaren azkeneko igandean nafartzaleak biltzen dira, 2021ean uztail hasieran egin bazen ere, Vox espainiar alderdiak kontrako ekintza bat antolatu zuenean. "}
{"id": "90081", "revid": "1491", "url": "https://eu.wikipedia.org/wiki?curid=90081", "title": "Bertizko jaurerria", "text": "Bertizko jaurerria Nafarroa Garaiko iparraldean dagoen lur-eremu bat da, antzina jaurerri izana, eta gaur egun natura parkea dena. Bertiztar familia noblearen jabetza izan zen Erdi Arotik (gutxienez XIV. mendetik) XIX. mende arte. Izan ere, 1898an Pedro Ziga Maio eta Dorotea Fernandez iruindar senar-emazteek erosi zuten, eta hainbat berriztatze eta egokitze lan egin zituzten, garai hartako Art Nouveau estiloari jarraituz. Azkenik, 1949an, lekua Nafarroako Foru Aldundiaren esku utzi zuen hiltzean bikoteak, eta 1984an erakunde publikoek natura-parke izendatu zuten.\nNatura parkearen barruan lorategi botanikoa dago.\nEzaugarriak.\n2.040 hektarea ditu parkeak, eta Bertizaranako udalerriaren zati handi bat hartzen du. Bertako zuhaitzek oihan zabalak osatzen dituzte, eta pagoak dira nagusi, haritz eta haltzekin batera. Animaliei dagokienez, orkatz, basurde eta orein ugari bizi dira ingurune hartan.\nPagadi, txilardi eta iralekuetan basurdeak, oreinak, orkatzak eta basakatuak ere bizi dira. Erreketako ur fresko eta garbietan, berriz, desman piriniotarra, hau da, ugaztun txiki intsektujalea. Erreka bazterretan, Soldanellavillosa hazten da, hots, lurrari begira dauden lore moreetako landarea.\nAbeltzaintza mendeetan izan da Bertizko aprobetxamendu nagusietako bat, baina bestelakoak ere izan dira: zura, ehiza, arrantza, eta egur-ikatza nahiz karea edo kisua egitea, kareharriak erabiliz.\nSarreran berean, Libanoko zedro handi batek ematen dio ongietorria jendeari; monumentu natural izendatua dago. Naturaren Interpretazio Zentroa lorategi barneko Tenientetxea baserrian dago kokatua, Nafarroa osoko ekipamendurik osoenaz dago hornitua, erabilera publikoari, sentsibilizazioari eta ingurumeneko hezkuntzari dagokienez.\nZiga-Fernandez senar-emazteek hainbat gauza eraikiarazi zituzten, besteak beste: antzinako jaurerria berregin zuten, gaur egun Baztan ibaiaren gainetik doan sarbidea eta zubia egin zuten, eta gaur egungo lorategian iturriak, urmaelak, pergolak, otorduetarako estalpeak, behatoki bat eta basilika bat eraiki zituzten. Gerora, 11 kilometroko pista egin zuten Aizkolegiko gailurreraino, eta han jauregi modernista bat eraiki zuten, gaur egun ondo ez dagoena.\nIbilbideak.\nMilaka bisitari bisitatzen dituzte urtero lorategi historiko-artistikoa eta Parke Naturala. Parkea ezagutzeko 6 bidexka daude seinaleztatuta"}
{"id": "90083", "revid": "9412398", "url": "https://eu.wikipedia.org/wiki?curid=90083", "title": "Hondarribiko setioa", "text": "Hondarribiko setioa Nafarroako Erresuma independentea berrezartzeko hirugarren saiakerak porrot egin ondoren gertatu zen. Nafar-gaskoien armada Hondarribia hartu eta bertan gotortu zen 1521eko urritik, eta Karlos V.aren indarrak hiribildua beren eskuetan hartzen saiatu ziren. 1523ko uztailetik, setioa jarri zioten.\nEgoera.\nXVI. mendeko Hondarribia egun baino handiagoa zen izan ere ia Irun guztia eta Hendaia eta Behobia zatiak barnean zituen. Hiribildua eta gotorlekua muino batean zegoen, harresiz, mendi eta itsasoz inguratuak Bidasoaren bokalean.\nMugan izateagatik ez ezik bere ezaugarri orografikoengatik ere Karlos V.ak eta Frantzisko I.a Frantziakoak bereganatu nahi zuten hiribildua. Hori zel eta, errege biek ordezkari hautatu zituzten Hondarribia eta Hendaia artean zeuden uretan mugak jartzeko, lehen hitzarmenen bidez egina.\n1512an, Gaztela eta Aragoiko Erresumak Nafarroako Erresuma konkistatu eta geroko lehendabiziko saiakera egin zuten. Piarres Nafarroakoak 2.000 lagun zuzendu zituen Lautrec eta Borboi armada batean baina Luis de la Cuevak buru egin zuen. Beste saiakera bat eragozteko, azaroan Behobian beste gotorleku bat eraikitzea erabaki zen, Hondarribiko gotorlekua laguntzeko.\n1517an Espainia eta Frantziak legez finkatu zituzten eskualdeko mugak, bertokoak banatuak izanik.\nNafar-frantsesen okupazioa.\n1521eko urriaren hasieran Bonniveteko jauna zen Guillaume Gouffier almirante frantziarrak Behobiako gaztelua hartu zuen, ia ez zen eroriak izan gaztelarrek aurka egin ez zutelako. Berehala, urriaren 6an Hondarribiko gaztelua setiatu eta hamabi egun geroago hartu zuten, nafar-gaskoien armadaren hiru erasoan ia 1.000 hildakoak izanik. Bertako alkaidea zen Diego de Verak urriaren 18an amore eman zuen.\nBonniveteko jaunak 3.000 laguneko garnizioa utzi zuen, horietatik 2.000 gaskoi eta 1.000 nafar. Ludeko jauna zen Jacques Daillon alkaidea zen \"Nafarroako erregearen izenean\". Horrexegatik Nafarroako Erresumako bandera setio osoan zehar dantzatzen ari zen, nahiz eta frantsesek bere bandera jaso nahi.\nKarlos V.a enperadoreak Henrike VIII.a Ingalaterrakoaren arbitraje eskatu zuen Frantzisko I.a Frantziakoari hiribildua eskatzeko. Nafarrek hizketaldiak ezagutu ondoren, garnizioa aldatu zuten.\nGotorlekuaren setioa.\nLehen jada kargua jardun bazuen ere, Beltr\u00e1n de la Cueva, 1522ko maiatzaren 23an, Gipuzkoako kapitain jeneral berri bihurtu zen. Laster 3.000 eta 4.000 soldadu berriak lortu zituen: alemaniar \"landsknecht\"ak, gaztelarrak, nafarrak, aragoiarrak, bizkaitarrak, errioxarrak eta arabarrak.\nBehobiako gaztelua defenditzeko zaila zenez, nafar-gaskoiek uztea erabaki zuten. Kanoiak, armak eta elikagaiak handik eramanak ziren. Gero, harresiak suntsitzeko lehergaiak jarri bazituzten ere, Otxoa Sanz Asuakoa kapitainak zuzendutako tropa gaztelarrak metxa amatatu eta gaztelua hartu zuen.\nEgun bi geroago San Martzialeko gudua gertatu zen.\n1522ko uztailean, gotorlekua gosez errenditzea erabaki zuten. Hamar hilabete hornitua izan gabe, gosez hiltzen hasi ziren defendatzaileak. Frantzia eta Nafarroako tropak laguntzeko ailegatu eta, Bidasoa zeharkatu ondoren, gaztelarrei ihes egitea eragin zieten. Gotorlekua berriro hornitu eta garnizioaz aldatu zenez, Beltr\u00e1n de la Cueva kargutik kendu zuen erregeak. Ordezkaria Gaztelako kondestablea zen I\u00f1igo Fern\u00e1ndez de Velasco zen.\nFrantsesek itsasoa kontrolatzen zutenez, gotorlekua hornitzeari ekin zioten.\n1523 eta 1524 arteko neguan Karlos V.ak Frantzisko I.a Frantziakoaren aurkako kanpaina antolatu zuen, Tolosa, Nafarroa Beherea, Baiona eta Hondarribia kontrolatu nahi zuena. Kanpainak 24 egunetan kale egin zuen, desertzio eta gaixotasunak jota armadaren lauren bat galdu zuelako. Gainontzeko tropak berriz elkartu eta Hondarribiko setioan zegoen armadari lagundu zion.\nOtsailaren 2an gotorlekua bonbardatzeari ekin zioten eta laster hasi ziren amore emateko negoziaketak. Otsailaren 27an frantziarrek gaztelua utzi zuten. Nafarrak eta biarnesak baino ez ziren geratu Hondarribian, horietatik nagusiena Petri Nafarroakoa Erresumako mariskala izanik. 1524ko otsailaren 29an, Karlos V.a enperadoreak berari aurka egindako nafarren barkamen partziala agindu zuen, berari leialtasuna zin egin eta haien posizio politikoaren \"errua\" onartzen bazuten; aukera hori eskaini zitzaion Petri III.a Nafarroako mariskalari ere, artean Hondarribian zegoela, baita Hondarribiko beste setiatu batzuei ere. Apirilaren 29an errenditu ziren."}
{"id": "90084", "revid": "2048", "url": "https://eu.wikipedia.org/wiki?curid=90084", "title": "Petri II.a (Nafarroako mariskala)", "text": "Petri II.a (?, 1454 - Simancas, 1522ko azaroaren 24a) nafar militarra eta Nafarroako Erresumako 7. mariskala izan zen. Nafarroako konkistan Nafarroako armadaren eta agaramontarren buruzagia izan zen.\nGaztelako Erresumak Nafarroako Erresuma okupatu ondoren, nafarrek Erresuma berreskuratzeko egin zituzten bi saiakeretan Petri izan zen buruzagia. 1516an, mariskala Izaban barrena Nafarroa Garaian sartu zen, 6.000 soldadurekin. Erronkariko ibarrean 120 erronkariar gehitu zitzaizkion. Aldiz, Pirinioetan bertan Crist\u00f3bal Villalbak zuzendutako gaztelar armadak nafarrak menderatu zituen. Petri atxilotu eta Atienzako gotorlekuan sartu zuten preso.\n1518an Atienzatik Simancasera eraman zuten; han egin zion uko, 1520an, Karlos Habsburgokoari leialtasuna zin emateari askatasunaren truk, irmotasun osoz, \u00abLabriteko Joan eta Nafarroako erregina Katalina Andreari, eta bere aberriari\u00bb zin egina zegoelako. 1522ko azaroaren 24an, semea Hondarribiko setioan zegoela, sastatua aurkitu zuten. Iturri ofizialek bere buruaz beste egin zuela esan zuten.\nBizitza.\nGaztaroa.\nPetriren gurasoak Petri Nafarroa-Peralta, Nafarroako 5. mariskala, eta Ines Enrikez Lakarra izan ziren. Ez dakigu ez noiz ez non jaio zen; Tafallan seguruenik, bertan baitzuen oinetxea. Badakigu, ordea, zein girotan: tradizio luzeko elkarrekiko etsaigo giroan, Nafarroa-Peralta eta Beaumont etxeen artekoan.\nArtean haurra zela, 1471n, beaumondarrek bere aita hil zuten Iru\u00f1eko Kontuen Ganberako patioan. Filipe seme nagusiak jaso zuen mariskal kargua, baita aita bezala hil ere 1480an beaumondarren zelata batean Olibako monasteriotik gertu. Hor hasi ziren Filiperen anaia Petriren zerbitzuak, 7. mariskal gisa. 1498an Alburquerqueko dukearen alaba Mayor de la Cuevarekin ezkondu zen.\nNafarroako aztoramenduaren erdian.\n1506an Tudela de Dueron ibili zen, ituna sinatuz Gaztelako Filipe I.a Ederrarekin, elkarrekiko defentsan edozein erasoren aurrean, eta Germaniako Erromatar Inperio Santuaren buru Maximiliano I.aren onespena lortuz. Fernando Katolikoa Gaztelako erregeordetzatik bazterturik zegoela, ez zen gutxi Nafarroak eskuratu zuena oreka zail hari begira. Baina urte berean hil zen bat-batean Filipe I.a; Fernandok agintea berreskuratu eta hutsaren hurrengo bihurtu zen adosturikoa.\nGainera, aginte militarrean Cesare Borgiak Petriri itzal egiten zion eta erregeek \"condottiero\"ari Erresuma defendatzeko ardura eman zioten. Edonola ere, Aita Santuaren semea 1507an Vianaren kanpoaldean erail zutenean, Petrik bere kargua berreskuratu zuen.\nInbasiorako erresistentziaren buruzagi.\nAre frustragarriagoa izan zen 1512ko ekaina-uztailean mariskalak Burgosen izandako misio diplomatikoa, gaztelarren inbasioa saihesteko azken ahalegina. Badirudi Fernandok adar jotze hutsa egin ziela nafar mezulariei; izan ere, deliberaturik zegoen ordurako Nafarroan sartzera, zirenak zirela mariskalaren bermeak Frantziari laguntza ez emateko. Pedro mariskala Burgostik itzuli orduko, inbaditurik zegoen erreinua eta Bearnora bidean errege-erregina.\n1512ko uztailaren 21ean edo, Burgostik itzultzean, errege-erreginen bila joan zen Ilunberrira, Bearnora ihes-bidaia zaintzera. Luze gabe Nafarroa Garaira itzuli zen eta, agaramontar gotorlekuen buruekin bildurik, plazak gaztelarrei ordena batean entregatzen eta Fernandori mementoz leialtasuna zin egiten jardun zuen, erreinua berreskuratzeko Bearnon prestatzen ari zen armadaren zain. Abuztu hasieran, Logro\u00f1on zegoen Fernandoren pean. Laster egin zuen ihes, ordea, iraila amaieran, Bearnotik sartzear zegoen armadarekin bildu eta 1512ko udazkeneko kanpaina askatzailean parte hartzeko. Azaroan, Iru\u00f1earen aurrean, abangoardiako erasoetan aritu zen. Porrotaren ondoren, iparralderantz erretiratzean, Amaiurko gazteluaren setio gaztelarra apurtu zuen, berehala ostera ere ihes egin behar izateko.\n1515eko amaieran hasi zen Petri Nafarroakoa bere azkeneko kanpaina prestatzen, Fernandoren heriotzak Gaztelan sortu zituen tirabirez baliatu nahian. Hori baino lehen, ordea, bertze misio diplomatiko bat egin zuen mariskalak 1516 hasieran, Erroman, Leon X.aren aurrean, Nafarroako errege-erreginen eskumikua bertan behera geldi zedin; alferrik berriro ere. Martxoan, Bearnotik sartu ziren tropa legitimistak, erreinu barneko agaramontarren altxamenduak bultzatu zituzten, eta beaumondar batzuk ere inplikatu ziren.\nAzkar erreakzionatu zuten gaztelarrek. Hiri garrantzitsuenetako agaramontarrak badaezpada bahitu zituzten, eta tropak Pirinioetara mugitu zituzten nafarrei aurre egiteko. Donibane-Garazin gelditu behar izan zuen nafar erregearen armadak egun batzuetan, hiria askatu bai baina gaztelua hartu ezinean, eta Orreaga aldera segitzea deliberatu zuen. Bitartean, mariskala, bertze armada batekin, Erronkaribartik pasatu zen Ilunberri eta Zangozako bidean, gero Iru\u00f1ean erregearenarekin batzeko asmoz. Alta, Ilunberri eta Zangozako agaramontarrak hirietatik egotzirik zeudela jakinda, planak aldatu zituen: erregearen bila joan zen Aezkoatik Orreaga aldera, baina Auritzeko lautadan zeuden Crist\u00f3bal Villalbaren gaztelar tropek moztu zioten bidea. Atzera berriro, gaztelarrak segika, Burgirantz Bearnora itzultzeko, eta Izaban entregatu behar izan zuen bere burua, martxoaren 25ean. Dena, zortzi egunetan.\nAzken urteak, kartzelan.\nApirilaren hasieran Atienzan itxi zuten. Negoziazio anitz egin zituzten Nafarroako erreginak, senideek eta agaramontarrekiko loturak zituzten gaztelar handiki batzuek \u2013nabarmenena, Petriren koinatu Alburquerqueko dukeak eginiko saioa\u2013 haren alde. 1516ko abenduan, onartu zuen Gaztelako errege gazte berriak, Karlos Habsburgokoak, mariskalaren askatasuna, dukearen bermepean. Aldiz, hura gauzatu baino lehen, Gaztelako Errege Kontseiluak \u2013beaumondarrekin aliaturiko gaztelar handikiek kontrolaturik\u2013 atzera egitea gomendatu zion erregeari, eta 1517ko otsaila amaieran bertan behera utzi zuen honek aurreko erabakia.\nHurrengo urtean, Atienzatik Simancasera eraman zuten mariskala. 1518ko maiatzaren 29an, Karlos Habsburgokoaren izenean barkamena eskaini zioten, erregeari zintzotasuna zin egin bazion. Petrik honela erantzun zuen:\n1522ko azaroaren 22an, hiltzear edo hilda, ez dago garbi heriotza-agirian, aurkitu zuten gelan, bakarrik zegoela, bi laban zauri larrirekin, nahikoa ei zelarik bietako bakar batekin heriotza sortzeko. Zantzu anitz daude dudan jartzeko bertsio ofiziala, bere buruaz bertze egin zuela zioena. Petri II.a mariskalak 1509an eraman zituen bere arbasoen hezurrak Olibako monasteriotik San Pedro Ruakoara, eta Petri beraren gorpuzkiak ere leku horretara garraiatu zituzten Simancasetik.\nEzkontza eta seme-alabak.\n1498an, Mayor de la Cueva Mendozarekin ezkondu zen, Beltr\u00e1n de la Cueva Albuquerqueko I. dukearen eta Infantadoko dukeen alaba zen Mentzia Mendoza Lunaren alaba. Seme bakarra izan zuten:\nEzkongabea zela, Tafallako Uhalde familiako andre batekin seme natural bat izan zuen:"}
{"id": "90087", "revid": "512", "url": "https://eu.wikipedia.org/wiki?curid=90087", "title": "Archaea termoazidofiloak", "text": "Archaea termoazidofiloak mikroorganismo prokariotoak dira, ingurumen azido eta oso beroetan bizi direnak. Arkeobakterio hauek 60\u00a0\u00b0C baino altuagoak diren tenperaturak behar dituzte bizitzeko, eta uraren irakite-puntutik oso gertu dauden tenperaturetan hazitzen dira.\npH oso azidoak ere jasaten dituzte, ohikoa izanik pH=1 duten habitatetan aurkitzea.\nMota horretako tenperatura eta pH-etan bizitzeko archaea hauek zelula horma berezia dute, mureinarik gabekoa. Haien entzimek ere erresistentzia handia diete tenperatura altuei.\nKategoria honetako mikrobioen artean hiru dira genero aipagarrienak:"}
{"id": "90088", "revid": "63274", "url": "https://eu.wikipedia.org/wiki?curid=90088", "title": "Amaiurko gazteluaren setioa", "text": "Amaiurko gazteluaren setioa 1522ko uztailaren 13tik 19ra egin zuen Karlos V.a enperadorearen espainiar armada ugari batek 150 nafar gerlari eta buruzagi lealistako indar baten kontra. Setioa sinbolismo handiz jantzia heldu zaigu, bi indarren kopuruen desorekagatik, une historikoagatik eta gotortuek, gudu desorekatuan, Nafarroaren askatasun idealaren alde agertu zuten ausardiagatik.\nBertan bukatu zen Henrike II.a Nafarroakoaren aldeko indarrek egindako hirugarren saiakera Nafarroako Erresuma berreskuratzeko, 1512ko Nafarroako konkista eta gero. Azken askapen ahalegina izan zen Bortuez (Pirinioez) hegoaldeko Nafarroako lurraldean. Nafar lealisten eta Karlos V.aren armaden arteko borrokak Hondarribiko setioan izan zuen segida, 1524ko apiril arte.\nSetioa.\nNoaingo gudua galdu eta gero, Nafarroako armada babes bila joan zen Albreteko leinuaren lurraldeetara, Bearno eta Nafarroa Beherera. 1521eko irailean, Henrike II.aren eta Frantses I.aren armadak beste saiakera bat egin zuen eta, oraingoan, Baztan-Bidasoa ibarrak eskuratu zituzten, barnean zela Amaiurko gaztelua. Alkaide eta garnizio gaztelarraren bizitza errespetatu zuten, Gaztelara joatea baimenduz. \nGaztelua defenditzeko 150 nafarren garnizioa utzi zuten, Jakue Belatz de Medrano buruzagi zutela.1522ko otsailaren hasieran, Gaztelako Erresumako tropek ibarrean erasoak egiteari ekin zioten. Martxoaren 14an Ortzorrotz gotorlekua hartu zuten. 1522ko ekainaren 17an, berriz, Doneztebe hartu zuten gudua izan ondoren, Amaiur eta Hondarribia arteko bidea moztuz. Mirandako kondea zen erregeorde gaztelarrak uztailaren 3an erabaki zuen Amaiurko gaztelua hartzea.\n5.000 gerlaritik gorako Gaztelako Erresumako armadaren erdiak espainiar gerlari profesionalak ziren; beste erdiak, ordea, \"appellitum\" deiaren bidez errekrutaturiko nafarrez osatzen ziren. Batzuk gogo onez zihoazen, eta beste batzuk beharturik. Gaztelua setiatu zuten, bertan zeuden 150 nafarren aurka, eta horretarako setiorako kanoiak zekartzaten. Gazteluaren barruan Frantzisko Xabierkoaren anaia bi zeuden (Joanes eta Miel). Nafarrek erasoaldiei sei egunez eutsi zieten uztailaren 13tik 19ra.\n150 pertsonako garniziotik 39 atera ziren bizirik, eta preso eraman zituzten Iru\u00f1era. Bertan, 14 egun geroago, Jakue Belatz de Medrano alkaidea eta haren semea pozoinduak izan ziren. Abuztuaren 11n, agintari okupatzaileek gaztelua leherrarazi zuten, baliozkoak ziren gauzak konfiskatu eta gero; Baztan osoan entzun zen leherketa. Abuztuaren 31an, Amaiurren larriki zauritu Gonzalo Pizarro kapitain gaztelarra hil zen.\nOroimena.\nAmaiurko gaztelua oinarrietaraino eraitsi zen gudutik hamarkada gutxi batzuetara. Gazteluko atari nagusiko ateak Jauregizarren bukatu zuen, urtsutarren leinu kolaboratzailearen mesedetan jauregizartarren leinuari konfiskatu dorretxean. Dorretxe hori Frantses Xabierren familia lealistarena izan zen konkista baino lehen, Maria Azpilkueta amaren aldetik. Gainerako hondar gehienak inguruko etxeetan berrerabili ziren. \nOroimena galdu egin zen gazteluaren aztarnekin batera. Josef Moretek aipatu zuen bere \"Anales del Reyno de Navarra\" kronikan (1685). Joan Iturralde Suitek interes historiko handia agertu zuen bataila horrekin, eta nafarren memoriaren lekutzat jo zuen. \nHaren berri zabaldu zuen XIX. mende amaieratik aurrera. Karlista askok eta euskal abertzaleek bere egin zuten guduaren oroitzapena, eta 1922ko ekainean Amaiurko monolitoa eraiki zen, gazteluaren eta Amaiurko guduaren oroigarri. Karlismotik ateratako fakzio espainolista batek, Victor Pradera buru zuenak, traidoretzat jo zituen Amaiurko gazteluko nafar defendatzaileak, eta gogor jo zuen urteurren monolitoaren kontra, eta \"Fernando el Cat\u00f3lico y los falsarios de la historia\" idazlana idatzi (1922). 1931ko uztailean, Amaiurko monolitoa zartarazi zuten dinamitaz: \"damnatio memoriae\" ekintza bat.\nLiteratura eta musika.\n1930eko hamarkadan Lauaxeta poetak gertakari honi buruzko \"Amayur gaztelu baltza\" olerkia idatzi zuen. Gerora, jada 1978an Antton Valverde musikariak abesti bilakatu zuelarik.\n1995ean, Exkixu taldeak \"Gaua heldu orduko\" diskoan Amaiurko setioari buruzko abestia (\"Amaiur\" izenburukoa) grabatu zuen."}
{"id": "90089", "revid": "646", "url": "https://eu.wikipedia.org/wiki?curid=90089", "title": "Termoazidofiloak", "text": ""}
{"id": "90090", "revid": "336", "url": "https://eu.wikipedia.org/wiki?curid=90090", "title": "Hego Vietnamgo Askapenerako Nazio Frontea", "text": "Hego Vietnamgo Askapenerako Nazio Frontea edo FNL (; ), Hego Vietnamgo fronte komunista armatua izan zen. Hego Vietnamgo erregimenak erakundea \"Vi\u1ec7t C\u1ed9ng\" (\"komunista vietnamdarrak\") terminoarekin izendatzen zuen; estatubatuarrek, aldiz, \"Charlie\" hitza erabiltzen zuten FNLari erreferentzia egiteko, \"Victor Charlie\" hitzen (VC hizkiak NATOren alfabeto fonetikoan) laburdura gisa.\nNazio askapenerako Viet Minh erakunde komunista bere baitan hartzen zuen fronte horretan, hegoaldean indarrean zegoen erregimenaren aurkako sektoreak antolatu ziren, pisu nabarmenena komunistek izanik. FNLak Ipar Vietnamen babes politiko eta militarra zeukan, eta 1962rako, Hego Vietnamgo landa munduaren zati handi bat kontrolatzen zuen. Egitate horrek, hain zuzen, Estatu Batuen interbentzio erabakian eragin zuzena izan zuen. Vietnamgo Gerran, indar armatu hego vietnamdar eta batez ere estatubatuarren aurka aritu zen Ipar Vietnamekin batera, eta gerrila gerren estrategiaz baliaturik, AEBen erretiratzea eta, geroago, garaipen militar osoa lortu zituen hegoaldean.\n1975ean, mendebaldearen aldeko Hego Vietnameko erregimena deusezturik, FNLak 1969an sortutako Hego Vietnamgo Errepublika ezarri zuen behin behinean, 1976an iparraldearekin batu eta Vietnamgo Errepublika Sozialista eratu zuten arte."}
{"id": "90091", "revid": "201", "url": "https://eu.wikipedia.org/wiki?curid=90091", "title": "San Marko Basilika", "text": ""}
{"id": "90092", "revid": "201", "url": "https://eu.wikipedia.org/wiki?curid=90092", "title": "San Marco basilika", "text": ""}
{"id": "90093", "revid": "987", "url": "https://eu.wikipedia.org/wiki?curid=90093", "title": "FNL", "text": ""}
{"id": "90094", "revid": "987", "url": "https://eu.wikipedia.org/wiki?curid=90094", "title": "Viet Cong", "text": ""}
{"id": "90095", "revid": "987", "url": "https://eu.wikipedia.org/wiki?curid=90095", "title": "Vietcong", "text": ""}
{"id": "90098", "revid": "17", "url": "https://eu.wikipedia.org/wiki?curid=90098", "title": "Atributu (estatistika)", "text": ""}
{"id": "90099", "revid": "105290", "url": "https://eu.wikipedia.org/wiki?curid=90099", "title": "Aldagai (argipena)", "text": "Aldagaia balio ezberdinak har ditzakeen zenbatekoa da, konstanteak ez bezala. Matematikan eta matematika erabiltzen duten zientzia guztietan maiz erabiltzen den kontzeptua da, egoera bat zehaztu, kopuru bat eman nahiz magnitude bat neurtzeko. Hizki bakar batez adierazi ohi dira aldagaiak: adibidez, espazioaren neurria (egindako ibilbide baten luzera) \"s\" ikurrez adierazi ohi da fisikan. Terminoak erabilera zenbait ditu:"}
{"id": "90100", "revid": "154296", "url": "https://eu.wikipedia.org/wiki?curid=90100", "title": "Konstante (matematika)", "text": "Balio finkoa, ezaguna zein ezezaguna, hartzen duen zenbatekoa da konstantea. Hizki batez adierazi ohi da, baina ez da horregatik aldagai batekin nahastu behar. \nAdibidez, funtzio koadratika orokorra honela idazten da:\nformula_1,\nnon \"a\", \"b\" eta \"c\" dira konstanteak, eta \"x\" aldagai bat.\nFuntzio hori adierazteko modu esplizituago bat da\nformula_2\n\"x\"-ren funtzio-argumentua (eta, hedaduraz, a, b eta c) argiaren konstantzia bihurtzen du. \"a, b\" eta \"c\" adibide honetan polinomioaren koefizienteak dira. \"c x\" inplikatzen ez duen termino batean agertzen denez, polinomioaren termino konstantea deitzen da, eta formula_3 koefizientetzat har daiteke. Termino orokorragoetan, zero graduko (aldagairik gabeko) edozein termino edo adierazpen polinomiko konstante bat da."}
{"id": "90103", "revid": "105290", "url": "https://eu.wikipedia.org/wiki?curid=90103", "title": "Inferentzia estatistiko", "text": "Inferentzia estatistikoa, estatistika inferentziala edo estatistika induktiboa datu multzo batetik abiatuz populazio edo zorizko fenomenoetako ezaugarri ezezagunei buruzko ondorioak ematen dituen estatistika adarra da. Adibidez, inferentzia estatistikoaz hiri bateko biztanle guztien batezbesteko adina horietatik lagin bat (populazio osotik biztanle batzuk soilik) aukeratu eta hauei inkesta bat eginez zenbatetsi egin daiteke ; beste alde batetik, hiri bateko heriotza kopuruari buruz azken urteotako datuak jasota, aldagai horri buruz ezarritako zorizko ereduaren ezaugarriak (erabat zorizkoa den eta joera bati jarraitzen dion) hurbildu daitezke. Inferentzia estatistikoan erabiltzen diren datuak zoriz gertatzen dira edo laginezkoak direla suposatzen da eta, beraz, ondorioetan errore bat sortzen dela pentsatzen da beti, laginak eta datu-multzoak beti mugatuak direlako (beti suerta baitzitezkeen bestelako laginak edo datuak, praktikan suertatu den lagin bakarrarekin lan egiten bada ere). Inferentziaren helburua datuetan oinarritutako ondorioetan dagoen lagin eta zorizko errore hori neurtu eta kontrolatzea da. Horrela, inferentzia estatistikoak estatistika deskribatzaileak dituen tresnak gainditu eta ematen dituen ondorioak zehaztu egiten ditu, datuak deskribatzeaz emaitza estatistiko orotan dagoen ziurgabetasun edo errorearen neurri bat emanez. Horretarako, inferentziak probabilitate teoria eta matematikaren tresnak erabiltzen ditu.\nZehatzago, inferentzia estatistikoak populazioen handien laginketa diseinatu eta burutu, parametro ezezagunen zenbatespena egin, parametro horiei buruzko konfiantza-tarteak osatu eta estatistika frogak (non parametro edo bestelako ezaugarri bati buruzko hipotesi bat onartu edo baztertzen den) burutu eta denborazko aldagaiei buruzko aurresanak egiten ditu. Bere aplikazioak zientziaren arlo askotan gertatzen dira: meteorologian, eguraldiaren bilakaerari buruz eratutako zorizko ereduak zehaztu egiten ditu; ekonomian, aldagai ekonomikoei buruzko aurresanak ematen ditu; soziologian, populazio oso bateko ezaugarriak zenbatesten ditu lagin batean oinarrituz; biologian ere populazioetako ezaugarriak inferitzen ditu jasotako ale bakanei buruzko datuak aztertuz eta ingeniaritzan ekoizpen-prozesuen parametroak zehazten ditu egunez eguneko datuak aztertuz. Zientzian maiz egiten diren esperimentuetan ere funtsezko tresna da, inferentzia estatistikoaz kontrolatzen diren faktoreak eragingarriak direlako hipotesiak onartu edo baztertu egiten baitira, esperimentu hauetan izan daitekeen errorea kontrolatuz.\nInferentzia estatistikoaren modu zenbait dago, datuek ematen informazioaren erabilera, erabilitako zoriaren kontzeptualizazio eta inferentzia garatzeko tresna matematiko ezberdinetatik abiatzen direnak. Praktikan, bi dira gehien erabiltzen diren inferentzia-moduak: inferentzia klasiko edo maiztasun-inferentzia eta bayestar inferentzia, Bayesen teoreman oinarritzen dena. Ronald Fisher estatistikariak egun praktikan bazterturik dagoen estatistika fiduzial izeneko inferentzia-modua garatu zuen. Beste alde batetik, inferentzia-metodoetan estatistika parametrikoa eta estatistika ez parametrikoa ere bereizten dira. Estatistka parametrikoan, inferentziak aurrez ezarritako zorizko eredu baten parametroak zenbatestea du helburu, gehienetan datuen sorrerari buruzko hipotesi zorrotzak ezarriz. Estatistika ez parametrikoan, datuen izaerari buruzko aparteko hipotesi edo eredurik aurrez finkatu gabe.\nLaginak edo inferentziarako datuak.\nInferentziak datuetatik egiten dira, baina datu horiek ez dira nolanahikoak izan behar. Lehenbizi, inferentziaren datuek lagin bat osatzen dutela hartu behar kontuan eta beraz, ez dute guztiz irudikatzen aztertzen den populazioa edo zorizko fenomenoa. Halatan, lagina osotasuna modu adierazgarri batez islatu behar du eta horretarako datuak zoriz jaso behar dira.\nZorizko fenomeno bat aztertu behar denean, datuak zoriz jasotzen direla ziurtatzeko datuak elkarrekiko independenteak izan behar dira. Horrela, datu bakoitza jasotzeko probabilitateak berdinak izango dira eta datuen azterketa errazago burutuko da. Orduan, lagina zorizko laginketa sinpleaz osatu dela esaten da. Populazio finituetan, berriz, datuak laginketaz izeneko prozesu batez jasotzen dira, populazioa osatzen duten elementuak (pertsonak, adibidez) banan banan aukeratuz. Laginketa modu sinpleenean, elementuak banan-banan aukeratzen dira populaziotik, guztiei aukera berdinak emanez (zorizko zenbakiak erabiliz, adibidez); baina populazioak ezaugarri bereziak dituenean, bestelako laginketa-metodoak erabil daitezke: adibidez, populazioaren baitan ezaugarri ezberdinetako multzoak edo \"geruzak\" daudenean, geruza bakoitzetik egingo da laginketa, laginketa geruzatua alegia, laginean geruza guztietako elementuak izango dituztela ziurtatuz; aitzitik, populazioa oso homogeneoa denean, elementuak zoriz jasotzea ez da beharrezkoa eta nahikoa da populazio zati bat oso osorik aztertzea, konglomeratuzko laginketaz (Euskal Herriko haurren altuerari buruzko ikerketa bat egiteko, ez da beharrezkoa haur guztien zerrenda osatu eta bertatik zoriz aukeratzea: eskola bat aukeratu eta bertako haur guztiak aukeratzea eraginkorragoa da). Saiakuntzaren bitartez faktore zenbaiten eragina ikertu nahi denean, datuak zoriz jasotzeaz gainera, faktore ezberdinen arteko konbinazio guztiak edo konbinazio-egitura orekatu bat lortu behar da datuetarako.\nInferentzia klasikoa.\nInferentzia klasikoan parametro estatistikoak kopuru ezezagunak dira eta beraiei buruz ez dago inongo informaziorik aurretik. Parametro hauei buruzko informazio osoa datuek emango dute, zenbatesle izeneko formuleen bitartez. Adibidez, toki bateko batezbesteko tenperatura (formula_1 parametroa) zenbatesteko egun zenbaitetako tenperaturen batezbesteko aritmetiko sinplea (formula_2 zenbateslea) balia daiteke eta honela idatziko da: formula_3. Orohar, formula_4 parametro baten edozein zenbatesle formula_5 idatziko da.\nDatuak zorizkoak direnez, zenbatesleek balio aldakorrak hartuko dituzte laginaren arabera. Beraz, zenbatesleen balioak zorizko aldagaitzat hartu eta probabilitate banaketa bat izango dute, zenbateslearen lagin banaketa izenekoa. Zenbatesleen izaera aldakor horretan, parametroen balio ezezagunera zuzen eta zehatz hurbiltzen den aztertuko da, zenbatesleen alboragabetasuna, zehaztasuna eta bestelako propietateak zehaztuz.\nPropietate egokiak dituen zenbatesle bat eratzeko metodo zenbait dago: egiantz handienaren metodoak lagin jakin bat suertatzeko probabilitate handiena ematen duen parametroa ezartzen du eta momentuen metodoak populazio-momentuak lagin-momentuekin berdintzen ditu (populazio batezbestekoa lagin batezbestekoaren bitartez zenbatetsiz, esaterako).\nDatuak zenbatesleen formulan ordezten direnean, zenbatesleak balio bat ezartzen dio parametroari: puntu-zenbatespen egiten dela esaten da. Zenbateslearen lagin banaketatik abiatuta, ordea, parametroari buruz egindako zenbatespenaren fidagarritasuna zehazten duen konfiantza-tarte bat eman daiteke (adibidez, %99ko konfiantzaz populazio bateko batezbestekoa 2.34-4.66 tartean dagoela adieraziz).\nZenbatespenez gainera, parametroak froga estatistiko bitartez ere kuantifika daitezke. Froga estatistiko parametrikoetan, ikertzaileak parametroei buruzko hipotesi bat ezartzen du eta hipotesi hau datuen aldean jartzen du, hipotesia onartu edo baztertzeko. Adibidez, populazio batezbestekoa 4 baino txikiagoa dela baztertuko da, lagin batezbestekoa 4.66 baino handiagoa denean. Hipotesia onartu eta baztertzean, erabaki okerra hartzeko probabilitateak edo erroreak sortzen dira eta ikertzaileak horiek kontrolatu behar ditu.\nEzarritako eredu baten parametroak zenbatetsi edo kontrastatu direla, prozesuan suposatu direnak egiazkotzat jo daitezkeen erabaki behar da. Adibidez, datuak benetan zoriz jaso diren, aurrez ezarrtiako eredua bera egokia den edota datuak populazio homogeneo batetik datozen. Froga hauek ez-parametrikoak dira, hauetan datuen izaerari buruz aurrez suposiziorik egiten ez delako. Balioztaketa azken fase honen ondoren, eredua, kuantifikatu diren parametroekin batera, onartuta edo baztertuta geratuko da eta inferentzia klasikoaren prozesuari amaiera emango zaio: eredua onartzen bada modu egokian egin dela suposatzen bada, eredua erabiltzeko prest izango da; ereduari buruzko suposizioak edo populazioko parametroak modu egokian zenbatesteko baldintzak betetzen ez badira, hasierara itzuli eta eredu berri bat planteatu edota lagin berri bat bildu beharko da."}
{"id": "90104", "revid": "17", "url": "https://eu.wikipedia.org/wiki?curid=90104", "title": "Inferentzia estatistikoa", "text": ""}
{"id": "90109", "revid": "119347", "url": "https://eu.wikipedia.org/wiki?curid=90109", "title": "Alakyl\u00e4", "text": "Alakyl\u00e4 Finlandiako Kittil\u00e4 udalerriko herrixka bat da. Erdigunetik hegoaldera dago, Ounasjoki ibaiaren ertzean eta Rovaniemiko mugatik gertu. Kittil\u00e4ko herrixka handienetako bat da eta, gutxi gorabehera, 120 bat biztanle dauzka. Helppi eta Kaukonen artean dago eta udalerria hegoaldetik iparraldera zeharkatzen duen Rovaniemiko Kantatie 79 errepidea bertatik igarotzen da. Udalerriko Lehen Hezkuntza bost eskoletatik bat Alakyl\u00e4n dago. Herrixkan, Kittil\u00e4 hegoaldeko kapera ospetsuenetako bat dago, Alakyl\u00e4ko kapera. Kapera hau, egurrezko eta betoizko da eta goitik lurreraino doan teila gorriko teilatu ezaguna dauka .\nUrtero arrantza lehiaketak antolatzen dira Ounasjoki ibaiean; haien artean, ospetsua da negu partean ospatzen den izotz-arrantza lehiaketa. Urtero, inguruko herrixketako biztanleak gerturatzen dira txapelketa honetan parte hartzera ."}
{"id": "90112", "revid": "119347", "url": "https://eu.wikipedia.org/wiki?curid=90112", "title": "Latinezko Wikipedia", "text": "Latinezko Wikipedia (Latinez: \"Vicipaedia Latina\") wikipediaren edizio bat da. 2002 jarri zen abian. Latinezko wikipediak 2018ean 128.000 artikuluak gainditu zuen. Hizkuntza hil baten wikipediarik handiena da."}
{"id": "90113", "revid": "105290", "url": "https://eu.wikipedia.org/wiki?curid=90113", "title": "Fabulous Disaster", "text": "Fabulous Disaster, 1998an Kalifornian (Ameriketako Estatu Batuak) sortutako punk-rock taldea zen, denak emakumeak zirelarik.\nHistoria.\nFabulous Disaster, San Franciscon sortu zen 1998an eta urte berean Pretty Killers diska kaleratu zuten Evil Eye diskoetxearekin. 2000. urtean, Fat Wreck Chords diskoetxearekin sinatu zuten eta Put Out or Get Out diska kaleratu zuten.\n2003an Panty Raid! beraien hirugarren lana grabatu zuten eta mundu osoko bira bat burutu zuten. Bira honetan, NOFX, Mad Caddies, The Briefs edota The Dickies taldeekin jotzeko aukera izan zuten. 2004an, I\u00b4m a Mess izeneko EP bat kaleratu zuten, formazio berriarekin.\nHonen ondoren, beste bi EP kaleratu zituzten, baina oraingo honetan elkarbanaturiko lanak izan ziren. Lehena, OC Toons taldearekin izan zen eta bigarrena, Madrilekoak diren Zinc taldearekin kaleratu zuten.\n2007ko maiatzean, Love At First Fight diska kaleratu zuten. Urte berean ordea, taldearen desagertzeaz informatu zuten beraien web orrian. Nofx taldeko Fat Miken iritziz, Fabulous Disaster, 2000ko hamarkadako emakume punk talderik onena izan zen."}
{"id": "90114", "revid": "59138", "url": "https://eu.wikipedia.org/wiki?curid=90114", "title": "Biztanleria-piramide", "text": "Biztanleria-piramidea edo populazio piramidea datu diagrama da, eskualde bateko biztanleriaren adin banaketa, sexuaren arabera, erakusten duena. Demografian maiz erabiltzen dena, biztanleriaren adin egitura ikertzeko. Piramide deritzo erakutsi ohi duen itxuragatik.\nEraketa.\nBatera jarritako bi histograma, bi sexuetarako bana, altxatzen dira, ardatz batean (normalean, bertikalean) adin tarteak azaltzen direla (0-4, 5-9, ...) eta bestean (normalean, horizontalean) adin tarte ezberdinetarako maiztasun absolutuak ala guztizko biztanleriarekiko erlatiboak, azaltzen direla."}
{"id": "90116", "revid": "90204", "url": "https://eu.wikipedia.org/wiki?curid=90116", "title": "Semerkhet", "text": "Semerkhet Egiptoko I. dinastiako zazpigarren faraoia izan zen. K.a. 2861etik K.a. 2853 arte gobernatu zuen. Usurpatzailetzat hartzen da, objektu ugaritatik, Adyib faraoiaren izena nahita ezabatu baitzuen, eta bere izena, Saqqarako Errege Zerrendatik ezabatua izan zen, bere oinordeko izan zen Qaaren aginduz.\nManetonen arabera, 18 urteko erregealdia izan zuen, eta Semempses deitzen du, Sexto Julio Afrikano eta Eusebio Zesareakoaren arabera, edo Mempses, Eusebioren bertsio armeniarrean. Abidoseko Errege Zerrendan Semsu bezala agertzen da. Turineko Errege Kanonean Semsem izena du, 72 urteko erregealdia ematen diolarik.\nZenbaki hauek, ez dira Palermoko Harrian azaltzen direnak bezain fidagarritzat hartzen, Palermoko Harria denboran askoz hurbilagokoa baita. Toby Wilkinsonek, Harriaren bere azterketan, Kairoko I. txatalean eta III. erregistroan, honako hau aurkitu zuen: \"Semerkhet 8 urte t'erdi (zenbaki hau benetakoa da, erregealdi guztia erregistratzen baita (hemen).\" Honek, bere erregealdiko 9. urtean idatzitako serekh batekin bat datorrenez, Wilkinsonek, Semerkheten erregealdia 9 urte baino zertxobait gutxiagokoa izan zela ebazten du.\nPalermoko Harrian agertzen diren gertakari bakarrak, bere erregealdi laburra dela eta, dirudienez erlijiosoak dira. Bere izena eta Henukarena, dirudienez, Semerkhet eta Qaa faraoien zerbitzuan egon zen dignatario bat, aipatzen dituen bolizko taulatxo bat existitzen da. Aipaturiko Kairoko txatalean, faraoiaren ama zen Batiritesi buruz ere hitz egiten da.\nManetonek, aurreko faraoia izan zen Adyiben semea zela dio, baita, bere erregealdian, \"mirari ugari gertatu zirela eta Egipton izurrite handi bat erori zela\" ere, baina hori, Semerkhet usurpatzaile bat zelako gertatu zela argudiatzen du. Adyiben emazte zen Batirites erreginaren semetzat ere hartzen du (baina ez dirudi izendaturiko oinordekoa denik, esan bezala, usurpatzailetzat hartzen baita).\nBere garaiko testigutzak.\nLurperatuta dagoen tokia, Abidosko Umm el-Qaabeko errege nekropoliko U hilobia da. Bere erregealdia laburra izan zen arren, hilobi hau, bere aurrekoarena baino handi eta luxuzkoagoa da."}
{"id": "90117", "revid": "90523", "url": "https://eu.wikipedia.org/wiki?curid=90117", "title": "Objektu", "text": "Objektu bat, norberak bere gogora erabil dezakeen eta ekintza autonomiarik ez duen gauza bat da.\nZerbait objektutzat hartzea, objektua bera definitzen den arloaren araberakoa da. Honela, objektuak hiru mota hauetakoak izan daitezke:"}
{"id": "90118", "revid": "90523", "url": "https://eu.wikipedia.org/wiki?curid=90118", "title": "Objektu material", "text": ""}
{"id": "90119", "revid": "336", "url": "https://eu.wikipedia.org/wiki?curid=90119", "title": "Chris Boardman", "text": "Christopher \"Chris\" Boardman (Huylken, Ingalaterra, 1968ko abuztuaren 26a) britainiar txirrindulari ohia da.\n1986. urteko Commonwealtheko Jokoetan brontzezko domina irabazi zuen eta 1988. urteko Seulgo Joko Olinpikoetan parte hartu zuen. Bartzelonako jokoetan urrezko domina irabazi zuen jazarpen-proban, diseinu iraultzaileko bizikleta batekin. Hortik aurrera, erlojuaren kontrako probetan nabarmendu zen. Hainbat domina irabazi zituen Munduko Txapelketetan (urrea 1994, zilarra 1996, brontzea 1997 eta 1999). Birritan hautsi zuen orduko errekorra (1993 eta 1996), hirutan irabazi zuen Frantziako Tourreko aitzin-etapa (1994, 1997 eta 1998) eta bi garaipen lortu zituen Eddy Merckx Sari Nagusian.\n2000.urteko irailaren 8an, UCIk bizikleta konbentzionalekin lortutako orduko errekorrak soilik onartu zuen , hori dela eta Eddy Merckxena onartu zuen (49,431\u00a0km, Mexikon lortua 1972an). Errekuperatu nahian, Boardmanek bizikleta normal batekin lortu zuen 49,441\u00a0km burutu zituen 2000.urteko urriko 27an, Manchesterreko belodromoan. Arrakasta horren ondoren, erretiro iragarri zuen. Bere markak 2005. urteko uztailaren 19ra arte iraun zuen, Ondrej Sosenka txekiarrak gainditu zuenean (49,700\u00a0km)."}
{"id": "90120", "revid": "2048", "url": "https://eu.wikipedia.org/wiki?curid=90120", "title": "George Stephenson", "text": "George Stephenson (Wylamen, Northumberland, Erresuma Batua, 1781ko ekainaren 9a - Tapton-House, 1848ko abuztuaren 12an hil zen) britainiar asmatzailea izan zen, lurrunezko lokomotoraren diseinatzailea, eta 1829an lehen tren-makina eraiki zuen, burdinbideen historiari hasiera emanez.\nBiografia.\nGeorge Stephenson 1781eko ekainaren 9an jaio zen Wylamen, Northumberland (Britainia Handia). Meatzari baten semea izanik, haurtzaroan behiak gobernatzen zituen eta 18 urte arte ez zuen irakurtzen ikasi. Ondorengo urteetan zapatari, jostun eta erlojugile ere izan zen eta, 1804an, Killingswortheko meategian sartu zen itsu geratutako aitaren ordez.\nEzkontzak eta seme-alabak.\n1802an, George Frances Hendersonekin ezkondu zen eta, 1803an, lehen semea izan zuten, Robert Stephenson izena hartuko zuena.\n1806an, alaba bat izan zuten, Frances, ama eta alaba hil ziren erditzerakoan.\n1820an, Stephenson berriz ezkondu zen, oraingoan, Elizabeth Hindleyrekin, baina 1848an, berriro alargundu zen George.\n1848an, George hirugarren aldiz ezkondu zen, oraingoan Hellen Gregoryrekin eta batera egon ziren 67 urterekin hil zen arte.\nLehen urratsak zientzian.\nBerehala hasi zen asmakuntza ezberdinak egiten. 1810ean, inguruko nekazari batek matematika, mekanika eta biologia apur bat irakatsi zion eta 1812rako makinen arduradun egin zuten. 1813an, John Blenkinsopek, meategiko gerenteak, diseinatutako ikatza garraiatzeko erabiltzen zen gurpil gaineko lurrunezko galdera zaintzean, lurrunarekin txundituta geratu zen.\nLana eta asmakuntzak.\n1814an, Stephensonek Bl\u00fccher eraiki zuen; Napoleonen gerratan nabarmendu zen prusiar mariskal baten ohorez deitu zion horrela. BIenkinsopen makinak gurpil horzdunak zituen eta karrilen alboetako kremailerarekin engranatzen ziren; Bl\u00fccherrak, berriz, irtengunean zituzten gurpilak zituen eta karril leunean zebilen, abiadura handiagoa ahalbidetuz. Bl\u00fccherra 1814an hasi zen lanean Killingworthen.\nHilabeteak eman zituen George Stephensonek makina hura aldatzen eta hobetzen eta, azkenean, lortu zuen nahi zuena: lurrun injekzioa behar zuen. Horrela, Bl\u00fccherraren tximiniatik irteten zen lurruna injekzio hodira bultzatzen zuen. Lurrunak airea hartzen zuen eta honek labearen surgadura emendatzen zuen, abiadura eta potentzia handiagoak lortuz.\n1821 eta 1825 artean, trenbidearen eraikuntzan ari ziren Stockton eta Darling\u00adton artean zegoen 39 km-ko tarte batean zuzendu zuen. Tren-makinaren lehen diseinu-lanak makinen sorkuntzara mugatu ziren. Meategietako ikatza garraiatzeko erabiltzen zen eta, 1823an, Newcastleen fabrika bat zabaldu zuen bere produkziorako.\nLokomozioan izan zuen arrakastagatik, 1826an bidaiari eta zamarako ferrokarrilaren ingeniari izendatu zuten. Berak eta bere seme Robertek makina iraultzaile bat diseinatu zuten: The Rocket. Ur galdara bat zuen eta ura lurrun bihurtzen zen suzko kutxak berotutako kobrezko 25 hodiak ukitzean. 40 km/h-ko abiadura lortu zuen. Stephensonen fabrikaren eraikierak tren materilaren britainiar eta europar industriaren hasiera markatu zuen.\nLiverpool eta Manchester arteko ferrokarrilaren inagurazioa 1850eko irailaren 15ean izan zen eta 50.000 ikusle baino gehiago bildu zituen Liverpooleko makina patioan. Kainoiarekin tiro egin zuten eta 8 lokomotora -haien artean Rocketa- hasi ziren ibiltzen. Lehenengoa Northumbrian lokomotora zen eta Georgek berak gidatzen zuen.\nNorthunbrianeko bagoietako bidaiarien artean, jende ospetsua zihoan, besteak beste, Wellingtongo dukea, lehen ministroa eta Waterlooko heroia, edo ferrokarrilaren aldeko porrokatua zen Paul Esterhazy printzea, Austriako enbaxadorea zena, edo William Huskisson, Parlamentuan Liverpooleko ordezkaria zena.\nProzesioak aurrera egin zuen inongo arazorik gabe Liverpooletik 30 km-tara zegoen Parskiden geratu zen arte, ura eta erregaia behar baitzuen. Trenetako bi, North Star eta Phoenixek izenekoak Northumbrian aurreratu zuten beste trenbide paralelo batetik.\nEsterhazy printzea eta Huskisson luzanga, hankak luzatzera atera ziren. Wellingtongo dukeak Parlamentuko kidea agurtu zuen eta bere gorriz eta urrekolorez tapizatutako bagoiko atea ireki zuen. Huskissonek eskua luzatu zion eta biak hitz egiten ari ziren Rocketaren traka-traka entzun zenean. Stephensonek gidatutako Rocket lokomotora ziztu bizian zihoan alboko karriletik eta abiadura eta potentzia gainditu zituen.\nEsterhazy printzea txikia eta argala zen eta aupaka altxatu zuten pozaren pozez. Huskisson, aldiz, 60 urteko agurea zen eta ezin mugiturik zegoen. Saiatu zen salbatzen, baina trenbidera erori zen Rocketa iristen zen unean, izterra zanbatuz eta oihu ederrak aterarazi zizkion oinazeak\nOdol jarioari ekidin nahian, lekuko batek torkinete bat egin zion zapi batekin. Stephenson argi ibili zen eta Northumbrianeko karroak askatzeko agindu zuen; horrela egin zuten eta lehenengoa ez beste guztiak libre geratu ziren. Hantxe kokatu zuen Huskisson eta berriro ekin zion makinari, lurruna erruz, 24 km-tara zegoen Manchester kanpoko Eccleserantz. 25 minututan iritsi zen, sekula baino azkarrago, baina Huskisson arratsalde hartan bertan hil zen. Ferrokarrilak egindako lehen heriotza izan zen.\nHurrengo goizean, Liverpooletik atera zen Manchesterrerantz zihoan bidea hartuz eta lehen tren hark 130 bidairi zeramatzan gainean.\n1840 urterako, Britainia Handiak 2.414 km-tako trenbidea zuen eta XIX. mende bukaerarako, ferrokarrila mundu guztian hedatzen ari zen.\nFerrokarrilaren aita kontsideratzen da eta Britainia Handia, Belgika eta beste herrialde batzuen tren proiektuetan aholkulari izan zen.\n1838an, Chesterfield ondoko Tapton etxera erretiratu zen, Derbyshiren. Bere etxeak North Midlandeko trenbideari egiten zion so eta hain gogoko zituen trenak ikus zitzakeen. Azken urteak, baratzean eman zituen lanean eta, 1848ko abuztuaren 12an, hil zen, 67 urte zituenean."}
{"id": "90122", "revid": "336", "url": "https://eu.wikipedia.org/wiki?curid=90122", "title": "GLONASS", "text": "GLONASS (siglak errusieraz: \u0413\u041b\u041e\u041d\u0410\u0421\u0421; \u0413\u041b\u041e\u0431\u0430\u043b\u044c\u043d\u0430\u044f \u041d\u0410\u0432\u0438\u0433\u0430\u0446\u0438\u043e\u043d\u043d\u0430\u044f \u0421\u043f\u0443\u0442\u043d\u0438\u043a\u043e\u0432\u0430\u044f \u0421\u0438\u0441\u0442\u0435\u043c\u0430; Global'naya Navigatsionnaya Sputnikovaya Sistema) sateliteen bidezko nabigazio sistema globala da. Errusian Sobiet Batasunaren garaian garatu zen, eta GPS estatubatuarraren eta etorkizuneko proiektu Galileo europarraren baliokidea da.\nSistemaren egitura.\n24 satelitez osatuta dago. Hiru plano orbitaletan kokaturik, bakoitzean 8 satelitek, 25510 erradioarekin, 64.8 graduko inklinazioarekin, orbita zehatza jarraitzen dute. Glonass-en konstelazio orbitak lurraren inguruan biratzen du, 19.100 km-ko altitudean eta orbitari bira bat emateko 11 ordu eta 15 minutu behar dituelarik gutxi gora-behera.\nJabegoa eta garapena.\nSistema Errusiar Federazioko Defentsa Ministerioaren Menpe dago, eta sateliteak, bertako espazio-jardueretan ohikoa den moduan Kazakhstango Tyuratam basetik jaurti dituzte."}
{"id": "90125", "revid": "56334", "url": "https://eu.wikipedia.org/wiki?curid=90125", "title": "Silkhak-Inshushinak", "text": "Silkhak-Inshushinak, Elam eta Babiloniako errege bat izan zen. K.a. 1150ean hasi zen gobernatzen, bere anaia Kudur-Nahhunte III.a hil ondoren. Mesopotamiarantz egin zituen kanpainak aipatuz idazkun ugari utzi zituen, baita eraiki edo zaharberritutako tenpluak gogoratuz ere (hilarri bakar batek, hogei bat tenplu gogoratzen ditu). Bere kanpainen artean, ezaguna da Asiriara bidalitako bat, Dijala iparraldetik abiatua eta Tigris ibaitik eta Zagros mendietatik jarraitu zuena, gaur egungo Arbela hiritik gertu, eta guduak libratu behar izan zituen Bit Nappakhe eta Shabarbaren Zab txikia ibai inguruan (Nuzi eta Assur artean), baita Ukarsilla-Epekhten ere (Ebek mendia, gaur egun Djebel Hamrin), Maqtan (Djebel Kumar), Kibraten (Kifri), Nuzin, Araphan (gaur egun Kirkuk), Anzugalli (Nuzitik gertu), Khambati eta Sanishen, elamitar boterearen garai gailena adieraziko duen kanpaina.\nBere erregealdia hastean, Marduk-Kabitahheshu, Isingo gobernaria matxinatu zen, independente bihurtu zena eta bere kontrola Sumerren zati batetatik hedatu zuena, baina oraindik Silkhak gobernatzen ari zela hil zen. Hala ere, Marduken seme zen Itti-marduk-balatuk, K.a. 1135 inguruan, Babilonia eta ia Sumer osoa bereganatzea lortu zuen.\nK.a. 1120an hil zen, Babilonia berreskuratu gabe."}
{"id": "90126", "revid": "336", "url": "https://eu.wikipedia.org/wiki?curid=90126", "title": "Marokoko Protektoratu Espainiarra", "text": "Marokoko Protektoratu Espainiarra, (; ) 1913tik 1956era Espainiako Erresuma osatzen zuen lurraldea izan zen. Gaur egun, Marokoko lurraldea da. 1956an Frantzia eta Espainiak Marokoren independentzia onartu ondoren, desagertu zen protektoratu hau.\n1912ko abenduaren 27ko frantziar-espainiarren hitzarmenaren ondorioz ezarri zen protektoratua. Lurraldea egungo bi marokoar eskualde disjuntuek osatzen zuten:\nHitzarmenak baino zortzi hilabete aurrerago, Frantziak egungo Marokoko eskualde gehienetan bere protektoratua jadanik sortua zuen. Rifeko gerra zela eta, Rifen Espainiako administrazio kolonialak 1927ra arte ezin izan zuen bere agintea ezarri."}
{"id": "90128", "revid": "90204", "url": "https://eu.wikipedia.org/wiki?curid=90128", "title": "Ur-Nanshe", "text": "Ur-Nanshe, Sumerreko Lagash hiriko errege bat izan zen. K.a. XXVI. mendean bizi izan zen, Aro Dinastiko Zaharra deritzon garaian. Lugalshagengurren oinordekoa izan zen, hau, aldi berean, Enhegalen oinordekoa izan zelarik, erreferentziarik dagoen hiriko lehen ensia. Hala ere, ez zen errege familia horretakoa, eta, beraz, posible da tronua usurpatu izana. Bere seme Akurgal izan zen bere oinordekoa.\nBere garaian, Mesopotamia eta gaur egungo Bahrein inguruko Persiar Golkoaren arteko merkataritza zegoela ezagutzen da. Beste idazkun batzuk, tenplu eta ureztatze kanalen inaugurazio ugari deskribatzen dituzte."}
{"id": "90129", "revid": "536", "url": "https://eu.wikipedia.org/wiki?curid=90129", "title": "Ensi", "text": "Ensi, patesi bezala, antzinako Sumerreko hiri-estatuetako gobernariek erabilitako titulu bat zen, eta herriko jainkoen ordezkaria eta erresumaren administratzailea adierazten dute, hau da, gobernari eta apaiz funtzioak, pertsona berak egiten zituela, Ensiak alegia."}
{"id": "90130", "revid": "143852", "url": "https://eu.wikipedia.org/wiki?curid=90130", "title": "Datu-diagrama", "text": "Datu diagrama datuen irudikapen ikusizko edo bisuala da, datu multzo baten (edo batzuren) ezaugarri nagusiak erakutsi nahi dituena. Zenbakizko datuak eta nolabaiteko egitura koatiboak irudikatzeko erabil daiteke. Datu multzo handiak aztertzeko eta datuei dagozkien aldagaien arteko erlazioak atzemateko bereziki erabilgarriak dira.\nDatu multzo mota zein den, eta datuen azterketaren helburua zein den, halako datu diagrama erabiliko da. Hala nola, aldagai kualitatiboak (sexua, egindako ikasketak, ...) irudikatzeko zutabe diagrama izan daiteke egokiena. Bestaldetik, aldagai kuantitatiboen arteko korrelazioa atzemateko, puntu hodeia da komenigarriena.\nGomendio orokorrak.\nDatu diagrama argia izan behar da, bere helburua horixe baita. Horregatik, datuei dagokien diagramarik sinpleena aukeratu da. Testu luzeegia ekidin egingo da, baina datu diagramaren izenburua ezinbestekoa da, datu diagramak erakusten duenaren berri emateko. Datuak ardatz ezberdinetan irudikatu ohi direnez, ardatz bakoitzaren esanahia ere adierazi behar da, etiketa batez. Banako datuak dagokien izenez ere adieraz daitezke, baina ez da gomendatzen, helburua datu multzo \"osoaren\" berri ematea izaten baita. Ardatzetan balio ezberdinak kokatzen laguntzen duen sare bat eratzea gomendatzen da, datuak zehaztasunez irakurri nahi ditugunean batik bat. Datu diagraman azaltzen diren aldagaiak anizt direnean, aldagai hauen izena ere aipatu behar da. Bi hitzetan, datu diagrama ulergarria, sinplea eta aldi berean zehatza izatea bilatu behar da.\nSailkapena.\nDatu diagramak aldagaiak edo elementuak edo banakoak irudikatzeko erabil daitezke. Histograma esaterako, aldagai bat irudikatzeko erabiltzen da; izar diagrama ordea, elementuak irudikatzeko erabiltzen da.\nAldagaiak irudikatu behar badira, datu diagramak aldagai bakarrekoak, aldagai bikoak eta aldagai anitzekoak direla esan daiteke, irudikatzen duten aldagai kopuruaren arabera. Aldagai bakarreko datu diagrametan histograma, sektore diagrama, adar eta orrien diagrama daude besteak beste. Aldagai biko datu diagrametan sakabanatze diagrama aipa daiteke.\nEtimologia.\nDiagrama hitza grekerazko \"diagramma\" (diseinu) hitzetik dator."}
{"id": "90131", "revid": "6327", "url": "https://eu.wikipedia.org/wiki?curid=90131", "title": "Oreka puntuaren teoria", "text": ""}
{"id": "90132", "revid": "336", "url": "https://eu.wikipedia.org/wiki?curid=90132", "title": "Volksempf\u00e4nger", "text": "Volksempf\u00e4nger (alemanierazko izena \"Herriaren hargailua\" izendatzeko) irrati hargailu sorta bat izan zen, Otto Griessingek garatua, Joseph Goebbelsek eskatuta.\n\"Volksempf\u00e4nger\" programaren helburua, irrati hartze teknologia publiko zabalaren esku jartzea zen, herri xehearen poltsikoaren neurrira egina. Joseph Goebbels arin konturatu zen erlatiboki berria zen hedabide honen potentzialaz eta beraz, hargailuak nonahi eskuragarri izateari garrantzi handia eman zion."}
{"id": "90134", "revid": "336", "url": "https://eu.wikipedia.org/wiki?curid=90134", "title": "Gradualismo", "text": "Gradualismoa, aldaketa, motelki, pixkanakako pausoetan gertatzen dela dioen sinesmena da. Geologia eta biologian, gradualismoa, katastrofismo eta saltazionismoaren aurka dago.\nGeologia.\nNatura zientzietan, katastrofismoaren aurka egin eta aldaketa sakonak, metatutako prozesu motel baina etengabekoen emaitza dela dioen teoria da. Geologian, James Huttonek proposatu zuen 1795ean eta Charles Lyellen uniformismoaren teoriak garatu zuen.\nBiologia.\nBiologian, gradualismoa, eboluzioaren teoriaren funtsezko osagaia da. Charles Darwinengan eragin handia izan zuen Lyellen \"Geologia Printzipioak\" liburuaren irakurketarekin. Uniformismo metodologikotik abiatuz, orainean ikus ezin daitekeen fenomeno edo indarrekin baliatzea debekatzen duena, Darwinek, eboluzio prozesuak, pixkanaka gertatu behar duela teorizatu zuen, eta ez saltazio bidez: alde batetik, saltazioak ez dira gaur egun ikusten; bestetik, ohiko aldaketa fenotipikoaren muturreko banantzeak, beharbada, hautespen naturalak ezabatuko lituzke.\nGradualismo filogenetikoa, biztanleria barneko aldaketei dagokionez ondo funtzionatzeaz salatu izan da, baina ez eboluzio jauzi handientzako. Testuinguru honetan dago Stephen Jay Gould eta Niles Eldredgen oreka puntuaren teoria"}
{"id": "90136", "revid": "137486", "url": "https://eu.wikipedia.org/wiki?curid=90136", "title": "Katastrofismo", "text": "Katastrofismoa, Georges Cuvier anatomista eta paleontologo frantziarrak bere \"Recherches sur les ossements fossiles de quadrup\u00e8des\" (1812) lanean argudiatzen duen hipotesia da, erregistro fosilean ikusitako desagertze ezberdinak eta segida faunistikoko patroiak eskala handiko hondamendi naturalek (erupzio bolkaniko edota azken itzalketetako uholdeek) eragin zituztela. Hau, gertaera naturalekin soilik azaldu zuen: ez zuen Noeren uholdea aipatu, ez zuen inoiz jainkozko sorkuntzaz hitz egin desagertze gertaera baten ondorengo birpopulaketa mekanismo bezala, bere garaikide ziren Lamarck eta Geoffroy Saint-Hilairerenak bezalako teoria ebolutiborik babestu ez zuen arren. Cuvierrek uste zuen erregistro estratigrafikoak hondamendi horietako batzuk egon zirela adierazten zuela; gertaera natural errepikariak, lurreko bizitzaren historian egonaldi luzeek bananduak. Honek, Lurrak milioika urte zituela sinestera eraman zuen.\nKatastrofismoak, biologia modernoan toki bat aurkitu du Kretazeo-Paleogenoaren desagertze gertaerarekin, Luis Alvarezen 1980ko artikulu batean proposatu zuten bezala, 10 kilometroko asteroide batek (6.2 milia) duela 66 milioi urte Lurra jo zuela argudiatu zuen Kretazeoaren amaieran. Gertaerak, dena dela, espezie guztien %70 inguru iraungi zuen, dinosauroak barne, Kretazeoaren eta Paleozenoaren arteko muga atzean utziz. 1990ean, talka markatzen duen 180 kilometroko (110 milia) krater hautagai bat identifikatu zuten Chicxuluben, Mexikoko Yucatan Penintsulan.\nKatastrofismoaren historia.\nCuvier.\nCuvier, fijismo eta kreazionismoaren teoriei oinarria ematen saiatzen ari zen, froga ugarien aurrean. Desagertutako espezieen fosilak, fijisten ateen aurrean pilatzen ziren, eta vis plastica bezalako teoriak, naturaren kutixi bezala hartzen zituztenak, erabat zentzugabeak ziren.\nCuvierrek, fosilak, desastre biblikoetan, Jainkoak, sortutako espezieen iraungitzearen edo jarraikako sorreren ondorio zirela proposatu zuen. Honela, adibidez, Noeren arkan sartu ez zen animalia batek, bere existentziaren hondar hori utziko luke. Ondoren, iraungitakoen erabat ezberdinak ziren espezie berriak agertuko ziren. Teoria hau oinarri hartuta ezarri zen Jarraikako sorkuntzen teoria."}
{"id": "90137", "revid": "105290", "url": "https://eu.wikipedia.org/wiki?curid=90137", "title": "Itxaropen matematiko", "text": "Itxaropen matematikoa, esperantza matematikoa edo itxarondako balioa zorizko aldagai baten batezbesteko balioa da, dagozkion probabilitateen arabera kalkulaturik. Intuitiboki, zorizko saiakuntza behin eta berriz errepikatuz epe luzera suertatuko litzatekeen emaitzen batez besteko balioa da, epe luzera \"itxaron\" edo espero daitekeen batez besteko emaitza alegia.\nEstatistikan maiz erabiltzen den kontzeptua da: probabilitate-banaketa bateko ezaugarri jakingarrienetako bat da, parametro ezezagun gisa hartzen dena eta datuetan baliokide duen batezbesteko aritmetiko sinplearen bitartez zenbatesten dena. Matematikan, neurri-teoriatik formulazio matematiko zorrotza du eta, aldi berean, maiz erabiltzen da problema aplikatuetan, hala nola ekonomia arloko erabakien azterketan. Zorizko jokoetan ere maiz kalkulatzen da, jokalari batek jokaldi bateko batezbesteko emaitza jakiteko. Erabaki eta jokoen eremu horietako paradoxa zenbaitetan ere agertzen da, hala nola San Petersburgo paradoxan eta Allaisen paradoxan. Halaber, baliteke mutur luzeak dituzten probabilitate banakuntzetan ez existitzea.\nKalkulua probabilitate banaketa diskretu baterako.\nBedi formula_1 zorizko aldagaiak hartzen dituen balio ezberdin guztien multzoa. Itxaropen matematikoa honela kalkulatzen da:\nAdibidea.\nBi dado bota eta puntuen baturaren itxaropen matematikoa honela kalkulatzen da. arestiko formulan adierazten den bezala \"x\" (puntuazioak) eta \"p(x)\" (probabilitateak) hurrenik hurren bidertuz eta emaitzak batuz:\nOndorioz, bi dado botata, puntuazioen itxaropen matematikoa 7 da.\nKalkulua probabilitate banaketa jarraitu baterako.\nBitez formula_1 zorizko aldagaiak hartzen duen balioen tartea eta \"f(x)\" probabilitate banaketa definitzen duen dentsitate-funtzioa. Itxaropen matematikoa honela kalkulatzen da:\nAdibidea.\nLikido batean litroko dagoen substantzia-kopurua (mg) probabilitate-banaketa honen araberakoa da (ikus alboko irudia):\nHonela kalkulatzen da itxaropena:\nItxaropen matematikoaren propietateak.\nAldagai aldaketa lineala.\nX zorizko aldagaia izanik, Y=aX+b aldagai aldaketa lineala egiten bada:\nZorizko aldagaien batura.\nX1, X2, ...,Xn zorizko aldagaiak izanik, horien baturaren itxaropena horien itxaropenen batura da:"}
{"id": "90138", "revid": "105290", "url": "https://eu.wikipedia.org/wiki?curid=90138", "title": "Vis plastica", "text": "Vis plastica, naturak fosilak sortzen zituela uste izanaren ondorioz, hark, fosilak sortzeko erabiltzen zuen indar moldeatzailea da. Hau da, materia inorganikoak (adb. buztinak) materia organikoa (adb. marraskiloa) imitatzeko tendentzia duela defendatzen zuen teoria, Avicena mediku arabiarrak Erdi Aroan sortua fosilen esistentzia azaltzeko.\nXIX. mendean, Charles Darwinen aurreko eboluzioaren teoriek, kreazionismo eta fixismoaren defendatzaileen aurrean froga sendoak erakusten zituzten: fosilak. Honen aurrean, teoria ezberdinak proposatu ziren, horietatik landuena, Georges Cuvierren katastrofismoa.\nVis plastica teoria, askoz inuxenteagoa da, soilik, fosilak, naturaren kutixiak zirela uste zuen, izaki bizidunak izatea simulatzen zuten harriak, kimera ezinezkoak. Teoria honek ez zuen defendatzaile askorik izan zientzialarien artean, erraz gezurtatu baitzitekeen, batzuk, egungo objektuak irudikatzen zituzten \"fosil\"ak sortuz defendatzen saiatu ziren arren, naturaren kutixia frogatzeko, laster asko argitara eman zen trikimailua."}
{"id": "90139", "revid": "6327", "url": "https://eu.wikipedia.org/wiki?curid=90139", "title": "Nazioarteko Amnistia", "text": ""}
{"id": "90140", "revid": "688", "url": "https://eu.wikipedia.org/wiki?curid=90140", "title": "Amnistia Internazionala", "text": "Amnistia Internazionala () edo AI, giza eskubideetan oinarritutako nazioarteko gobernuz kanpoko erakundea da, Londresen (Ingalaterra) 1961ean sortutakoa eta egoitza bertan duena. Peter Benenson abokatuak sortu zuen, \"\"Atxilotu ahaztuak\" (The Forgotten Prisoners) eta \"Amnistiaren aldeko errekurtsoa\"\" izenekin The Observer egunkari britainiarraren lehen orrialdean argitaratu zituen artikuluen eraginez. Bere helburua \"giza eskubideen zapalketa saihesteko eta desagerrarazteko ekintzak egitea da, gai horren inguruko ikerketa ahalbidetzea eta eskubideak urratuta dituztenentzat justizia eskatuz.\" Erakundeak adierazitako misioa \"pertsona bakoitzak Giza Eskubideen Aldarrikapen Unibertsalean eta giza eskubideen nazioarteko beste tresnetan jasotako giza eskubide guztiak baliatzeko mundu baten aldeko kanpaina\" egitea da. Erakundeak dio hamar milioi kide eta laguntzaile baino gehiago dituela munduan zehar, 150 herrialde eta lurralde baino gehiagotan, giza eskubideen aurkako urraketarekin amaitzeko eta preso politikoen askatasuna ziurtatzeko kanpaina eginaz. \n1977an Bakearen Nobel Saria jaso zuen, torturaren aurkako kanpainagatik. Nazioartean giza eskubideen alde lanean ari diren taldeen artean ezagunenetakoa da, eta borroka horren oinarriak ezartzeko orduan aitzindaria. Heriotza zigorraren kontra ere egiten du lan.\nUrtero txostena argitaratzen dan AIren izenean munduan zehar giza eskubideen kontuak nola dauden laburbiltzeko. Amnnistia Internazionaleko urteroko txosten horretaz gain, beste txosten batzuk ere egiten dituzte.\nMunduko hainbat estatutan lanean ari diren AIko taldeek beste estatuetako kasuez arduratzen dira eta ez haiek kokatuta dauden estatuetako kasuez. Horrela kanpotik bakarrik lor daitekeen ikuspegia lortu nahi da, bazkideen arteko gatazkak saihestuz. 1980ko hamarkadan, bere idazkari nagusia Thomas Hammarberg zen, 1990eko hamarkadan Pierre San\u00e9ren, eta 2000ko hamarkadan Irene Khanek zuzendu zuen, 2010eko hamarkadan Salil Shettyk, eta 2021eko martxotik aurrera Agnes Callamard frantziarra dago postu horretan. \nHistoria.\n1960ko hamarkada.\nAmnistia Internazionala Londresen 1961eko uztailean sortu zuen Peter Benenson abokatu ingelesak, lehenago Erresuma Batuko Justiziaren lege erreformako erakundearen kide fundatzaile izan zenak. Benensonek bere lagun Louis Blom-Cooperren eragina izan zuen, preso politikoen kanpaina zuzendu zuenean. Benensonek berak dioenaren arabera, 1960ko azaroaren 19an Londresko metroan zihoala irakurri zuenen, Portugalen zazpi urteko espetxe zigorra ezarri zietela Coimbrako bi ikasle portugaldarri \"askatasunaren aldeko brindis bat edan izana\" egotzita. Ikertzaileek ez dute sekula aurkitu ustezko egunkariko artikulua. 1960an, Ant\u00f3nio de Oliveira Salazarren Estado Novo gobernua zegoen agintean Portugalen. Gobernua izaera autoritariokoa zen eta biziki antikomunista, estatuaren etsaiak portugaldarraren aurkako gisa zapaltzen zituena. \"Atxilotu ahaztuak\" egunkariko artikulu esanguratsuan, geroago Benensonek honela deskribatu zuen bere erreakzioa: \u201c\"Ireki zure egunkaria asteko edozein egunetan eta nonbaiteko istorio bat aurkituko duzu norbait espetxeratu, torturatu edo exekutatu dutelako, bere iritziak edo erlijioa gobernuarentzat onartezinak direlako... Egunkariaren irakurleak ezintasun sentsazio gaiztoa sentitzen du. Hala ere, nazka-sentsazio horiek ekintza komunetan elkartuko balira, zerbait eraginkorra egin liteke.\u201d\"\nBenensonek bere lagun Eric Bakerrekin lan egin zuen. Baker \u201cLagunen Erlijio Elkarte\u201dko kidea zen, \u201cArmagabetze nuklearraren aldeko Britainia Handiko Kanpaina\u201d finantzatzen zuen, eta \u201cQuaker Bakea eta Lekuko Soziala\u201d elkartearen buru zen. Bere oroitzapenetan, Benensonek \"proiektua abiaraztearen kide bezala deskribatu zuen\". Beste idazle, akademiko eta abokatu batzuekin, The Observer egunkariko zuzendariarengana jo zuten, eta hark 1961eko maiatzaren 28an Benensonen \"Atxilotu ahaztuak\" artikulua argitaratu zuen. Artikuluak irakurleen arreta piztu zuen, \"atxilotu, torturatu edo exekutatuak zirelako, zuten iritziek beraien gobernuentzat onartezinak zirelako\", edo beste modu batean esanda, gobernuek Giza Eskubideen Aldarrikapen Unibertsalaren (UDHR) 18. eta 19. artikuluak urratzen zituztelako. Artikuluak bortxaketa horiek deskribatzen zituen, maila globalean, murrizketa hauen testuinguruan: prentsa askatasunetik oposizio politikora. Horrek \"Amnistiaren aldeko deia, 1961\" jarri zuen martxan. Helburua zen iritzi publikoa azkar eta zabal mobilizatzea, Benensonek \"Kontzientziaren atxilotuak\" izendatu zituen pertsona horien defentsan.\n\"Amnistiaren aldeko deia\" nazioarteko egunkari askok berrargitaratu zuten. Urte berean, Benensonek liburu bat argitaratu zuen, \u201c\"1961eko jazarpena\"\u201d, Benenson eta Bakerrek ikertu eta bildutako bederatzi kontzientzia-presoren kasuak zehazten zituena (Maurice Audin, Ashton Jones, Agostinho Neto, Patrick Duncan, Olga Ivinskaya, Luis Taruc, Constantin Noica, Antonio Amat eta Hu Feng). 1961eko uztailean, liderrek erabaki zuten apelazioa erakunde iraunkor baten oinarria izango zela, Amnistia, eta Londresen egin zuten lehen bilera. Benensonek ziurtatu zuen hiru alderdi politiko nagusiak ordezkatuta zeudela, Alderdi Laboristako, Alderdi Kontserbadoreko eta Alderdi Liberaleko parlamentariak izendatuz. 1962ko irailaren 30ean \u201cAmnistia Internazionala\u201d (Amnesty International) izendatu zuten ofizialki. \"Amnistiaren aldeko deia, 1961\" eta 1962ko irailaren artean, erakundea \"Amnistia\" bezala ezagutua izan zen.\nDei labur bat bezala hasi zena, laster nazioarteko mugimendu iraunkor bat bilakatu zen, euren iritziak indarkeriarik gabe adierazteagatik preso zeudenak babesten lan eginaz, eta mundu osoan UDHRren 18. eta 19. artikuluak onartzea lortzeko. Hasieratik egon ziren ikerketa eta kanpaina Amnistia Internazionalaren lanean. Kontzientzia presoei buruzko informazioa jasotzeko liburutegi bat sortu zen, eta herriko taldeen \"HIRU\" izeneko sare bat martxan jarri zen. Talde bakoitzak hiru presoren alde lan egiten zuen, orduan munduko hiru eskualde ideologiko nagusietako bana: komunista, kapitalista eta garapen bidean zeudenak. \n1960ko hamarkadaren erdialdera, Amnistia Internazionalaren presentzia globala gero eta handiagoa zen, eta Nazioarteko Idazkaritza eta Nazioarteko Batzorde Exekutiboa sortu ziren AIko erakunde nazionalak kudeatzeko, \"Sailak\" izenekoak, hainbat herrialdetan garatuak dagoeneko. Garai hartan Britainia Handiko gobernuak ezkutuan lagundu zuten. Nazioarteko mugimendua bere oinarrizko printzipio eta tekniketan adosten hasi zen. Esaterako, Nelson Mandelak bezala indarkeriaren alde egin zuten presoak onartu edo ez hartzeak, aho batez adostu zen atxilotuei \u00abKontzientziaren atxilotua\u00bb izena ezin ziela eman. Liburutegiaren eta taldeen lanaren gain, AIren jarduerak hedatzen ari ziren presoen familiei lagunduz, behatzaileak epaiketetara bidaliz, gobernuei ordezkaritzak eskainiz, eta presoei asiloa edo atzerrian enplegua aurkituz. Erakundearen jarduera eta eragina gero eta handiagoa zen gobernu arteko erakundeen barruan; horrela, hamarkada amaitu baino lehen Nazio Batuek, Europako Kontseiluak eta UNESCOk kontsultore estatutua emango zioten.\n1966an, Benensonek susmatu zuen Britainia Handiko gobernuak AIren aldeko langile batzuekin elkarlanean Adenen britainiar ankerkeriari buruzko txostena ezabatu zuela. Bere lankide asko Amnistia iraultzeko britainiar inteligentziaren konspirazio baten parte zirela susmatzen hasi zen, baina ezin izan zuen AIko beste inor konbentzitu. Geroago urte berean, salaketa gehiago egon ziren, AEBetako Gobernuak Se\u00e1n MacBride Irlandako Atzerri ministro ohia eta AIren lehen presidentea Inteligentzia Agentziaren finantzaketa operazio batean parte hartu zuela jakinarazi zuenean. MacBridek ukatu egin zuen finantzaketaren berri zekienik, baina Benenson konbentzitu zen MacBride CIAren sare bateko kide zela. Benensonek AIren presidente izateari utzi zion, zerbitzu sekretuek infiltratuak zituztelakoan, eta esan zuen ezin zela gehiago bizi horrelako jarduerak onartzen ziren herrialde batean.\n1970eko hamarkada.\n1970eko hamarkadan, Se\u00e1n MacBridek eta Martin Ennalsek gidatu zuten Amnistia Internazionala. Kontzientzia presoen alde lanean jarraitzen zuen bitartean, AIren eskumenak zabaldu egin ziren \"bidezko epaiketa\" eta epaiketarik gabeko atxiloketa luzearen aurkako oposizioa (DEGAN 9. artikulua), eta bereziki presoen torturaren aurka (DEGUE 5. artikulua) lana eginez. AIk uste zuen gobernuek presoen torturaren oinarrian dauden arrazoiak informazioa eskuratzea, eta oposizioa zapaltzea izua erabiliz zirela, edo biak. Era berean, kezkagarria zen superpotentziek tortura metodo, ekipamendu eta irakaskuntza sofistikatuagoak \"bezero estatuetara\" esportatzea, adibidez Estatu Batuek CIAren jarduera batzuen bitartez.\nAmnistia Internazionalak tortura salaketak iraunkorrenak ziruditen herrialdeetako txostenak bildu ondoren, torturari buruzko nazioarteko konferentzia bat antolatu zuen. Iritzi publikoan eragin nahi izan zuen gobernu nazionalei presio egiteko \"Torturaren Abolizioaren\" kanpaina bat antolatuz, hainbat urtez luzatu zena.\nAIn 1969an 15.000 kide izatetik 1979rako 200.000 izatera igaro ziren. Baliabideen hazkunde horrek bere programa zabaltzea ahalbidetu zuen, \u00abkartzela harresietatik kanpo\u00bb, \u00abdesagerpenak\u00bb, heriotza-zigorra eta errefuxiatuen eskubideen inguruko lanak eginaz. Teknika berri bat, \"Premiazko Ekintza\", bazkideak azkar martxan jartzera bideratua izan zen. Lehena 1973ko martxoaren 19an eman zuten, arrazoi politikoengatik atxilotutako Luiz Basilio Rossi brasildar akademikoaren alde.Gobernu arteko mailan Amnistia Internazionalak presoak tratatzeko NBEren Gutxieneko Arau estandarrak eta indarrean dauden hitzarmen humanitarioak aplikatzearen alde egin zuen. 1976an NBEren Giza Eskubideei buruzko bi Itunak berrestea lortu zuen, eta tratu txarrak praktikatzea debekatzen zuten tresna eta xedapen osagarriak lortzeko funtsezkoa izan zen. 1972an Giza Eskubideen Amerika arteko Batzordean kontsulta-statusa eman zitzaion.\n1976an, AIko Britainia Handiko Sailak \u201cPolizia sekretuaren pilotak\u201d (The Secret Policeman's Balls) seriea izenez ezagutzen ziren diru-bilketa ekitaldi sorta bat hasi zuen. Hasieran Londresen antolatu ziren komedia gala gisa, The Daily Telegraph egunkariak \"komediaren mundu britainiarren cr\u00e8me de la cr\u00e8me\" deitu zuena, bertan Monty Python komedia taldeko kideak parte hartuz, eta geroago rock musikari garrantzitsuenen emanaldiak antolatu zuten. Seriea John Cleese Monty Python-eko ikasle ohiak eta Martin Lewis aisialdi-industriako zuzendariak sortu eta garatu zuten AIko langile Peter Luff-ekin, eta ondoren, Peter Walker-ekin. Cleese, Lewis eta Luff elkarrekin aritu ziren lehenengo bi saioetan (1976 eta 1977). Halaber, Cleese, Lewis eta Walker elkarrekin aritu ziren 1979ko eta 1981eko saioetan.\nAmnistia Internazionalari 1977ko Bakearen Nobel Saria eman zioten \u00abtorturaren aurka giza duintasunaren defentsagatik\u00bb eta Nazio Batuen Erakundearen Giza Eskubideen Alorreko Saria 1978an.\n1980ko hamarkada.\n1980rako, AI gobernuen kritika gehiago jasotzen ari zen. Sobietar Batasunak salatu zuen AIk espioitza egiten zuela, Marokoko Gobernuak lege-hausleen defendatzaile zela salatu zuen, eta Argentinako Gobernuak debekatu egin zuen AIren 1983ko urteko txostena.v1980ko hamarkadan, AIk torturaren aurkako kanpainak egiten jarraitu zuen, eta kontzientzia atxilotuen alde. Bestalde, gai berriak sortu ziren, hala nola judizioz kanpoko hilketak, militarrak, segurtasun eta poliziaren transferentziak, hilketa politikoak eta desagerpenak.\nHamarkadaren amaiera aldera, gero eta handiagoa zen mundu osoan errefuxiatu kopurua ardatz bilakatu zen AIrentzat. Garai hartako munduko errefuxiatu asko gerren eta goseteen lekuz aldatzera behartuta egon zirenez, bere agindua betez AIk saihestu nahi zituen giza eskubideen urraketen ondorioz, ihes egitera behartutakoengan zentratu zen. Hark argudiatu zuen asilo-eskatzaileen sarrera-murrizketa berrietan sakondu ordez, gobernuek jendea erbestera behartzen zuten giza eskubideen urraketei aurre egin behar zietela.\n1990eko hamarkada.\n1990eko hamarkadan, Amnistia hazten joan zen, 150 herrialde eta lurralde baino gehiagotan zazpi milioitik gora kide izan arte, Pierre San\u00e9 Senegalgo idazkari nagusia buru zela. AIk hainbat gai eta munduko gertakarien inguruan lanean jarraitu zuen. Esaterako, Hegoafrikako taldeak 1992an batu ziren eta Pierre San\u00e9ren bisita antolatu zuten apartheid-aren gobernuarekin biltzeko, poliziaren gehiegikeria salatuz, Afrikako Aintzira Handien eskualderako arma salmentaren amaiera eskatzeko, eta heriotza zigorraren indargabetzearen inguruko ikerketa bat bultzatzeko. Hain zuzen ere, AIk arreta jarri zuen talde zehatz batzuen aurka egindako urraketen inguruan, besteak beste, errefuxiatuak, arraza/etniak/gutxiengo erlijiosoak, emakumeak eta exekutatu edo heriotza-korridorean zeudenak. Heriotza zigorraren txostena \u201cEstatuak hitzen duenean\u201d eta \"Giza Eskubideak Emakumeen Eskubideak dira\" kanpainak funtsezko ekintzak izan ziren azken bi gai hauetarako.\n1990eko hamarkadan, Amnistia Internazionalak erreakzionatu behar izan zuen Angolan, Ekialdeko Timorren, Persiar Golkoan, Ruandan eta Jugoslavia ohian gatazka armatuak ugaritu zirenean, eta ondorioz gertatutako giza eskubideen urraketen aurrean. AIk ez zuen jarrerarik hartu gatazka armatu horietan kanpoko esku-hartze militarren alde edo aurka egiteko. Ez zuen ukatu indarraren erabilera, ezta indar hilgarria ere, ezta engaiatuei armak uzteko eskatu ere. Horren ordez, kanpoko esku-hartzearen eta nazioarteko ekintzaren selektibitatearen atzean dauden motiboak zalantzan jarri zituen, tropak bidali zituztenen interes estrategikoei dagokienez. Giza eskubideen arazoak giza eskubideen hondamendi bihur ez daitezen neurriak hartu behar zirela argudiatu zuen, eta bai esku hartzeak zein ekintzarik ezak nazioarteko komunitatearen porrota adierazten zutela.\n1995ean, AIk sustatu nahi zuenean Shell Oil Company Ken Saro-Wiwa ingurumenaren eta giza eskubideen aldeko ekintzaile baten exekuzioan nola parte hartu zuen Nigerian, geldiarazi egin zuten. Egunkariek eta publizitate-enpresek uko egin zioten AIren iragarkiak kaleratzeari, Shell Oil haien bezeroa ere bazelako. Shell-en argudio nagusia zen petrolioa zulatzen ari zela jada giza eskubideak urratzen zituen eta giza eskubideen politikak betearazteko modurik ez zuen herrialde batean. AI sortzen saiatzen ari zen burrunbari aurre egiteko, berehala ezagutarazi zuen Shell Nigeriako bizitza orokorra hobetzen nola laguntzen ari zen. Salil Shetty, AIren zuzendariak esan zuenez, \"sare sozialek hiritar globalaren ideia berriro dinamizatzen dute\". James M. Russell ohartu zen komunikabide pribatuen etekinak lortzeko bideak talka egiten zutela, entzun nahi ez zituzten IAko istorioekin.\nAmnistia Internazionala proaktiboa izan zen giza eskubideen unibertsaltasunaren onarpenaren alde. \u201cAltxatu, izena eman\u201d kanpainak 50 urte bete zituen DUDBn. Hamahiru milioi konpromiso bildu ziren laguntzeko, eta Decl musika kontzertua egin zen Parisen 1998ko abenduan (Giza Eskubideen Eguna). Gobernu arteko mailan, AIk Giza Eskubideetarako Nazio Batuen Goi Komisarioaren (1993an sortua) eta Nazioarteko Zigor Auzitegiaren (2002an sortua) sorreraren alde agertu zen.\n2000ko hamarkada.\n2000. urtearen ondoren, AIren arreta nagusia globalizaziora eta 2001eko irailaren 11ko AEBetan izandako atentatuen erreakziora jo zuen. Globalizazioaren gaiak aldaketa handia eragin zuen AIren politikan, bere lan-esparrua zabaldu egin baitzen eskubide ekonomiko, sozial eta kulturalak barne hartuz, iraganean lantzeari uko egin zion arloak hain zuzen. AIk aldaketa hori garrantzitsua zela uste zuen, ez soilik eskubideen zatiezintasunaren printzipioari sinesgarritasuna emateko, baizik eta globalizazioaren ondorioz multinazionalen boterea gero eta handiagoa zela, ondorioz estatu-nazio asko ahulduz.\nBestalde, irailaren 11ko atentatuen ostean, AIko idazkari nagusi berriak, Irene Khan-ek, jakinarazi zuen AEBko gobernuko goi kargu batek AIko ordezkariei esan ziela: \"Zuen eginkizuna erori egin zen New Yorkeko Dorre Bikien erorketarekin\". Erasoen ondorengo urteetan, zenbaiten ustez, aurreko hamarkadetan giza eskubideen aldeko erakundeek lortutako irabaziak hondatu egin ziren. AIk argudiatu zuen giza eskubideak guztion segurtasunaren oinarria zirela, ez horren oztopoa. Halaber, kritika berriak zuzenean George Bushen administraziotik eta The Washington Post egunkaritik egin ziren, Khanek 2005ean AEBetako gobernuak Guantanamoko (Kuba) atxilotzeko instalazioa sobietar gulag batekin parekatu zuenean.\nHamarkada berriaren lehen erdian, AIk arreta jarri zuen emakumeen aurkako indarkeriari, munduko arma-merkataritzaren kontrolari, NBEren eraginkortasunaren inguruko kezkari eta torturari amaiera emateko. 2005erako bi milioi kide inguru zituenez, AIk kontzientzia presoen alde lanean jarraitu zuen. 2007an, AIren batzorde exekutiboak erabaki zuen abortatzeko sarbidea onartzea \"arrazoizko haurdunaldi-mugetan... emakumeentzat bortxaketa, intzestua edo indarkeria kasuetan, edo haurdunaldiak amaren bizitza edo osasuna arriskuan jartzen zituenean\".\nBestalde, AIk jakinarazi zuen Irakeko Gerrari buruz, 2008ko martxoan azken hilabeteetan Irakeko segurtasun-egoera hobetu zela esan arren, giza eskubideen egoera negargarria zela, 2003an bost urte lehenago gerra hasi eta gero.\n2009an berriz, AIk Israeli eta Palestinako Hamas mugimenduari leporatu zien gerra krimenak egin izana Israelek urtarrileko ofentsiban Gazan, Berun Urtua Operazioa deiturikoan, 1.400 palestinar eta 13 israeldar baino gehiago hil zirelako. 117 orrialdeko Amnistiaren txostenak Israelgo indarrei leporatu zien ehunka zibil hiltzea eta milaka etxe zentzugabe suntsitzea. AIk Israelgo soldaduek palestinar zibilak giza-ezkutu gisa erabiltzen zituzten froga aurkitu zuen. Ondoren, Nazio Batuen Erakundearen Gazako Gatazkaren inguruko gertaerak bilatzeko misioa burutu zen; AIk adierazi zuen bere aurkikuntzak bat zetozela beraren eremuko ikerketarekin, eta misioaren gomendioak betetzeko berehala jarduteko eskatu zion NBEri.\n2010eko hamarkada.\n2014ko abuztuan, Michael Brownen poliziaren tiroketa hilgarriagatik protestan zeuden jendeak piztutako manifestazioen harira, armarik gabeko 18 urteko gazte batek polizia bati eraso egin eta gero atxiloketari aurre egin zionean, tiro egin zuen ofizialak. AIk giza eskubideen aldeko aktibisten 13 laguneko kontingente bat bidali zuen funtzionarioekin bilerak egitera eta baita tokiko ekintzaileak indarkeriarik gabeko protesta metodoetan trebatzera ere.\n2016ko otsailean, AIk bere urteko txostenean dio gobernuek begiak itxi egiten zituztela gerra krimenen aurrean, eta adierazpen askatasuna urratzen zuten legeak onartzen zituztela. Hainbat tokietan, hots, Txinak, Egiptok, Etiopiak, Indiak, Iranek, Thailandiak eta Turkiak errepresio handiak egin zituzten 2016ko ekainean. Halaber, AIk Nazio Batuei eskatu zion Saudi Arabiari \"berehala bertan behera uzteko\" Yemen, gatazkan milaka zibil ilegalki hil eta zauritu zituelako\".\nAI-k 2016 urteko txostena argitaratu zuen 2017ko otsailean, nabarmenduz Siriako Gerra Zibila, Darfurko Gerran arma kimikoen erabilera, eta Barack Obama Estatu Batuetako presidenteak dronen gerraren hedapena. 2017ko uztailean, Turkiako Poliziak giza eskubideen aldeko 10 ekintzaile atxilotu zituela Istanbulek salatu zuen, kurdu eta ezkerreko militanteei laguntzea egotzita. Era berean, AIk Arma Nuklearraren Debekuari buruzko NBEren ituna onartzen zuen.\n2018ko urrian, AIk Nigeriako segurtasun indarrak atxilotzeko eta epaitzeko eskatu zuen, manifestari xiien aurka gehiegizko indarra erabili zutela esanez Abuja (Nigeria) inguruko prozesio erlijioso baketsu batean. Gutxienez 45 hildako eta 122 zauritu egon ziren ekitaldian. Era berean, AIk jakinarazi zuen eskubideen aldeko 19 ekintzaile eta abokatu edo gehiago atxilotu zituela Egiptok. Eta 2018ko abenduan, AIk irmoki gaitzetsi zuen Ihar Hershankou eta Siamion Berazhnoyren exekuzioa Bielorrusian. NBEren Giza Eskubideen Batzordeak atzerapena eskatu arren fusilatu zituzten.\n2019ko otsailean, AIren zuzendaritza taldeak dimisioa ematea eskaini zuen txosten independente batek laneko jazarpenaren \"kultura toxikoa\" deitua aurkitu zuelako, jazarpen, sexismo eta arrazakeriaren frogak aurkitu ostean, suizidioak ikertzeko eskatu ostean. Bestalde, 2019ko apirilean, AIk ohartarazi zuen Estatu Batuetara estraditatuz gero, Julian Assange WikiLeaks-eko sortzaileak \"giza eskubideen urraketa larriak izateko arriskua\" izango zuela. \nBestalde, 2019ko apirilean, manifestariek AIren Londresko bulegoetako harrera okupatu zuten, Turkian Kurdistango Langileen Alderdiko kide fundatzaile bat, Abdullah \u00d6calan, espetxeratu izanaren aurka. AIren aurkako jarduna ez zelako ikusi egin zuten protesta.\n2020ko hamarkada.\n2020ko abuztuan, AIk kezka agertu zuen \"protestatzaile baketsuen tortura hedatua\" Bielorrusian eta atxilotuei emandako tratuari buruz. Era berean, erakundeak zalatu zuen 2020ko lehen sei hilabeteetan Nigeria iparraldeko landa-komunitateetan bidelapurren ondorioz 1.100 pertsona baino gehiago hil zirela. Halaber, AIk Angolako Poliziak nerabeen hilketa \"gehiegizko\" eta \"legez kanpoko\" deitutakoa ikertu zuen. \n2020ko azaroan, AIk jakinarazi zuen 54 pertsona (gehienak Amhara emakumeak eta haurrak eta adinekoak) OLFk Etiopiako Gawa Qanqa herrian hil zituela. Eta 2021eko ekainean, AIk Txinako Gobernuari leporatu zion Xinjiang-eko uiguarren aurka gizateriaren aurkako krimenak egitea.\n2022ko otsailean, AIk Israeli palestinarren aurkako apartheid delitua egitea leporatu zion. AIren txosten baten arabera, Israelek \"palestinarren zapalkuntza eta domeinurako erregimen instituzionalizatua mantentzen zuen, israeldar juduen mesedetan\". Israelgo Atzerri Ministerioak adierazi zuen AI-k \"Israelen aurkako gorroto-erakunde ezagunetatik sortzen diren gezurrak, inkoherentziak eta baieztapen oinarrigabeak\" saltzen zituela. \n2022ko martxoan, Errusiako hedabideen erregulatzaileak AIren errusierazko webgunerako sarbidea blokeatu zuen. Eta apirilean, Errusiak Ukrainako inbasioa hasi eta sei astera, bertako Justizia Ministerioak iragarri zuen AIren eta nazioarteko beste 14 erakunde ezagunen bulegoak itxita zeudela, \u00abErrusiar legeak urratzeagatik\u00bb.\nEgitura.\nAmnistia Internazionala kide boluntarioek osatzen dute neurri handi batean, baina ordaindutako profesional kopuru txiki bat mantentzen du. AI presentzia handia duen herrialdeetan, kideak \"Sail\" gisa antolatzen dira. Sailek AIren oinarrizko jarduerak koordinatzen dituzte normalean kide kopuru handi batekin, horietako batzuk \"talde\"tan osatuko direla, eta langile profesional batekin. Bakoitzak zuzendaritza batzordea du. 2019an 63 Sail zeuden mundu osoan. \"Egiturak\" sail bilakatu nahi duten taldeak. Sail edo egiturarik ez dagoen herrialdeetan, pertsonak \"nazioarteko kide\" bihur daitezke. Beste bi antolaketa-eredu ere badira: \"nazioarteko sareak\", gai zehatzak sustatzen dituztenak edo nortasun zehatza dutenak, eta \"talde afiliatuak\", Saileko taldeen lan bera egiten dutenak baina isolatuta.\nGobernu-organo gorena urtero biltzen den Batzar Orokorra da. Sail bakoitzak bere lehendakaria eta zuzendari exekutiboa bidaltzen ditu BOera. Bestalde, Nazioarteko Batzordea dago, lehendakaria buru duela bederatzi kidek eta Nazioarteko Diruzainak osatzen dutela. NBa BOk aukeratzen du, haren ardura izanik. NBatzordea urtean bi aldiz biltzen da gutxienez, eta praktikan, urtean gutxienez lau aldiz biltzen da aurrez aurre. Batzordearen eta azpibatzordeen beste bilera batzuk bideokonferentzia bidez egiten dira.\nNazioarteko Batzordearen eginkizuna AIren izenean erabakiak hartzea da, Nazioarteko Idazkaritza gobernatzea eskualdeko bulegoak barne, BOk ezarritako estrategia aplikatzea, eta erakundearen estatutuak betetzen direla zaintzea.\nNazioarteko Idazkaritza AIren eguneroko jokabideaz eta arazoez arduratzen da, NBaren zuzendaritzapean. 500 profesional ari dira bertan lanean, idazkari nagusi baten zuzendaritzarekin-. Idazkaritzak hainbat lan-programa garatzen ditu: Nazioarteko Zuzenbidea eta Erakundeak; Ikerketa; Kanpainak; Mobilizazioa; eta Komunikazioak. Bulegoak Londresen daude 1960ko hamarkadaren erdialdetik.\nOngintzazko estatusa.\nErresuma Batuan, AIk bi osagai ditu, ingeleseko legediaren arabera erregistratutako ongintzako erakundeak: AI ongintza\u00a0 eta AIren Britainia Handiko ongintza saila.\nPrintzipioak.\nAmnistia Internazionalaren oinarrizko printzipioa kontzientzia-presoetan ardaztea da, preso dauden edo indarkeriaren bidez iritzia ematea eragozten dieten pertsonetan. Konpromiso horrekin batera, AIren sorrerako printzipioek auzi politikoetan ez esku hartzea, kasuei buruzko gertakariak biltzea, eta giza eskubideak sustatzeko konpromiso sendoa jasotzen zuten.\nPrintzipioetan funtsezko gai bat da errepresioaren aurkako borroketan indarkeriara jotzearen alde edo alde isilean egin dezaketen pertsonei dagokienez. AIk ez du epaitzen indarkeriara jotzea justifikatuta dagoen ala ez. Hala ere, AI ez dago indarkeriaren erabilera politikoaren aurka, Giza Eskubideen Adierazpen Unibertsalak, bere hitzaurrean, \"tiraniaren eta zapalkuntzaren aurkako matxinadara azken baliabide gisa jotzera behartu dezaketen\" egoerak aurreikusten baititu.\u201d Atxilotu bat zigor bat betetzen ari bada indarkeriarekin zerikusia duten jarduerengatik, bidezko epaiketa baten ondoren, AIk ez dio gobernuari eskatuko presoa askatzeko.\nAIk ez du ez babesten ez gaitzesten oposizioko talde politikoen indarkeria, AIk ez duen bezala babesten ez gaitzesten gobernuaren politika, oposizioko mugimendu armatuen aurkako borrokan indar militarra erabiltzeagatik. Hala ere, IAk gutxieneko giza arauak babesten ditu, gobernuek eta oposizioko talde armatuek berdin errespetatu beharko lituzketenak. Oposizioko talde batek bere gatibuak torturatu edo hiltzen dituenean, bahituak hartzen dituenean edo apropos eta bidegabeko hilketak egiten dituenean, AIk gehiegikeria horiek gaitzesten ditu.\nAIk uste du heriotza-zigorra dela giza eskubideen ukazio behin betikoena, atzeraezina, eta heriotza-zigorraren aurka egiten du kasu guztietan, egindako krimena, gizabanakoaren inguruabarrak edo exekuzio-modua kontuan hartu gabe.\nHelburuak.\nAmnistia Internazionalaren ikuspegia da munduan pertsona orok dituela Giza Eskubideen Adierazpen Unibertsalean eta giza eskubideen nazioarteko beste arau batzuetan jasotako giza eskubide guztiak.\nIkuspegi horren bila, AIren misioa da osotasun fisiko eta psikikorako eskubideen, kontzientzia eta adierazpen askatasunaren eta diskriminaziorik ezaren abusu larriak prebenitzera eta amaitzera bideratutako ikerketa eta ekintzak egitea, giza eskubide guztiak sustatzeko egiten duen lanaren barruan (Amnistia Internazionala, Nazioarteko Kontseiluaren 27. bilera, 2005). AIk batez ere gobernuei zuzentzen die, baina baita gobernuz kanpoko erakundeei eta partikularrei buruzko txostenak ere (\"estaturik gabeko aktoreak\"). Eta funtsezko sei arlo jorratzen ditu:\n\u2022 Emakumeen, haurren, gutxiengoen eta indigenen eskubideak\n\u2022 Tortura amaitzea\n\u2022 Heriotza-zigorra ezabatzea\n\u2022 Errefuxiatuen eskubideak\n\u2022 Kontzientzia presoen eskubideak\n\u2022 Giza duintasunaren babesa.\nHelburu zehatz batzuk honako hauek dira: heriotza-zigorra kentzea, exekuzio eta \"desagerpen judizial estrak\" amaitzea, espetxe-baldintzek nazioarteko giza eskubideen arauak betetzen dituztela bermatzea, preso politiko guztiei epaiketa azkarra eta bidezkoa bermatzea, haur guztiei doako hezkuntza bermatzea mundu osoan, abortua despenalizatzea, justizia-sistemen zigorgabetasunaren aurka borrokatzea, haur-soldaduen errekrutatzea eta erabilera amaitzea, kontzientzia-preso guztiak askatzea, komunitate baztertuentzako eskubide ekonomikoak, sozialak eta kulturalak sustatzea, giza eskubideen defendatzaileak babestea, tolerantzia erlijiosoa sustatzea, LGTBI eskubideak babestea, tortura eta tratu txarrak geldiaraztea, gatazka armatuetan legez kanpoko delituak geldiaraztea, migratzaileak eta asilo-hartzaileak babestea, eta giza duintasuna babestea. Era berean, mundu osoan prostituzioa despenalizatzearen alde dago.\nAIk Amnistia Akademia izeneko doako aplikazio mugikorra jarri zuen martxan 2020ko urrian. Mundu osoko ikasleak sartzen ziren bai online bai offline ikastaroetara. Ikastaro guztiak aplikazioan deskarga daitezke, iOS eta Android gailuetarako.\nHerritarren frogen laborategia.\nAIk, Krisiei Erantzuteko Programan Ebidentzien Laborategiak kudeatuta, Herritarren Frogen Laborategia sortu zuen \"giza eskubideen erakundeei, praktikanteei eta beste batzuei laguntzeko, datu digitalen korronteak hobeto aprobetxatzeko, eta ikerketa modernoak egiteko. Online espazio bat da praktika onenak, sortzen ari diren teknikak eta tresnak partekatzeko ikerketak egiteko, mis- eta dis-informazioari aurre egiteko eta hobeto informatutako publiko bati laguntzeko, hala nola: \u201cHOWTOs, Tools, Case Studies, and Stories, gai hauei buruz: Egiaztapen digitala, Data Science, Remote Sensing, Crowd-Sourcing, Well-Being, eta Digital Security.\u201d\nHerrialdeetara begira.\nAIk neurriz kanpo informatzen du herrialde demokratiko eta irekiagoei buruz, argudiatuz bere asmoa ez dela munduko giza eskubideen abusuak estatistikoki irudikatzen dituen txosten sorta bat egitea, baizik eta iritzi publikoaren presioa aplikatzea hobekuntzak sustatzeko.\nMendebaldeko gobernu giltzarrien eta Mendebaldekoak ez diren estatu nagusien portaeraren ondorio erakuslea faktore garrantzitsua da. AIko idazkari nagusi ohi batek adierazi zuen bezala, \"herrialde askorentzat eta jende askorentzat, Estatu Batuak eredu dira\", eta AIren arduradun baten arabera, \"herrialde handiek herrialde txikietan dute eragina.\" Gainera, Gerra Hotzaren amaierarekin, AIk uste zuen Iparraldean giza eskubideak gehiago azpimarratu behar zirela, hegoaldeko kritikoekin sinesgarritasuna hobetzeko, giza eskubideei buruzko gaiei buruz benetan modu globalean informatzeko borondatea erakutsiz.\n2012an, Kristyan Benediktok, AIren Erresuma Batuko kanpainaren arduradun nagusiak eta Sirian adituak honakoa aztertu zuen, \"herrien oinarrizko eskubide unibertsalak abusatzen dituzten erregimenak\" zerrendatuz: Myanmar, Iran, Israel, Ipar Korea eta Sudan. Benedikto kritikatu egin zuten Israel zerrenda labur horretan sartzeagatik, zuen iritzia \"bere bisitetatik\" soilik jaso zuelako, beste iturri objektiborik gabe.\nAIren herrialdeko fokua konpara daitezkeen beste GKE batzuenaren antzekoa da, \u201cGizakiaren eskubideen zaintza\u201d (Human Rights Watch) delakoaren antzekoa bereziki: 1991 eta 2000 artean, AIk eta HRWk hamar herrialdeetatik zortzi partekatu zituzten beren \"lehen hamarretan.\" Halaber, 1990eko hamarkadan HRWek gehien salatu zituen 10 herrialdeetatik seik \"The Economist\" eta \"Newsweek\" aldizkarien zerrendetan ere agertu ziren.\nFinantzaketa.\nAmnistia Internazionalak, hein handi batean, mundu osoko ordainsari eta dohaintzekin finantzatzen da. Ez omen du gobernuen edo gobernu-erakundeen dohaintzarik onartzen. AIren webgunearen arabera: \"Dohaintza pertsonal eta afiliatu gabeko hauek aukera ematen diote AIri gobernu, ideologia politiko, interes ekonomiko edo erlijio guztiekiko erabateko independentzia mantentzeko. Ez dugu gobernu edo alderdi politikoen giza eskubideen ikerketarako funtsik bilatzen, ezta onartzen ere, eta arreta handiz aztertu diren negozioen laguntzak bakarrik onartzen ditugu. Norbanakoen dohaintzetatik lortutako diru-bilketa etikoaren bidez, giza eskubide unibertsal eta zatiezinen defentsan tinko eta hautsiezin irauteko gai gara.\"\nDena den AIk Erresuma Batuko Nazioarteko Garapenerako Departamentuaren, Europako Batzordearen, AEBetako Estatu Departamentuaren eta beste gobernu batzuen dirulaguntzak jaso ditu azken hamar urteotan.\nAIk AEBko Rockefeller Fundazioaren finantziazioa jaso du, baina funts horiek \"giza eskubideetan oinarritutako hezkuntzaren alde\" baino ez dira erabiltzen.\" Ford Fundaziotik ere dirulaguntza asko jaso ditu urte hauetan.\nKritikak eta eztabaidak.\nAIri egindako kritiken artean daude, besteak beste, txosten faltsuak argitaratzea, goi mailako langile arrazistak, EBeko gobernuekin ezkutuan lankidetzan aritzea, kudeaketagatik soldata handiegia jasotzea, atzerriko langileen lanpostuak ez babestea, giza eskubideen babesari buruzko zalantzazko aurrekariak dituzten erakundeekin elkartzea, hautaketa alborapena, ideologia- eta kanpo-politikaren alborapena Mendebaldekoak ez diren herrialdeen edo Mendebaldeak babesten dituen herrialdeen aurka, edo talde terroristen partzialtasuna.\n2019an bi langilek beren buruaz beste egin ondoren, AIk laneko kultura berrikusi zuen erakundean. Txostenak lan-giro toxikoa aurkitu zuen, bullying eta diskriminazio kasuak barne. Txostenean mundu osoko langile asko AIren aurkako abusu sistemikoez hitz egin zuten.\nGobernu ugarik eta hauen aldekoek AIk bere politikei egindako txostenak kritikatu dituzte, besteak beste, Australia, Txekiar Errepublika, Txina, Kongoko Errepublika Demokratikoa, Egipto, India, Iran, Israel, Maroko, Qatar, Saudi Arabia, Vietnam, Errusia, Nigeria eta Estatu Batuetakoak. Gobernu hauen ekintzak eta AIrekin kritikoak diren beste gobernu batzuenak izan dira AIk adierazitako giza eskubideen inguruko kezkak.\nSariak eta ohoreak.\n1977an, Amnistia Internazionali Bakearen Nobel Saria eman zioten, \"askatasunerako, justiziarako eta horrekin batera munduan bakea lortzeko oinarriak bermatzen laguntzeagatik\".\n1984an, AIk Lau Askatasunen Saria jaso zuen Adierazpen Askatasunaren kategorian.\n1991n, AIk Bakearen Urrezko Usoak kazetaritza saria jaso zuen Italiako \"Archivio Disarmo\" Ikerketa Zentroaren eskutik.\nAmnistiaren Kandela.\nErakundearen logotipoak \"Hobe kandela bat piztea, iluntasuna madarikatzea baino\" esaeran inspiratutako bi irudi ezaugarri uztartzen ditu. Kandelak erakundearen ahalegina adierazten du, mundu osoan preso politikoak atxilotuta daudela argitzeko eta presoei bidezko tratua zein askatzeko itxaropena emateko duen konpromisoa. Arantzadun alanbreak bidegabeki kartzelan sartutako pertsonen itxaropen-eza adierazten du.\nLogotipoa Diana Redhousek diseinatu zuen 1963an, Amnistiaren lehen Gabonetako postal gisa."}
{"id": "90141", "revid": "512", "url": "https://eu.wikipedia.org/wiki?curid=90141", "title": "Bahram I.a", "text": "Bahram I.a (?-276) Sasandar Inperioko errege bat izan zen. Haren erregealdiak 273tik 276 arte iraun zuen.\nBahram I.aren aita (ez aitona, greziar egileek diotenez) Sapor I.a izan zen, 241-272 artean errege izan zena; eta anaia, Hormizd I.a, 272-273 artean errege (urtebete eta hamar eguneko erregealdi laburra). Azken horren ondorengo izan zen errege Bahram I.a.\nGatazka erlijiosoa.\nBahram I.a, apaiz mazdeistek konbentzituta, Mani profeta (manikeismoaren sortzailea) heriotza krudel batera kondenatu zuen, mazdeismo ortodoxoa mantentzeko asmoz. Ez da ezer gehiago ezagutzen haren erregealdiari buruz.\nBahram izena, \"Varahr\u00e4n\"etik dator, \"Verethranga\"ren formarik berriena, garaipenaren antzinako persiar jainkoa, \u00abVerethra herensugea hil zuena\u00bb. Bahram, Marte planetaren persiar izena ere bada."}
{"id": "90142", "revid": "90204", "url": "https://eu.wikipedia.org/wiki?curid=90142", "title": "Antioko XI.a Epifanes", "text": "Antioko XI.a Epifanes edo Filadelfo, errege seleukotar elkartua izan zen K.a. 95etik K.a. 92 arte. Antioko VIII.a Griforen semea zen, hau hil ondoren, K.a. 96an, beste hiru anaiekin batera, bosgarren anaia baten, eta nagusiena zen Seleuko VI.a Epifanesen aurka agertu zena. Seleuko VI.a Mopsuestian gertatutako herri matxinada batean hil ondoren, bere anaia Demetrio III.a Eukariosek hartu zuen koroa, eta bere anaia Filipo I.a Filadelfo eta Antioko XI.a Epifanes Filadelfo elkartu zituen tronura. K.a. 92an, Antioko XI.ak, Demetrio III.ak Antiokiaren aurkako erasoan parte hartu zuen, Antioko X.a Eusebiok kanporatu zuena. Erretiratzean, Orontes ibaia zaldiz zeharkatzean, Antioko XI.a ito egin zen."}
{"id": "90143", "revid": "336", "url": "https://eu.wikipedia.org/wiki?curid=90143", "title": "Filipinetako plaka", "text": "Filipinetako plaka, Ozeano Bareaan dagoen plaka tektoniko ozeaniko bat da. Filipinak uharteetatik ekialdera dago. Ekialdean, Pazifikoko plakarekiko muga konbergentea eratzen du, eta Marianetako itsas hobian subduzitzen da. Honako plaka hauek ditu mugakide:\nIzu penintsula, Filipinetako plakaren iparraldereneko zatian dago. Filipinetako plaka, Amuriakoa eta Okhotskekoa, Japoniako mendirik ezagunena den Fuji mendian elkartzen dira."}
{"id": "90144", "revid": "336", "url": "https://eu.wikipedia.org/wiki?curid=90144", "title": "Gidoilari", "text": "Gidoilaria (), gidoigilea (), hari-idazle edo gertakizun-egilea, komikietan, irrati, zinema edo telebistarako gidoiak egiten dituen pertsona da.\nGehienetan konta-hari bat hasten dutenean asmakizuna besterik ez da, hau da, ez dute besteek eskatuta ala ordainduta idazten. Behin salduta, gidoiak \"spec script\" du izena. Batzuetan ekoizle-etxe edo zuzendari batentzat lan egiten dute, besteek sortutako gidoiak garatuz edo hobetuz. Beste batzuetan idazleek bere lanen gidoiak prestatzen dituzte.\nHollywooden lan egiten duten gidoilari gehienak Writers Guild of America, East sindikatuko kideak dira. Honek 2007 eta 2008an greba egin eta zinema-industria erabat suntsitu zuen."}
{"id": "90145", "revid": "336", "url": "https://eu.wikipedia.org/wiki?curid=90145", "title": "Izu penintsula", "text": ", Japonian dago, herrialde honetako hiriburu den Tokiotik gertu, Fuji mendia eta Ozeano Barearen artean, Honshu uhartean. Izu penintsula, gaur egun, Shizuoka prefekturaren zati da. Fuji-Hakone-Izu Parke Nazionalaren parte ere bada gaur egun.\nPenintsularen hegoaldean, zortzi uhartek eratutako uhartedi bat dago, Izu uharteak bezala ezagutzen direnak (japonieraz \"Izu shoto\"). Izuk, \"ur termalen tokia\" esan nahi du.\nPenintsula zein uharteak, toki turistiko ezagunak dira, ez bakarrik japoniarrentzat, baizik eta baita urpekaritza eta beste uretako kirol batzuk egitera datozen atzerriko bisitarientzat ere.\nGainera, Izu, japoniar abizen bat da, gaur egun, AEBak bezalako beste herrialde batzuetara hedatua, baita Yoshiaki Oshimak Gekkoko behatoki astronomikotik aurkitutako asteroide baten izena ere."}
{"id": "90147", "revid": "536", "url": "https://eu.wikipedia.org/wiki?curid=90147", "title": "Gertakizun (probabilitatea)", "text": "Probabilitate-teorian, gertakizuna zorizko saiakuntza bateko emaitza multzoko elementu bat da, gerta daitekeen zerbait alegia. Helburua gertakizunaren probabilitatea kalkulatzea izaten da. Adibidez, dado jaurtiki behar denean, gertakizunak dira \"emaitza bikoitia\", \"6\", \"1, 2 edo 3\", \"3 baino handiagoa\", \"edozein zenbaki\" gertakizunak dira.\nGertakizunen arteko erlazioak eta eragiketak.\nMultzo guztietan bezala, gertakizunen artean ere erlazioak eta eragiketak definitzen dira.\nGertakizunen arteko eragiketei buruz gehiago jakiteko, ikus \"Multzo\"."}
{"id": "90149", "revid": "512", "url": "https://eu.wikipedia.org/wiki?curid=90149", "title": "Ameriketako Estatu Batuetako Indar Armatuak", "text": "Ameriketako Estatu Batuetako Indar Armatuak (ingelesez: \"United States Armed Forces\"), Ameriketako Estatu Batuak babesten dituen erakunde militarren multzoa da. Buruzagi Gorena Barack Obama Presidentea da, Defentsa Idazkaria Robert Gates eta Defentsaren Agintari Gorena Michael Mullen amirala da. Ameriketako Estatu Batuetako Indar Armatuak honela banatzen dira:\nKonstituzioaren arabera, Buruzagi Gorenaren kargua, Ameriketako Estatu Batuetako presidenteari esleitzen zaio eta bigarren Buruzagitza Defentsa Idazkariari."}
{"id": "90153", "revid": "119347", "url": "https://eu.wikipedia.org/wiki?curid=90153", "title": "ANESVAD", "text": "ANESVAD gobernuz kanpoko erakunde bat da, Bilbon (Bizkaia) 1968an sortua, batik bat osasunaren arloan lan egiten duena, Asia aldean eta garapenerako bidean dauden beste herrialde batzuetan.\nGaixotasunak.\nLegenarra edo legen beltza tratatzeko esfortzu berezia egin du hasieratik erakundeak, izan ere 1970ean Javier Olazabal jesuita euskaldunak zabaldu zuen gaixo hauek atenditzeko zentroa Filipina Uharteetan, zehazki Culion uhartean (MIMAROPAko eskualdean). Hortik aurrera gaixotasun honekin beste toki batzuetan ere hasi ziren lanean, eta apurka-apurka beste arlo batzuetara ere ailegatu ziren: Buruliko ultzera, HIESa, eta haur-prostituzioa bezalako arazo soziala.\nHerrialdeak.\nAsian, Filipenetaz gain, Bangladesh, Kanbodia, Vietnam, Txina eta Indian lan egiten dute. Gainera, Mendebaldeko Afrikako, Andeetako eta Erdialdeko Amerikako herrialde batzuetan ere ibiltzen dira."}
{"id": "90155", "revid": "219", "url": "https://eu.wikipedia.org/wiki?curid=90155", "title": "Reporters Sans Fronti\u00e8res", "text": ""}
{"id": "90156", "revid": "336", "url": "https://eu.wikipedia.org/wiki?curid=90156", "title": "Ameriketako Estatu Batuetako Aireko Armada", "text": "Ameriketako Estatu Batuetako Aireko Armada edo USAF, Ameriketako Estatu Batuetako Indar Armatuak osatzen dutenaren armadetako bat da. Honen helburuak, aire-espazio estatubatuarra zaintzea, estatu-segurtasuna eta nazioarteko misioetan bakea mantentzea dira. Munduko aireko armadarik aurreratuena da teknologia dagokionez. Halaber, Munduko handiena da soldadu kopuruari dagokionez ere.\nAntolaketa.\nAmeriketako Estatu Batuetako indar armatuetako aireko armadak, ondorengo antolaketa du:\n Egoitza, Pentagonoa, Arlington, Virginia"}
{"id": "90157", "revid": "6327", "url": "https://eu.wikipedia.org/wiki?curid=90157", "title": "USAF", "text": ""}
{"id": "90158", "revid": "6327", "url": "https://eu.wikipedia.org/wiki?curid=90158", "title": "United States Air Force", "text": ""}
{"id": "90159", "revid": "96586", "url": "https://eu.wikipedia.org/wiki?curid=90159", "title": "Mugarik Gabeko Kazetariak", "text": "Mugarik Gabeko Kazetariak (Reporters Sans Fronti\u00e8res frantsesez) edo RSF nazioarteko Gobernuz Kanpoko Erakundea da, 1985ean eta Parisen sortutakoa. Kazetaritza arloan lan egiten dute, adierazpen askatasuna sustatuz. Tortura eta giza eskubideen beste urraketa batzuen aurka ere azaldu izan dira. Hainbat kanpaina egin eta sari jaso izan dituzte egindako ekintzengatik.\nMundu osoan lan egiten dute, eta urteroko txostenak plazaratzen dituzte gertatutako erasoak salatuz. Estatu salatuenen zerrendan, 2008ko txostenean Frantzia 35. postuan eta Espainia 36.ean ageri dira. Euskal Herriari dagokionez, esaterako, \"Euskaldunon Egunkaria\" itxi zutenean jendaurrean sostengua adierazi zioten, eta itxiera salatu zuten."}
{"id": "90160", "revid": "512", "url": "https://eu.wikipedia.org/wiki?curid=90160", "title": "Simancasko gudua", "text": "Simancasko gudua 939. urtean Simancas hiriaren harresien ondoan eginiko gudua. Ramiro II.a Leongoak zuzendutako koalizio Kristauak Abderraman III.ak zuzendutako andalustarrak mendean hartu eta Dueroko ibarra kontrolatu zuen.\nAurrekariak.\n937an, Ramiro II.a Leongoak Zaragozako taifaren erregea zen Abu Yahyaren laguntza lortu zuen. Zaragozakoa traidoretzat zuen kalifak Osman hiru urte aurrerago izandako hondamendiagatik. Sampirok bere kronikan ezer ez badu esaten ere, Leongo Erresumak nafarren laguntza izan zuen gazteluetan goarnizioak uzten.\nZaragoza galdu eta gero, Abderraman III.a Calatayud setiatu eta hartu zuen. Zaragozako ateak ikusi eta berehala, Abu Yahyak amore eman zuen. Kalifak, orduan, Nafarroa eraso eta Toda erreginak bere burua kalifaren basailutzat jo zuen.\nOmeiarrak, beraz, Leongo Erresuma behin betiko bukatzeko kanpaina prestatu eta \"gazat al-kudra\" (euskaraz: \"Goieneko Boterearen kanpaina\" izena jarri zion. Jihad egiteko deia egin eta Kordobako meskitan egunero \"kanpainaren otoitza\" egin zuten.\nAbu Yahyaren laguntzari esker ia 100.000 laguneko armada sortu zuen:, errekruta andalustarrak, militar profesionalak, berbere tribuak, probintzietako soldaduak (\"yunds\"), Marketako gizonak eta boluntarioak. Ondo hornituta, armada 939ko ekainaren bukaeran irten zen Kordobatik. Toledo utzi ondoren, armadak Erdialdeko Mendigunea zeharkatu zuen Guadarramako mendilerroko Tablada mendigunetik. Behin Dueroren hegoaldeko inorena ez den lurrean Olmedo, \u00cdscar eta Alcazar\u00e9n arpilatu zituen. Kalifak Cega ibaiatik gertu kanpatu eta Portilloko gazteluan kokatu zen abuztuaren hasieran.\nBitartean, Ramiro II.a Leongoak koalizioa osatu zuen, Leongo Erresumako armada ez ezik Fernan Gonzalez eta Ansur Fernandezen mesnadak, nafarrak eta Asturias eta Galiziatik etorritakoak ere elkartuz.\nGudua.\nGudua Pisuergaen eskuinaldean, Simancasetik ipar-ekialdean egin eta egun batzuk zirauen. Kristauen kroniken arabera Donemiliaga agertu zen. Gainera, gudua hasi baino lehen denei izutu zitzaien eguzki eklipse totala izan zen\nGudu latza izan ondoren, Kristauak garaile atera ziren. Hala ere, ezin zuten Simancasko gaztelua hartu baina bai Abu Yahya atxilotu.\nOndorioak.\nSimancasen galdu ondoren, musulmanek hondamendia izan zuten Soriako probintziako \"Alh\u00e1ndega\" edo \"Barranco\" izeneko tokian. Erretretan Aza ibaiaren eskualdea txikitu eta Atienzarako bidean zihoazela, sakan batean (gaztelaniaz: \"barranco\" segada izan eta erori asko izan ez ezik harrapakin handia ere galdu zuten.\nBataila eta gero, birpopulaketaren lerroa Tormes ibaiaraino heldu zen, Duero zeharkatuz. Abderraman III.ak ordutik aurrera ez zuen inoiz berriro bere armada zuzenean zuzendu baina razzia gehiago egin zituen."}
{"id": "90161", "revid": "336", "url": "https://eu.wikipedia.org/wiki?curid=90161", "title": "Survival International", "text": "Survival International nazioarteko Gobernuz Kanpoko Erakundea da, tributan bizi diren talde etnikoen eskubideak sustatzen dituena. 1969an sortu zuten eta egoitza nagusia Londresen dute, bulegoak Paris, Berlin, Madril, Milan eta Amsterdamen ere edukita."}
{"id": "90163", "revid": "201", "url": "https://eu.wikipedia.org/wiki?curid=90163", "title": "Tenislariaren ukondoa", "text": ""}
{"id": "90164", "revid": "512", "url": "https://eu.wikipedia.org/wiki?curid=90164", "title": "SOS Arrazakeria", "text": "SOS Arrazakeria (, ahoskatua) gobernuz kanpoko erakunde taldea da, bere burua antiarrazistatzat daukana. Hainbat sekzio ditu, antzinena 1984an Frantzian sortua. Bere norvegiar sekzioa polemikoa da oso: alde batetik jarrera maoista mantentzen duelako eta bestetik bere agintari batzuk ustelkeriarekin loturik baitzeudelako.\nEstatu espainiar mailan federazio moduan lan egiten duena eta egoitza nagusia Bartzelonan daukana.\nEuskal Herrian, alde batetik EAEko eta bestetik Nafarroako elkarteek lan egiten dute berezituta."}
{"id": "90165", "revid": "336", "url": "https://eu.wikipedia.org/wiki?curid=90165", "title": "Apalpador", "text": "Apalpador edo Pandigueiro Galiziako eguberrietako pertsonaia bat da.\nHaren itxura Olentzeroren oso antzekoa da. Tradizioaren arabera, mendietan bizi da urte osoa, ikatz egiten eta eguberrietako gauan menditik herrira jeisten da haurren sabela haztatzeko eta ondo jan duten ikusteko; gaztain pila bat utzi eta \"Hola izan zaitezte urte osoa\" esaten die."}
{"id": "90166", "revid": "105290", "url": "https://eu.wikipedia.org/wiki?curid=90166", "title": "Salvador Dal\u00ed basamortua", "text": "Salvador Dal\u00ed basamortua edo soilik Dal\u00ed (gaztelaniaz: \"Desierto de Salvador Dal\u00ed\"), Boliviako basamortu bat da, Potos\u00ed departamenduaren hegoaldean dagoena, Eduardo Abaroa Andetar Faunaren Erreserba Nazionalaren barnean eta Chalviri gatzagaren hegoaldean. Gutxi gorabehera, 110 kilometro koadroko hedadura dauka."}
{"id": "90167", "revid": "105290", "url": "https://eu.wikipedia.org/wiki?curid=90167", "title": "Siloli basamortua", "text": "Siloli basamortua (gaztelaniaz: \"Desierto Siloli\"), Boliviako Potosiko departamenduaren hego-mendebaldean dagoen basamortu bat da. Bere ezaugarria, eskualdeak jasaten dituen haize indartsuen ondorioz sortutako eraketa harritsuak dira. Ibilbide turistikoen zati izaten da ohi, Eduardo Abaroa Andetar Faunaren Erreserba Nazionalerako sarrera baita. Bere inguruetan, koloreetako aintzira ederrak daude, baita Uyuniko gatzaga ere.\nAtacamako basamortuaren zatitzat hartzen da, munduko basamorturik idorrena."}
{"id": "90169", "revid": "119347", "url": "https://eu.wikipedia.org/wiki?curid=90169", "title": "Marianetako itsas hobia", "text": "Marianetako itsas hobia, mendebaldeko Ozeano Barean dago, Mariana uharteetatik 200 kilometro ekialdera; Lurreko fosa ozeaniko sakonena da. Ilargierdiaren itxura du eta 2,550 km luze eta 69 km zabal da. Ezagutzen den gehieneko sakonera 10,984 metrokoa da (\u00b1 25 metro), Challenger osina izeneko lekuan, zirrikitu formako haran txiki baten hegoaldeko muturrean. Hala ere, errepikatu gabeko neurketa batzuen arabera, zatirik sakonena 11.034 metrora dago. Everest mendia puntu sakonenean jarriko balitz, haren tontorra urpean egongo litzateke bi kilometro baino gehiagoan.\nFosaren behealdean, gaineko ur-zutabeak 1.086 barreko presioa (15.750 p.si.) eragiten du, itsas mailako batez besteko presio atmosferikoa baino 1.071 aldiz gehiago. Presio horretan, uraren dentsitatea %4,96 handitzen da. Behe aldeko tenperatura 1-4 \u00b0C da.\n2009an, Marianetako itsas hobia Ameriketako Estatu Batuetako Monumentu Nazional bilakatu zen. Scripps Institution of Oceanography erakundeko ikertzaileek Monothalameak aurkitu zituzten hobian, itsasoaren gainazaletik 10,6 kilometrora hain zuzen. Datuek iradoki dute mikrobioek aurrera egin dezaketela hobiaren hondoan.\nEtimologia.\nMarianetako itsas hobiak hurbileko Mariana uharteen izena darama. Uharteok \"Las Marianas\" izena Mariana Austriakoa erregina espainiarraren omenez dute. Mariana Austriakoa Espainiako Felipe IV.aren alarguna izan zen. Uharteak arku irlatarraren (subdukzio guneetan sortutako artxipelagoaren) zati dira, eta subdukzio eremuko plaka gainartzailean eratzen da arku hau, Mariana plakan hain zuzen ere, hobiaren mendebaldeko aldean.\nGeologia.\nMarianetako hobia bi plaka tektonikoren arteko muga osatzen duen Izu\u2013Bonin\u2013Mariana subdukzio-sistemaren parte da; Ozeano Bareko eta Mariana plakek osatzen dute Marianetako itsas hobia eta Mariana uharteetako arkua. Sistema horretan, Ozeano Bareko plakaren mendebaldeko ertza, mendebaldeko Mariana Plaka txikienaren azpian dago (bultzada eraginez). \nOzeano Bareko Plakaren mendebaldeko ertzeko lurrazaleko materiala lurreko lurrazal ozeaniko zaharrenaren zati bat da (170 milioi urte inguru), eta, beraz, hotzagoa eta dentsoagoa da; horregatik du altueran horrenbesteko ezberdintasuna, Mariana Plaka gazteagoarekin alderatuta. Plaken mugako alderik sakonena Marianetako hobia da. Ozeano Bareko eta Marianako plaken mugimenduak ere, zeharka, Mariana Uharteen sorreraren ardura du. Azpiratutako Ozeano Bareko plakaren zatiko mineraletan harrapatuta dagoen ura askatzearen ondorioz, goi-mantuaren fluxu-urtzeak gertatzen dira eta urtze horrek eragiten ditu uharte bolkaniko horiek.\nIkerketak historian zehar.\nLehen ikerketak.\nHobia lehen aldiz 1875ean zundatu zen \"Challenger espedizioa\"n, soka pisutsua erabiliz 8.184 metro neurtu zituen. 1877an, \"Tiefenkarte des Grossen Ozeans\" (\"Ozeano Handiaren sakonera-mapa\") izeneko mapa bat argitaratu zuen Petermannek, eta lehen zundaketa egin zen lekuan Challenger Tief-a, edo Challenger sakonunea, zegoela erakutsi zuen. 1899an, eraldatutako Collier itsasontzi batek, USS Nerok, 9.636 metro erregistratu zuen.\n1951ean, \"Challenger II\"ak ekozunda-sorta erabiliz aztertu zuen hobia, jatorrizko espedizioan erabilitako tresneriak baino modu zehatzagoa eta askoz errazagoa neurtzeko moduarekin. Azterketa horretan, hobiaren zatirik sakonena Challenger II.ak 10.900 metro sakonera neurtu zuenean erregistratu zen 11\u00b019'N 142\u00b015'E koordenatuetan, Challenger Deep izenarekin ezaguna.\n1957an, \"Vityaz\" ontzi sobietarrak 11.034 metroko sakoneraren berri eman zuen Mariana Hollow izeneko leku batean. \n1962an, M.V. \"Spencer F. Baird\" ur-azaleko itsasontziak 10.915 metroko sakonera neurtu zuen, sakonera neurgailu zehatzak erabiliz.\nXX. mendearen amaiera.\n1984an, \"Takuyo\" ikerketa-ontzi japoniarrak Marianetako hobiko datuak bildu zituen, ekozunda-sorta, sonar multipledun zehatz bat erabiliz; 10.924 metroko sakonera maximoa jaso zuten. 1995eko martxoaren 24an, \"KAIKO\" izeneko urrutitik gidatutako ibilgailua Marianetako hobiko alderik sakonenera iritsi zen 10.911 metroko urpekaritza-erregistro sakonena eginez.\n1997-2001 bitartean egindako ikerketetan, Challenger Deep-en antzeko sakonera, seguruenik sakonera handiagoa, zuen bat gune bat aurkitu zen Marianetako hobian zehar. Hawaiiko Geofisika eta Planetologia Institutuko zientzialariek aurkitu zuten gune hori Guam uharteen inguruko neurketa bat osatzen ari ziren bitartean; mapak egiteko zundaketa sistema ikerketa-ontziaren atzean lotuta zeramaten inkesta egiteko. Leku berri hori HMRG (Hawaii Mapping Research Group) Deep (Sakona) izendatu zuten, aurkitu zuten zientzialari-taldearen ondoren.\nXXI. mendea.\n2009ko ekainaren 1ean, RV \"Kilo Moana\" ontzian (Nereus ibilgailuaren ontzi inudea) egindako mapatzeak 10.971 metroko sakonera zuen leku bat adierazi zuen. Challenger Deep-en zunda mapatzea posible izan zen ur sakonerako Simrad EM120 sonar multipledun batimetria-sistemari esker. Zundaketa sistema honek fase-hondoaren eta anplitudearen detekzioa erabiltzen du, hobi osoko uraren sakoneraren %0,2 baino zehaztasun hobearekin (horrek esan nahi du sakonera zehatza dela \u00b1 22 metrotan).\n2011n, Amerikako Batasun Geofisikoaren Udazkeneko Bileran iragarri zen Estatu Batuetako Itsas Armadako ontzi hidrografiko batek, sonar multipledun ekozunda-sorta batez hornituta zegoenak, hobi osoa 100 metroko bereizmenarekin mapatu zuen neurketa bat egin zuela. Mapatzeak 4 haitz azaleratu utzi zituen agerian, uste da hauek itsaspeko mendi izan zirela garai batean.\nWashingtongo Unibertsitateko eta Woods Hole Erakunde Ozeanografikoko ikertzaileek 2012an Marianetako itsas hobia aukeratu zuten azal azpiko uraren zikloa ikertzeko ikerketa sismikoa egiteko. Ozeano-hondoko sismometroak eta hidrofonoak erabiliz, zientzialariak gai ziren 97 kilometro sakoneko egitura mapatzeko.\nJaitsierak.\nTripulatutako zein tripulazio gabeko jaitsierak egin izan dira itsas hobi honetara. \"Trieste batiskafoa\" (Auguste Piccard-ek diseinatua), Marianetako hobiaren behealdera iristen tripulatutako lehenengo ibilgailua izan zen. Suitzarrek diseinatutako, italiarrek eraikitako eta Estatu Batuetako Itsas Armadaren jabetza izan zeneko ibilgailua tripulatuta jaitsi zen 1960ko urtarrilaren 23an, Don Walsh eta Jacques Piccard zeuden ontzi barruan. Lasta gisa burdinazko pisuak erabili ziren (ontziari egonkortasuna emateko), bultzada (flotagarritasuna ahalbidetzen duen indarra) gasolinarekin lortu zuten. Ontziko sistemek 11.521 metroko sakonera adierazi zuten, baina, kalkulu batzuen ondoren 10.916 metrora aldatu zuten sakonera. Sakonera zehazki kalkulatzeko, neurtutako presioaren konbertsioa eta itsasoaren azaleko eta hondoko uraren dentsitatean oinarritutako kalkuluak erabili ziren. \nHorren atzetik, tripulazio gabeko ROVek (\"Remotely Operated underwater Vehicle\") burututako jaitsierak izan ziren: \"Kaiko\" 1996an eta \"Nereus\" 2009an. Lehen hiru espedizioek sakonera berdintsuak neurtu zituzten zuzenean, 10.902 m. eta 10.916 m. bitartean. Laugarrena James Cameron zinema-zuzendari kanadarrak egin zuen, 2012ko martxoaren 26an. \"Deepsea Challenger\" ontzi murgilgarrian iritsi zen Marianetako hobiaren hondora, 10.908 metroko sakonerara hain zuzen.\n2015eko uztailean, Ozeanoen eta Atmosferaren Administrazio Nazionaleko, Oregon Estatuko Unibertsitateko eta Kostaldeko Guardiako kideek hidrofono bat sartu zuten Marianetako hobiaren gunerik sakonenean, Challenger Deep-ean (aurretik milia bat baino sakonerago ez zen hidrofonorik sartu). Titaniozko sabaidun hidrofonoa 7 miliako presio izugarria altua jasateko diseinatu zen. Ikertzaileek azarora arte hidrofonoa berreskuratu ezin izan zuten arren, datuen edukiera 23 egunetan bete zen zeharo. Soinuak aztertzen hilabeteak eman ondoren, adituak harrituta geratu ziren soinu naturalak, lurrikarak, tifoiak, baleak, zein soinu artifizialak, hala nola itsasontziak, entzutean. Misioaren arrakastaren ondorioz, ikertzaileek beste hidrofono bat jartzeko planak iragarri zituzten 2017an, denbora luzeagorako. \n2019an, Victor Vescovok 10.928 metroko jaitsiera egitearren errekorra lortu zuen apirilaren 28an, DSV \"Limiting Factor\" erabiliz, Floridako Triton Submarinesek fabrikatutako Triton 36000/2 modeloa. Lau aldiz jaitsi zen 2019ko apirilaren 28tik maiatzaren 5era, eta Challenger Deep-en behin baino gehiagotan murgildu den lehen pertsona da.\n2020ko maiatzaren 8an, Errusiako ontzi-eraikitzaileen, Errusiako Zientzia Akademiako talde zientifikoen proiektu partekatu batean, Ikerketa Aurreratuko Proiektuetarako Errusiar Fundazioaren eta Ozeano Bareko Flotaren laguntzarekin, \"Vityaz-D\" itsaspeko ibilgailu autonomoa Marianetako hobiaren hondoan sartu zen, 10.028 metroko sakoneran. \"Vityaz-D\" da hobiaren muturreko sakonerara modu autonomoan joaten itsaspeko lehen ibilgailua. Misioak 3 ordu baino gehiago iraun zuen, urperatzeko eta azaleratzeko denbora kontutan izan barik.\n2020ko azaroaren 10ean, \"Fendouzhe\" urperagarri txinatarra Marianetako itsas hobiaren hondora iritsi zen 10.909 metroko sakoneran.\nBizia.\nMakro organismoak.\n1960an egindako espedizioan bizidunak ikusi zituztela baieztatu zuten, harrituta noski presio altuak direla eta. Hala nola, behealdean bizi diren izaki handiak 30 cm luze den arrain zapala, eta izkirak. Piccarden arabera \"Behealdeak arina eta argia zirudien, lohi diatomeoaren hondarra\". Itsas biologo asko arrain zapalaren behaketa dudan jartzen ari dira orain, eta iradokitzen dute izaki hori holoturia izan zitekeela. Bigarren espedizioan, tripulaziorik gabeko Kaikok itsas hondoko lokatz-laginak jaso zituen. Organismo txikiak lagin horietan bizi zirela ikusi zen. \n2011ko uztailean, ikerketa-espedizio batek \"dropcam\"s izeneko soka gabeko lurreratzaileak askatu zituen, bideo-kamera digitalekin eta argiekin, itsaso sakoneko eskualde hori esploratzeko. Beste organismo bizidun askoren artean, Monothalamea motako ameba zelulabakar erraldoi batzuk ikusi ziren, 10 cm baino handiagoko tamainakoak. Monothalamea aipagarria da tamainagatik, itsasoan duen ugaritasun handiagatik eta makina bat espezieren ostalari izateagatik.\n2014ko abendukoan, Liparidae espezie berri bat aurkitu zen 8.145 m-ko sakoneran, sakonera handienean grabatutako bizidunaren errekorra hautsi zuen. 2014. urteko espedizioan, hainbat espezie berri filmatu ziren, super-erraldoi izeneko anfipodo izugarriak barne. Itsasondoko erraldoitasuna, espezieak azaleko uretako ahaideak baino handiagoak izateko prozesua da. 2017ko maiatzean, identifikatu gabeko Liparidae familiako banako bat filmatu zuten 8.178 metro sakonean aurreko errekorra hautsiz.\nSakoneran hauetan bizi diren animaliek, izugarrizko presioa jasan behar dute (1000 atm inguru) eta horri aurre egiteko piezolitoak dituzte, hauen funtzioa proteinek presio altuak jasatea da beraien egitura tridimentsionala babesteko. Piezolito hauen adibide bat trimetilamina oxidoak, edo TMAOak, dira. Molekula honek (TMAO) funtzio garrantzitsu hori izateaz gain arrainari haren usain bereizgarri hori ematen dion molekula da. Arrainak zenbat eta sakonerago egon, orduan eta TMAO gehiago behar dute presio hidrostatikoa jasateko. Hala ere, arrainek badute muga bat TMAO molekula gordetzeko eta hori izan daiteke arrainak sakonera berdintsutik behera ez joateko arrazoietako bat.\nAnfipodoak ordea, arrainak baino sakonera handiagoetan bizi dira. Agian sakonera haietan harrapakaririk ez dutelako izango da, baina hala ere zientzialariek uste dute arrainek baino denbora gehiago egon direla bertan bizitzen eta azkenean eboluzioari esker presio horri aurre egiteko hainbat mekanismo garatu dituztela. Horren adibide bat egurra digeritzeko entzima da, egurreko zelulosa glukosa eta zelobiosara lisatzen du baina gakoa haren presio optimoa da: 100.000.000 Pa (&gt;1000Atm). Horrez gain, anfipodo hauetan TMAO kopuru altuak aurkitu dituzte, bestelako arrainetan bezalatsu, baina hauetan glizerofosforilkolina (GPC) eta eszilo-inositol kopuru altuak ere aurkitu dituzte. Bi molekula hauek babesleak dira, GPCa ugaztunen giltzurrunetan aurkitzen da bertako proteina substantzia kutsakorrengandik babesteko. Ikertzen ari dira eszilo-inositolak txarto tolestutako burmuineko proteinak birtolesteko duen garrantzia, hau Alzheimer gaixotasunaren sendagaia izan daiteke.\nMikrobiologia.\nIkertzaileek Marianetako itsas hobiko arroketan bizar itxurako geruza likatsu batez ohartarazi ziren, horrelakoak arinago aurkitu dituzte bai ez hain sakon. Mantu mikrobiar hauek, izaki zelulabakarrez osatutako multzoak dira, eta beraien genoma aztertuta ikusi dute karbono dioxidoa ilunpean finkatzeko eta sufre erreduzituaz energia lortzeko geneak dauzkatela. Hori dela eta, zientzialariek biziaren jatorria azaltzeko pista edo pieza bat izan zitekeela uste dute.\nMarianetako itsas hobiko plaka bien arteko interakzioen ondorioz serpentinizazio izeneko prozesu mineralogiko bat ematen da, zeinetan karbono dioxidoa eta hidrogenoa askatzen diren, eta hor egon daiteke bizia hasteko erabili zen energia iturria. Espedizioan hamar milaka mikrobio batu ziren hainbat modutan (ur laginetan, sedimentu laginetan, organismo handien barrenean) eta horiek guztiak laborategi batean gorde ziren hobiko baldintzak simulatuz (presio izugarri handia, tenperatura baxua, argitasun falta). Mikrobio guzti horietatik espezieka isolatu behar dira hauen morfologia, bizimodua, biokimika hobeto aztertzeko, eta lan hori ez da batere erreza.\nKutsadura.\n2016an, ikerketa-espedizio batek itsas hobian, 7.841 metrotik 10.250 metrora bildutako krustazeo-sarraskijaleen konposizio kimikoa aztertu zuen. Organismo horien barruan, ikertzaileek PCBen kontzentrazio oso altuak aurkitu zituzten. Toxina kimiko hori debekatua dago 1970eko hamarkadaz geroztik, hobiko sedimentuan kontzentratua. Beste ikerketa batzuen arabera, anfipodoek ere mikro-plastikoak irensten dituzte; anfipodoen %100k gutxienez material sintetikozko pieza bat dute haien urdailetan.\n2019an, Victor Vescovok jakinarazi zuen plastikozko poltsa bat eta gozoki-bilgarriak aurkitu zituela hobiaren behealdean. Urte horretan, \"Scientific American\"ek jakinarazi zuen, halaber, bonba nuklearren probetako karbono-14a hobian aurkitutako uretako animalien gorpuetan aurkitu dela.\nHondakin nuklearrak botatzeko tokia.\nOzeanoko beste hobi batzuk bezala, Marianetako hobia hondakin nuklearrak botatzeko leku gisa proposatu zen 1972. urtean, leku horretan sortzen den plaken subdukzio tektonikoak hondakin nuklearrak Lurraren mantura bultza zitzakeelakoan, Lurraren bigarren geruza. Hala ere, nazioarteko zuzenbideak debekatuta dauka hondakin nuklearrak ozeanora isurtzea. Gainera, plaken subdukzio-eremuak lurrikara oso handiekin lotzen dira, eta ondorioz, ekosistema hadopelagikoan utziko liratekeen hondakin nuklearren segurtasuna ezin daiteke bermatu epe luzera."}
{"id": "90173", "revid": "201", "url": "https://eu.wikipedia.org/wiki?curid=90173", "title": "Oinplano (arkitektura)", "text": ""}
{"id": "90174", "revid": "105290", "url": "https://eu.wikipedia.org/wiki?curid=90174", "title": "Planta (argipena)", "text": "Planta hitzak adiera zenbait ditu:"}
{"id": "90175", "revid": "201", "url": "https://eu.wikipedia.org/wiki?curid=90175", "title": "Oin plano", "text": ""}
{"id": "90176", "revid": "336", "url": "https://eu.wikipedia.org/wiki?curid=90176", "title": "Mugarik Gabeko Ingeniariak", "text": "Mugarik Gabeko Ingeniariak (\"Engineers Without Borders\" ingelesez) edo EWB nazioarteko Gobernuz Kanpoko Erakundea da, munduan garapena sustatzeko sortutakoa.\nAEBetan dute egoitza nagusia eta bulegoak daude Mexiko, India, Belgika eta Egipton ere bai."}
{"id": "90177", "revid": "336", "url": "https://eu.wikipedia.org/wiki?curid=90177", "title": "Oxfam", "text": "Oxfam edo Oxfam International Gobernuz Kanpoko Erakundeen nazioarteko federazioa da, 13 elkarte 3.000 kiderekin eta 100 herrialde baino gehiagotan zabaldutakoa, garapena eta justizia sozialaren alde eta pobreziaren aurka lan egiten duena. Bidezko merkataritza ere lantzen duen arlo nabarmena da.\n1942an sortu zuten Ingalaterran \"Oxford Committee for Famine Relief\" izenarekin.\nEginkizuna eta balioak.\nOxfamek giza eskubideen unibertsaltasuna onartzen du eta mundu mailako helburuak hartu ditu eskubide hauek martxan jartzeko:\nOxfamek, pobrezia eta ezin ezer egitea, saihesteko moduko problemak direla uste du eta gizatiar ekintza eta politika borondatez ezabatu ahal direla. Bizibide jasangarriaren eskubidea, gizartean parte hartzeko ahalmena edukitzea, pertsonetan aldaketa positiboa eragitea, oinarrizko giza beharrak eta pozik egoteko eskubidea edukitzea da. Oxfamen iritziz bakea eta armen murrizketa funtsezko baldintzak dira garapenerako.\nLana.\nOxfamen lehentasuna elikagaien falta eta gosea kentzea da, azkenengo urteetan goseteak eragozteko estrategiak garatu dituzte. Janariaz eta medikuntzaz gainera, Oxfamek tresnak ematen dizkie pertsonei haien burua aske edukitzeko eta nazioarteko merkataritza sustatzen du.\nOxfamek merkataritza-justizian, Bidezko Salerosketan, hezkuntzan, zorretan, nazioarteko laguntzan, bizitzaren mantenuan, osasunean, HIESean, genero berdintasunean, gudetan, hondamendi naturaletan, demokrazian, giza-eskubideetan eta klima-aldaketan lan egiten du.\n\u201cSaving for Change\u201d programari esker, Oxfam lan egiten ari da komunitateei ekonomikoki garatzen laguntzeko.\nGainera, Oxfamek sorospen-zerbitzuak eman ditu hainbat krisietan munduko leku askotan, adibidez: gatazka israeldar-palestinarrean, Ipar Koreako gosetean, 2011ko Afrika adarreko elikadura-krisian, 2011ko Saheleko lehortean, Ingrid eta Manuel ekaitz tropikaletan eta Nepaleko lurrikaran. Oxfamek mundu mailako liderra da edateko uraren horniketan eta guden ondorioz suntsitutako lurren onbideratzean egiten du lan.\nOxfam International.\nNazioarteko Oxfamen (OIS) idazkaria afiliatuen arteko lankidetza sendotu eta errazten du OIS-en eragina pobrezian eta bidegabekerian handitzeko.\nOIS-eko batzordea zuzendari exekutiboa, afiliatu bakoitzeko presidenteak eta Nazioarteko Oxfamen presidenteak osatzen dute. Afiliatuen presidenteak kide hautesleak dira, baina ez dute kobratzen. Zuzendari exekutiboa eta Nazioarteko Oxfamen presidentea ez dira kide hautesleak. Batzordeak kide hautesleen presidenteordea eta diruzaina hautatzen ditu baita ere.\nBatzordea OIS arduratsua, gardena eta haren xedeentzako gai dela arduratzen da. Konstituzioa eta estrategia-plana era berean batzordearen zuzendaritzengatik onartzen dira. Batzordea zuzendari exekutiboaren gomendioak hartzen ditu eta ziurtatzen da konfederazioa haren erabakitako helburuen gainean lan egiten ari dela. Erakundearen kideekin ados egon behar da ohorezkoen lehendakaria, lehendakariordea, batzordearen maila eta OIS-ren zuzendari exekutiboa aukeratzen dituztelako.\nNazioarteko Oxfamen hizkuntza ofiziala ingelesa da; ingelesa, frantsesa eta gaztelania lan egiteko erabiltzen diren hizkuntzak dira. 2009an eta 2010ean Oxfamek 77 enplegatu zituen. Langileak erakunde afiliatuen donazioen bidez finantzatuta daude eta 8,7 milioi dolarreko aurrekontua dauka.\nJarduerak.\nOxfamek lau gai nagusi dauzka haren helburuetarako: justizia ekonomikoa, funtsezko zerbitzuak, krisialdiko eskubideak eta genero justizia.\nJustizia ekonomikoa nekazari pobreen nekazaritza-lanak egitean eta bidezko merkataritza sustatzean datza.\nFuntsezko zerbitzuak lortzeko gobernuei kalitate oneko osasuna, hezkuntza, ura, saneamendua, politika hobeak, finantziazio gehiago eta zorren murriztapena eskatzen diete.\nKrisialdiko eskubideak babespen eta asistentzia hobetzean, lekuko erakundeekin lan egitean eta emakumeen eginkizuna sendotzean fokuratzen dira.\nGenero justizia emakumeen buruzagitza maila eta haien bizitzen kontrola hobetzen zentratzen da. Emakumeen hezkuntza-maila handitzen eta emakumeen eta gizonen sinesmenak aldatzen genero indarkeria murrizten da.\nOxfamen dendak.\nOxfamek denda asko dauzka mundu osoan zehar, saltoki hauek donatutako bidezko merkataritzako produktuak saltzen dituzte. Haien lehen karitate denda 1948an zabaldu zen. Denda hauen diru-sarrerak beste ongintzako erakundeak laguntzeko edo Oxfamen laguntza esfortzuak sustatzeko erabiltzen dira.\nHaien akzioen parte handi bat oraindik donazio publikoetatik etortzen da. Gaur egun haien bidezko komertzioko produktuak Afrikatik, Asiatik eta Hegoamerikatik etortzen dira (eskulanak, liburuak, musikako diskoak eta musika-tresnak, arropa, jostailuak, janaria eta sorkuntza etnikoak, adibidez). Produktu hauek haren ekoizleen eta komunitateen bizi baldintzak hobetzen dituzte.\nElkarteak.\nAlemania, AEB, Australia, Belgika, Frantzia (Oxfam-Agir ici), Erresuma Batua, Espainia (Interm\u00f3n Oxfam), Hong Kong, Irlanda, Herbehereak (Oxfam Novib), Kanada, Quebec eta Zeelanda Berriakoak dira Oxfamek koordinatzen dituen elkarteak munduan zehar.\nHego Euskal Herrian, egoitza dute Bilbon."}
{"id": "90178", "revid": "58701", "url": "https://eu.wikipedia.org/wiki?curid=90178", "title": "Manos Unidas", "text": "Manos Unidas, Espainiako Eliza Katolikoak sustatzen duen garapenerako Gobernuz Kanpoko Erakunde bat da, bere jarraitzaileez osatua. Bere helburua, gosearen, pobreziaren, azpigarapenaren eta horiek eratzen dituzten fenomenoen aurka jardutea da.\nHistoria.\n1960. urtean sortu zen, \"Acci\u00f3n Catolica Espa\u00f1ola\" taldeko emakumeen eskutik, eta Elikadura eta Nekazaritza Erakundeak (FAO) gosearen aurka borrokatzeko deia egin zuenean, Ekintza Katolikoko emakumeek gosearen aurkako kanpaina sortu zuten.Eta horren bitartez, Afrikara eta Indiara dirua bidaltzeko diru bilketa egitea lortu zuten, eta ordutik aurrera, otsaileko bigarren igandean egiten dute diru bilketa.\nErakunde hau, Espainiako herrialde osoan zehar banaturik dago 71 delegazioen bitartez. Eta erakunde honek orain arte iraun duen izena 1978an hartu zuen, gosearen aurkako kanpainari esker. Gainera urte hauetan zehar, jendea hirugarren munduko egoeraz kontzientziatzea lortu du.\nBere diru iturriak hiru dira: lehen aipatu bezala, urtean behin egiten den diru bilketa, dohaintzak eta bertan dauden bazkideen kuotak. Ondorioz hortik ateratako diru gehiena, Afrikara, Asiara, Ozeaniara eta Amerikara bideratzen da, baina baita hegoaldeko beste zenbait herrialdeetara ere.\nHala ere, sortu zenetik lehentasun batzuk ezarri ziren herrialdeei laguntzak emateko orduan, lehentasun horiek proiektuak baieztatzeko dira, ala nola: Nekazaritzaren garapena; Hezkuntza promozioa; Osasun atentzioa; Emakume eta gizarte promozioa, etab. Eta helburu guzti horiek lortzeko, 2008an, 96.000 pertsonek osatzen zuten erakunde hau eta bakar bakarrik 203 langileekin funtzionatzen zuen.\nHarrigarria bada ere, sortu zenetik egin zen lehenengo diru bilketan 3.000 euro lortu zituzten, baina 2005ean 60.000.000 euro irabazi zituzten. Eta diru horri esker 1.206 proiektu sortu zituzten 64 herrialdeetan.\nEsku batuak, Pablo VI.ak 1971ean sorturiko Pontifize kontseiluaren menpe dago, horregatik erakunde hori eliza katolikoaren eskuetan dago. 1998. urtetik aurrera, Esku Batuak KIGSren (Kooperazio Internazionala Garapenerako eta Solidaritaterako) bazkide bihurtu da, eta 14 elkarte katolikoz osaturik, guztiak Europan eta Ipar Ameriketan ezarririk.\nAzkenik esan beharra dago, Esku Batuak, Caritasekin eta Inbestigazio eta Dokumentazio Zentro Afrikarrarekin batera, 2003an beste erakunde bat sortu zuen, SUR fundazioa, Afrikako arazo sozial, ekonomiko eta politikoak aztertzeko eratua."}
{"id": "90179", "revid": "46380", "url": "https://eu.wikipedia.org/wiki?curid=90179", "title": "Melvyn Douglas", "text": "Melvyn Edouard Hesselberg (1901eko apirilaren 5a; 1981eko abuztuaren 4a), Ameriketako Estatu Batuetako aktorea izan zen, Melvyn Douglas izenarekin ezaguna. Aita Rigan jaiotako musika konpositore letoniarra izan zen, eta urte askoan irakasle ibilitakoa. Melvynek, baina, ez zuen ikastetetan aurrera egin. Amamaren abizena hartuta (Douglas) aktore lanei ekin zien, aurrena antzerkian, geroxeago zineman. Itxura oneko aktorea, galaiarena osatu zuen behin baino gehiagotan: film askotan Joan Crawforden parean ikusi ahal dugu -\"A Woman's Face\" (1941) filmean esaterako-, eta hirutan izan zen Greta Garboren antzezlagun -\"As You Desire Me\" (1932), \"Ninotchka\" (1939) eta \"Two-Faced Woman\" (1941)-. Bigarren Mundu Gerra amaituta eta handik itzulita, dagoeneko helduaroan sartuta, adinari egokitutako pertsonaiak gorpuztu zituen, eta tarteka telebistarako sailetan ere jardun zuen. Hirurogei urte beteak Oscar saria eskuratu zuen \"Hud\" filmean egindako lanagatik (1963), ostera ere 1979an irabaziko zuena Hal Ashbyren aginduetara \"Being There\" ekoizpenean. Douglas Helen Gahagan aktorearekin ezkondu zen, politikan aritu zen emakumearekin. Ezagunak dira andre honek Richard Nixonekin izan zituen tirabirak, bata bestearen aurkari sutsu izan baitziren Kalifornian senaturako jarleku baten lehian; Nixonek komunistatzat jo zuen, izan ere Gahagan irmo aritu baitzen amerikarren aurkako ekintzen komiteari aurre egiten.\nMelvyn Douglas minbiziak jota hil zen 1981an New Yorken."}
{"id": "90180", "revid": "4380", "url": "https://eu.wikipedia.org/wiki?curid=90180", "title": "Els Alamus", "text": ""}
{"id": "90181", "revid": "512", "url": "https://eu.wikipedia.org/wiki?curid=90181", "title": "Gosete", "text": "Gosetea elikaduraren gabezia dagoen muturreko egoera da. Hainbat faktorek eragin dezakete, tartean gerrak, inflazioak, uzta txarrak, biztanleria arazoek edo gobernuen politikek. Fenomeno honen ondorioz sortzen dira malnutrizio, ahuleria, epidemiak eta hilezkortasuna handitzea. Kontinente guztietan eman dira goseteak historian zehar. XIX. eta XX. mendeetan orokortua izan dira goseteak Asiako hegoaldean eta hego-ekialdean eta Europako ekialde eta erdialdean. 2000ko hamarkadan zehar goseteek eragindako heriotza kopurua jaitsiz joan zen.\nAskotan lotuta dago gerrekin, hondamendi naturalekin edo pobrezia eta giza garapen eza dituen eskualdeekin. Saharaz hegoaldeko Afrikan, bereziki, gosete kasu larriak daude oraindik ere. 2010etik aurrera Afrika izan da gosete gehien jasan dituen kontinentea. 2017an Nazio Batuen Erakundeak gosete arriskua zegoela adierazi zuen 20 milioi pertsonentzat Hego Sudan, Somalia, Nigeria eta Yemenen. Nekazaritzaren egoerak eragin zuzena du, bereziki klima eta eguraldiari lotuta, eta gerrek janariaren banaketa zailtzen dute. Gaur egungo gosetearen aurkako programa gehienek Afrika laguntzeko helburua dute.\nDefinizioa.\nNazio Batuen irizpideen arabera, jende askok nutrizio arazoak baldin baditu ere elikagai eskasia dela eta, goseterik ez dago ez bada ematen hilezkortasun, malnutrizio eta gose kopuru zehatz batzuk. Irizpide hauek honakoak dira:\nGosete bat egoteak ez du inolako loturarik sortzen NBEko estatu kideen artean, baina arazoaren gaineko ezagutza eman eta laguntza bideratzeko aukerak eskaintzen ditu.\nHistoria.\nNekazaritza sortu zenetik gizakia biziraupen-nekazaritza eredu batean bizi izan da, eta horrela gizarte askok goseteak pairatu dituzte. Goseteen maiztasuna eta intentsitatea aldatu dira historian zehar, janarien eskariaren, populazio hazkuntzaren eta klima-aldaketen ondorioz. Goseteak kendu zituzten lehen herrialdeak Herbehereak eta Ingalaterra izan ziren XVII. mendean, nekazaritza-teknika berrien eta merkataritzari esker, emankortasun handiagoa eman zuten neurriak. Hala ere, XVIII. mendean oraindik ematen ziren hainbat gosete, urtekoak, herrialde horietan.\nGoseteak gutxitzea Ingalaterra eta Herbehereetan.\nXVI. eta XVII. mendeetan feudalismoa erortzen hasi zen, eta ondasun gehien zituzten nekazariak hasi ziren, leku askotan, euren lursailean itxiturak egiten, eta lortzen zituzten produktuen soberakina saltzen. Lurjabe kapitalista hauek laborariak diruarekin ordaintzen hasi ziren, nekazal-gizartearen likidezia handituz. Aldi berean, itxiturek nekazari txiki eta abeltzain asko lanerako lekurik gabe utzi zituzten, hirira bidaliz, lurren kontzentrazioa oraindik gehiago handituz, eta komunala erabilera pribaturako erabiliz. Euren janariak sortzen ez zituzten hiritarrak geroz eta gehiago izanda, lanaren produktibitatea hobetzeko teknikak etengabe saritu ziren. Lurjabearen interesekoa zen ahalik eta gehien produzitzea bere lurzoruan, gehiago saldu ahal izateko. Helburua urtero soberakin gehiago izatea zen; batzuetan, lurrik gabeko nekazariei eremurik txarrenak alokatzen zitzaizkien, produkzioaren zati finko baten truke.\nBiziraupen nekazariak euren produktuak saltzera bideratzen zituzten geroz eta gehiago, zergak geroz eta handiagoak baitziren. Zerga horiek Antzinako Erregimenean produzitutakoaren parte baten gisa kobratzen ziren, baina Erregimen Berrian dirua eskatzen zitzaien, beraz saltzea zen aukera bakarra diru hori lortu ahal izateko. Ondorioz, nekazari batzuek industrian erabili ahal izateko landareak ekoizten hasi ziren, dirua lortu ahal izateko zergak ordaintzeko, bitartean euren biziraupena ziurtatzeko landareak ereiten zituzten bitartean. Nekazarien artean zebilen diruarekin produktuak erosten ziren, merkataritza eta \"putting-out\" sistema indartuz. Berrikuntza hauetako batzuk XVI. mendean sortu baziren ere, XVII. mendean indartu ziren eta XVIII. mendean orokortu.\n1590ko hamarkadan egoera hau nahikoa garatua zegoen Holandako probintzia aberats eta komertzialean, garaian Mendebaldeko Europan egon zen goseteari aurre egin ahal izan ziola. Garai horretan, Herbehereek zuten Europako nekazaritza-sistemarik komertzialena. Lihoa, kalamua eta lupulua ere landatzen zituzten, sortzen ari zen industrian erabiltzeko. Nekazaritza geroz eta espezializatua eta eraginkoarragoa zen. Ondorioz, XVI. eta XVII. mendeetan Europako urbanizazio prozesurik azkarrena eman zen bertan. Ondorioz, produktibitatea eta aberastasuna handitu ziren, janari ekoizpena mantentzeko gaitasuna emanez.\n1650ean, Ingalaterrako nekazaritza komertziala zen eskala handi batean. 1623-24an izan zen Ingalaterrako azken bake garaiko gosetea. Baziren, oraindik, gosea ematen ziren garaiak, Herbehereetan bezala, baina ez zen gosete orokorrik egon. Abeltzaintzarako erabiltzen ziren komunaletan itxiturak egin ziren erabilera pribaturako, eta etxalde handiak sortu ziren. Paduren drainatzea, lurren erabilera efizienteagoa eta landare industrialen sarrera geroz eta ohikoagoa zen. Ingalaterran aberastasuna handitu zen honela, urbanizazio handiagoarekin. XVII. mendearen amaieran Ingalaterrako nekazaritza zen Europako produktiboena. Ingalaterran zein Herbehereetan populazioa egonkortu zen 1650 eta 1750 artean, nekazaritzan aldaketak eman ziren garai bera. Europan zehar, ordea, goseteak ohikoak ziren. Ekialdeko Europan XX. mendera arte goseteak eman dira."}
{"id": "90184", "revid": "201", "url": "https://eu.wikipedia.org/wiki?curid=90184", "title": "Txalbiriko Gatz Lautada", "text": ""}
{"id": "90185", "revid": "536", "url": "https://eu.wikipedia.org/wiki?curid=90185", "title": "Aldagai kuantitatibo", "text": "Estatistikan, aldagai kuantitatiboa zenbakizko balio ezberdinak hartzen dituen edo neurketa egiten duen aldagaia da. Adibidez, pertsona baten altuera metrotan, ekintza baten iraupena minututan, ... aldagai kuantitatiboak dira. Aldagai kualitatiboak ez bezala, aldagai kuantitatiboetan datuak ordenatu eta bestelako eragiketa matematikoak egin daitezke; aldagai kuantitatiboei berariazko teknika estatistikoak ere aplikatzen zaizkie."}
{"id": "90186", "revid": "1545", "url": "https://eu.wikipedia.org/wiki?curid=90186", "title": "MMORPG", "text": "Lineako jokalari anitzeko rol-joko masiboak edo MMORPG joko izenez ere ezagunak (ingelesezko \"Massively Multiplayer Online Role-Playing Game\" esalditik), Interneten bidez jokalari kopuru itzelak aldi berean mundu birtual batean sartu eta, beraien arteko interakzioaren bitartez garatzen diren bideo-jokoak dira. Rol bideo-jokoen azpigenero bat osatzen dute.\nJoko hauetan jokalariek pertsonaiak sortu behar dituzte, euren arraza, ogibidea eta armak zehaztuz esaterako, eta \"quest\" izeneko beste batzuen aurkako lehian edo helburu bat duten abenturetan parte hartu, horretarako jokoan zehar euren baliabideak gehituz edo bigarren mailako helburu zenbait lortu behar dituztela.\nEzaugarriak.\nMMORPG guztiek bezero-zerbitzari eredua jarraitzen dute. Jokoaren kudeatzaileek jokalari horiek bizi diren mundu iraunkorra zaintzen dute. Alegiazko munduaren arteko elkarreragina, une oro jokatu ahal izatea eta jokalari kopuru itzelak (milioika MMORPG zenbaitetan) dira joko hauen ezaugarriak.\nAlegiazko munduan harremanetan hasi ondoren, munduan zehar dauden beste jokalariekin jarduera mota zabal batean parte har dezake jokalariak. Kudeatzaileak, bezeroen interesa piztuta edukitzeko, mundu birtuala ikuskatzen eta erabiltzaileei ekintza multzo handi bat, hobekuntzak eguneratuak dituztelarik, eskaintzeaz arduratzen dira.\nMMORPG joko gehienak komertzialak denez, bezero-programa erosi behar izaten da eta alegiazko munduan sarbidea izateko hilabetero diru kopuru bat ordaindu. Interneten, izan badira, online jokoak dohainik.\nMMORPG jokoek zenbait ezaugarri partekatzen dute:\nHistoria.\nMMORPG jokoek abentura hizketaldiak (Adventure, Dungeon eta Zork, esatreako) eta arkatza eta papera motako rol-jokoak ( Dungeons &amp; Dragons klasikoa, esaterako), 1970 hamarkadan jaioak, Muden edo online joko ez grafikoen oinordekoak dira.\n1970 hamarkada bukaeran, Plato Systemek Moria izeneko MMORPG pseudo-3D lineetan oinarritua garatu zuen (Moria VAX VMSrako jokoarekin ez nahastu).\nTestuan oinarritutako lehen MMORPG komerziala (nahiz \"masibo\" kontzeptuak 1980ko hamarkadako erdialdeko mainframe azpiegitura eskatzen zuen) Islands of Kesmai, Kelton Flinn eta John Taylorena, izan zen, CompuServeren bidez eskainia, 1984an 12 dolar orduko salneurrian jaio zen.\nHabitat, LucasArtsek diseinatutako ingurugune grafikoa non bere erabiltzaileek interreragin dezaketen, \"\u00edtems\"ak trukatu eta solasean aritu, AmericaOnlinen Club Caribe izenarekin bertsio murritz batean estreinatu zen. Nahiz zentzu osoan joko bat ez izan, bere grafiko konbinaketa, berraragiztatzeak eta chat-a garai hartarako iraultzailea izan zen.\n1990ko hamarkada hasieran, Interneteko erabilpen komertziala oso murritza izan zen NSFNET-ko erabilera politika onargarriengatik. Beraz, online lehen jokoak Compuserve, Genie zerbitzu jabe modukoetan sinestu zuten bere zabalkuntzarako, non Gemstone III, Dragon\u00b4s Gate eta Federation II eta America Online bezalako jokoak sortu ziren. Murrizketa hauek baretu zirenean, joko tradizionalen konpainiak eta online zerbitzuak Internet-en bidez jokoak ateratzen hasi ziren.\nJimm Hanckock eta Camila Rode-k diseinatutako Legends of Future Past izan zen Internet-era mugitu zen lehen MMORPG komertziala testuan oinarritua sare hornitzaile nagusi batetik (CompuServe, kasu honetan). Mundua bilakaeran hornitzen zuen alegiazko tipoko rol-jokoa zen eta Game Masters (Joko Zuzendariak) profesionalak online gertaerak gidatzen zituztenak. 1992an Internet-en bidez 3,60 dolar orduko eskaini zen eta 2000 garren urtera arte funtzionamenduan aritu zen.\nNeverwinter Nights lehen MMORPG grafikoa izan zen, Don Daglow diseinatzaileena eta AOL 1991ean jaioa eta 1997arte mantendu zen Cathryn Mataga programatzaileena. Jokoak 6 dolar orduko balio zuen eta proiektua Steve Case AOL-ko zuzendariagatik pertsonalki burutua izan zen.\nNeverwinter Nights-i jarraituz The Shadow of Yserbius azaldu zen, The Sierra Network-en barruko MMOPRG-ak, 1992tik 1996arte funtzionatu zuelarik. TSN-a orduko zerbitzu bat izan zen, nahiz 119,99 dolarrengatik hilabeteko zerbitzu mugagabea eskaintzen zuen AT&amp;T-koak, TSN hartu ondoren, eskaintza zorroztuz, orduko zerbitzura mugatu zuten arte.\n1996an Sierra Online-k arrakastadun lehenengotariko MMORPG-a atera zuen. Bi dimentsioko motor grafikoa (nahiko oinarrizkoa) eta Dungeons &amp; Dragons tipoko pertsonai sistema mailakatua barnean zeraman. Jokalari interfaze bat eta funtsezko bat eta borroka sistema txandakatua, D&amp;D sisteman iradokitua, zeukan.\n1997an Ultima Online-ri generoaren ezagutarazpenaren ospea ematen zaio.Hilabeteko suskribapen abonoagatik (1996an Meridian 59 jokoarekin lehen aldiz sarrarazia) berezitzen zen orduko ordainketa tradizionalaren ordez; geroztik, MMOPRG gehienak, denak ez badira ere ia guztiak, abonua dute estandartzat. Prezioen eredu berri hau ere enpresen motibapen gisa ikusia izan da jokalari amorratuen ordez (ordu asko kontsumitu eta beraz kantitate-diru kopuru handia ordaintzen zutenak) ikus-entzule handiagoa eta ondorioz zabalagoa erakartzeko. M59 eta UO-k 10 dolar hilabeteko,ondoren, generoaren bitartez kopuru honi gradualki gehikuntza jarri zaio, suskribapeneko aurrekaria ezarri zuten.Hauexek izan ziren \"jokalari anitz masibo\" hitza erabili eta hedatu zutenak.\nBitartean, Hego Korean online joko komertzialak ikaragarri herrikoiak egin ziren. \"\"ek, Jake Songek diseinatua, 1996an hasi zuen bere ustiapen komertziala, balizko milioiko harpidedunera gerturatuz. Lineagek (1998), Songen hurrengo jokoak, Korean eta Taiwanen miloi bateko harpideduna lortu zuen, bere hedatzaileei, NCSoft, beharrezko indarra emanez, MMORPG-eko merkatu globalean etorkizuneko urteetan tokia finkatzeko.\n1999ko Martxoan Verant-ek atera, ondoren Sony Online Entertainment eskuratu zuen eta EverQuest-ek Mendebaldean ezagutarazi zuen Alegiazko MMOPRG-ak.5urteetan zehar Estatu Batuetako arrakasta handikoen MMOPRG-a izan zen, eta 10 espantsiotarako-zabalkuntzarako (2005eko irailera arte) eta beste joko eratorrien oinarria. Zenbait komunikabide, beste batzuen artean TIME aldizkaria, EQ-ren inguruan egunkari-artikuluak idatzi dituzte gehienetan, bere arrakasta dela eta, eztabaida eta zalantza-arazo sozialetan erakusgarri. 1999an Asheron\u00b4s Call arrakastatsua izan zen, 90eko bukaerako hamarkadako (UO,EQ,AC-rekin) zenbaitetan deituriko \u201c3 handiak\u201d osatu zuen. Etorkizuna itxaropentsua zirudien Origin-ek Ultima Online 2 garatzen hasia zela ezagutzera eman zuelako.\n90 garren bukaera aldean jokalari masiboen online jokoen kontzeptua estrategi jokoak edo akzio joko lehen pertsonan bezalako genero berrien mugak gainditu zituen. MMOG (\"massively multiplayer online game\") etiketa sortu zen bere genero menpekotasunengandik urrunduz multzokatzeko. Hala ere, hauetako joko bakar batzuk, World War II Online (2001)\nMMOG akziozko lehen pertsonan bezalakoak, RPG osagai zati bat jatorrizko MMORPG-tik oinordetu zuten.\nGenero jarraitzaileentzako 2000garren urtea lasai samarra izan zen hedatzaileek MMOPRG-eko espantsio merkatuan sartzea erabakitzen zuten bitartean. Dark Age of Camelot, 2001garren urtean ateratakoa har daiteke hiru handien ondorengoa alegiazko joko munduan; bere irteera-eskaintzaz gain, arrakasta mailak igotzeko errestasunean eta bere jokalari jokalariaren aurkako (\"player versus player\" edo PvP)borroka sistema integratzaileak dira.Aldiz,urte bereko Ekainan Anarchy Online-ren MMORPG-a zientzi fikziozko generokoa,akatsaz betea eta arazotsu bere hasieraren, irteera kontrakoa izan zen,izen txarra denboran eustea ekarri zion, nahiz akatsak hilabete bat pasa aurretik zuzenduak izan.\n2001garren urtean hiru handien hazkuntza gelditu zen. Honek UO2-ren baliogabetzearekin hedatzen ari zen bitartean, merkatuak agian asetasun puntu bat harrapatu zuela pentsa arazi zuen.Jokalarien hilabeteko abonuen ordainketarekin jarraitzeko helburuarekin,pizgarri berriak asmatu behar izan zituzten konpainiak. Sony Online Entertainment-ek (SoE), adibidez, \u201ctarifa plana\u201d eskaintzen du bere katalogo zabaleko edozein joko online-n jokatzeko aukera: klasikoetatik EverQuest eta Planetside-tik hasita EverQuest II eta Star Wars Galaxies egin berriraino. Jokalariek prezio altuei, informazio eta euskarri ezari ,edota dirua ezartzeko MMOG-ak hobetzeko konpainia handiak azaldu duten interes falta, generoak jasan duen geldialdiaren arrazoi garrantzitsuenak bezala.\n2004ko Azaroaren 23an Blizzard konpainiak sortua eta VUG-ek banatua World of Warcraft salmentan jarri zen. Genero horretan errekorrak hautsi ditu, jokalarien 10 miloiko kopuru sinestezina (oraindik ere hazten diholarik)gainditu duelako. World of Warcraft erabileraren errestasunagatik, bere interaktibitateagatik eta kargarik gabeko bere jokaleku erraldoiengatik, unibertso etengabea osatzen dutelarik (ez bada toki batean sartzeko edota beste kontinente batera bidaiatzeko) nabarmentzen da. Ostera, jokalari- mordoxka direla eta azpiegitura arazoak izan ditu, zerbitzariak handitzera behartu dituztelarik,eta bestalde Blizzard -en azken orduko neurriak jokalarien trafikoa murrizteko. Zenbait komunikabideetan joko onenaren edo urteko jokoaren titulua eman zaio. Orain arte,historiako harpidedun gehien duen jokoa World of Warcraft da, eta The Burning Crusade hedapena historian azkarren saldutako hedapena (2.400.000 unitateekin lehen orduan) izan zen. Blizzard-ek bere azken hedapena Wrath of teh Lich King, 2008 garren urteko azaroaren 13an, atera zuen.\n2005garren urteko apirilaren 28an Guild Wars-en irteerarekin, RPG online bat abono prezio bakar batekin (jokoa erosterakoan soilik ordaintzen da) comercialmente ustiatzen lehen jokoa izanez, milaka jokalariengandik onartua izan da. MMORPG tipikoak ez dute Guild Wars-ekin ez ordainketa modua, ez jarraipen sistema,ez joko denbora inbestitzea,ezta sofware bere kideekin inposatu arazten duen arkitektura zerbitzari askoren menpekotasuna ere.\n2005eko abuztuaren 4ean, Txina-ko gobernuak 18 urteko beherakoentzat edozein motatako joko bortitzak debekatuta daudela agintzen du.Bortitzak diren jokoen artean ulertzen dira jokalari bat beste jokalariren aurka borrokaren bat onartzen duten edozein joko, alegia MMORPG guztiak daukaten ezaugarri bat. Beranduago, urte hartako abuztuan, gobernu txinatarrak 3 ordu baino gehiago jarraian aritzeko murrizketa inposatzen du online-ko jokoei.\nArreta Akademikoa.\nMundu akademikoko arreta hasi dira erakartzen MMOPRG-ak, psikologia eta ekonomia arlokoak bereziki. Edward Castronova mundu birtualen (MUD-ak, MMOG-ak eta antzeko konzeptuak) ikaskuntzan trebatu-espezializatu da. Bere \"Virtual World: A First-Hand Account of Market and Society on the Cyberian Frontier\" (2001) bezalako idatzietan \u201cekonomi sintetiko\u201d eta mundu errealeko ekonomien arteko harremanak aztertu ditu.\nHandiagotzen ari den generoaren ospeari ezker, gero eta psikologo, soziologo eta antropologo gehiago joko horien jokalarien ekintzak eta elkarrekintza aztertzen ari dira. Sherry Turkle da, hain zuzen ere, ikertzaile ospetsuenetako bat. Beste ikertzailea Nick Yee izenekoa, joko hauen ezugarri psikologikoak eta sozilogikoetan arreta jarriz, azken urte hauetan MMORPG-ko 350 jokalari baino gehiago elkarrizketatu ditu. Bere ikerketa Proyecto Daedalus-en aurkitu daiteke.\nAmateur edo Garapen Libreak.\nProgramatzaile talde txiki asko eta amateur artistak bere MMORPG-ak sortzen saiatu dira.Horrelako proiektu batek hiru edo lau urteko lana exijitzen du (batezbestekoa) eta amateur garapenak gainditu dezakete denbora, dirua edota eskulan ezari esker. Gainera, zerbitzarien kostua eustea proiektua zapuzteko arrazoi nagusiena izan daiteke. Doako MORPG-ak orokorrean joko diseinatzaileek, artistek eta programatzaile talde txiki batek eskaintzen duen denbora librean oinarritzen dira.\nHauetako joko gehiengoak beste edozein joko komertzialekin ezin dute lehiatu,bere lehen abantaila kostu txikikoa edo baliogabekoa izatea da,eta antzinako ekipo informatikoen errendimendu bikainengatik. Doako etorkizun handitariko MMORPG-a Planeshift da, jokorako prest dago dagoeneko, grafiko bikainekin, EverQuest-en mailako proiektu komertzialekin, gainera software libre-en oinarritua dago eta doan, hori dela eta,beharbada izan daiteke aukerarik hoberena. Navarea Online eta Yuti Online proiektuek ere badira etorkizun handikoak, Yute Online Game Engine edo joko motoreen gainean sortua eta SAFIRO Proiektuagatik 2005 garren urte hasieratik garatua..Gaur egun bi bideo-joko hauek proba aroan daude, baino azken bertsioan kalitate handiko maila eskainiko dutelakoan gaude, hauez gain kalitate handiko DOMO, Aeria games-ek garatua, developer esperientzi handikoa, badituelako titulu dezente. Regnum Online jokoa ere azpimarratzekoa da, Argentinan hedatua,harpidedun internazional interesgarriarekin eta jokalari askoren parte-hartzea \u201cfakzioen arteko gerra\u201d gaiarekin lotuta nabarmendu behar da.\nMMORPGak nabigatzailean oinarrituak.\nAzken urteetako MMOPRG generoen arrakastarekin, era askotako jokalari anitz jokoak nabigatzailean oinarrituak hasi dira ere MMORPG izendapena erabiltzen. Gehiengoak jasotzen dute testoetan oinarritutako jokoen tradizioa, garai bateko BBS-ak, eta gaur egungo MMORPG baten aitzinean daude. Nabigatzailean oinarrituriko MMORPG-ak orokorrean bezeroan oinarritutako kontrapuntuak baino errazagoak dira, normalki jokoa txandakatua da eta estrategiak sinpleagoak oinarrian( \u201eeraiki gudaroste bat eta ondoren eraso beste jokalariak urrea lortzeko eratakoak) ohiko gaien aldakuntza interesgarriak aurkitu daitezkeelarik. Gehiengo joko hauek rol-joko berarekin baino Estrategi jokoak txandakatuak edo \"Wargames\"ekin antza handiagoa daukate. \"Planetarion\"en jokalariek planetak eta espazio-ontzi ontziteria menderatzen dituzte; \"Kings of Chaos\"en pertsonaia arrunta baten ordez jokalariak gudaroste baten aurrean agintzen du. \"Pardus\"en jokalariak espazio-ontzidun bat menderatzen du eta esperientzi puntuak irabazten ditu komertzio edo borroka bitartez, Elite klasikoaren modura. \"Battle Master\"en mundua behin ere ez da berrabiarazten horrela jokalari erreinu batzuk jarraitzen dute bizirik bost urteetan zehar, bere istorio birtuala garatzen dutelarik,jokalari beraiengandik idatzia eta bizia, beste erreinu batzuk denbora horretan sortu eta desagertu diren bitartean.\nNabigatzailean oinarrituriko lehen adibideetako MMORPG bat \"Archmage\" da, 1999garren urteko hasierara eramaten gaitu. Jokalariak erdi aroko mago baten, ezkutuko ahalmenak dauzkala, eginkizuna hartzen zuen eta lurralde zati bat saiatzen zen menperatzen, baina proiektu honek porrot egin zuen enpresa hedatzaileak bug ugariz gain,zuzentzea ez zuelako behin ere lortu,jasotzen zituen hackers-en eraso jarraiengatik. Gaur egun, Kings of Chaos nabigatzailean oinarrituriko MMORPG batek ehunaka milaka jokalari dauzka. Elkarrenganako estekadura sisteman datza bere arrakasta, non jokalari bakoitzak hornitzen duen bere lagunak gerrari gehiagorekin bakoitzaren esteka bakarrean sakatzen. Mota honetako beste adibideak \"Legend of the Green Dragon\" eta \"World of Phaos\" dira; biak softtware askeak edozeini zerbitzaria bere jokoekin sortzea baimentzen diona. \"Kingdom of Loathing\" da erabat satirikoa eta ospe handiko beste joko bat.\n\"Layzur\" edo \"Tierras de Layzur\" era honetako beste adibide bat da, denbora errealeko estrategiako joko bat da, non erdi aroko fantasiazko gaiarekin inperio bat kudeatzen dugun . Jokoaren ezaugarritariko bat arraza desberdinen artean (giza semeak, ipotxak, elfo ilunak, orkoak eta itzal erreinua) aukeratzeko ahalbide edukitzea da. Kudeaketako faktore zabalak ahaztu gabe, hiri bat, armada edo ikerketak kudeatzeagatik, komertzio eta espioitza kontrolatzea.\n\"Quinta Dimensi\u00f3n\" edo 5dim azkenetariko titulua da, ezaugarri hoberenak mota hauetako jokoetan web bidean biltzeaz gain doan eta erabat gaztelera hutsean dago. Estrategiako espazioko gai joko bat da, \"OGame\"ren antzera, baino eransten dituen aukera eta grafikoengatik erraz gainditzen du. Bertan salerosi, flotak sortu, baliabideak eskuratu, gudak etab. egin daitezke.\nEspainian ere garatzen ari den estrategiako beste jokoa: \"Tvdeluxe\" izenekoak, aurkikuntza moduan telebistako kate batean zentratzea eskaintzen du eta bertan, jokalariek kudeatu behar dute ikus-entzuleak, publizitate kontratuak eta dirua lortzeko. Ikusten denez, mota hauetako jokoentzat ez dago mugarik; irudimena eta web 2.0-k eskaintzen duen aukerentzako eta egungo lengoai programazioak izugarrizko entretenimendua-denbora-pasa ematen du, nahiz idazmahaiko joko batzuen grafiko ikusgarriak edo mugimenduzko agertokiak aukeran ez izan.\nHauetako ohiko jokoak erabiltzaile harpidetzari esker negozio hutsean bihurtu dira. Harpidetzak jokoen zerbitzariak eustea lortzen du eta orokorrean abantaila gehigarri batzuk ere ematen ditu jokoan (ez dira funtsezkoak).\nNabigatzaile MMORPG guztiak ez dira testuan oinarritakoak. Berriki, Java edo Flash, JavaScript, Ajax, Php eta Mysql etab. bezalakoak nabigatzaileen, lengoaian eta programazio tekniken ezaugarriaz baliatzen dira nabigatzaile grafikoan oinarritutako MMORPG-ak egiteko, Runescape-n eta lehen aipatutakoak bezalatsu, ohiko bezeroen MMORPG-ekin antza handiagoa dute.\nRol osagaia.\nBideo-joko gehienak ez bezala, MMORPG-ak aukera ematen dute ez soilik beste jokalariekin elkarreragintzeko baizik eta zure pertsonaiaren inguruan istorio bat sortzeko,onlineko partaidea izateko eta erreputazioa edukitzeko. Hainbat jokoak, Ragnar\u00f6kek bezala, aukera hau eskaintzen dute. Horrelako jokoetan, lanak, zaletasunak,lanbide etab. desberdinak daude. Erdi aroko giropena dute orokorki MMORPG-ak (zenbaitzuk futuristak dira baita ordezko unibertsoetan oinarrituak City of Heroes-en erara) eta ohiko zaletasunak hauexek dira: azti mota desberdinak, era guztietako aztikeria erabiltzen duten druidak gorputzez gorputz borrokatzen duten zaldunak,arkuak erabiltzen dituzten arkulariak eta joko batzuk merkatariak dauzkate. Izenak alda daitezke baino MMORPG guztien dinamika berdintsua da. Normalki, zaletasunak elkarren osagarri dira komunitatea zabaltzeko asmoz.\nGeneroaren desafioa.\nGarapen baliabide askoren beharra dute MMORPG gehienak sekulako ekoizpen ahaleginekin lotuta dauden arazo logistikoak gainditzeko. Online jokoak birtual munduak behar dituzte, hardware-ko garrantzizko baldintzak (zerbitzariak eta banda-zabalera) eta euskarri atal eskainia. Nahiz hedatzaileen ahalegina handia izan (gai hauetaz jakinaren gainean daudelako), sarritan herrien aipamen desegokiak adierazten dira (mundu gainpopulatuak edo alderantziz ia hustuak), lag, euskarri eskasa genero honetako jokoen arazo nagusienen artean. Buruhauste handiagoak doako MMORPG-ak ematen dituzte. Teorian, P2P teknologiadun MMORPG-ak hobe igoko ziren,baliabideen karga erabiltzaileen artean banatzean, baino alderdi praktikoak banda-zabalera\nasimetrikoa bezala eta motore renderizatuko CPU kontsumo altukoa ezin burutuzkoa egiten dituzte MMORPG hauek (peer to peer). Gainera, ahulagoak izango lirateke beste tranpa (cheats)bezalako arazoen aurrean.\nHainbat MMORPG-ak bere hasieran (astetan zenbaitzuk)arazo teknikoak izan dituzte. Lehen arrakastadun Ultima Online edo EverQuest-en bezalakoak kalte egonkor gutxi batzuekin lortu zuten garai hori gainditzea. Beste batzuk aldiz hutsegite larriak izan dituzte,eta azkenik bertan behera utzi behar izan dute, azkarregi ateratzen baziren eta akats zuzenketa sarriak, geldiera garaiak edo estruktural aldaketak jokoan jokalariei uztea bultzatuz gero. Akats hauek direla eta, Anarchy Online edo World War II Online indarrez lehen hilabete tamalgarri baten ondoren borrokatu zuten izen ona berreskuratzeko eta lortu zuten zerbitzariak egonkortu zituztenean. Beste muturrean, Dark Age of Camelot edo City of Heroes ez zuten arazo hauen inguruko seinalerik azaldu.\nBideo-joko bat egiteari dagokion erronkaz gain, diseinatzaileak aurre egin behar diote bereziki genero honek dauzkan arazoei.\nMundu egoera.\nArraroa da MMORPG batean jokalari bakar baten ekintzak jokoa garatzen ari den alegiazko munduko egoera orokorrean.Egon badaude, zailtasun argiak ehunka edo milaka jokalari \"Aukeratua\" edo \"Eraztun eramailea\" aldi berean direnean argumentuen hariak proposatzeko.\nZailtasun hauek RPG klasikoen eta MMORPG-en artean egundoko desberdintasunak sortu dituzte. Fantasiazko gidoi klasikoetan RPG gehienak partekatzen dituztenak, jokalaria heroia da, bere eskuekin mundua libratzen (edo menderatzen) arduratzen da. Aldiz, berezko MMORPG-ak \"Fantasia baxuko\" erreinuan kokatzen dira, non jokalari bakoitza nazio zabal bati buruzko istorioan, famili tribun edo garrantzi bereko jokalari taldean bigarren mailako pertsonaia den.\nBegien bistako arazoak izanagatik, MMORPG-etan \"Fantasia handiko\" azpiargumentoak maiz azaltzen dira. Runescape-n, adibidez, azpiargumentu hauek \"quests\" izenarekin ezagutzen dira.Jokalari bakoitzak \"quest\" bat egin dezake, baino \"quest\" guztiak jokalari guztiengatik eginak izan daitezke. Antolamendu honek exijitzen du taldeko nolabaiteko esekitzea edo \"sinesgaiztasuna\" beste jokalariengandik ikusten dutenean istorioko ohiko azpiargumentua (gehienetan oso ezaguna) jokalari batek nola errepikatzen duen. Nahiz PNJ-ak eta jokoko beste bitartekoak egokiera hauetan desberdin jokatzerik duten, quests-en egoeraren baitan,ez dago aldaketa orokorrik beste gainerako jokalariei eragingo dienik.\nBadaude salboespen aipagarriak. Jokalariek zenbait irizpide betetzen dituztenean \"A Tale in the Desert\"-en jokoaren mundua bukatzen da. Berdintsu, \"Nationstates\"-en, lurralde batzuen aginteari esker jokalari talde murritz batentzat ahal da joko osoaren kontrolgunea eskuratzea. \"Achaea\"-k (MUD-ek) badu zenbait jokalariei ahalmentzen dien eredu politikoa eta ekonomikoa agintea lortzeko talde handiren gainean.\nMundu osaketa.\nJoko desberdinak bere mundu osaketa ezberdin kudeatzen du. Maple Story, EverQuest, Anarchy Online, Final Fantasy XI eta Granado Espada bezalako jokoak eskualdetan osaturik daude.\nBeste joko batzuk mundu jarraiak (\"seamless\", josturarik gabe literalki) egitea erabaki dute. Asheron\u00b4s Call, Ultima Online, World of Warcraft edo The Matrix Online jokoak bezalakoak mundu puntu batetik bestera trantsizio zonalderik gabe bidaiatzea baimentzen dute. Hala ere, hauetako joko askotan badaude karga garaiak, adibidez, espetxe batera joaterakoan edo kontinente desberdin batera bidaiatzerakoan.\nSistema bata eta besteak badituzte bere muga teknikoak, lotuta bereziki memoria eskakizunekin edo banda zabalaren erabilpenarekin bezero programa aldetik,baita mundua kudeatzeko moduagatik ere zerbitzarien ataletik.\nDatu konpresioen ondorioak.\nMMORPG gehientsuak datuak formatu konprimituan biltzen dituzte bezeroen ordenagailuan tokia aurrezteko. Jolasten den heinean, datuen atal edo sekzioak konprimitzen dira eta erabiltzeko prest geratzen dira. Deskonpresio prozesu honek denbora behar du eta ordenagailua moteltzen du.\nEskualdetan oinarritutako jokoetan jokoaren abiadura eta memoriaren erabilpena, deskonpresioa egiten soilik jokalaria sartzen denean eskualde berri baten, optimizatzen dute. Datuak pronto egon arte denbora behar izaten da eskualdean sartzeko baina, behin deskonpresioa bukatu, jokoa azkarrago eta arinagoa da.\nIngurune jarraiak ez dute trantsizio momenturik deskonpresioa egiteko, beraz, lana etengabe egiten da zati txikitan, jokalaria munduan zehar mugitzen den bitartean. Honek denbora darama, eta batzuetan une batez jokoaren \"izoztea\" ekar dezake sistemak deskonprimatu nahi izandakoan eskualde berri baterako behar diren datu ezinbestekoak.\nSerbitzarien kudeaketaren ondorioak.\nIkaragarri handia izan daiteke eta jokalari asko eutsi, eskualdeetan oinarriturik dagoen jokoa, eskualde bakoitza zerbitzari bakar batengatik kudeatua izan daitekeelako, mundua bere osotasunean eratzeko zerbitzari koordinatu bat erabiliz.\nEskualdeetan oinarrituta dauden jokoak \"eskualde erorketa\" jasan dezakete munduko eskualde bati euskarri ematen dion zerbitzariak funtzionatzeari uzten dionean. Mundua osatzen duten gainerako eremuak funtzionatzen jarraitzen dute normalki jarduerarik gabeko eremuan, eskualde erorian atzipetuak geratu diren berraragiztatzeak ezin duten jokoan sartu zerbitzari erasatua konpondu bitarte.\nIngurune jarraiak jokoaren mundu osoa zerbitzari bakar batean izaten dute. Aipaturiko zerbitzaria eroriz gero, mundu osoa batera deskonektatzen da, eta jokoaren inongo tokitan ez dago sartzerik.\nAnarchy Online eskualdeetan oinarritua dago eta milaka jokalari hiru funtsezko munduekin (edo dimentsio, han diotenez) barne hartzen du. World of Warcraft-eko ingurunea berriz jarraia da (instantziak salbu),baino ehun mundu bereiz behar ditu bere jokalari guztiak kokatzeko.\nEVE Online-k mundu bakarra du, baimentzen diolarik jokaleku batean aldi berean milaka jokalari izatea.\nMundu osaketaren eragin sozialak.\nIngurune jarraiak eragin ezkorra dute, jokoaren jokalari guztiak kokatzeko jokatzen ari den munduko kopia asko behar dituztelako.Hala ere, arazo hau konpondu daiteke mundu errealeko talde lagunak zerbitzari bereko tokitik sartzea erabakiz gero.\nMMORPG-ko parte-hartzaileengandik ohikoa da adiskidetasun egonkorrak egitea, normalki zaintzen direnak jokalariak joko berrietara mugitzen direnean. Baina ingurune jarraiak onar dezaketenez jokalari mugatuak,batzuetan denak ezin dute zerbitzari berarekin jokoan sartu eta harremanak hausten dira.MMORPG batzuk, haatik,kontu berean hainbat berraragiztatze onartzen ditu, egoera honi maila batean aurre eginez."}
{"id": "90187", "revid": "336", "url": "https://eu.wikipedia.org/wiki?curid=90187", "title": "Batezbesteko aritmetiko haztatu", "text": "Batezbesteko aritmetiko haztatua edo batezbesteko haztatua datuei \"haztapen\" edo pisu ezberdina ematen dien batez besteko aritmetikoa da, batez besteko aritmetiko sinplean ez bezala, non datu guztiek haztapen, pisu edo garrantzi berdina duten. Datu bakoitzaren haztapena edo pisua datuaren garrantziaren edo adierazgarritasunaren araberakoa da.\nKalkulua.\nDatu hauetarako,\ndagozkien pisuak hauek izanik\nbatez besteko aritmetiko haztatua honela kalkulatzen da:\nEra honetan ere kalkula daiteke, formula_2 eginez:\nHorrela adierazitako formula_4 haztapen koefizienteen batura 1 da.\nAdibidea.\nIkasle batek bi azterketa egin ditu. Lehenengoan 4 puntu eta bigarrenean 7 puntu lortu ditu. Azterketetan ikasgai osoaren %30 eta %70eko edukiak sartzen baziren hurrenez hurren, zenbatekoa da bere batez besteko kalifikazioa?\nBatez besteko aritmetiko sinplea erabiltzen bada, batez besteko kalifikazioa (4+7)/2=5.5 puntukoa da, baina horrela bi datuei garrantzi berdina (%50ekoa alegia) ematen diogu. Egokiagoa da batez besteko aritmetiko haztatua erabiltzea, azterketa bakoitza edukiaren arabera haztatuz:\nAplikazioak.\nBatez besteko aritmetiko haztatua maiz erabiltzen prezio indizeak kalkulatzeko orduan, ondasun ezberdinen prezio igoerak ondasun bakoitzaren kontsumoaren arabera haztatu behar baitira. Batez besteko tasak edo ehunekoak kalkulatzeko ere erabiltzen da.\nAdibidez, eskualde bateko bi udalerrien langabezi tasak %6 eta %10 badira hurrenez hurren ezin da besterik gabe esan batez besteko langabezi tasa %8koa denik, batez besteko aritmetiko sinplea erabiliz, bi udalerriek biztanleria aktibo ezberdinak dituztelako. Batez bestekoa kalkulatzeko orduan biztanleria aktiboaren arabera haztatu behar da beraz. Biztanleria aktiboak 1000 eta 3000 pertsonakoak badira hurrenez hurren, honela kalkulatzen da batez besteko langabezi tasa, batez besteko aritmetiko haztatua erabiliz:\nBeraz, batez besteko langabezia tasa %9koa da.\nBatez besteko aritmetiko haztatuaren formula erabili gabe ere eman daiteke batez bestekoa, langabezi tasaren beraren definizioa erabiliz (langabetu kopurua/biztanleria aktiboa, alegia). Bi udalerrietako langabezi tasak kontuan hartuz, langabetu kopuruak 60 eta 300 dira, guztira 360 langabetu. Beraz, langabezi tasa 360/4000=0.09=%9. Batez besteko aritmetiko haztatuaren formularen ordezko prozedura hau ohizkoa da batez besteko ehunekoak kalkulatzeko orduan."}
{"id": "90189", "revid": "201", "url": "https://eu.wikipedia.org/wiki?curid=90189", "title": "George stephenson", "text": ""}
{"id": "90190", "revid": "12788", "url": "https://eu.wikipedia.org/wiki?curid=90190", "title": "Dinamo", "text": "Dinamoa sorgailu elektrikoa da, indukzio elektromagnetikoari esker energia mekanikoa energia elektriko bihurtzen duena; kommutagailu mekaniko bat erabiliz korronte zuzena sortzen du.\nDinamoak izan ziren industria energiaz hornitzeko gauza izan ziren lehenengo sorgailu elektrikoak; eta haietan oinarritu ziren geroago energia elektrikoa sortu, eraldatu eta erabiltzeko asmatutako beste gailu elektriko batzuk; besteak beste korronte zuzeneko motor elektrikoak, korronte alternoa sortzeko alternadoreak, korronteak eraldatzeko bihurgailu birakariak eta indukziozko motor elektrikoak. Gaur egun alternadorea erabiltzen da gehienbat, eraginkortasun, fidagarritasun eta kostuarengatik energia elektrikoa kopuru handitan sortzeko. Dinamoek kommutagailu mekanikoa erabili beharraren desabantaila dute.\nHistoria.\nFaraday-ren diskoa.\n1830 eta 1832an, Michael Faradayk, eroale elektriko bat eremu magnetiko batean zehar higitzean, potentzial diferentzia bat agertzen zela ohartu zen. Hau aprobetxatuz, lehenengo sorgailu elektromagnetikoa sortu zuen, Faradayren diskoa, sorgailu homopolarra, ferra itxurako iman baten ertzen artean biratzen zuen kobrezko disko bat erabilita, korronte zuzen txiki bat sortzen zuena.\nDinamoa izan zen erabilera industrial batentzako gai zen lehen sorgailu elektrikoa, Michael Faraday-ren printzipioetan oinarritutako lehena izan baitzen. 1832an Hippolyte Pixii izeneko lanabes fabrikatzaile frantses batek eraikia izan zen. Iman finko bat erabiltzen zuen, biradera baten bidez bira egiten zuena. Iman hau, bere ipar eta hego poloak kable elektrikoz biribildutako burdinazko nukleo (nukleo eta bobina bat bezala) baten ondoan pasa zitezen moduan zegoen kokatuta. Pixii-k, imanaren polo bakoitza bobinaren albotik pasatzean, kablean zehar korronte elektrikoa induzitzen zela ohartu zen; polo bakoitzak korronte elektrikoa norabide desberdin batean induzitze zuela ere ohartu zen, hau da, korronte alternoa induzitzen zuela. Eskeman kommutagailu elektriko bat gehituz, imanaren biraketa ardatzen kokatuz, Pixii-k korronte alternoa korronte zuzen bihurtu zuen.\n1860. urtean, Antonio Pacinotti izeneko zientzialari italiar batek, korronte alternoaren arazoari beste irtenbide bat aurkitu zion.\n1871. urtean Zenobe-k lehen energia instalazioa diseinatu zuen, Parisen operatzen zuena. Honen abantaila nagusia, fluxu magnetikoarentzako bide hobeagoa asmatzea izan zen, eremu magnetikoak okupatutako espazioa burdinazko nukleoekin betez eta ahalik eta gehien murriztuz pieza birakarien eta airearen arteko desberdintasunak. Emaitza, industriarentzako energia kantitate komertzialetan sor zezakeen lehenengo dinamoa izan zen.\nGramme-ren dinamoa.\nFaraday eta Pixii-ren diseinuek arazo bera zuten: korronte gehiena imanaren ipar eta hego poloak bobinaren albotik pasatzean induzitzen zen, eta denbora gehienean ez zuten energiarik induzitzen.\nAntonio Pacinotti izeneko zientzialari italiar batek arazo honi irtenbidea aurkitu zion, bobina birakorra, toroide formako batez ordeztuz, burdinazko eraztun baten inguruan biribilduz. Horrela, bobinaren zati bat beti zegoen magnetikoki eraginda imanengatik, korrontearen aldakuntzak leunduz.\nBeranduago, Z\u00e9nobe Grammek diseinua eraldatu zuen, eta lehenengo sorgailu komertzialak diseinatu zituen, Parisen operatzen zutenak 1870 urte inguruan. Diseinu hau, \"Gramme-ren dinamo\" bezala ezagutzen da.\nOrdutik aurrera, hobekuntzak dituzten bertsio berriak egin izan dira, baina denek dute oinarri bezala Gramme-ren dinamoaren diseinua.\nDinamoa ibilgailuetan.\nDinamoari eman zitzaion erabilera arruntena, automobilentzako energia elektrikoa sortzea izan zen. XX. mende hasieratik automobilak geroz eta konplexuagoak bihurtzen ari ziren bitartean, energia sortzeko erabiltzen zituzten sistemak ez zirela nahiko ahaltsuak ikusi zen.\nPisu txikiko, eta beharrezko energiaz hornitzen zuen elementua bazen ere, hainbat arazo zituen. Garrantzitsuena, errotazio abiadura inoiz ez zela konstantea zen, motorraren biraketa aldakorra baitzen. Hau tentsio doitzaileen bitartez konpondu zen. Gailu hauek, tentsioa eta korrontea doitzeko gai izan behar zuten. Gainera, dinamoa motor elektriko bezala funtziona zezan ekidin behar zuten ibilgailuaren abiadura gutxitzean, dinamoen egitura, motor elektrikoen oso antzekoa baita.\n1970-etik aurrera alternadorearekin ordezkatuz joan dira, aurreko sistema erabiltzen duten automobilak desagertuz. Korrontea, elektroiman edo iman finko baten eremu magnetikoa bobina bat zeharkatzen duenean sortzen da. Bobina birakor honetan induzitutako korrontea, hasiera batean alternoa, korronte zuzen bilakatzen da kommutagailu birakor baten eraginez. Kommutagailu horri kolektore deitzen zaio, delga izeneko elektrodo batzuez eratua. Hemendik kanpoaldera eroaten da beste kontaktu finko batzuen bidez, eskuila bezala ezagutuak eta igurztez egiten dute kontaktua biltzaileko delgekin.\nDinamoaren erabilera arruntak.\nDinamo deituak, urteetan zehar txirrindulariengatik oso erabiliak izan dira. Dinamoari esker, energia elektrikoa sortzen duena, txirrindulariek gauez argi gutxiko errepideetatik mugitu ahal izan dira. Berez, bizikletetako dinamo deituak alternadoreak dira, iman batez eta bobina estatiko batez daudelako osatuta, korrontea zuzentzen duen eskuilarik eta delgarik gabe. Horrela, sortzen duten korrontea alternoa da, eta ez zuzena, hala ere, tradizionalki, dinamo deitu izan zaie.\nDinamo tradizionaletan, ardatzak puntan buru bat du, bizikletaren pneumatikoaren kontra jartzen dena, era horretan, gurpilak biratzean dinamoak ere bira egingo du. Sistema hau nahiko oinarrizkoa da, baina nahiko marruskadura sortzen du, indarrez pedalei eragin beharra eraginez. Honen eraginez, dinamo mota honen erabilera marruskadura gabeko beste modelo batzuekin ordezkatuz joan da. Gainera, LED-ak erabiliz argiztatzeko metodo berriei eta bateria hobeagoei esker, potentzia eta autonomia handiagokoak, dinamo hauen erabilera asko murriztu da."}
{"id": "90191", "revid": "336", "url": "https://eu.wikipedia.org/wiki?curid=90191", "title": "Rudolf Diesel", "text": "Rudolf Christian Karl Diesel (Paris, 1858ko martxoaren 18a - Mantxako Kanala, 1913ko irailaren 29a) ingeniari alemaniarra zen, bere izena daraman errendimendu handiko barne-errekuntzako motorraren sortzailea. Garraioari aplika dakiokeen motorra da eta Parisko ferian aurkeztu zen lehen aldiz: olio minerala errekuntzarako erabiltzen zuen lehena zen eta geroago barne errekuntzako motor izendatu zen. Azkenean, bere asmatzailearen izena hartu zuen.\nBiografia.\nGaztaroa.\nGurasoak bavariarrak izanik ere, Parisen jaio zen 1858an. 1870. urtean, frantses hiriburua utzi zuten, franko-prusiar gudak eztanda egin zuenean, eta semea Augsburgora bidali. Hozkailuaren asmatzaile Karl von Linderen dizipulua izan zen 1875. urtetik aurrera Munichen.\nPariserako itzulera.\nParisera itzuli zen bere maisuaren hozkailuen enpresaren ordezkari gisan. 1893 eta 1897, artean MANen eraiki zuen landare-olioa erretzen zuen munduko lehenengo motorra. Ingeniari Mekanikoen Institutuak Merituaren Ordena eman zion, bere inkerketengatik eta kakahuete-olioa erabiltzen zuten motorren garapenengatik. Motor horiek geroxeago petroleoa erabiltzen hasi ziren, merkeagoa zelako.\nGizarte-filosofo gisan ikusten zuen bere burua, nahiz eta bere liburuaren 200 kopia soilik saldu zituen.\nHeriotza.\nUstez, 1913ko 29tik 30erako gauean hil zen itota, Antwerpendik (Belgika) Inglaterrara zihoan itsasontzitik erori zelako. Handik bi egunera, bere gorpua aurkitu zuen kosta-zaintzaileen ontzi batek. Garai hartan egiten zen moduan, bere jabetzak hartu eta gorpua itsasora bota zuten. Hainbat hipotesi daude haren heriotzaz: bataren arabera, bere burua hil omen zuen, bere egoera txarrarengatik, nahiz eta familiaren esanetan, hilketa izan, ideiak lapurtzeko asmoarekin egina; bestearen arabera, agente alemaniar batzuek hil omen zuten, bere asmakizunak zabal ez zitzan, gudaren hain hurbil egonik, berdin zitzaiolako bere patenteak edonori (besteak beste, Frantziari zein Erresuma Batuari) saltzea."}
{"id": "90192", "revid": "336", "url": "https://eu.wikipedia.org/wiki?curid=90192", "title": "Teodolito", "text": " Teodolitoa neurgailu mekaniko-optiko unibertsala da, angelu bertikalak eta, batez ere, horizontalak neurtzeko balio duena, prezisio oso handiarekin. Beste tresna laguntzaile batzuekin lagunduta distantziak eta desnibelak neur ditzake.\nEzaugarriak eta erabilerak.\nEramangarria eta eskuzkoa da, topografiarako eta ingenieritzarako erabiltzen da, triangulazioetan batez ere. Mira baten laguntzaz eta takimetriaren bidez distantziak neur ditzake. Tresneria modernoago eta sofistikatuago bat teodolito elektronikoa da, estazio total bezala ezagunagoa dena.\nOinarrian, gaur egungo teodolitoa tripode baten gainean montatutako teleskopio bat da, bi biribilekin graduatua, bat bertikala eta bestea horizontala. Hauekin angeluak neurtzen dira lenteen laguntzaz.\nKontuan izan behar diren ezaugarri garantzitsuenak hauek dira: xehetasun-maila, objektiboko lentearen handitzen zenbakia eta ia konpentsadore elektronikoa duen ala ez.\nSailkapena.\nTeodolito errepikagailuak, errepikatzaileak eta iparrorratz-teodolitoa.\nTeodolito errepikagauiluak.\nHuek eraiki dira linboko angelu horizontal berdinaren bata bestearen ondorengo neurrien bilketarako. Horrela metatutako angelua zatitu ahal izateko eta neurketa kopurua ere.\nTeodolito errepikatzaileak.\nDirekzionalak ere deitzen zaie, teodolito errepikatzaileek linbo finko bat izatearen berezitasuna dute eta alidada bakarrik mugi daiteke.\nIparrorratz-teodolitoak.\nIzenak dioen bezala, ezaugarri berezi batzuk dituen brujula bat du barneratuta. Hau imantatuta dago zirkulo horizontalaren noranzko berean. 0 tik 180 gradurainoko diametroaren gainean prezisio handiz.\nTeodolito elektronikoa.\nTeodolito optikoaren bertsioa da, elektronika gehitu duena biribil bertikal eta horizontalaren irakurketak egiteko. Hau, angeluak pantaila batean desplegatuz eta apreziazio-akatsak eliminatzen dituenez, sinpleagoa da bere erabileran, eta pieza gutxiago behar izateagatik sinpleagoa da bere eraketan eta kasu batzuetan bere kalibrazioan ere."}
{"id": "90193", "revid": "201", "url": "https://eu.wikipedia.org/wiki?curid=90193", "title": "Dinamoa", "text": ""}
{"id": "90194", "revid": "336", "url": "https://eu.wikipedia.org/wiki?curid=90194", "title": "Diferentzial (mekanika)", "text": "Diferentziala elementu mekaniko bat da, zeinek auto baten gurpilen erreboluzio kopurua alde bakoitzean desberdina izatea uzten duena.\nAuto batek bihurgune bat hartzen duenean, adibidez eskumatara, eskumako gurpila eskerrekoa baino bide laburragoa egiten du, ezkerrekoa bihurgunearen kanpoko partean dagoelako.\nLehenaldian, autoen gurpilak finko muntaturik zeuden ardatza baten gainean. Honek gurpiletako batek ondo ez biratzea sortzen zuen, autoa desestabilizatuz. Diferentzialaren bitartez gurpil bakoitza ondo biratzea lortzen da baina horregatik ez da galtzen ardatzarekiko finkatzea.\nDiferentziala engranajez osatua dago \"U\" forman ordenatuak daudenak ardatzaren gainean. Autoa lerro zuzenean doanean eta gurpilak bide berbera egiten dutenean, engranajea forma neutroan geratzen da. Baina bihurgune batean engranajeak mugitzen dira gurpilen abiadura desberdinak kontrolatuz.\nBiraketaren diferentzia bi ardatzen artean gertatzen da. Biraketa gurpilak biratzen ez duten gurpilak baino erradio zirkunferentzial handiagoa egiten dute, horregatik diferentziala erabiltzen da.\nMendirako ibilgailu batek hiru diferentzial izan ditzake.\nBi ardatzak birakariak izatekotan, biratzeko angelu handiena duena erradio handiagoa marraztuko du."}
{"id": "90195", "revid": "6950", "url": "https://eu.wikipedia.org/wiki?curid=90195", "title": "Alborapen (estatistika)", "text": "Estatistikan eta probabilitate teorian, alborapen neurriek datu multzo baten edo probabilitate banaketa baten itxuraren ezaugarri bat adierazi eta neurtzen dute: datuak edo emaitza posibleak bere probabilitateekin alde batera edo besterako joera duten. Alborapena itxura osatzen duten bi ezaugarri estatistikoetako bat da, kurtosiarekin batera.\nZehatzago,\nHorrenbeste zehaztu gabe ere, alborapen kontzeptua oso intuitiboa da. Histograma, maiztasun poligono, maiztasun edo probabilitate kurba edo antzeko diagrama batean, datuak ezkerreko muturrerantz lerratzen direla ikusten bada, ezkerrerako alborapena izango da. Halaber, eskuineko muturrerantz lerratzen direla ikusten bada, eskuinerako alborapena izango da.\nAlborapen neurriak.\nFisher-en alborapen koefizientea.\nDatu multzoetarako, lagin baterako alegia, honela kalkulatzen da:\nnon formula_2 batezbestekoari buruzko 3. eta 2. mailako lagin momentuak diren.\nHonela interpretatu behar da:\nEragozpen gisa, koefiziente hau jasankorra ez dela aipatu behar da. Abanataila moduan, lagineko datu guztiak barnehartzen dituela esan behar da.\nBowley-en alborapen koefizientea.\nHonela interpretatu behar da:\nAbantaila gisa, koefiziente hau jasankorra dela aipatu behar da. Eragozpen moduan ordea, lagineko datu guztiak barnehartzen ez dituela esan behar da.\nPearson-en koefizienteak.\nKarl Pearson estatistikariak kalkulu sinpleko bi neurri hauek proposatu zituen alborapena neurtzeko:\nHonela interpretatu behar dira:\nErabilera.\nBesteak beste, alborapren neurriak, kurtosi neurriekin batera, datu multzo baterako banaketa normala eredu gisa onargarria den erabakitzeko erabiltzen da. Datu multzoak simetria edo alborapenik eza erakusten badu eta kurtosi maila ertaina badu (mesokurtikoa bada), banaketa normala onartu ahal izango da datuetarako."}
{"id": "90199", "revid": "105290", "url": "https://eu.wikipedia.org/wiki?curid=90199", "title": "Koloreetako aintzirak", "text": "Koloreetako aintzirak, izenak dioen bezala, Boliviako Potosiko departamenduaren hegoaldean aurkitzen diren kolore ezberdinetako aintzirak dira. Azpimarragarrienen artea, honako hauek daude:\nBeste batzuen artean, berde ilunetik zurira et urdin argitik urdin ilunera doazen koloreetako aintzirak daude."}
{"id": "90200", "revid": "336", "url": "https://eu.wikipedia.org/wiki?curid=90200", "title": "Ameriketako Estatu Batuetako Marineen Gorputza", "text": "Ameriketako Estatu Batuetako Marineen Gorputza edo USMC, Ameriketako Estatu Batuetako Indar Armatuak osatzen dutenaren armadetako bat da. Honen helburua, herrialdea itsasotik zaintzea da, Itsas Armadaren laguntzaz. Munduko marine talderik handienetakoa da. Armada honetako soldadu bakoitzari \"Marine\" deitzen zaio.\nIndar armatu honen ereserki ofiziala \"Marines' Hymn\" delakoa da."}
{"id": "90201", "revid": "1340", "url": "https://eu.wikipedia.org/wiki?curid=90201", "title": "United States Marine Corps", "text": ""}
{"id": "90202", "revid": "1340", "url": "https://eu.wikipedia.org/wiki?curid=90202", "title": "USMC", "text": ""}
{"id": "90203", "revid": "1340", "url": "https://eu.wikipedia.org/wiki?curid=90203", "title": "United States Coast Guard", "text": ""}
{"id": "90204", "revid": "1340", "url": "https://eu.wikipedia.org/wiki?curid=90204", "title": "USCG", "text": ""}
{"id": "90205", "revid": "105290", "url": "https://eu.wikipedia.org/wiki?curid=90205", "title": "Aintzira berdea (Bolivia)", "text": "Aintzira berdea (gaztelaniaz \"Laguna Verde\") Boliviako Potosiko ordoki andetarrean dagoen aintzira bat da, Fernando Abaroa Andetar Faunaren Erreserba Nazionalaren barnean.\nGeografia.\n3,7 kilometro luze, 2,3\u00a0km zabal eta 5,2 kilometro karratuko hedadura dira bere neurriak. Aintzira zuriarekin, itsasarte txiki baten bidez lotuta dago. Bere kostaldeak, 10 kilometroko ingurubira edo perimetroa du.\nKolorea.\nEsmeraldaren moduko berde kolorea du, bertako urak duen magnesio ugariagatik.\nTurismoa.\nGainera, toki turistiko ospetsu bat da, Likankabur sumendiaren oinean baitago, munduko sumendi aktiborik handienetako bat, bere kraterrean, gainera, munduko aintzirarik altuenetako bat duena."}
{"id": "90206", "revid": "1340", "url": "https://eu.wikipedia.org/wiki?curid=90206", "title": "Aintzira berdea (Bolivia, Potosi)", "text": ""}
{"id": "90207", "revid": "58701", "url": "https://eu.wikipedia.org/wiki?curid=90207", "title": "Sol de Ma\u00f1ana", "text": "\"Artikulu hau Boliviako gune bolkanikoari buruzkoa da; beste esanahietarako, ikus \u00abSol\u00bb.\"\nSol de Ma\u00f1ana (euskaraz: Goizeko eguzki) izenekoa, 2 kilometro karratu inguruko hedadura duen gune bat da. Boliviako Potosiko departamenduan dago, Aintzira gorriaren hegoaldean, Txalbiriko Gatz Lautadaranzko bidean, 4.850 metroko altueran.\nGune honen ezaugarria, aktibitate bolkaniko eta fumaroliko handia izatea da, hau da, sumendiak eta geiserrak. Toki honetan aurkitzen diren kraterretan, laba biziki irakiten ikus daiteke, gainera, fumarola edo geiserrek, 10 eta 50 metro arteko altuerara iristen diren ur eta lurrun nahasketazko zurrutadak botatzen dituzte, altuera hori, gasak jaurtiak diren presioaren ondorio delarik. Fenomeno hauek, Lurraren eraketa gogorarazten duen paisaia bat ikustea ahalbidetzen dute."}
{"id": "90208", "revid": "90204", "url": "https://eu.wikipedia.org/wiki?curid=90208", "title": "Qaa", "text": "Qaa (edo Qa'a), Egiptoko I. dinastiako zortzigarren eta azken faraoia izan zen. K.a. 2853tik K.a. 2828 arte gobernatu zuen, J\u00fcrgen von Beckerathen arabera.\nManetonen arabera, 26 urteko erregealdia izan zuen, eta Bienekes deitzen du, Sexto Julio Afrikanoren arabera, Ubientes Eusebio Zesareakoaren arabera edo Vibentis Eusebioren bertsio armeniarraren arabera.\nAbidoseko Errege Zerrendan Qebeh bezala agertzen da, eta Saqqarakoan, Qebehu bezala.\nTuringo Errege Kanonak, ...behren erregealdia 63 urtekoa izan zela dio (txatala)\nPalermoko Harria zatitua dago garai honi dagokion idazkunean, eta Qaaren erregealdiaren lehen urtea baino ez da agertzen. Bi Heb Sed ospatu zituen, non, errege boterea, hogeita hamar urtetik behin berritzen zen.\nBere aurreko faraoia izan zen Semerkheten izena ezabatu zuen monumentuetatik, tronuaren usurpatzailetzat hartu baitzuen, Semerkhetek berak, Adyibekin egin zuen bezala.\nTestigutza arkeologikoak.\nBere izena, honako toki hauetan idatzia aurkitu da:"}
{"id": "90210", "revid": "512", "url": "https://eu.wikipedia.org/wiki?curid=90210", "title": "Itti-marduk-balatu", "text": "Itti-marduk-balatu Isingo errege bat izan zen, bere aita Marduk-Kabitahheshuren oinordekoa. K.a. 1138 inguruan hartu zuen erregetza, eta ustez Babiloniatik gobernatu zuen lehen erregea izan zen.\nK.a. 1135ean, Babilonia bereganatu zuen, bere hiriburua bertara eramanez. Negoziaketa edo armen bidez, Elameko Silkhak-Inshushinaki aurre egin zion (K.a. 1120 inguru arte hil ez zena), eta bere seme zen Ninurta-nadin-shumi izan zen bere oinordekoa K.a. 1132 inguruan.\nBere erregealdiari buruz, asiriar iturrien bidez, Arbela eraso zuela ezagutzen da."}
{"id": "90211", "revid": "119347", "url": "https://eu.wikipedia.org/wiki?curid=90211", "title": "Asurnasirpal II.a", "text": "Asurnasirpal II.a K.a. 883tik K.a. 859ra Asiriako erregea izan zen. Ezaguna da kupidagabeko konkista militarrengatik eta Asiriar Inperioa sendotu izanagatik. Haren ekintza ospetsu eta dokumentatuenetako bat, Kalhu hiria sortzea izan zen, gaur egungo Nimrud (Irak), erresumako hiriburu bihurtu zuena.\nBiografia.\nAsurnasirpal II.a Asiriako Inperio Berriko hirugarren erregea izan zen, Tukulti-Ninurta II.aren seme eta ondorengoa. Tukulti-Ninurta II.aren erregealdian egin ziren kanpaina militarren ondorioz, Asurnasirpalek aski inperio handia jaso zuen, eta baita armada ikaragarria osatu ahal izateko baliabideak ere.\nBere erregealdian gertatutako hamalau kanpaina militar daude dokumentaturik. Hauetako batzuk, iparralderantz zuzendu ziren, Bit-Zamani estatu aramaikoaren aurka, gaur egungo Turkiaren hego-ekialdean, bi aldiz matxinatu zena eta Asiriar armadak suntsitu zuena. Inguruan bere nagusitasuna sendotzeko, Tushhanen asiriar kolonoen ezartzea erraztu zen, Amedi hiriaren ibilbidean zegoen hiria, Bit-Zamaniren hiriburua, gaur egungo Diyarbekirretik gertu, eta non tenplu bat eraikiarazi zuen. Ekialderantz eta Kilizi hiritik abiatuz, Asiriar nagusitasuna sendotu zen Zagros mendien inguruan, Dur Assurren gotorleku bat eraikiz. Babilonia hegoaldean eta Bit-Adini Eufratesen arroaren erdialdean, Asiriaren mugakide ziren estatu txikiak, Asiriaren aurkako matxinadaren bultzatzaileak izan ziren; Asurnasirpalek matxinada errukirik gabe geldiarazi eta, ondoren, arreta Bit-Adini erasotzean jarri zuen. Ekialdean, Mediterraneoranzko norantzan, Aribua hiria hartu zuen, non asiriar kolono gehiago ezarri zituen, eta, geroago, kostaldetik Libanorantz jarraituz, itunak egin ezarri zituen feniziar hiriekin. Izan ere, hauek bizilagun boteretsuarekin harremanetan jartzeko irrikitan zeuden, hari zergaordaina emanez.\nEspedizio hedatzaile hauek, Asurnasirpalen hiriburu berria zen Kalhu hiriaren eraikuntzarako baliabideak eman zituzten, nahiko utzia zegoen antzinako hiriaren hondakinen gainean erabat berreraikia. Konkistatutako lurraldeetatik biztanleak ekarrarazi zituen, Kalhun koka zitezen. Kalhu 16.000 biztanle izatera iritsi zen, oturuntzaren hilarriaren arabera (hau erregeak, hiri berriko biztanleei, atzerriko dignatarioei, bere lurretatik zetozen gonbidatuei eta erregearen gorteari eskainitako oturuntza erregistratzen duen dokumentua zen). Kalhun eraikitako errege jauregian, lehen aldiz agertzen dira erliebe eskultorikoak, erregearen kanpaina eta ehizaldiak deskribatzen dituztenak. Erliebeak, ordutik aurrera, asiriar jauregien ohiko apaindura bihurtu ziren; horien adibide ugari daude, Europa eta Ipar Amerikako zenbait museotan banatuak."}
{"id": "90212", "revid": "105290", "url": "https://eu.wikipedia.org/wiki?curid=90212", "title": "Parametro (estatistika)", "text": "Estatistikan eta probabilitate teorian, parametroa eredu estatistiko bat erabat zehazten duten balioak dira, orohar ezezagunak, eta ondorioz, zenbatesleen bitartez koantifikatu behar direnak, inferentzia prozesuan.\nOhizko parametroak dira:\nParametroak hizki grekoez izendatu ohi dira. Parametro baterako zenbatesleak parametroari dagokion hizki grekoaz, ^ ikurrarekin batera, adierazten dira. Zenbatesleak zehazteko latindar letrak erabiltzen dira. Adibidez:\nInferentzia estatistiko klasikoan parametroak finkoak, baina ezezagunak dira. Estatistika bayestarrean berriz, parametroak probabilitate banaketa baten araberakoak dira."}
{"id": "90214", "revid": "105290", "url": "https://eu.wikipedia.org/wiki?curid=90214", "title": "Arapha", "text": "Arapha, Tigris ibaiaren ekialdeko zatiko erresuma hurritar bat izan zen. K.a. 1800ean aipatua da, Nawarretik gertu eta Urkeshetik ekialdera zegoena. Arapha, gaur egungo Kirkuketik oso gertu zegoen. Izena, antzinako asirierako Arabkhatik dator.\nHurritak, inguru honetan ezarri ziren K.a. 2000. urte inguruan, Akad erori ondoren. Babiloniaren erorketak K.a. 1600 igaro eta gutxira, denbora batez mesede egin zion erresumari, baina K.a. 1500 inguruan, jada Mitanniren basailua zen, erresuma honetara erantsia izan zelarik K.a. 1450ean, Shaushtatar erregearen erregealdian. Antzinako Nuzi den Yorgan Tepeko indusketek, hurritar objektu ugari argitara eman dituzte.\n1948an, North Oil Companyk langileen bizigune bezala eraikitako Kirkukeko auzo bat, Arapha izenarekin bataiatua izan zen. Gaur egun, bertako biztanle gehienak, asiriarrak dira."}
{"id": "90215", "revid": "119347", "url": "https://eu.wikipedia.org/wiki?curid=90215", "title": "Pittsburgh", "text": "Pittsburgh (ahoskatu /\u02c8p\u026atsb\u0259r\u0261/) Pennsylvaniako hiri bat da, Ameriketako Estatu Batuetan kokatua. Bere estatuko bigarren hiri handiena izateaz gain, Allegheny konderriko hiriburua da.\n2000 urteko datuen arabera bere biztanleria 334.563koa zen, baina 2006rako 312.819 biztanletara jaitsi zen. Udalaren esanetan, 2009an hiriaren %20 hutsik edo abandonaturik dauden eraikin eta etxebizitzez osaturik dago. Pittsburgheko erdialdeak nolabaiteko influentzia ekonomikoaz gozatzen du, nazioko 25. sailkatuz erdialdean lan egiteko aukeratan (6.a lan dentsitatean).\nErdialdearen forma hiruki karakteristikoa inguratzen duten Allegheny eta Monongahela ibaien eraginez da, eta bi hauek elkartzean Ohio ibaia osatzen dute. Hiriak 151 etxe orratz ditu, 446 zubi, mendian gora doazen bi funikular eta iraultza aurreko gotorleku bat.\nHistoria.\nPittsburghi lagunartean \"Zubien Hiria\" (\"The City of Bridges\") edo \"Altzairuzko Hiria\" (\"The Steel City\") deitzen zaio, dituen zubi kopuruarengatik eta izan zuen altzairu industria garrantzitsuagatik. Hiria oraindik izan zuen altzairu industriagatik ezaguna bada ere, gaur egun bere ekonomia osasun sailean, hezkuntzan, teknologian, robotikan eta finantza zerbitzuetan oinarritzen da. Hiriak aldaketa izugarria jasan du utzita zeuden industrialdetan etxebizitza, denda eta bulego berriekin ordezkatuz, SouthSide Worksen gertatu den bezala adibidez.\n1980 urtean zegoen krisi ekonomiko larriak jotako Pittsburgh gaur egun ekonomikoki indartsua den hiri batean bilakatu da. Hiriko etxebizitzen merkatuak orekan mantendu da nahiz eta nazioan subprime maileguen krisiak jota ibili, eta langabezia txikitu egin zen nazioa krisian sartzen ari zen heinean. Gaur egungo oparotasunak ez dauka 80. hamarkadetan jasandakoarekin zerikusirik. Garai hartan galera handiak egon ziren altzairu fabrikazioan, elektronikan, petrolio, kimika eta defentsa industrian, kanpotik inportatzea merkeagoa bihurtu zen eta. Nahiz eta Pittsburghek zituen korporazioen egoitza kantitateagatik 3. postuan zegoen New York eta Chicagoren ostean gauza okertu zenean, gaur egun indartsu bueltatu da, hainbat egoitza berreskuratuz hala nola \"Westinghouse and hoppers\" edo berriak erakarriz, Google, RAND, American Eagle Outfitters, Guru.com... Hiria PNC Financial Ameriketako Estatu Batuetako 5. banku handienaren zuzendaritzaren egoitza da.\n2007an, Forbes aldizkariak Pittsburg hiria AEBetako 10. hiririk garbiena bezala sailkatu zuen, eta 2008an berriz ikasketadun gazteak bizitzeko 13. hiria bezala sailkatu zen. Etengabe bizi kalitatea neurtzen duten sailkapenetan goreneko postuetan agertu ohi da.\n2009ko irailaren 24ean G20 herrialdeen bilera egin zen bertan.\nKirolak.\nPittsburgh Steelers taldea, Superbowl txapelketa 6 aldiz irabazi duen futbol amerikarraren taldea bertakoa da.\nHiri senidetuak.\nPittsburgh ondorengo hiriekin senidetuta dago:"}
{"id": "90216", "revid": "201", "url": "https://eu.wikipedia.org/wiki?curid=90216", "title": "Teodolitoa", "text": ""}
{"id": "90217", "revid": "219", "url": "https://eu.wikipedia.org/wiki?curid=90217", "title": "Lantzeko ihauteria", "text": ""}
{"id": "90219", "revid": "1491", "url": "https://eu.wikipedia.org/wiki?curid=90219", "title": "Lantzeko inauteria", "text": "Lantzeko inauteria Nafarroa Garaiko eta Euskal Herriko inauteririk ezagunena da eta Lantz udalerrian ospatzen da. Tradiziozko ospakizun hau hausterre-egunaren aurreko egunetan egiten da. Astelehen eta astearte inautean herriko kaleak pertsonaia ezberdinen jantziak daramatzaten herritarrez betetzen dira. Miel Otxin lapurra harrapatzea dute helburu.\nPertsonaiak.\nPertsonaien artean honakoak nabarmentzen dira:\nHistoria.\nLantzeko ihauterien jatorria ezezaguna da, baina antzinako tradizioa dela dirudi, agian erdi arotik datorrena.\nEspainiako gerra zibilaren ondotik, ihauteriak debekatuak izan ziren. 1964an ihauteriak berreskuratzeko ekimena abiatu zuten herritarrek, hainbat historialarien laguntzaz, tartean Julio Caro Baroja eta haren anaia Pio Caro Baroja."}
{"id": "90222", "revid": "12788", "url": "https://eu.wikipedia.org/wiki?curid=90222", "title": "Europako Errugbi Txapeldunen Kopa", "text": "Europako Errugbi Txapeldunen Kopa (; ) urteroko errugbi txapelketa da, European Professional Club Rugby.k antolatzen duena. Europako kluben arteko txapelketa gorena da, eta Sei Nazioetako (Eskozia, Frantzia, Gales, Ingalaterra, Italia eta Irlanda) taldeek parte hartzen dute.\nHistoria.\n1990eko hamarkadan errugbia kirol profesionala bilakatu zen, eta kirol honen arduradunek taldeen arteko nazioartekoa izango zen lehiaketa baten beharra ikusi zuten. 1995-96 denboraldian abiarazi zuten, European Rugby Cup-ek antolaturik eta Heineken Herbehereetako garagardo etxearen babesarekin. Frantzia, Gales, Irlanda, Italia eta Errumaniako taldeek parte hartu zuten lehenbiziko edizio hartan.\n1999-2000 denboralditik aitzina, 24 talderen artean jokatzen hasi zen Heineken Kopa, Txapelketan aritzeko aukerak herrialdeka banatzen ziren. Frantziako sei taldek zuten aukera, eta Ingalaterrako ligetako beste seik. Italiako bi taldek eta Eskoziako beste bik. Azken sei lekuak irlandarren eta galestarrentzat ziren, eta Heineken Kopako eta Europako Challengeko txapeldunek ere parte hartzeko aukera zuten.\nFrantziako eta Ingalaterrako taldeak ez zeuden ados Heineken Koparen formatu eta osaketarekin. Alde batetik, lehiaketako talde kopurua 24tik hogeira murriztu nahi zuten, lehiakortasuna \"handiagoa\" izan zedin. Bestetik, banaketa sistema aldatu nahi zuten: jokatzeko aukera herrialdeka banatu ordez, liga profesionalen arabera banatzea nahi zuten. \nIngelesen eta frantziarren asmoek ez zuten gainerakoen adostasuna lortu eta, ondorioz, Heineken Kopa berritzeko akordioa egiteke egon zen. Azkenik, bi urteko negoziazioen ostean, Europako Errugbi Txapeldunen Kopa sortzeko adostasuna erdietsi zuten, European Professional Club Rugby (EPCR) erakundeak antolaturik.\n2018ko finala Bilbon jokatu zen, San Mames zelaian. Irlandako Leinster Rugby taldeak irabazi zuen, Racing 92 15 eta 12 garaiturik.\n2020 martxoan, COVID-19 pandemiaren erruz, lehiaketa eten zen. Kanporaketa fasea udazkenean jokatu zen, eta finala urriaren 17an.\nParte-hartzaileak.\n24 talde aritzen ziren, eta parte hartzeko txartelak Sei Nazioetako herrialdeen artean banatzen ziren::\nAzken bi lekuak aurreko urteko Heineken Kopako eta Europako Challengeko txapeldunentzat ziren.\n20 talde aritzen dira, honako era honetan aukeratuak:\n20. taldea erabakitzeko kanporaketa bat da jokatzen da.\nEuskal taldeak Europan.\nBiarritz Olympique izan da euskal talde bakarra Europako Errugbi Txapeldunen Kopan aritu izan dena, eta emaitza bikainak lortu ditu."}
{"id": "90224", "revid": "119347", "url": "https://eu.wikipedia.org/wiki?curid=90224", "title": "European Challenge Cup", "text": "European Challenge Cup-a Europako errugbi kluben arteko txapelketa nagusietan bigarrena da. Urtero jokatzen da, European Professional Club Rugby elkarteak antolaturik. \nHistoria.\n1990eko hamarkadan, errugbia kirol profesional bilakatu zelarik, kirol horren arduradunek kluben arteko nazioarteko lehiaketen beharra ikusi zuten. Lehenik Europako errugbi kopa sortu zen, sei nazioetako talde hoberenak biltzen zituena.\nTxapelketa horren arrakastak bultzaturik, beste bat antolatzea erabaki zen. Era horretan, 1996-1997 denboraldian \"European Conference\" izenekoa sortu zen.\n2012an Biarritz Olympiquek irabazi zuen txapelketa. Bestalde 2018ko finala Bilbon jokatu zen, San Mames zelaian.\n2019-2020 denboraldian, COVID-19 pandemia zela eta, txapelketa eten zen, eta udazkenean amaitu. \nEuropako ezkutua.\n2002-2003 denboraldian Europako \"hirugarren\" txapelketa antolatu zen, batez ere \"Sei Nazioetatik\" kanpo ziren beste herrien ordezkariei aukera emateko Europa mailan aritzeko (Errumania, Espainia eta Portugal).\nHalere lehiaketa honen \"ahulezia\" nabarmena izanagatik, 3. denboraldia eta gero, bertan behera egon zen. Orduan erabaki zen Errumania eta Espainiako ordezkariek parte hartu behar zutela \"Europako txapelketan\".\nEuskal taldeak.\nEuskal Herriko talde ezberdinek aukera izan dute Europako txapelketa hauetan parte hartzeko."}
{"id": "90225", "revid": "105290", "url": "https://eu.wikipedia.org/wiki?curid=90225", "title": "Petralanda", "text": "Petralanda Dimako Lamindao izeneko auzoan kokatuta dagoen baserria da, bertan akelarreak egiten ziren antzina. Baserritik hurbil Sugoi izeneko pertsonaia mitologikoa bizi den kobazuloak daude."}
{"id": "90226", "revid": "96586", "url": "https://eu.wikipedia.org/wiki?curid=90226", "title": "Auguste Piccard", "text": "Auguste Antoine Piccard (Basilea, 1884ko urtarrilaren 28a - Lausana, 1962ko martxoaren 24a) suitzar asmatzaile, fisikari eta esploratzailea izan zen. Z\u00fcrich eta Bruselako unibertsitateetan fisika irakaslea izan zen eta Tintinen abenturatako Tornasol profesorearen sorrerarako inspirazioa izan zen Herg\u00e9rentzat.\nBiografia.\nAuguste Antoine Piccard Basilean jaio zen 1884ko urtarrilaren 28an. Aita kimika irakaslea izan zen Basileako Unibertsitatean eta Augustek Zuricheko Tecnologia Institutu Federalean ikasi zuen Baita Basileako Unibertsitatean ere.\n1904an, lehen lan zientifikoa argitaratu zuen: \"Nouveaux essais sur la sensibilit\u00e9 g\u00e9otropique des extr\u00e9mit\u00e9s des racines\".\n1910ean, doktoretza lortu zuen eta, 1922an, berriz, Bruselako Unibertsitate Askean Zientzia Aplikatuen Fakultateko fisikako irakasle izan zen eta hantxe egin zituen lehen hegaldi entsegua globoz, Estratosferan, aireontzi presurizatua erabili zuelarik lehenengo aldiz\nAEBetara bidaiatu eta Chicago eta Minnesotako unibertsitateetan eman zuen klase.\nSuitzara itzuli eta Lausanan egon zen hasieran, baina, Belgikara joan zen gero eta hantxe burutu zuen bere lanaren gehiengoa. 1922 eta 1954 artean, fisikako irakasle izan zen Bruselako Politeknikoan.\n1931ko maiatzaren 27an, Augsburgetik irten zen bere laguntzailea zen Paul Kipferrekin batera eta 15.971 m-ra iritsi zen. Jeannette emazte argazkilariarekin batera, ospea eman zion estratosferara igo zelako globo batetik zintzilik zegoen kapsula presurizatu batean.\n1932ko abuztuaren 18an, D\u00fcbendorfen errepikatu zuen esperimentua Max Cosynsekin eta 16.200 metroko errekor berria ezarri zuten, Lurraren kurba inoiz aurretik ikusi ez bezala ikusteko aukera izan zutelarik.\nEstratosferako edo atmosferaren goi geruzaren izpi kosmikoak eta estratu ionizatuak ikertu zituen.\n1937an, batiskafoa aurkeztu zuen eta, 1947an, batisfera eta batiskafoa erabili zituen sakonera handietako ikerketak egiteko. 1953ko irailaren 30ean, 3.150 metroko sakonerara iritsi zen Cabo Verde artxipielagoan.\nFamiliak jarraipena eman zion Auguste Piccarden grina esploratzaileari eta, Jacques Piccard semea da horren adibide, batiskafoz sakonera handiena lortu duena, 1960an, 10.916 metrora iritsiz. AEBetako itsas armadako tenientea zen Donald Walshen konpainian egin zuen, Marianetako itsas hobian. Oraindik, Lurraren tokirik sakonenera iritsi diren bi pertsona bakarrak bezala mantentzen dira. Inork ez du halako bidaiarik errepikatu.\nBertrand Piccard iloba ere, Brian Jonesekin batera, aerostatoz eta geldiunerik gabe munduari bira ematen lehenak izan ziren 1999an."}
{"id": "90227", "revid": "336", "url": "https://eu.wikipedia.org/wiki?curid=90227", "title": "Amuriako plaka", "text": "Amuriako plaka (edo Amurreko plaka) proposaturiko plaka tektoniko kontinental bat da, Mantxuria, Korea, Japoniako mendebaldea eta Primorie kraia hartuko lituzkeena. Oraindik ez da ezaguna ea plaka independentea den ala Eurasiako plakari lotuta dagoen. Independentea dela baieztatuko balitz, 1976an, Txinako Hebei probintzian kalte izugarriak eragin zituen Tangshaneko lurrikarari lotua egongo litzateke. Plaka hauek ditu mugakide:"}
{"id": "90228", "revid": "6327", "url": "https://eu.wikipedia.org/wiki?curid=90228", "title": "Diferentziala", "text": ""}
{"id": "90229", "revid": "59723", "url": "https://eu.wikipedia.org/wiki?curid=90229", "title": "Tempo di massacro", "text": "Tempo di massacro, 1966ko spaghetti western italiar bat da. Lucio Fulcik zuzendu eta ekoitzi zuen (geroago, beldurrezko zinearen maisu izan zen). Protagonista nagusiak Franco Nero eta George Hilton dira. Genero horretako filmik onenetako bat da, generoan hain ohikoak ez diren misterio eta iluntasun kutsu oso interesgarri batekin.\nSinopsia.\nTom (Franco Nero) itzultzeko eskatu dion bere herriko lagun baten mezua jaso duen urre bilatzaile bat da. Itzulitakoan, tokia Scott Jaun (Giuseppe Adobbati) aberatsak eta haren seme odolzale Jasonek (Nino Castelnuovo) domeinatua ikusten du, inor, bi hauen metodoei aurre egiten ausartzen ez delarik. Informazioa eman liezaioketen pertsona guztiak, gutuna bidali zion laguna barne, zigorrik gabe erailak dira, bata bestearen atzean.\nEgoera zein den ikusita, Tomek herrian gertatzen dena ikertzea erabakitzen du, eta Scottarren etxetzarrean sartu da anaia Jeffekin (George Hilton) batera; hura mozkor bihurtu da."}
{"id": "90231", "revid": "336", "url": "https://eu.wikipedia.org/wiki?curid=90231", "title": "Kermadeceko itsas hobia", "text": "Kermadeceko itsas hobia, Lurreko itsas hobirik sakonenetako bat da, 10.047 metroko sakonerara iristen delarik. Pazifiko Plaka Indoaustraliar Plakaren azpian subduzitzean eratutakoa da. Mila kilometro baino gehiagoz doa paraleloki Kermadeceko dortsaletik eta uharte arkutik, Zelanda Berriko Ipar uhartearen ipar-ekialdereneko muturreraino Louisville itsaspeko mendilerroraino, Monowai itsaspeko menditik ipar-ekialdera. Tongako fosak adierazten du subdukzioaren jarraipena puntu honetatik aurrera."}
{"id": "90232", "revid": "105290", "url": "https://eu.wikipedia.org/wiki?curid=90232", "title": "Louisville itsaspeko mendilerroa", "text": "Louisville itsaspeko mendilerroa, Ozeano Barearen hegomendebaldean dagoen 70 itsaspeko mendi baino gehiagoz osatutako itsaspeko mendilerro bat da. Lurreko itsaspeko mendilerrorik luzeenetako bat da, 4300 kilometroz hedatzen baita, Pazifiko-Antartika dortsaletik ekialde-iparrekialdean, Tonga-Kermadeceko fosaraino, non Indoaustraliar plakaren azpian subduzitzen den, Pazifiko plakako zati bezala. Mendilerroa, Pazifiko plakaren Louisville puntu beroaren gaineko mugimenduaren ondorioz eratua dago."}
{"id": "90233", "revid": "4380", "url": "https://eu.wikipedia.org/wiki?curid=90233", "title": "Albatarrec", "text": ""}
{"id": "90234", "revid": "2241", "url": "https://eu.wikipedia.org/wiki?curid=90234", "title": "Dinamo (argipena)", "text": "Dinamoa hitzak hainbat esanahi izan dezake:"}
{"id": "90235", "revid": "336", "url": "https://eu.wikipedia.org/wiki?curid=90235", "title": "Itsaspeko mendi", "text": "Itsaspeko mendia, ozeanoaren hondotik altxatzen den baina itsasoaren mailatik gora egiten ez duen mendi bat da. Itzalitako sumendiz osatuta daude, modu malkartsuan altxatzen direnak, eta, ohi, itsas ohantzean daude, 1000 eta 4000 metro bitarteko sakoneran. Ozeanografoek, itsaspeko mendiak, erliebe ozeanikotik gutxienez 1000 metro altxatzen diren ezaugarri independente bezala definitzen dituzte. Euren tontorrak, sarri, lurrazaletik ehundaka eta milaka metro beherago daude, eta, beraz, itsaso sakonean aurkitzen direla uste da. Uste denez, 30.000 itsaspeko mendi daude Lurreko itsasoetan, horietatik, oraindik gutxi batzuk baino aztertu ez direlarik. Hauetako gehienak, talde txikietan biltzen dira, urperatutako uhartediak bezala.\nBaliabide naturalak.\nItsaspeko mendiek, oso sakonak ez diren eta itsas bizitzarako egokiagoak diren tokietan altxatzeko joera dute, itsas ohantzearen toki sakonagoetan aurkitzen ez diren habitatak eskainiz itsasoko espezieentzako. Itsaspeko mendiak, elkarren artean isolatuak daudenez, \"itsaspeko uharteak\" eratzen dituzte, gune biogeografiko berezi bat sortuz. Arroka bolkanikoz eratuta daudenez, substratua, mendia inguratzen duen sedimentuzko ohantzea baino astunagoa da, erliebe ozeanikoan dagoenarekiko fauna ezberdin baten existentzia eragiten duena, eta, honek, ondorio bezala, endemismo maila altu bat dakar. Gainera, itsaspeko mendiak, baleak bezalako animalia migratzaileentzako ezinbesteko geldialdi tokia dira, hemen, elikatu eta harrapariengandik ezkuta baitaitezke.\nBeste alde batetik, itsaspeko mendiek inkrustazio metalanitzak dituzte, eta batzuk, kobaltoa eta platinoa bezalako mineraletan aberatsak dira, baliabide hauen giza esplotazioa oso urria den arren.\nMunduko multzorik handienak.\nItsaspeko mendi garrantzitsuenak, euren tamaina eta ugaltzearen arabera, Ozeano Barean daude, nagusiki Hawaiiko kostaldean, Alaskako golkoan, Peru-Txileko fosan eta Koral itsasoan. Beste ozeano batzuetan, itsaspeko mendi multzoak daude Eskoziako kostaldean, Brasilgo erdialdeko kostaldean, Azoreetan, Kanarietan eta Ozeano Atlantikoaren hegoaldean."}
{"id": "90236", "revid": "105290", "url": "https://eu.wikipedia.org/wiki?curid=90236", "title": "Alaskako golkoa", "text": "Alaskako golkoa, Alaskako hegoaldeko kostan dagoen Ozeano Barearen beso kurbo bat da. Alaskako penintsulak eta Kodiak uharteak mendebaldetik, eta Alexander uhartediak ekialdetik mugatzen dute, Glacier Bay Parke eta Erreserba Nazionala dagoen tokia.\nGolkoaren ibarra, baso, mendi eta glaziar konbinaketa bat da. Meteorologikoki, golkoa, etengabeko ekaitz sortzailea da. Hau, Alaskaren hegoaldeko elur eta izotz ugariari elkartuz, emaitza bezala, Zirkulu Polar Artikoaren hegoaldeko multzorik handienak ematen ditu. Ekaitz asko, hegoalderantz mugitzen dira, Columbia Britainiarra, Washington eta Oregoneko kostaldetan zehar, Ozeano Barearen ipar-mendebaldeko urtaro euri gehienak, Alaskako golkotik datoz."}
{"id": "90237", "revid": "512", "url": "https://eu.wikipedia.org/wiki?curid=90237", "title": "Hormizd I.a", "text": "Hormizd I.a (?-273) Sasanidar Inperioko errege bat izan zen. 272tik 273 arte iraun zuen bere erregealdiak.\nTestuinguru historikoa.\nHormizd I.a Sapor I.aren semea izan zen, (hau, Sasanidar Inperioko erregea 241etik 272 arte), honen erregealdian, Khorasanen gobernari bezala zerbitzatu zuelarik, eta Erromaren aurkako bere gerratan agertzen da. Bere erregealdiari buruz ez da askorik ezagutzen.\nTradizio persiarra.\nArdashir I.aren historiaren persiar tradizioan, Hormizd I.a, Mitraken alaba baten semea bezala agertzen da, bere familia, Ardashirrek desagerrarazi zuen dinastia persiar bat, aztiek, Ardashirri, bere odoletik, persiar inperioaren berritzailea jaioko zela iragarri baitzioten. Tradizioaren arabera, bakarrik alaba salbatu zen, nekazari batek ezkutatu zuenean. Bere seme Sapor I.ak ikusi eta emaztetzat hartu zuen, honen ondoren, Hormizd I.a jaio zelarik, bere aitona Ardashirrek onartu zuena.\nElezahar honetan, Sapor I.aren konkista handiak, Hormizd I.ari eman zitzaizkion, honek, urte bete eta hamar eguneko erregealdia bakarrik izan zuen arren."}
{"id": "90238", "revid": "1468", "url": "https://eu.wikipedia.org/wiki?curid=90238", "title": "Canjayar", "text": ""}
{"id": "90239", "revid": "512", "url": "https://eu.wikipedia.org/wiki?curid=90239", "title": "Seleuko IV.a Filopator", "text": "Seleuko IV.a Filopator (\"bere aita maite duena\"), Seleukotar dinastiakoa, Siriako errege izan zen K.a. 187tik K.a.175 arte. Pontoko Erresumako Laodize III.a eta Antioko III.a Handiaren semea zen, eta bere aitaren oinordekoa izan zen seleukotar tronuan. Bere ministro zen Heliodorok eraila, bere oinordekoa, bere anaia Antioko izan zen, bere seme Demetrio, ondoren Demetrio I.a Soter izango zena, Erroman bahitu bezala aurkitzen baitzen.\nAntioko III.ak Erromaren aurka eginiko gerragatik ahuldua zegoen arren, Seleuzidar Inperioa oraindik zabala zen, eta, Siriaz gain, Zilizia, Palestina, Mesopotamia eta egungo Iranen zati bat hartzen zituen. Baina, erromatarrek exijitutako kalte ordain garestiaren ordainketak, Seleuko IV.aren erregealdi osoan zailtasun ekonomikoak sortu zituen. Bere semea bahitu bezala bidaltzera behartu zuten.\nSeleukok, bere ministro Heliodoro, Jerusalemera bidali zuen K.a. 176tik K.a. 175 arte, Jerusalemeko tenpluko altxorra bereganatzeko. Misio hau bete eta itzuli ondoren, Heliodorok Seleuko erail zuen. Zentzuzkoa da ministroak, armadaren zati bat erosteko haina aberastasun aurkitu izana. Antiokok, Seleukoren anaiak, egoera berriz hartu zuen Erromatik itzuli zenean, eta, Heliodoro hil ondoren, Antioko IV.a Epifanes izenarekin tronuratu zen.\nIzan zuen seme bakarra, Demetrio izan zen."}
{"id": "90240", "revid": "536", "url": "https://eu.wikipedia.org/wiki?curid=90240", "title": "Objektu abstraktu", "text": "Objektu abstraktua, materiarik ez duena, baina bere gain ekintzak defini daitezkeena da. Objektu materialengan edo beste izaki mota batengan aplikatutako abstrakzioaren ondorio dira.\nObjektu abstraktuak, eurengan ekintzak defini daitezkeen kontzeptu zehatzak dira. Eurengan ekintzaren bat egin nahi den izaki multzo zehatz baten banakako ezaugarrien ezabaketaren ondoren sortzen dira, soilik, multzo osoan elkarrekin diren ezaugarriak utziz."}
{"id": "90241", "revid": "336", "url": "https://eu.wikipedia.org/wiki?curid=90241", "title": "C. Aubrey Smith", "text": "Sir Charles Aubrey Smith (1863ko uztailaren 21a, Londres \u2013 1948ko abenduaren 20a, Beverly Hills), zineman C. Aubrey Smith izen laburduraz ezagunagoa, aktore ingelesa izan zen. Antzezle lanetan nabarmentzeaz gainera, cricket kirolean ere gailendu zen. 1895ean hasi zen antzerkian lanean, Londresko agertokietan. Sasoi hartan Anthony Hopek sortutako \"Zendako presoa\" eleberrian oinarritutako antzerkirako egokitzapenean aritu zen bikain. Gerora, 1937an, eleberri horren zinemarako bertsioaren filmazioan ere hartuko zuen parte. Hollywoodera ailegatutakoan film askotan aritu zen, gehienetan armadako ofizialarena edo \"gentleman\"en karakterizazioak osatuz, Ingalaterratik etorritako beste zenbait aktorek egin zuten legez, Ronald Colmanek, Patric Knowlesek edota David Nivenek kasurako. Pneumoniak jota hil zen 1948an."}
{"id": "90242", "revid": "512", "url": "https://eu.wikipedia.org/wiki?curid=90242", "title": "Belateko gudua", "text": "Belateko gudua, ziur asko 1512ko abenduaren 7an egina, Belaten Fernando Katolikoaren aldeko oinaztar gipuzkoarrek eginiko armamentu harrapaketa izan zen.\nGudua.\nUrte hartan, Nafarroa galdu ondoren, Joanes Labritekoa nafar erregea, Frantziako erregearen laguntza zuena, saiatu zen Nafarroako Erresuma berreskuratzen. Iru\u00f1ea setiatu zuen, baina negua heltzear zegoenez, Baztanerantz erretiratu ziren. Gaztelako Erresumaren aldeko tropek, Karlos Gongora beaumondarrak zuzenduak, kontra egin zioten nafar-frantziar armadari. Labrit leinuaren aldekoak Belate zeharkatzen ari zirela, oinaztar gipuzkoarrek atzealdea eraso eta artilleria lortu zuten. Gongorak atzeratutako ehuneko batzuk harrapatu eta Iru\u00f1ean lortutako banderak azaldu zituen. Hala ere, batzuen ustez, ez zen gudu ikaragarria baizik eta borroka bat kanoiak harrapatzeko.\nBertsio ezberdinak.\nGudua garaileek baino ez dute azaldu eta bakoitzak bere bertsioa azaldu du. Hona hemen nagusienak:\nPablo Gorosabelen bertsioa.\nXIX. mendeko historialari gipuzkoarra zen Pablo Gorosabelek honela zioen: Fernando Katolikoak Logro\u00f1otik 1512ko abenduaren 1ean idatzitako eskutitzean eskatu zion Gipuzkoari bertokoak bere etsaien bidea haustea. Ezin zen jende asko bildu, gehienak jadanik erregearen alde edo Ingalaterraren alde borrokatzen ari zirenez. Hala ere, 3.500 lagun bildu (horietakoak 1.500 inguru Alberto Perez Errezilgoak zuzendutako tolosarrak) eta Lesaka eta Bera zeharkatu ondoren, abenduaren 7an Elizondo inguruko Belatera iritsi ziren. Abenduaren 13an frantziar armada mendean hartu zuten, 12 kanoi eta hildako ugari lortuz.\nGipuzkoako Ahaide nagusien bertsioa.\n1518an, Gipuzkoako ahaide nagusiak bere buruari merezimendu osoa eman zioten. Belaten Joanes Labritekoaren aurka ari zela, gehiengoak ihes egin eta artilerria frantziarrei utzi nahi bazuen ere, ahaide nagusiak eta bere aliatuek aurrea hartu eta arriskutsua bazen ere, frantziarrei (sic) artilleria kendu zieten. Erregeak ahaide nagusiei eta Gipuzkoa osoari eskertu zion armak.\nGudu ondorengo sariak.\n1513an Joana Gaztelakoak harrapatutako hamabi kanoiak gehitu zizkion Gipuzkoako armarriari . 1979an Gipuzkoako Foru Aldundiak kanoiak kendu zituen armarritik Nafarroarekin harreman onak izateko.\n1516an, Hondarribiak 1512an Belate egindakoa eskertzeko 112.000 marabediko saria lortu zuen."}
{"id": "90243", "revid": "201", "url": "https://eu.wikipedia.org/wiki?curid=90243", "title": "Objektu abstrakto", "text": ""}
{"id": "90244", "revid": "105290", "url": "https://eu.wikipedia.org/wiki?curid=90244", "title": "Lagin-espazio", "text": "Probabilitate teorian, lagin espazioa edo lagin espazio unibertsala zorizko saiakuntza batek dituen emaitza elemental guztien multzoa da. \u03a9, \"S\" edo \"U\" hizkiez izendatu ohi da. Adibidez, seiko edo dado bat botatzen bada, lagin espazio hauek ezar daitezke:"}
{"id": "90245", "revid": "58701", "url": "https://eu.wikipedia.org/wiki?curid=90245", "title": "Am\u00e9lie Nothomb", "text": "Am\u00e9lie Nothomb (Etterbeek, Brusela (Belgika), 1966ko uztailaren 9a - idazle belgikarra da. Bere liburuak frantsesez idazten ditu.\nJaponieraz hitz egiten du eta itzultzaile izan da Tokion. Japonia garrantzitsua izango da idazlearen lanean. 1992az geroztik, urtero argitaratu du eleberri bat.\nBiografia.\nFabienne Claire Nothomb Bruselako auzoetako bat den Ettebeeken jaio zen, 1966ko uztailaren 9an, belgikar familia noble batean. Aita Patrick Nothomb baroia izan zuen, belgikar diplomatikoa. Fabienne jaio eta gutxira, 1968 eta 1972 artean, Osakan (Japonia) izan zen kontsul eta, gero, Pekin, New York, Bangladesh eta Birmanian ere bai. 1980an, Belgikan izan zen Kanpo Harremanetako Asiako Ministeritzako zuzendari eta, 1985 eta 2001 artean, berriz, embaxadore, Japonian batez ere, 1988 eta 1997 bitartean.\nAitaren lana medio, Fabiennek leku askotan bizitzeko aukera izan zuen: Japonia, Txina, AEB, Laos, Birmania eta Bangladesh. Gerra eta pobrezia gertutik ikusi ditu eta haurtzaroan bilatzen du babesa, ahizpa zaharragoaren ondoan.\n17 urte zituen Europa deskubritu zuenean, Brusela, atzerritar sentiarazten dion hiria. Filologia Klasikoa ikasi zuen Bruselako Unibertsitate Librean, baina abizenak kalte egiten dio; goi burgesia katolikoko familia seinalatzen du, eskuin muturreko birraitona, eta honek ez dio joera liberal-sozilistako unibertsitatean integratzen laguntzen (\"Antichrista\" eleberrian horretaz hitz egiten du).\nLizentziatu ondoren, Tokiora itzuli zen eta japoniar enpresa batean hasi zen lanean. \"Durduzaz eta Dardaraz\" (\"Stupeur et tremblements\") eleberrian kontatzen du han bizitako esperienia penagarria.\nBelgikara itzuli zen eta, 1992an, \"Hygi\u00e8ne de l'assassin\" argitaratu zuen, mozkor batek anaia hil zion unea abiapuntu. Arrakasta itzela etorriko zen gero eta, handik aurrera, idazleak literaturatik bizitzeko aukera izango du. 4 bat ordu ematen ditu idazten egunero, goizeko 04:00etatik, 08:00etara, eta 3 bat eleberri idazten dituela dio, bakarra argitaratzen badu ere. 65 idatzi baditu 17 bat daude argitaratuta. Litro bat te edan eta, eguzkia ateratzerako, lanak eginak ditu. Mundu guztiaren lana hasten denean, Am\u00e9lie Nothomb bukatzen ari da.\nNerabezaroan, janariarekin arazoak izan zituen. Ahizpak eta biak erabaki zuten jateari uztea. Bangladeshen bizi ziren garai hartan. Urte pare batean edo gehixeago egon zenhorrela, hiltzear egon zelarik.\nJanaria infernuko zuloa zen. Tortura bat. Errudun sentitzen zen eta jatea erabateko gaizkia zen. literaturak salbatu zuen eta Japoniara joateak. 5 urterekin handik joana zen eta, iristean, zoriontsu sentitu zen.\nEstilo dotore eta pedantea duela esan da, baina, era berean, komiko eta karakter handikoa, bere burua zaindu beharra izan duen emakume indartsu batena; istorio biziak, hiztegi zehatzak, gai originalak eta bukatzen ez den garraztasuna.\nEskuz idatzi ohi du, esaten du, lorik ezin egin edo metroan dabilenean burura etorritako ideiak. Albin Michel argitaletxeko bulegoa du lantoki, Montparnasseko hilerriaren ondoan. Bulego estua, txikia, kaxa, karta eta koaderno txuriz lepo. Irakurleek bidaltzen dizkiote hauek, gehiago idatz dezan. Baina ez du horren beharrik.\nBere gustuko autoreak Mishima, Diderot, Tanizaki, Montherlant eta Proust dira. Eta, baita \u00c9ric-Emmanuel Schmitt, Simon Leys, Jacqueline Harpman, Nathalie Gassel, Y\u014dko Ogawa eta Kazuo Ishiguro ere. Louis-Ferdinand C\u00e9line ere ez du ahazten.\n2006an, Leteo Saria jaso zuen."}
{"id": "90246", "revid": "58701", "url": "https://eu.wikipedia.org/wiki?curid=90246", "title": "Luc\u00eda Etxebarria", "text": "Luc\u00eda Etxebarria Asteinza (Valentzia, Katalan Herriak, 1966ko abenduaren 7a) gaztelaniaz idazten duen Euskal Herriko idazle bat da. Madrilgo Complutense Unibertsitatean Ingeles Filologia eta Kazetaritza ikasi zuen.\nGurasoak euskaldunak ditu, Bermeokoak; berak, ordea, ez daki euskaraz (zerbait ulertzen omen du), Madrilen hazi baitzen. Euskal herritartzat du bere burua.\nBizitza eta obra.\nValentzian egin zituen lehenengo ikasketak eta ondoren Madrilera joan zen bizitzera. Kazetaritza ikasketak egin zituen eta, denboraldi luzea bidaiatzen eman ondoren, lan ugari egin zituen idaztetik bizitzera heldu zen arte. Besteak beste, itzultzaile eta musikari buruzko artikulu idazle gisa aritu zen.\n1996an \"La historia de Kurt y Courtney: aguanta eso\", Kurt Cobain eta Courtney Loveren biografia eman zuen argitara.\nBere lehenengo nobela arrakastatsua, \"Amor, curiosidad, prozac y dudas\", 1997an argitaratu zen, eta 1998an Nadal saria irabazi zuen \"Beatriz y los cuerpos celestes\" bere bigarren nobelari esker. 1999an \"Nosotras que no somos como las dem\u00e1s\", elkarrekin lotutako kontakizunez osatutako eleberria, argitaratu zuen, eta urte berean idatzi zuen David Menkes eta Alfonso Albaceteren \"Sobrevirir\u00e9\" filmaren gidoia. \"Amor, curiosidad, prozac y dudas\" eleberriaren zinemarako egokitzapena ere berak egin zuen, 2000. urtean. Urte horretan bertan, idazten jarraitzeko laguntza eskuratuta eta idazketa klaseak emanaz, egonaldi luze bat egin zuen Eskoziako Aberdeen Unibertsitatean. Azaroan, doktore honoris causa gradua eman zion unibertsitate horrek. 2000. urtean argitaratu zuen, halaber, bere lehenengo saiakera: \"La Eva futura, la letra futura\" lana."}
{"id": "90247", "revid": "65203", "url": "https://eu.wikipedia.org/wiki?curid=90247", "title": "Anne Rice", "text": "Anne Rice, jaiotza izenez Howard Allen O'Brien (izengoitiak: Anne Rampling eta A. N. Roquelaure ; New Orleans, 1941eko urriaren 4a - Rancho Mirage, Kalifornia, 2021eko abenduaren 11) estatubatuar idazlea izan zen. Stan Riceren emaztea eta Christopher Riceren ama. SFSUko Arte Ederretako Fakultatean ikasi zuen (San Francisco State University).\nEleberriak.\n Anne Rice bezala:\n Anne Rampling bezala:\n A. N. Roquelaure bezala:\nIpuinak:"}
{"id": "90248", "revid": "96586", "url": "https://eu.wikipedia.org/wiki?curid=90248", "title": "Renate Dorrestein", "text": "Renate Dorrestein (Amsterdam, 1954ko urtarrilaren 25a - Aerdenhout, 2018ko maiatzaren 4a) feminista, idazle eta kazetari herbeheretarra izan zen.\nSariak.\n\"Annie Romein\", 1993"}
{"id": "90249", "revid": "512", "url": "https://eu.wikipedia.org/wiki?curid=90249", "title": "Li Liweng", "text": "Li Liweng edo Li Yu (txinera: \u674e\u7b20\u7fc1 /\u674e\u6f01 ) (Jiangsu, 1611 - 1680) Qing Dinastian bizi izan zen idazle txinatarra zen."}
{"id": "90250", "revid": "364", "url": "https://eu.wikipedia.org/wiki?curid=90250", "title": "Li Yu", "text": ""}
{"id": "90251", "revid": "364", "url": "https://eu.wikipedia.org/wiki?curid=90251", "title": "Howard Allen O'Brien", "text": ""}
{"id": "90252", "revid": "364", "url": "https://eu.wikipedia.org/wiki?curid=90252", "title": "Anne Rampling", "text": ""}
{"id": "90253", "revid": "364", "url": "https://eu.wikipedia.org/wiki?curid=90253", "title": "A. N. Roquelaure", "text": ""}
{"id": "90254", "revid": "119347", "url": "https://eu.wikipedia.org/wiki?curid=90254", "title": "Urtebetetzeen ebazkizuna", "text": "Probabilitate aplikatuan, urtebetetzeen ebazkizunak, bere bertsio arruntean, jende multzo batean, gutxienez bi pertsonak urtebetetze egun bera izateko probabilitatea aztertzen du. Zoriz aukeraturiko 23 pertsonetan, gutxienez 2 pertsonak urtebetetze egun bera izateko probabilitatea %50 baino handiagoa da. Beraz, 23 pertsonen kasuan errazagoa da kointzidentzia gertatzea ez gertatzea baino. 57 pertsonako talde batean, probabilitatea %99ra heltzen da eta 367 pertsonentzat probabilitatea %100 da, 366 urtebetetze egun ezberdin baitaude, otsailak 29 barne). Zehaztu behar da ebazkizunak multzoko \"edozein\" pertsonak beste \"edozein\" pertsonaren urtebetetze egun bera izateko probabilitatea bilatzen duela, pertsona zein den zehaztu gabe. Urtebetetze ebazkizunaren soluzioak harritzekoa da jende aurrean kointzidentziaren bat gertatzeko apustua egiteko (%50eko probabilitatea gainditzeko alegia), 23 pertsona baino askoz gehiago behar direla uste izaten baita (eta horregatik ebazkizunaren emaitzari urtebetetzeen paradoxa deitu ohi zaio, nahiz eta paradoxa harridurazko zentzuan bakarrik den, eta ez zentzu logikoan).\nKalkulua.\nKalkuluak egiteko, bisurterik ez dagoela eta urtebetetze egunak urtean uniformeki, probabilitate berdinez alegia, banatzen direla pentsatuko da, urtesasoiaren eta hilabetearen araberako inongo aldakortasunik gabe. Errealitatean ordea, suposizio hauek ez dira egiazkoak, baina hurbilketa moduan onargarriak dira. Hala ere, aipatu behar da urtebetetze egunak uniformeki banatzen ez badira, gutxienez kointzidentzia bat izateko probabilitatea handiagoa erabateko uniformetasunezko kasuan baino dela frogatu dela (izan ere, egun batzuetan pertsona gehiago pilatzen baitira, eta horrela kointzidentzia izateko aukerak handiagoak dira.\nUste hauen pean, \"n\" lagun kopurua 365 baino handiagoa denean, gutxienez kointzidentzia bat izateko probabilitatea 1 da, usategi printzipioarengatik. Kalkuluak beraz, \"n\" \u2264 365 kasuetarako burutzen dira.\n\"p(n)\" izendatuko dugu gutxienez \"n\" pertsonako multzo batean urtebetetze egun berdinen bat suertatzeko probabilitatea. Errazagoa da ordea formula_1 urtebetetze egun guztiak ezberdinak izateko probabilitatea honela kalkulatzea:\nGertakizunen aurkakotasuna erabiliz:\nHonako taulan \"n\" ezberdinetarako \"p(n)\" probabilitateak azaltzen dira:\nProbabilitateen hurbilketa.\nKalkuluak erosoago egiteko, kointzidentziaren bat izateko probabilitatearen hurbilketak asmatu dira.\nZehaztasun handiko lehenengo hurbilketa batek funtzio esponentzialaren Taylorren garapen hau erabiltzen du:\nHorrela, kointzidentziarik ez izateko probabilitatetik abiatuz:\nBeraz, kointzidentziaren bat izateko probabilitatea honela hurbil daiteke:\nBigarren hurbilketa batek koefiziente binomialak eta Poissonen banaketa erabiltzen ditu. Zoriz aukeraturiko pertsonak urtebetetze egun ezberdina izateko probabilitatea 364/365 da, Laplaceren erregela erabiliz. \"n\" pertsonako multzo batean, formula_7 pertsona bikote ezberdin aukeratu daitezkeenez, eta beraien arteko urtebetetze kointzidentzia ezak erabat independenteak direnez, \"n\" pertsonako multzoan kointzidentziarik ez izateko probabilitatea, biderketa erregela erabiliz hau izango da:\nKointzidentziaren bat izateko probabilitatea beraz hau izango da:\nAzken hau formula_10 banaketa binomialaren formula_11 probabilitatea besterik ez da. Banakuntza binomial honetan, n handia eta \"p\" txikia denez, banaketa binomialaren hurbilketa gisa Poissonen banaketa erabil daiteke:\nAdibidez, 23 pertsonako talde batean gutxienez kointzidentzia bat izateko probabilitatea honela hurbil daiteke:\nPertsona kopuruaren kalkulua.\nGutxienez kointzidentzia bat izateko probabilitate jakin baterako beharrezko den gutxienezko jende kopurua ere kalkula daiteke. Horretarako, aurreko ataleko lehenengo hurbilketa erabiltzen da.\nArestiko adierazpena hurbilketa bat izateaz gainera, kointzidentziarik ez izateko probabilitateari buruzko goi borne bat ere bada.\nBeraz, aurrez ezarritako formula_17 finko baterako:\nAdibidez, kointzidentziarik ez izateko \"gehienezko\" 0.2ko probabilitatera (edo gutxienez kointzidentzia bat izateko izateko \"gutxienezko\" 0.8ko probabilitatera) heldu nahi bada:\nBeti gehiegiz biribilduz, 35 pertsonako talde bat osatu beharko eskatutako probabilitatera heltzeko.\nLehenengo kointzidentzia.\nPertsonak gela batera sartu ahala, lehenengo kointzidentzia duen pertsona zenbatgarrena izango den ere azter daiteke. Horretarako formula_20 balioak handiagotzen dituen \"n\" balioa kalkulatu behar da. Balio hau 20 da. Beraz, 20. pertsona da aurreko batekin kointzidentzia izateko probabilitate handiena duena.\nPertsona batekiko kointzidentzia.\nUrtebetetze ebazkizunean, urtebetetze egun bera duten pertsonak edozein izan daitezke. Pertsona jakin bat zehazten bada, berriz, beste \"n\" lagun dituen gela batean aukeratutako pertsonaren urtebetetze egun bera duen pertsona bat gutxienez izateko \"q(n)\" probabilitatea azter daiteke:\nAdibidez \"n=100\" pertsonako talde batean, beste pertsona baten urtebetetze berdina duen pertsona bat gutxienez izateko probabilitatea \"q(n=100)=0.24\" da. Arestiko taula batera jotzen bada, 100 pertsonako talde batean kointzidentzia bat gutxienez, pertsona guztietan, izateko probabilitatea %99.99997 dela.\n\"k\" binakako kointzidentzia.\n\"n\" pertsonako talde batean, \"k\" binakako kointzidentzia izateko probabilitatea hau da :\n\"k=0\" denean: formula_23\nIa urtebetetze berdinak.\n\"d\" eguneko epe batean baten buruan, guztira \"m\" urtebetetze egun ezberdin daudela, \"r\" pertsonatan gutxienez kointzidentzia bat izateko probabilitatea hau da:\n\"m=365\" eta \"d=1\" balioak ezarriz, urtebetetzeen ebazkizunaren bertsio arrunteko probabilitatea ateratzen da.\n\"d=2\" ezarriz, berriz, hau da 2 eguneko epe batean barnean, betiere \"m=365\" egunetan zehar, 5 pertsonako talde batean 0.08ko probabilitatea dago kointzidentziaren bat izateko (urtebetetzea egun berean, bezperan edo biharamunean izateko alegia), 0.315eko probabilitatea 10 pertsonako talde batean, 0.483 13 pertsonatarako, 0.537 14 pertsonatarako, 0.804 20 pertsonatarako eta 0.888 23 pertsonatarako.\n7 eguneko epea ezartzen bada, hau da, astebete baten buruan kointzidentzia izateko probabilitatea 0.5 baino handiagoa da 7 pertsona edo gehiagoko talde baterako.\nOrokortzeak.\nUrtebetetze ebazkizuna hainbat eratara orokortu daiteke. Bitez \"n\" zoriz aukeratutako \"n\" zenbaki oso, \"[1,d]\" eremua duen banaketa uniforme diskretu bateko \"n\" alegia. Zenbatekoa da gutxienez bi zenbaki berdinak izateko \"p(n;d)\" probabilitatea?\nProbabilitate hurbila hau izango da:\nZenbaki bat zehazturik, \"n\" zenbakietan zehazturiko zenbakiaren berdinen bat izateko probabilitatea (zehazturiko zenbakiaren berdina den gutxienez zenbaki bat izateko probabilitatea) hau da:\n\"p(n;d)\" probabilitate bat zehazturik, gutxienez kointzidentzia bat izateko probabilitate hori ematen duen \"n\" zenbaki kopurua, berriz, hau da:\nEbazkizunaren historia.\nRichard von Mises matematikariak aztertu zuen 1939. urtean lehen aldiz urtebetetzeen ebazkizuna, baina hori baino lehenago proposatu eta aztertua izan zela dirudi ."}
{"id": "90255", "revid": "58701", "url": "https://eu.wikipedia.org/wiki?curid=90255", "title": "Charles Joseph Minard", "text": "Charles Joseph Minard (Dijon, Frantzia, 1781eko martxoaren 27a - Bordele, 1870eko urriaren 24a), ingeniari zibila izan zen, ospetsua batez ere estatistikak eta datu multzoak grafikoki irudikatzeko asmatu zituen irudi eta datu diagramengatik."}
{"id": "90257", "revid": "336", "url": "https://eu.wikipedia.org/wiki?curid=90257", "title": "Modernismoa", "text": ""}
{"id": "90262", "revid": "56334", "url": "https://eu.wikipedia.org/wiki?curid=90262", "title": "Salbutamol", "text": "Salbutamol (AEBetan Albuterol) eragin laburreko bronkozabaltzailea da, beta2-agonista adrenergikoen familiakoa. Erresuma Batuan hasi ziren erabiltzen 1969an eta AEBetan bestela 1980an, \"Ventolin\" izen komertzialapean.\nIndikazio nagusiak arnas gaixotasun butxatzaileak ditu, asma eta BGBK alegia. Oso sendagai erabilia da, tradizio luzekoa, eta bi modutan jaso daiteke, alde batetik inhalagailu moduan (kartutxo presurizatua) edo bestetik ospitaleetan lainoztatuta.\nAlbo-ondorio ohikoen artean ikara, urduritasuna eta takikardia ditu."}
{"id": "90264", "revid": "1982", "url": "https://eu.wikipedia.org/wiki?curid=90264", "title": "Kontzentrazio neurri", "text": ""}
{"id": "90265", "revid": "336", "url": "https://eu.wikipedia.org/wiki?curid=90265", "title": "Bronkozabaltzaile", "text": "Bronkozabaltzailea bronkioen butxadura murriztu edo kentzen duen sendagaia da. Pazienteak hartzeko modu bi daude, alde batetik inhalagailutan eta bestetik lainoztatuta ospitale eta osasun zentroetan."}
{"id": "90266", "revid": "105290", "url": "https://eu.wikipedia.org/wiki?curid=90266", "title": "Guztirako", "text": "Guztirakoa kopuru osoa da, kopuru txikiagoen batuketaz kalkulatua. Adibidez, denda batzuetako salmenten batura, familiako bateko kideen errenten batura eta erositako gaien prezioen batura guztirakoak dira. Guztirakoa adierazteko, \"guztira\" terminoa erabiltzen da baturaren ondoan-\nEgoera zenbaitetan guztirakoak izen berezia hartzen du:\nHertsiki, pertsona ezberdinen altueren batura edo azterketetako kalifikazioen batura ez dira totalak, esanahi zehatzik ez dutelako; erositako gaien prezioen batura, ordea, bai dela totala, guztira ordaindu beharrekoa baita.\nGuztirako baten banaketaren azterketa.\nEstatistikan, interesgarria izaten da total baten banaketa banako zenbaiten artean aztertzea, kontzentrazioaren bitartez. Hain zuzen, eskualde batean errenta guztirakoa pertsona guztien artean neurri berean banatzen bada, guztirakoaren banaketa uniformea dela esaten da. Guztirakoak pertsona edo elementu bakar batek hartzen badu, totalaren banaketa guztiz kontzentratua dela esango da."}
{"id": "90267", "revid": "56334", "url": "https://eu.wikipedia.org/wiki?curid=90267", "title": "Itsaspeko sumendi", "text": "Itsaspeko sumendiak itsas mailatik behera aurkitzen diren Lurreko pitzadurak dira, non magma erupzioak egon daitezkeen. Horietako gehienak, plaken mugimendu tektonikoko guneetan daude, ozeano dortsal ere deitzen direnak. Itsaspeko sumendi gehienak, ozeanoaren sakonera handietan aurkitzen diren arren, batzuk, oso sakonak ez diren uretan daude, eta hauek, materiala bota dezakete airera eztanda batean. Iturri hidrotermalak, aktibitate biologiko ugariko tokiak, ohi, itsaspeko sumendietatik gertu daude.\nInguruan ura izateak, eztanda bolkaniko baten ezaugarriak alda ditzake. Une batzuetan, gorantz doan uraren eroankortasun termikoak, magma, lurrean gertatutako eztanda batean baino azkarrago kristalizatzea eragiten du. Gainera, itsaspeko presioak, presio baldintza normalak 250 aldiz gaindi ditzake. Hau, jeitsi egiten da irakite eztandagarri batean, magma eta itsasoko uraren arteko erreakzio eztandagarriaren ondorio.\nSumendi hauek eratutako laba, lur gaineko sumendien labaren nahiko ezberdina da. Ura ukitzen duenean, ore solido bat eratzen da labaren inguruan. Ore honetan aurrerantz doan laba isuriak, \"laba kuxindua\" deritzona eratzen du."}
{"id": "90268", "revid": "58701", "url": "https://eu.wikipedia.org/wiki?curid=90268", "title": "Harrizko zuhaitza", "text": "Harrizko zuhaitza (gaztelaniaz \"\u00c1rbol de Piedra\") monumentu natural bat da, Siloli basamortuan, hareatza batean aurkitzen diren irudi askotako harri bolkanikoen multo batean nabarmentzen dena. Eduardo Abaroa Andetar Faunaren Erreserba Nazionalaren sarreran dago, Boliviako Potosiko departamenduan. Bere itxura berezia da interes turistikoa ematen dion osagaia. Eguneko edozein ordutan bisitatzen da. Bertan, gehienez ere, ordu erdi ematen da, argazkiren batzuk egiteko erabiltzen den denbora, aurreikusitako aktibitate bakarra."}
{"id": "90269", "revid": "105290", "url": "https://eu.wikipedia.org/wiki?curid=90269", "title": "New Castle konderria (Delaware)", "text": "New Castleko konderria ingelesez \"New Castle County\", Delawareko estatuan dagoen hiru konderrietako bat da. 2000. urtean 500.265 biztanle iguru zituen konderri osoak.\nKonderriko hiriburua Wilmington da."}
{"id": "90270", "revid": "105290", "url": "https://eu.wikipedia.org/wiki?curid=90270", "title": "Sussex konderria (Delaware)", "text": "Sussexeko konderria ingelesez \"Sussex County\", Delawareko estatuan dagoen hiru konderrietako bat da. 2000. urtean 156.638 biztanle iguru zituen konderri osoak.\nKonderriko hiriburua Georgetown da."}
{"id": "90271", "revid": "336", "url": "https://eu.wikipedia.org/wiki?curid=90271", "title": "Georgetown (Delaware)", "text": "Georgetown Ameriketako Estatu Batuetako Delaware estatuko hiria da. 2010ean 6.422 biztanle inguru zituen. Sussexeko konderriko hiriburua da."}
{"id": "90272", "revid": "58701", "url": "https://eu.wikipedia.org/wiki?curid=90272", "title": "Monumentu natural", "text": "Monumentu naturala balio paisajistiko, geologiko edo historiko berezia edo beste mota batekoa (baita sinbolikoa ere) duen elementu natural bat da, hala nola: ehunka urte dituen zuhaitz bat, baso bat, leize bat, uharte bat, eta abar. Monumentu naturalaren kontserbazioak babes berezi bat eskatzen du, goragoko babesa izan dezakeen inguru batetik kanpo izaten baitira.\nMonumentu naturalen adibide dira Tenerifeko dragoa, milaka urte dituena, edo Lausa Haranean dagoen Santiago Mendiko Monumentu Naturala.\nBabes irizpidea.\nOinarrian, babes berezi bat merezi duten singulartasun, bakantasun edo edertasun nabarmeneko eraketek osatutako naturako gune edo elementuak izendatzen dira monumentu natural.\nKategoria honen barnean sartu ohi dira beren balio kultural, zientifiko edo paisajistikoen garrantzi edo singulartasunagatik interes berezia duten eraketa geologikoak, aztarnategi paleontologikoak eta lurreko bestelako elementuak ere."}
{"id": "90273", "revid": "1712", "url": "https://eu.wikipedia.org/wiki?curid=90273", "title": "Itsaspeko sumendia", "text": ""}
{"id": "90274", "revid": "1545", "url": "https://eu.wikipedia.org/wiki?curid=90274", "title": "Santiago Mendiko Monumentu Naturala", "text": "Santiago Mendiko Monumentu Naturala, Burgosko probintziaren ipar-ekialdean eta Arabako ipar-mendebaldean dago, Urdu\u00f1ako mendatearen hegoaldean. Hara joateko bideak mendatearen hegoaldetik (Berberanatik) eta iparraldetik (Urdu\u00f1atik) abiatzen dira, eta, Arabako lurretatik jarraituz, mendatearen tontorrera iristen dira.\nSantiago mendia, antzina, \"Urdu\u00f1ako mendatea\" izenaz ezaguna zen. Burgosko lurraldean dago, Gorobel eta Gibijo mendilerroen arteko pagadi bikain batean. Bertatik, eta mendatearen tontorretik abiatuz, Delikako ur-jauzia eta Nerbioi ibaiaren arroila ikusteko erabiltzen den behatokira irits daiteke. Behatoki horretatik, Urdu\u00f1ako Ama Birjinaren omenezko monumentua ere ikus daiteke."}
{"id": "90275", "revid": "98220", "url": "https://eu.wikipedia.org/wiki?curid=90275", "title": "Slumdog Millionaire", "text": "Slumdog Millionaire Danny Boylek zuzendutako britainiar filma da. Vikas Swarup indiar idazlearen \"Q and A\" eleberriaren adaptazio zinematografikoa da. Filma 2008. urtean filmatu zen Bollywood-en. Aktore asko egon ziren baina protagonistak Dev Patel (Jamal Malik) eta Freida Pinto (Latika) izan ziren.\nFilmean, besteak beste, argi eta garbi ikusten da Indiako hainbat tokitan dagoen bizimodua eta pobrezia. Umeenganako tratu txarrak eta, batez ere, nesken edo emakumeengan dagoen errespetu falta.\nFilmeko pasarte batean ume batzuei lesioak egiten dizkiete heldu batzuek, gero kaleetan eskale jartzeko eta horrela diru gehiago irabazteko, elbarrituek pena handiagoa ematen dute-eta.\nArgumentua.\nLaburtua.\nJamal gazteak anaia nagusi bat dauka, Salim izenekoa, eta Mumbai hirian bizi dira. Horien ama eraso bortitz batean hil ondoren, kaleko haur bilakatzen dira eta zaborretan hasten dira lanean. Horien laguna Latika izeneko neska da. Gizon batzuek hartu eta umeentzako ustezko aterpe batera eraman zituzten. Han, eskale moduan lan egitera behartzeko asmoak dituzte. Ihes egitea lortzen dute, baina Latika beraiekin han geratzen da. Jamalek Latika biziki maite du eta bizitoki eta lanbide berrian moldatu arren, bere bila abiatzen da. Latika gaizkile aberats baten esklabo bilakatu da eta berarekin topo egin arren, elkartzea ezinezkoa zaie. Salim gaizkilearen laguntzaile bilakatzen da, gainera.\nLatikaren arreta erakartzeko, milioiduna izateko telebistako lehiaketa batean parte hartzea lortuko du Jamalek. Sinesgaitza bada ere, txikitako bizipenei esker eta zorte pixka batekin galderak asmatzen doa. Poliziak galderak erantzuterakoan iruzurra egin duelako ustetan, atxilotu eta torturatu egiten dute. Azkenean, aske utzi eta azken galdera asmatu eta milioidun bilakatzen da. Salimek aske utzi ondoren, Latikak lortzen du Jamalekin elkartzea, lehiaketan irabazi ondoren.\nLuzea.\nJamal eta Salim anaiak txabola batzuetan bizi dira baina bere ama hil zutenean beraiek jan ahal izateko zabor-bilatzaile bilakatu ziren. Baina egun batean, gizon batzuek beraiekin eraman zituzten. Umeak ez ziren konturatu geroago tratu txarrak jasan eta eskaletzan ibiltzera behartu behar zituztela. Jamali begiak erretzeko asmoa igartzen dutenean bi anaiek alde egiten dute baina Latikak, haien adineko neska koxkorrak eta Jamal protagonistaren lagunak, ez du zorte bera izango eta gaizkileen esku geratuko da.\nUrrun joan behar dira seguru egoteko baina ez dute dirurik. Tren batean igotzen dira, bizitza hobe baten bila. Mota guztietako lanak egiten aurrera ateratzen dira. Taj Mahal jauregia aurkituko dute eta inguruan dagoen turismoari esker nahiko ondo moldatuko dira bolada batean.\nUrte batzuk geroago Jamalek, protagonistak, anaia txikiak, Latika oraindik gogoan eta haurtzaroko hirira itzultzea erabakiko du, Mumbaira, bere haurtzaroko lagunaren bila. Latika gangster baten andrea dela jakingo du eta gangsterraren etxean sartuko da, zerbitzari moduan, bere asmoa Latika askatzea eta berarekin eramatea izango da baina azkenean alde egin beharko du. Latikak ihes egitea lortu eta Jamalekin elkartu behar duenean, gaizkilearen laguntzaile bilakatu den Salimek Latika harrapatu, gaizkilearengana berriz ere eramaten du, aurretik mendeku moduan aurpegian orbaina utziko dion labankada bat emanez.\nFilm osoa Jamal telebistako programa batean lehiatzen ari den bitartean gertatuko da. Telebistako saioa \"Milioiduna izan nahi duzu?\" da. Jamalek galdera guztiak asmatzen ditu, txikitan edo bizitzan zehar bizitako egoerei esker. Egoera horiek flash-back moduan agertzen dira galdera batetik bestera. Lehiaketan iruzurra egiten ari delakoan, poliziak atxilotu eta torturatu ere egiten dute. Aske geratu ondoren, lehiaketara itzuli eta Jamalek azken galderari ezin izango dio ziur erantzun, txikitan eskolan irakasleak \"Hiru mosketariak\" liburua irakurtzeko esaten ziolako eta berak ez zuelako irakurri. Orduan anaiari deituko dio, programak ematen duen aukera aprobetxatuz. Telefonoak Latikak du, ordea, telebistan dagoen anaiari begira bera aske uztea erabaki duelako. Latikak ez daki erantzuna. Baina Jamalek zoriz erantzun eta asmatu egiten du, milioidun bilakatuz. Mumbai guztia eta India osoa dago telebistari begira. Salimek gaizkilea hiltzen du, baina bere laguntzaileek bera ere erailtzen dute. Azkenean, Latika eta Jamal elkartzen dira."}
{"id": "90276", "revid": "7476", "url": "https://eu.wikipedia.org/wiki?curid=90276", "title": "Delikako ur-jauzia", "text": "Delikako ur-jauzia edo Nerbioi ibaiaren jauzia Nerbioi ibaiak bere sorburutik (Kuartangoko lurretan, Araban) bi kilometro inguruko bidea egin eta gero egiten duen ur jauzia da: Kuartangoko lurretatik Amurriokoetara jauzi egiten du (Arabako udalerri batetik bestera, alegia), ezkerraldean 100 bat metrora Burgosko probintziarekiko muga duela. Delika herriaren (Araba) goialdean dago, eta 222 metroko ur jauzia da (Iberiar penintsulako luzeena). Urik ez du izaten euriteen edo elur urtzen garaietatik kanpora.\nArabaren ipar-mendebaldean dago, Urdu\u00f1ako mendatearen ondoan, Gibijo mendilerroaren eta Santiago Mendiaren artean. Kuartangoko udalerriaren lurretatik Amurrioko udalerriaren lurretara egiten du salto, ezkerraldean 100 bat metrora Burgosko probintziako Berberana udalerriko lurrak dituela. Behatoki batera hel daiteke mendatearen hegoaldetik, Gaztelako Berberanatik, edo iparraldetik, Urdu\u00f1atik, eta, Arabako lurretatik jarraitu, mendatearen tontorrera iritsi arte. Delikako arroilatik ere joan daiteke hormaraino bertaraino, baina zailagoa da, zatika joan behar baita, ibaiaren ohantzetik ibiltzen."}
{"id": "90277", "revid": "105290", "url": "https://eu.wikipedia.org/wiki?curid=90277", "title": "Delikako arroila", "text": "Delikako arroila Nerbioi ibaiak eratzen du Delikako ur-jauziaren ondoren, izen bera daramana, Arabako ipar-mendebaldean, Delika (Amurrio) ondoan.\nInguruan, kareharria nagusi denez, ohiko fenomeno karstikoak gertatzen dira, lurrazpiko uren iragazte ugarirekin. Ondorioz, Delikako ur-jauziak udan ez du urik izaten, mendilerroan biltzen den ur urriak lurrazpiko bideak baititu Urdu\u00f1ako haranera iristeko, Nerbioi ibaia eratzeko. Urteko gainontzeko garaietan, bildutako ur kopuruak ur-jauzi txundigarri horren ikuspegia gozatzea ahalbidetzen du.\n\"Infernu\"ko horma harritsuek, hegazti harrapari ugari hartzen dituzte, horien artean, sai arrea nabarmentzen delarik. Beste garai batzuetan, mendilerroan otsoak ere ugari ziren. Abeltzainek ia desagerrarazi arte ehizatu eta jazarri zuten. Horren lekuko dira Santiago Mendian dauden lau otso tranpa, putzu sakon batean elkartzen diren bi metroko garaierako harrizko horma biz eginak."}
{"id": "90278", "revid": "336", "url": "https://eu.wikipedia.org/wiki?curid=90278", "title": "Ivan I.a Moskukoa", "text": "Ivan I.a Moskukoa, edo Ivan I.a Danilovitx Kalita (; 1288-1340ko martxoaren 31), Moskuko printzea eta Vladimirreko printze handia izan zen (1328tik).\nDaniel I.a Moskukoaren semeetako bigarrena zen. Pereislaveko printze bihurtu zen 1304an. Bere anaia Juri I.a Moskukoaren oinordekoa izan zen 1325ean. 1328an, Urrezko Hordako Uzbeg Khan khanaren aurrean errenditu zen. Khanak, Duke Handi izendatu zuen aurrekoa, Tverreko Alexandre II Vladimirski, kargutik kendu ondoren.\n1304ko abuztuak 4an, Moskuko Jasokundearen Katedralaren lehen harria jarri zuen. Tver suntsitu zuen 50.000 soldaduko armadarekin, Khanaren izenean, eta printzerriko biztanleek, euren zerga kobratzaileak sarraski batean hil ondoren. Balentriaren ondoren, Kahnak, Moskuko, Vladimirreko eta Errusia osoko Printze Handi titulua eman zion.\nIvan, erabaki irmoz, khanarekin aliantza bat bilatu nahi izan zuen lituaniarren inbasioetatik babesteko. Bere asmoa, bere printzerria errusiar lurretatik hedatu eta bere agindupean modu bakarrean gobernatzea zen. Urrezko Hordarekin eta kleroarekin ulertzea lortu zuen eta eliza ortodoxoaren buruzagitza, Vladimirretik Moskura eraman zuen.\nHil zenean, 1341ean, bere seme nagusia zen Simeoni, 26 hiri utzi zizkion, Vladimir eta Mosku horien artean, bere bigarren seme zen Ivani, 23, 21 Andresi eta beste 26 bere bigarren emaztea eta seme gazteenei. Jasokundearen katedralean lurperatuta dago."}
{"id": "90279", "revid": "512", "url": "https://eu.wikipedia.org/wiki?curid=90279", "title": "Gablete", "text": "Gabletea, bi lerro zuzenek eta erpin zorrotz batek eratutako hiruki formako frontoi peraltatu erako amaitu bat da. Gotikoko lehen garaiko eraikinetan jarri zen.\nEgileren batzuk, armadurak eratzen zituzten zurezko eraikinen harrizko imitazio bat izan zela uste dute, baliabide faltagatik amaitu gabe geratzen ziren monumentuen gangak estaltzeko, Erdi Aroan asko erabili ziren eraikuntzak, eta, ondoren, arteak harriarekin simulatu zuena, apaindura bezala erabiliz eta modu oso ezberdinetan apainduz.\nGotikoan, xume eta serioa agertzen da, erlaitz batek lerrotua, eta, erdian, hirusta batek, lauhosto batek edo hostoanitzek apaindua (lorehandia), soilik erregularragatik ordeztua, eta, askotan, eskulturengatik ordezkatua.\nGabletea, hispaniar-flandriar izeneko estiloan oso erabilia izan zen, XV. mendearen amaieran. Toledo bezalako hirietan, Alvaro de Lunaren kapera eta Katedraleko dorrea bezalako eraikinetan ikus daiteke.\nPi\u00f1oi mailakatua: angelu xume baten ordez, bi maila sailez osatua dagoena da, hau ere oso erabilia flandriar arkitekturan."}
{"id": "90280", "revid": "105290", "url": "https://eu.wikipedia.org/wiki?curid=90280", "title": "Lorehandi", "text": "Lorehandia, arkitekturan eta margolaritzan erabiltzen den lore handi itxurako apaindura bat, edo hosto edo lore bat irudikatzen duen apaindura, eta, bereziki, gotikoan, gablete, pi\u00f1oi, errezel etab...en amaituak apaintzen dituen apaindura da.\nLorehandiak, XII. mendean agertu ziren. XIII. mendean, sekzio karratuak eskaintzen zituzten eta goiko botoidun lau hostodi zatitan banatzen zen. Mende honen erdialdean, lorehandiek, garrantzi gehiago hartzen dute eta bi hostodi erradio daramatzate, eta, mende amaieran, oraindik loratuagoak dira.\nXIV. mendean, ausardia handiagoa hartzen dute. XV. mendean, hostodirik gabe egoten dira. Azkenik, XVI. mendean, dorretxoetan jaio eta hegalen gainean altxatzen diren zurtoin prismatikoengatik ordeztuak agertzen dira."}
{"id": "90281", "revid": "105290", "url": "https://eu.wikipedia.org/wiki?curid=90281", "title": "Zeru (apaingarria)", "text": "Zerua edo errezela ohe, tronu, aldare etab... baten gainean sabaia eratuz jartzen den apaindura da. Bertatik gortinak zintzilikatzen ohi dira.\nZerua erregeen, printzeen eta dukeen tronuetarako, XIV. mendetik erabiltzen da, eta zertxobait lehenagotik elizetan prelatuendako eta, agian, baita irudientzako ere. Azken hauentzako errezeltxoak, eskulturan, XII. mendetik agertzen dira, eta gotiko garai osoan arruntak dira, XVI. menderaino. Mende honetan eta hurrengoetan, benetako zeruaren gainaldea, lits edo zerrendaz apaindutako ehun mozketa batzuen bidez inguratzen da."}
{"id": "90282", "revid": "1519", "url": "https://eu.wikipedia.org/wiki?curid=90282", "title": "Palio", "text": "Palio edo pabillua, hagen bidez eutsia, Eukaristia, erlikia edo irudiak daramatzan apaiza babesteko balio duen errezel edo olana bat da, lau helduleku izan ohi dituena, lau pertsonak eramateko modukoa. Pabiloi edo pabillu hitza ere erabili izan sa euskaraz objektu hau izendatzeko.\nBere erorketetan, banbalinetan, aberaski apaindua dago, baita sabaian ere. Efektu bererako, errege, aita santu eta beste prelatu batzuek ere erabiltzen dute funtzioren batzuetan eta hirietan sarrera publikoa egiten dutenean.\nKultura batzuetan, masaiari handien itzalerdi bezala erabiltzen da, palioan masaia ematea erritu garrantzitsutzat hartzen delarik."}
{"id": "90283", "revid": "90523", "url": "https://eu.wikipedia.org/wiki?curid=90283", "title": "Bronkio", "text": "Bronkioak edo birikodiak arnas aparatuan parte hartzen duen ezinbesteko elementua da, arnasketa bidez gorputzean sartutako airea birikietara eramateko dugun konduktua. Bi bronkio nagusi ditugu, trakea bukaeran (T4 mailan) dagoen bifurkazioan banatzen direnak: eskuineko eta ezkerreko bronkio nagusiak. Eskuinekoak 3 adar emango ditu eta ezkerrekoak, aldiz, 2 soilik (bihotza baitago leku hori hartzen). Adar nagusi hauek zenbait adarkaduratan banatuko dira, airea birikietako azalera guztian banatu nahian, bertako odola oxigenatzeko helburuarekin. Gas trukaketa hori burutu ahal izateko, bronkio nagusietan eta hasierako adarkaduretan dagoen kartilagoa, desagertu egingo da amaierakoetan.\nEgitura.\nAnatomikoa.\nBronkio nagusiak kartilago hialinozko eraztun osoz osatutako bi hodi dira, bat birika bakoitzeko. Beherantz eta kanporantz bideratzen dira trakearen amaieratik biriketan sartzen diren birika-erroetaraino. Zintzurrestea T3-T4 mailan adarkatzen da eta bronkio nagusien arteko angelua 70\u00b0 ingurukoa da. Eskuineko bronkio nagusia ezkerrekoa baino bertikalagoa, motzagoa eta zabalagoa da, eta, horregatik, errazagoa da arnasketa bidez xurgatutako objektu bat eskuineko bronkio nagusian sartzea. Biriken barruan, bronkioak etengabe banatzen dira, eta adar bakoitza birikaren sektore jakin bati dagokio.\nEskuineko eta ezkerreko bronkio nagusiek badituzte beste desberdintasun batzuk ere:\nTrakea bi bronkio nagusietan banatzen den lekuan, karina deituriko kartilagozko gandor bat ikus daiteke, trakearen argialdean.\nEsan bezala, bronkio nagusi bakoitza lobulu bronkioetan banatzen da. Lobulu bronkio bakoitza, era berean, bronkio-biriketako zatikiei dagozkien bronkio segmentarioetan edo zatiki bronkioetan banatzen da, eta horietako bakoitzak bere bronkio, arteria eta zain segmentarioak ditu. Zatiki bronkioak, berriz, zatiki azpiko bronkio nagusietan banatu eta hodi txikiagotan adarkatzen dira, behin eta berriz, arnas bronkioloak osatu arte. Bronkio-adarkatze hori guztia alderantzizko zuhaitz baten antzekoa da, eta horregatik deitzen zaio zuhaitz bronkiala.\nAdarkatze mailak hurrenez hurren:\nHistologikoa.\nBronkio segmentarioetara iritsi arte, bronkioen egitura trakearekiko oso antzekoa da. Kartilago hialinozko eraztun edo plakek bronkioaren horma egonkortzen dute. Horma hau hainbat geruzatako epitelio ziliatuz estalita dago barrutik, eta bertan zelula kaliziformeak aurkitzen dira.\nZelula kaliziformeak guruin exokrino mukosoak dira, muzina jariatzen dutenak (mukiaren osagai nagusia). Mukia ezinbestekoa da arnas-bideak garbi mantentzeko.\nEskuineko bronkioak 6-8 kartilagozko eraztun ditu, eta ezkerrekoak, aldiz, 9-12, luzeagoa baita.\nKalibre gutxiagoko bronkioetan, kartilagozko horma galtzen da, epitelioa zilindriko ziliatu prismatikoa izango da (geruza bakarrekoa), eta zelula kaliziformeak ez dira batere ohikoak izango (bukaera bronkioloetatik aurrera desagertu egingo dira). Kartilagoa desagertzen den heinean, muskulu leun kantitatea areagotzen da.\nFuntzioak.\nBronkioen funtzio nagusia pasabide moduan jokatzea da, aho eta zintzurrestetik biriki eta albeoloetara airea garraiatzeko helburuarekin. Modu honetan, gorputzeko ehunek oxigenoa lortu ahal izango dute eta ekoiztutako karbono dioxidoa kanporatu.\nHorrez gain, bronkioen osagai anatomikoek, beste funtzio batzuk ematen dizkie hauei. Bronkio bakoitza, dakigunez, kartilagoz, muskulu leunez eta estaldura mukoso batez osatuta dago. Osagai horietako bakoitzak funtzio bat beteko du bronkioen funtzionamenduan:\nIrrigazioa.\nArteria sistema.\nBiriken odoleztapenaz bi arteria sistema arduratzen dira: birika-arteriak eta bronkio-arteriak. Bronkio arteriei dagokienez, 3 egongo dira: eskuinaldekoa eta goi eta behe ezkerraldekoak.\nEskuinaldekoa, hirugarren saihets arteko arteriaren adar bat izango da. Saihetsarteko arteria hauek, izenak dioen moduan saihetsen artetik iritsiko dira. Adar hau sortzen den momentuan eskuin bronkiora bideratuko du eta honen ibilbidea jarraituko du; hau irrigatuz.\nEzkerraldekoei dagokienez, hauek zuzenean toraxeko aorta arteriatik sortuko dira; goikoa lehenago eta behekoa apur bat beranduago. Hauek ere, dagokion bronkioaren ibilbidea jarraituko du eta honen odoleztapenaz arduratuko da.\nArteria hauek dagokien bronkioaren arnas bronkioloetara iristen direnean, lehen aipatutako birika arteriekin anastomosi bidez elkartuko dira, eta azkenik, kapilarretan banatuko dira.\nZain sistema.\nBirika zainez gain, birika eremutik kanpo geratzen diren bronkioen odol itzulia bronkio zainek gauzatuko dute. Eskuineko bronkio zainak, eskuin bronkioarekin egingo du ibilbidea Azigos zainera iristen den arte. Honek beranduago odola Goiko kaban askatuko du. Ezkerraldekoak, aldiz, ezker bronkioaren bidea jarraituko du, eta, Hemiazigos laguntzailean dreinatuko du odola. Bestalde, beranduago, hemiazigos laguntzailea Azigos zainean amaituko da.\nInerbazioa.\nArnas aparatuko organoak nerbio sistema autonommoaren menpe daude eta honek arnas bideen guruinen jariaketa, muskulu leunaren uzkurketa-erlaxazio mugimenduak, iragazkortasun baskularra eta odol fluxua erregulatuko ditu.\nInerbazio eferentea.\nInerbazio parasinpatikoa.\nSistema parasinpatikoak efektu kolinergikoa edukiko du bronkioen gain, hau da, atal parasinpatikoaren neurotransmisorea den azetilkolinak bronkiokonstrikzio, basodilatazioa eta guruinen jariaketa eragingo du.\nVagus nerbioaren bizkarraldeko nukleoa erraboilean dago eta hemendik biriketako zuntz eferenteak ateratzen dira.\u00a0 Zuntz hauek toraxera bideratuko dira, bidean idunetik igaroz, eta toraxera heltzean bitan banatuko dira, eskuin aldekoak eta ezker aldekoak. Ezkerrera bideratzen diren zuntzek zintzur nerbio atzekaria sortuko dute eta honek aorta arkua behetik inguratuko du eta zintzurrestera bideratuko da atzealdetik. Eskuineko zuntzek, berriz, eskuineko zintzur nerbio itzulia sortuko dute eta hau lepauztai azpiko arteria inguratuko dute behetik.\nZintzurreste eta brokio zuhaitzean zehar gaongoil parasinpatikoak egongo dira. Hemen sinapsia geratuko da eta gongoiletatik laburrak diren gongoil osteko zuntzak aterako dira. Gongoi osteko zuntzek arnas aparatuko atal desberdinak inerbatuko dituzte eta hauen inerbazioa bukaera bronkioetaraino helduko da.\nInerbazio sinpatikoa.\nNerbio sistema sinpatikoak efektu adrenergikoa dauka, hau da, bronkodilatazioa, guruinen jariaketaren inhibizioa eta basokonstrikzioa eragiten du. (apuntes) Bestalde, arnas bideak inerbatzen dituen nerbio sistema sinpatikoa parasinpatikoa baino gutxiago garatua dago.\nNerbio zuntz preganglionarrak, bizkar muineko T1-T5 mailetako alboko adarretik ateratzen direnak, enbor sinpatikoan egingo dute sinapsia. Ondoren, nerbio zuntz postganglionarrak biriketara bideratzen dira hilotik igaroz, bertan nerbio zuntz parasinpatikoekin nahasteko birika plaxua eratuz.\nBirika plexua bitan banatzen da, aurreko eta atzeko birika plexuak. Alde batetik, aurreko birika plexua zintzurrestearen bifurkazioaren eta hiloaren aurrean kokatzen da eta bestetik atzeko birika plexua zintzurreste bifurkazioaren eta hiloaren atzean.\nInerbazio sentrikorra.\nBirika eta pleuren sentikortasuna vagus nerbioak hartzen du hainbat hartzaileen bidez eta informazioa nerbio sistema zentralera eramaten du. Hartzaile tusigenoak zintzurreste eta bronkioetan kokatzen dira eta hauek kanpoko partikulen eta mukiearen prensentzian aktibatuko dira. Bestalde narriadura hartzaileak eta distentzio hartzaileak era zintzurreste eta bronkioetan aurkitzen dira. Hartzaileen zuntzek vagus nerbioaren beheko gongoilean dute haien soma (vagusak goiko eta beheko gongoilak ditu).\nPleuraren errai orriak eta birika parenkimak ez dute mina eta ukimenarekiko hartzaileak izango, baina pleuraren pareta orriak bai. Pareta orriaren atalaren arabera informazioa nerbio batek edo besteak eramango du. Saihetsetako eta diafragmaren alde periferikoaren informazioa saihetsarte nerbioek eramango dute; diafragmaren tendoi zentruaren eta mediastino aldearen informazioa, berriz, diafragma nerbioek eramango dute.\nPatologiak.\nHorra hor bronkioekin erlazionatuta dauden gaixotasun edota arazo batzuei buruzko informazioa:\nBronkitisa.\nBronkitisak, airearen garraioaz arduratzen diren bronkioen inflamazioari deritzo. Honen ondorioz, eztula eta mukositatea ager daitezke eta azken honek, arnas bideetan oztopoak sor ditzake. Bi bronkitis mota bereizten dira: akutua eta kronikoa.\nAsma.\nGaixotasun honetan, bronkioen hiperaktibitatea ematen da. Asmaren kausa, alergeno batekiko erantzuna izaten da maiz; baina gaixotasun honen eragilea edozein delarik ere, nerbio sistema autonomoan eragina du. Eragin honen ondorioz, bronkioak uzkurtu egiten dira\u00a0 eta egoera honek arnasketa prozesua zailtzen du, oxigeno gutxiago helduko baita organismora, eta honek, prozesu zelularren burutzea oztopatzen du (oxigenoa, prozesu zelularrak emateko funtsezkoa da). Bronkozabaltzaileek, bronkioen dilataziorako baliagarriak dira; hortaz, bronkozabaltzaile baten ondorioz asmak eragiten duen egoerak hobera egiten du denbora tarte nahiko laburrean. \u00a0\nBronkio atresia.\nBronkio atresia, etiologia ezezaguna duen eta ohikoa ez den sortzetiko gaixotasuna da.\u00a0 Gaitz honen kausa, lobulu bronkio, zatiki bronkio...baten formazio edo garapen partzialaren falta da. Atresia pairatzen duen eremutik urrun aurkitzen den bronkioak ordea, garapen normala du; hala ere, hau jariakinez bete eta dilatatu egiten da bronkozele bat eratzen delarik.\nAspirazioa.\nEzkerreko eta eskumako bronkio nagusiak desberdinak dira. Alde batetik, ezkerreko bronkio nagusia, eskumakoa baino luzeagoa da; eta eskumako bronkio nagusia ordea, ezkerrekoa baino lodiagoa. Azken ezaugarri honen ondorioz, eskumako bronkio nagusiak ezkerrekoak baino arnaste arazo gehiago izateko joera du; hau da, elikagaiak, likidoak edota gorputz arraroak bide okerretik joanez gero, probableagoa da hauek guztiak eskumako bronkioan trabatuta gelditzea bronkio honen lodiera dela eta. Honen ondorioz, pneumoria bakterianoa edota aspirazioaren ondorioz emandako pneumoria eman daitezke."}
{"id": "90284", "revid": "512", "url": "https://eu.wikipedia.org/wiki?curid=90284", "title": "Hetepsekhemuy", "text": "Hetepsekhemuy, Egiptoko II. dinastiako lehen faraoia izan zen. J\u00fcrgen von Beckerathen arabera, K.a. 2828tik K.a. 2800 arte gobernatu zuen.\nBere izenak \"bi botereak bakean daude\" esan nahi du, honek, dirudienez, Goi Egipto eta Behe Egiptoren arteko borrokak amaitu zirela esan nahi duelarik.\nManetonek Boetos deitzen du Sexto Julio Afrikanoren arabera, edo Bokos, Eusebio Zesareakoaren bertsio armeniarrean, eta 38 urteko erregealdia ematen dio.\nTurineko Errege Kanonak, 95 urteko erregealdia ematen dio Bau...ri (txatala)\nEgiptoko II. dinastiaren sortzailetzat hartzen da, baina ez da zehazki, bera eta aurreko dinastiaren arteko harremana zein izan zen ezagutzen, Qaaren semea ez zela izan uste baita. Litekeena da Hetepsekhemuy, tronura, printzesa batekin ezkonduz iritsi izana.\nBere erregealditik aurrera, Egiptoko I. dinastian erabili izan ziren taulatxo eponimoak erabiltzeari uzten zaio, eta zigilu zilindrikoen inprimaketengatik aldatzen dira. Honek, funtzionarioen izenak ematen ditu, baina ez gertaera politiko edo erlijiosoei buruzko informaziorik.\nManetonen arabera, bere garaian, Bubastiseko lurzoruan pitzadura bat ireki zen, non pertsona ugari hil ziren.\nUste denez, Hetepsekhemuy, bere anaiak berak antolatutako konplot baten bidez tronutik baztertua izan zen."}
{"id": "90285", "revid": "512", "url": "https://eu.wikipedia.org/wiki?curid=90285", "title": "Terbutalina", "text": "Terbutalina (Frantzian \"Bricanyl\" eta Espainian \"Terbasmin\") eragin laburreko bronkozabaltzailea da, beta2-agonista adrenergikoen familiakoa.\nIndikazio nagusiak arnas gaixotasun butxatzaileak ditu, asma eta BGBK alegia. Oso sendagai erabilia da, inhalagailu moduan (hauts lehorrarena, \"Turbuhaler\" sistemakoa) hartzen dena.\nAlbo-ondorio ohikoen artean ikara, urduritasuna eta takikardia ditu, baina familia berekoa den Salbutamolek baino gutxiago normalean.\nEstereokimika.\nTerbutaleno esterokentroa dauka eta bi enantiomero ditu. Hau racemate da, hau da, 1: 1 nahasketa (R) - eta (S) - forma:"}
{"id": "90286", "revid": "336", "url": "https://eu.wikipedia.org/wiki?curid=90286", "title": "Sondako uharte handiak", "text": "Sondako uharte handiak Insulindia edo Malaysiar artxipelagoaren mendebaldean dagoen uharte multzoa da. Sondako uharte txikiekin batera, Sonda uhartedia eratzen dute. Uharte handienak hauek dira:\nAdministratiboki, Brunei, Indonesia eta Malaysiaren artean banaturik daude."}
{"id": "90287", "revid": "219", "url": "https://eu.wikipedia.org/wiki?curid=90287", "title": "Kortikoide", "text": ""}
{"id": "90288", "revid": "71145", "url": "https://eu.wikipedia.org/wiki?curid=90288", "title": "Lazkueta", "text": "Lazkueta Arabako mendia da, Entziako mendilerroan dagoena."}
{"id": "90289", "revid": "336", "url": "https://eu.wikipedia.org/wiki?curid=90289", "title": "Kortikosteroide", "text": "Kortikosteroide edo kortikoideak giltzurrun gaineko guruinek modu naturalean jariatzen dituzten hormonak dira, esteroideen mota bat direnak. Sistema fisiologiko ugarirekin lotuta daude, hala nola estresaren erantzuna, immunitate-sistemarena, hanturaren erregulazioa, karbohidratoen metabolismoa, proteinen katabolismoa, odolaren elektrolitoen mailak eta giza portaeran.\nKortikosterona eta kortisona hormona naturalak dira, baina baditugu hainbat kortikoide sintetiko, sendagai moduan erabiltzen direnak."}
{"id": "90291", "revid": "105290", "url": "https://eu.wikipedia.org/wiki?curid=90291", "title": "Gallartu", "text": "Gallartu Orozkoko udalerria osatzen duten herrietariko bat da. 2007ko urtarrilaren 1eko erroldaren arabera, auzoak 44 biztanle ditu."}
{"id": "90294", "revid": "4380", "url": "https://eu.wikipedia.org/wiki?curid=90294", "title": "Alfes", "text": ""}
{"id": "90295", "revid": "4380", "url": "https://eu.wikipedia.org/wiki?curid=90295", "title": "Alfarras", "text": ""}
{"id": "90297", "revid": "1519", "url": "https://eu.wikipedia.org/wiki?curid=90297", "title": "Alcarras", "text": ""}
{"id": "90298", "revid": "4380", "url": "https://eu.wikipedia.org/wiki?curid=90298", "title": "Alcano", "text": ""}
{"id": "90300", "revid": "512", "url": "https://eu.wikipedia.org/wiki?curid=90300", "title": "Bahram III.a", "text": "Bahram III.a (?-293) Sasanidar Inperioko errege bat izan zen. Bere erregealdiak, lau hilabete baino ez zuen iraun 293. urtean.\nTestuinguru historikoa.\nBahram III.a 276tik 293 arte errege izan zen Bahram II.aren semea izan zen. Honen erregealdian, Sistanen gobernatu zuen, eta, beraz, Saganshah bezala ezagutua izan zen.\nBere aitaren oinordekoa izan zen 293an, baina lau hilabetez baino ez, bere osaba-aitona Narses Armeniakoa, Sapor I.aren semea eta, garai hartan, Armeniako errege izan zena, bere aurka matxinatu baitzen, boterea kenduz."}
{"id": "90301", "revid": "105290", "url": "https://eu.wikipedia.org/wiki?curid=90301", "title": "Rind", "text": "Rind, eskandinaviar mitologian, Vestsalirren bizi den erraldoi bat da, eta, Odinekin, Vali izeneko seme bat izan zuen, Baldurren heriotza mendekatzeaz arduratuko zena, Edda poetikoko Baldrs draumarren kontatzen denaren arabera.\nGesta Danorumen ere aipatzen da, ikuspegi kristau batetik idatzitako lan evemerista bat, non, pertsonaia mitologikoak, oso desnaturalizatuak geratzen diren. Testu horretan, Rinda deitzen da eta ruteniarren erregearen alaba zen. Bous izan zuen seme, testu horretan Valiren izena dena, Odinek, sorginkerien bidez engainatu ondoren."}
{"id": "90302", "revid": "1105", "url": "https://eu.wikipedia.org/wiki?curid=90302", "title": "Lleida probintzia", "text": ""}
{"id": "90303", "revid": "336", "url": "https://eu.wikipedia.org/wiki?curid=90303", "title": "Heimdal", "text": "Heimdal (antzinako eskandinavieraz \"Heimdallr\", \"Heim\" = \"etxea\" baina \"dallr\" ezezaguna) argiaren jainkoa da eskandinaviar mitologian, Odin eta basurde odolez elikatu zuten bederatzi erraldoi emeren semea da. Ikusmen zorrotza zuen, entzumen fina, eta zenbait egun eman zitzakeen lorik egin gabe. Baina, trukean, ezin zuen berbarik egin. Bere zentzumenak hain ziren finak, ezen belarra hazten entzuten zuela, honen ondorioz, jainkoen egoitza zen Asgarden zaindari izendatua izan zelarik, baita Bifrostena ere, bertarainoko zubi funtzioak egiten dituen ostadarrarena ere.\nEskandinaviar mitologiaren arabera, Odinek oparitu zion Gjallarhorn izeneko tronpeta batekin, jainko eta erraldoien arteko gerra iragarriko du, honen ondoren, munduaren amaiera, Ragnar\u00f6ka iritsiko delarik. Heimdalek borrokan parte hartuko du, Loki jainko gaiztoak hilko duelarik. Baina botere ikurra izango da, Ragnar\u00f6kean eroriko den azken jainkoa izango baita. Tradizio eskandinaviar batek, lurrera jaitsi, eta, hiru emakumetan, hiru leinu edo kastak sortu zituela dio: printzeak, mendekoak eta mirabeak."}
{"id": "90304", "revid": "105290", "url": "https://eu.wikipedia.org/wiki?curid=90304", "title": "Gjallarhorn", "text": "Gjallarhorn, eskandinaviar mitologian, jainkoen egoitza den Asgardeko zaindaria den Heimdal argiaren jainkoak, Ragnar\u00f6ka iragartzeko joko duen tronpetaren izena da. Adarraren izena, \"gala\" hitzarekin lotuta dago, \"oihu egin\" edo \"ahots indartsuz kantatu\" esan nahi duena.\nGjallarhorn, Finlandiako musika talde baten izena ere bada."}
{"id": "90305", "revid": "1545", "url": "https://eu.wikipedia.org/wiki?curid=90305", "title": "Jainkoen egoitza", "text": "Jainkoen egoitza (), Asterixen abenturen komikietako bat da, Pilote komiki aldizkariaren 591. zenbakian argitaratu zena, 1971ko martxoak 4an Frantzian. Liburu bezala argitaratu zen urte horretan bertan, 1.100.000 aleko tiradarekin. Asterixen 17. abentura da, eta, euskaraz argitaratutako zazpigarrena.\nIstorioa.\nJulio Zesarrek, Asterix eta bere lagunak bizi diren herrixkaren ondoan urbanizazio bat eraikitzeko ideia du, herrixka, auzo txabolista bat izateko xedearekin. Jainkoen Egoitzan ostatu hartutako jendearen zoritxarrerako, Asuranzeturix koblakaria, egoitzako pisuetako batetara joaten da."}
{"id": "90306", "revid": "105290", "url": "https://eu.wikipedia.org/wiki?curid=90306", "title": "2009ko Arabako Bertsolari Txapelketa", "text": "2009ko Arabako Bertsolari Txapelketa edo Abtx 09 otsailaren 21 eta apirilaren 4 bitartean ospatu zen. Arabako Bertsolari Txapelketa honetan, 18 bertsolarik hartu zuten parte eta guztira 3 kanporaketa, 2 finalaurreko eta finala ospatu ziren. 2009ko edizioaren leloa \"Sustraiak errotuz\" izan zen. Finala apirilaren 4an ospatu zen Gasteizko Printzipal Antzokian, txapela Oihane Pereak jantzi zuela.\nParte-hartzaileak.\n18 bertsolarik hartu zuten parte.\nSaioak.\nKanporaketak.\nAmurrio.\nAmurrioko kanporaketa Arenalde jatetxean izan zen 2009ko otsailaren 21eko 20:00etan.\nOion.\nOiongo kanporaketa La Cueva jatetxean ospatu zen, 2009ko otsailaren 27ko 20:00etan.\nZalduondo.\nZalduondoko kanporaketa Zeledon Toki elkartean ospatu zen, 2009ko otsailaren 28ko 20:30etan.\nSailkapena.\n3 kanporaketetan puntuazio gehien lortu zuten lehenengo 12 bertsolariak finalaurretarako sailkatu ziren:\nFinalaurrekoak.\nZigoitia.\nZigoitiako saioa lehenengo finalaurrekoa da. 2009ko martxoaren 15eko 17:00etan ospatu zen Kultur Etxean, ehundik gora ikusle bilduz. Finalaurreko honetan 6 bertsolariek hartu zuten parte. Idoia Beitiak gaiak jarri zituen eta saioaren ostean Manex Agirre zuzenean finalerako sailkatu zen.\nAramaio.\nAramaioko saioa bigarren finalaurrekoa izan zen. 2009ko martxoaren 22ko 17:00etan ospatu zen Kultur Etxean. Finalaurreko honetan 6 bertsolariek hartu zuten parte. Idoia Beitiak gaiak jarri zituen eta Oihane Perea zuzenean finalerako sailkatu zen.\nSailkapena.\nFinalerako sailkatutako bertsolariak:\nFinala.\nGasteiz.\nFinala Gasteizen ospatu zen, Principal Antzokian, 2009ko apirilaren 4ko 17:00etan. Finalean 6 bertsolarik hartu zuten parte."}
{"id": "90307", "revid": "105290", "url": "https://eu.wikipedia.org/wiki?curid=90307", "title": "Bengoetxea", "text": "Bengoetxea Orozkoko udalerria osatzen duten herrietariko bat da. 2007ko urtarrilaren 1eko erroldaren arabera, auzoak 99 biztanle ditu."}
{"id": "90308", "revid": "512", "url": "https://eu.wikipedia.org/wiki?curid=90308", "title": "Charlie Villanueva", "text": "Charlie Alexander Villanueva (Queens, New York, 1984ko abuztuaren 24a) NBAko Detroit Pistons Taldean jokatzen duen estatubatuar-dominikar jokalaria da.\nNew Yorkeko Queens barrutian jaio zen, dominikar familia batean. Horregatik, estatubatuar nazionalitatea ez ezik, Dominikar Errepublikako nazionaliteta ere badu. 211 cm luze da, eta hegal-pibot posizioan jokatzen du. Kalitate handiko jokalaria da, eta horregatik \"Skillanueva\" ezizenaz ezaguna da (ingelesez, \"skill\" izenak \u00abtrebetasuna, teknika\u00bb esan nahi du)."}
{"id": "90309", "revid": "981982", "url": "https://eu.wikipedia.org/wiki?curid=90309", "title": "Eleberria", "text": ""}
{"id": "90310", "revid": "981985", "url": "https://eu.wikipedia.org/wiki?curid=90310", "title": "Zazpi Urtetako Gerra", "text": ""}
{"id": "90313", "revid": "1491", "url": "https://eu.wikipedia.org/wiki?curid=90313", "title": "Koldo Almandoz", "text": "Koldo Almandoz (Donostia, 1973) zinegilea eta kazetaria da.\nBiografia.\nFormatu laburreko filmak eta dokumental alorrean egiten du lan. Kultur eta sormen gaiak jorratzen ditu berak zuzentzen duen The balde aldizkarian. Kazetaritzan, Euskadi Irratia, Egunkaria, Berria eta El Pa\u00edsentzat lan egin du. Tarteka eta han-hemenka bere iritzi artikuluak argitaratzen ditu komunikabide ezberdinetan. Napartheid kolektiboko partaidea izan zen. Zinea, eta kultur gaiak ardatz dituzten ikastaro eta hitzaldi ezberdinak eman ditu. Gora Gora Kids garage-punk taldeko partaidea da. Bitxikeri gisa, 1996. urtean, belar metaren inguruan eginiko lan etnografiko eta sormenezkoa argitaratu zion Vianako Printze Erakundeak. EQZE eta Larrotxenen zine-eskolak ematen ditu. \nFarmazia Beltza argitaletxeko editore, azken urteotan \u00a8Oreina Marea gora marea behera\u00a8, \u00a8Argazpitituluak\u00a8, \u00a8Igeri edo Ito\u00a8 eta \"Natasha\" bezalako liburu bereziak argitaratu ditu\nZinema munduan \"rara avis\" horietako bat da. Formatu laburreko lanen defendatzailea, inongo korronte edo bandotan sartu gabe dihardu. Nazioarteko jaialdi ugari eta garrantzitsuetan aukeratua (Cannes, Rotterdam, Donostia, Gij\u00f3n, Manchester, Teheran, Seul, ...) sari ugari jaso ditu fikzioa, dokumentala eta esperimentazioa uztartzen duten bere lan ezberdinek."}
{"id": "90321", "revid": "58701", "url": "https://eu.wikipedia.org/wiki?curid=90321", "title": "The Cramps", "text": "The Cramps talde erabakigarria izan da rock and rollaren historian. Rockabilly zaharra eta 60ko garagea uztartuz, bere izaera propioa osatu zuten, betidanik Poison Ivyk eta Lux Interiorren gidaritzapean. Estetika sadomasokista eta Las Vegaseko glamour nahasketa honetan, \"psychobilly\" deiturikoa pentsaezina litzateke talde hau gabe.\nHistoria.\nThe Cramps taldea 1972an sortu zen Sacramenton (Kalifornia), Lux Interior (Erick Purkhiser) eta Poison Ivy (Kristy Wallace) elkar ezagutu zutenean. Elkarrekin bizitzera joateaz gain, 50eko rock&amp;rollaganako afizioa ere batu zuten eta banda bat sortu zen harreman horretatik. Poison Ivyk gitarra jo zuen eta Luxek, berriz, abestu. Aurrena Ohiora joan ziren eta ondoren New Yorken bukatu zuten.\nLux Interior disko denda batean ari zen lanean Detroitetik iritsi berri zen Greg Beckerleg ezagutu zuenean. Kide berri hau Bryan Gregory gitarra zaratatsua izango zen gero eta bere arreba Pam ere ibili zen pixka batean taldean, baina Miriam Linnak ordezkatu zuen berehala eta The Cramps izena hartu zuten. Urtebete beranduago Linnak ere banda utzi zuen eta Nick Knox (Lehen Electric Eels) hasi zen bateria jotzen. Ivyren punteoek, Bryanen zaratek, Nicken danbatakoek eta Luxen erokeriek The Cramps taldea erabat bereizi zuen New Yorkeko punk jaioberrien multzoan. Formazio honek grabatu zituen bandaren lehen diskak Memphisen, Alex Chiltonek ekoiztuta eta bere zigilu propioak editatuta, Vengeance Records.\n1979an, Miles Copelandek fitxatu zituen I.R.S. Records-erako eta EP berria sortu zuten \"Gravest Hits\". Urte horretan bertan, Europara bidaiatu zuten lehenengoz, The Police taldearen telonero izanez.\n1980an, The Cramps Memphisera itzuli zen lehen LP-a grabatzera Chiltonenkin: \"Songs the Lord Taught Us\". AEBetan bira egiteko idean baziren ere, ez zen hau gauzatu, Gregoryk alde egin baitzien, ekipo osoa zegoen furgoneta ere berarekin eraman zuelarik. Zurrumurruek Gregoryk banda utzi eta satanismora dedikatu ote zen zioten, baina urte batzuk geroago, Lux eta Ivyk emandako elkarriketetan honen faltsukeria aitortu zuten eta heroinaganako zuen adikzioa izan zela arrazoia esan zuten. Lux, Ivy eta Nick Hollywoodera joan ziren eta Gun Club gitarra, Kid Congo Powers, sartu zuten bandan, bere bigarren LPa osatuz: \"Psychodelic Jungle\".\n1981an, The Crampsek arazo legalak izan zituen I.R.S. Records-ekin eta material berria grabatzeko eragozpenak izan zituzten hurrengo 2 urteetan. 1983an itzuli ziren \"Smell of Female\" aurkeztuz, New Yorkeko Pepermint Loungen izandako bi kontzertuetan grabatutako direktoa. Harreman onak bazituzten ere, Kid Congok ere banda utzi zuen eta 1987 arte ez zen berririk izan, Big Beat ingeles zigiluak \"A Date With Elvis\" disko aparta editatu zienean. Bertan, Poison Ivyk baxua ere jo zuen. 1987an, Candy Del Mar baxujolea aurkitu zuten eta RockinnReelininAuklandNewZealanden egin zuen debuta. 1990ean, The Cramps taldeak Enigma Records estatubatuarrekin fitxatu zuten eta \"Stay Sick\" arrakastatsua editatu.\nUrtebete beranduago, The Crampsek \"Look Mom No Head!\" egin zuen eta berriro hasi zen egonkortasun gabezia. Nick Knoxek 1991n utzi zuen banda eta Nickey Alexander (aldi berean, The Weirdos taldean ere ari zen jotzen) sartu zen bere ordez hasieran eta Harry Drumdini beranduago. Candy Del Mar ere joan egin zen eta ordezkoa Slim Chance (Mad Daddys) izan zen. 1994an, The Crampsek \"Flamejob\" grabatu zuen, multinazional batekin fitxatuz lehenengoz, Warner Bros. Bira erraldoi batean sartu ziren eta 1995ean \"Sensaci\u00f3n de Vivir\"-en atera ziren eta guzti. 1997an, Epitaph-ekin fitxatu eta \"Big Beat from Badsville\" ekoiztu zuten.\n2001ean, Lux Interior eta Poison Ivyk The Crampsen 25. urteurrena ospatu zuten, lehenengo lanak berrargitaratuz, bai CD eta bai biniloetan ere. 2003an, album berria jaio zen, \"Fiends of Dope Island\" eta 2004an, berriz, \"How to Make a Monster\", zuzenean grabatutako bitxikeria multzoa.\n2003an egindako biran Azkena Rockean (Gasteiz) izan ziren eta emanaldi arrakastatsua izan zuten.\n2009ko otsailaren 4an, 04:30ean, bihotzeko arazoek Lux Interior hil zuten, 52 urte zituenean.\nKideak.\nThe Cramps taldeak formazio ezberdinak izan ditu historian zehar. Gaur egun, Harry Drumdini bateria eta Sean Yseult baxua ere bere kide dira, Lux eta Ivyrekin batera."}
{"id": "90322", "revid": "336", "url": "https://eu.wikipedia.org/wiki?curid=90322", "title": "Datu-multzo", "text": "Estatistikan, datu multzoa datu bilduma bat da, erregistrotzat edukitzeko edo datuen beraien azterketa sakonagoa egiteko, datu multzo barneko erregulartasunak eta joerak antzematearren, datuek erakusten duten aldakortasunaren gainetik estatistika erabiliz. Datu multzoak erabilgarriak izan daitezen, kalkuluak eta azterketak behar bezala egiteko, modu ordenatu batean azaldu behar dira. Datu multzoak azaltzeko ohizko modu bat lagin elementuak lerroetan jartzea, elementu hauen gainean jasotako aldagai ezberdinen balioak zutabetan jarri behar direlarik, kalkulu orri batean gelaxkak azaltzen diren bezalaxe.\nDatu multzotik bertatik informazio adierazgarria atera nahi bada, datu kopurua oso handia denean batik bat, komeni da datu multzoa taularatzea datu taula delako batean biltzea.\nAdibide bat.\nOndorengo taulan datu multzo bat azaltzen da: lerroetan lagin elementuak diren pertsonak azaltzen dira eta zutabeetan pertsona hauen gainean jasotako aldagaiak: altuera (zentimetrotan), pisua (kilotan), lehenengo aldi batean 100 metro korrikan egiteko behar izan duten denbora (segundotan), minutu bat pasa ondoren bigarren aldi batean 100 metro korrikan egiteko behar izan duten denbora (segundotan) eta sexua."}
{"id": "90323", "revid": "512", "url": "https://eu.wikipedia.org/wiki?curid=90323", "title": "Rekaredo II.a", "text": "Rekaredo II.a (, ;) bisigodoen erregea izan 621 urtean. Bere oinordekoa Suintila dukea izan zen."}
{"id": "90324", "revid": "119347", "url": "https://eu.wikipedia.org/wiki?curid=90324", "title": "Bruesa", "text": "Bruesa 1979an Donostian sortutako enpresa eraikitzailea da, obra zibila eta etxebizitzak egiten dituena. 2007an estatu osoko 500 enpresa nagusien artean zegoen. Sortzailea eta egungo presidentea Antonio Pinal Gil galiziarra da. Gipuzkoa Basket Clubeko babeslea izan zen."}
{"id": "90326", "revid": "15795", "url": "https://eu.wikipedia.org/wiki?curid=90326", "title": "Bruesa GBC", "text": ""}
{"id": "90328", "revid": "56334", "url": "https://eu.wikipedia.org/wiki?curid=90328", "title": "Nebra", "text": "Nebra, Egiptoko II. dinastiako bigarren faraoia izan zen. J\u00fcrgen von Beckerathen arabera, K.a. 2800etik K.a. 2785 arte gobernatu zuen.\nManetonek, 39 urteko erregealdia izan zuela dio, eta Kaiekos deitzen du, Sexto Julio Afrikanoren arabera, edo Kaikoos, Eusebio Zesareakoaren arabera Sinzelo fraidearen bertsioan, edo Cecous, Eusebioren bertsio armeniarrean.\nGainera, bere erregealdian, Menfiseko Apis idiak, Heliopoliseko Mnevisak eta aharia Mendesen, jainkotzat hartzen zirela aipatu behar da.\nGaur egun, Apis idien gurtza, gutxienez, Egiptoko I. dinastiaren hasieratik datorrela ezagutzen da.\nBere garaiko testigutzak.\nSaqqarako Unis faraoiaren hilobipean, Nebraren zigilu inprimaketa ugari aurkitu dira (Maspero), bere balizko hilobian, baita hilarri bat ere, bere izena daramana eta Saqqaratik edo Menfisetik datorrena (New Yorkeko Arte Museo Metropoliarra)."}
{"id": "90330", "revid": "512", "url": "https://eu.wikipedia.org/wiki?curid=90330", "title": "Arlington (argipena)", "text": "Arlington Ameriketako Estatu Batuetako hainbat lekuren izena da:"}
{"id": "90332", "revid": "336", "url": "https://eu.wikipedia.org/wiki?curid=90332", "title": "Artzesilao", "text": "Artzesilao (; K.a. 315-K.a. 240), Pitanan jaioa, Eolian, filosofo greziarra eta Atenasko Akademia \"ertaina\" edo \"bigarrena\"ren sortzaileetako bat izan zen.\nTeofrasto, Polemon, Krantor Ziliziakoa eta Krates Atenasekoaren ikaslea, azken honen oinordekoa izan zen Akademian, baita bere eraldaketaren egilea ere, Platonen baieztatze positiboak ahuldu, eszeptizismoa berreskuratu eta metodo sokratikoa berriz indartzean jartzeagatik bereizten dena, ironia, galde egitea eta zalantza, eztabaida filosofikoetan erabiliz. Hala ere, bere eszeptizismoa ez da ordena moralera hedatzen, baizik eta ordena espekulatibo eta metafisikora mugatzen dela\nSokratesek \"gauza bakarra dakit, ez dakidala ezer\" esan bazuen, Artzesilaok \"ezer ez dakidala ere ez dakit ziur\" gehitzen du.\nEtikan, Artzesilao, \"gogo handi\"aren platondar doktrina, gogoaren asaldaezintasunera murrizteagatik nabarmentzen da."}
{"id": "90334", "revid": "58701", "url": "https://eu.wikipedia.org/wiki?curid=90334", "title": "Polemon", "text": "Polemon (; K.a. 346-K.a. 266) \"Eskolarka\" bezala ezaguna, Atenasko Akademia platondarraren zuzendaria izan zen K.a. 314 edo K.a. 313tik, K.a. 270 edo K.a. 269 arte.\nPolemon, Filostratoren semea zen, gizon aberats eta ospetsu bat. Gazterik, dirutza handia heredatu zuen, bizitza lasai bat eraman ahal izan zuelarik. Hogeitamar urterekin, jai batetatik irten ondoren, nahi gabe, Xenokratesen eskolan sartu zen, honen hitzlaritzak hain harritu zuen, ezen beraren ikaslerik garrantzitsuenetako bat bihurtu zela, ordutik aurrera, bizitza biziki xumea eraman zuelarik. Eskolako zuzendari izatera iritsi zen K.a. 315ean. Krantor Ziliziakoa eta Krates Tebaskoaren laguna izan zen, bere ikasleak izan zirenak, baita Zenon Tarsokoa eta Artzesilaorena ere.\nFilosofiaren xedea, gizakia, gauza eta ekintzetan trebatzea zela uste zuen, es espekulazio dialektikoetan. Literaturan, Homero eta Sofokles miresten zituen.\nZenbait lan idatzi zituela uste da, baina horietako bakar bat ere ez da iritsi egundaino. Edozein kasutan, bere ekarpenik garrantzitsuena, bere maisuaren kontzeptuen azpimarratzea izan zela uste da."}
{"id": "90336", "revid": "103793", "url": "https://eu.wikipedia.org/wiki?curid=90336", "title": "Norteko geltokia (Donostia)", "text": ""}
{"id": "90337", "revid": "512", "url": "https://eu.wikipedia.org/wiki?curid=90337", "title": "Atenasko Arkeologia Museo Nazionala", "text": "Atenasko Arkeologia Museo Nazionalak, Grezian aurkitutako objektu arkeologiko garrantzitsuenetariko asko ditu.\nHistoria.\nBere eraikuntza, 1866an hasi eta 1889an amaitu zen, gobernu greziarrak, elkarte arkeologikoak eta mezenasen elkarteak emandako funtsen bidez. Ludwig Lange arkitektoaren jatorrizko planoa, ondoren Panages Kalkosek, Harmodios Vlachosek eta Ernst Zillerrek aldatu zuten. Eraikina, 1939an hedatu zen, bigarren solairu bat erantsiz.\nErreformarik berrienak, urte eta erdi iraun zuen, garai horretan, museoa itxita egon zelarik, ateak, berriz, 2004ko uztailean irekiz, 2004ko Atenasko Udako Olinpiar Jokoak ospatuko ziren garaian. Erreformak, eraikinean berrikuntza tekniko eta estetikoak, bildumaren berrantolaketa eta 1999an gertatutako lurrikarak eragindako kalteen konponketa barne hartu zituen.\nBilduma.\nBere eskultura, zeramika eta bitxi bilduma bikainak, Neolitotik aro helenistikoraino garai guztia hartzen du: Atal azpimarragarri batzuk, honako hauek dira:"}
{"id": "90338", "revid": "1545", "url": "https://eu.wikipedia.org/wiki?curid=90338", "title": "Uzbeg Khan", "text": "Uzbeg Khan, jaiotzako izenez Mohammed \u00d6z Beg (turkierazko \u00f6z, benetakoa eta beg, jauna), Uzbeg bezala ezaguna, Urrezko Hordaren Inperioko sultana eta printze mongoliarra izan zen. Aipaturiko estatua denbora gehienez gobernatu zuen khana izan zen. 1282an jaio, eta, 1321etik, 1341ean hil zen arte gobernatu zuen.\nTougril printzearen semea eta Mengu-Timur khanaren biloba, bere osaba Toqta\u00efren oinordekoa izan zen. Islamera bihurtua, Ghiyas ad-din Mohammed izena hartu zuen, eta mongoliarren ohiko tolerantzia aplikatu zuen. Bere arreba Kontcaka, Agafia izenarekin bataiatua, 1317an, Juri Moskukoa printzearekin ezkondu zen.\nBere oinordekoa, bere seme Jani Beg izan zen.\nDinastiaren herriak, Chaybanidarren senidea zena, bere izena hartu zuen, eta, honela, Uzbegkan bezala ezagutua izan zen."}
{"id": "90339", "revid": "119347", "url": "https://eu.wikipedia.org/wiki?curid=90339", "title": "Texas, addio", "text": "Texas, addio, 1966an, Espainia eta Italiaren artean eginiko spaghetti western generoko film bat da, Ferdinando Baldik zuzendua eta, protagonista nagusi bezala, Franco Nero duena. Soinu banda, Anton Garcia Abril konposatzaile espainiarrarena da.\nEspainia eta Hispanoamerikan, \"Texas, Adi\u00f3s\" izenburuarekin aurki daiteke.\nSinopsia.\nBurt Sullivan (Franco Nero), ume bat zela bere aita hil zuen gizona non dagoen jakin ondoren, Mexikorantz bidaiatzea erabakitzen duen sheriff bat da. Han, Mexikon, gaizkileak, tokiko jauntxo despotiko bihurtzea lortu du, bere mendekua betetzeko. Sheriffaren anaia, Jim Sullivan (Alberto dell'Acqua), haren borondatearen aurka elkartuko zaio, eta, elkarrekin, bilatzen ari diren gizona, euren aitaren hiltzailea baino zerbait gehiago dela jakingo dute."}
{"id": "90340", "revid": "201", "url": "https://eu.wikipedia.org/wiki?curid=90340", "title": "Itsaspeko mendia", "text": ""}
{"id": "90341", "revid": "105290", "url": "https://eu.wikipedia.org/wiki?curid=90341", "title": "Meringeko Korrontea", "text": "Tolkienen legendarium ospetsuan, Meiringeko Korrontea, Minas Tirith hiritik iparmendebaldera dagoen ibai bat da: Mendi Zurietan jaiotzen da, Ered Nimrais eta Halifirienen artean eratutako pitzadura handian, Fiirien Haranean, eta, bere urak, Entaguas ibaiaren delta zabalean isurtzen ditu. Firieneko Basoaren iparraldeko muga zeharkatuz.\nNumenorreko Iparraldetik Hegoalderako bide handiak ibaia zeharkatzen zuen tokian, Gondorrek zubi bat eraikiarazi zuen, eta ibaiaren lerroa gotortu zuen, Firieneko basoa eta Entaguasekin batzen den tokian aurkitzen diren zingiren artean.\nKalenardhon Rohirrimei eman ondoren, Eguzkiaren Hirugarren Aroaren amaierako mendeetan, korronteak, Gondrorren iparmendebaldeko muga adierazten zuen, baita Anorieneko feudoaren hasiera ere.\nIzenaren etimologia.\nIbaia, sindarin hizkuntzan, Glanhir deitzen da, *_Glan, \"Muga\" esan nahi duena, (G)LAN erroa, quenyako \"lanya\"tik datorrena eta \"mugatu, banandu\" esan nahi duena, eta *_Hir partikulez osatua dago, azken honek, ibaia esan nahi duelarik.\nIngelesezko Meiring stream izenak \"(...) antzinako ingelesezko m\u00e6r (mearcen forma, \"muga\" konposatuetan) eta -ing (atzizki eratortzailea) izenak ditu, eta \"mugako errekaztoa\" esan nahi du\"."}
{"id": "90344", "revid": "536", "url": "https://eu.wikipedia.org/wiki?curid=90344", "title": "Rohirrim", "text": "Tolkien idazlearen legendarium ospetsuan eta Eraztunen Jauna izeneko bere lanean, Rohirrimak, Gondorren, Zaldien Jaunei ematen zitzaien izena zen, Rohaneko gizonak. Sindarinezko izen bat da, \"roch\"+\"hir\"rez, \"jabea\" edo \"jauna\" esan nahi duena, ROCH errotik, zaldia esan nahi duena, eta \"rim\" hitzez osatua, \"herria\" edo \"samalda\" esan nahi duena, RIM errotik datorrena. Eurek, euren burua, Eorlinga deitzen zuten, \"Eorlen Etxeko gizonak\", Eorl gaztearen ondorengoak baitziren.\nMendi Lainotsuak zeharkatu ez zituzten Hadorreko herriaren urruneko senideak dira, eta, beraz, euren ezaugarri fisikoak nahiko antzekoak ziren: gehienak, garaiak eta indar fisiko handikoak, ile horidunak eta begi urdindunak ziren. Ezaugarri hauen ondorioz, orkoek Lastozko buruak deitzen zituzten.\nRohirrimak, Eotheodtarren zuzeneko ondorengoak dira, lehenik Anduineko Haranetan, Karroka eta Zelai Gladioen artean, eta, ondoren, Anduineko Haran garaietan, Eguzkiaren Hirugarren Aroko XIX eta XXV. mendeen artean bizi izan ziren Iparraldeko Gizon haiek. Zelebranteko Zelaien Guduaren ondoren Gondorri emandako laguntzaren ondorioz, Zirion seneskalak, Kalenardhon eman zien, bertan bizi zitezen, Rohango erresuma eratuz.\nHerri honek, Eguzkiaren Hirugarren Aroaren amaierako gudu askotan parte hartu zuen, baina, nagusiki, Eraztunaren Gerran. Gogoratuenak, Helmeko Abismoko Gudua eta Pelennorreko Zelaietako Gudua izan ziren, lehenean Sarumanen armada bati aurre egin behar izan ziotelarik, eta, bigarrenean, Sauronenari."}
{"id": "90349", "revid": "512", "url": "https://eu.wikipedia.org/wiki?curid=90349", "title": "Adar eta orrien diagrama", "text": "Estatistikan, adar eta orrien diagrama aldagai bakarreko datuak azaltzeko datu diagrama bat da, histogramaren antzekoa, baina abantaila moduan datu guztien banako balioak modu ordenatuan atxikitzen dituena, histograma ez bezala. Maiztasun-banaketa moduan ere erabil daiteke, datuak modu trinkoago batez adierazteko. Datuen azterketa esploratzailean maiz erabiltzen da, baina datu kopurua txikia denean soilik gomendatzen da. Bi zutabe ditu, marra bertikal batez bereizita: ezkerreko zutabean \"adarra\" dago eta eskuinekoan \"orriak\" ezartzen dira: adarrean, datuek partekatzen duten zifraren arabera biltzen dira datuak; orri bakoitzak datu bakoitzaren azken zifrak biltzen ditu, irudian ikusten denez.\nEraketa.\nAdibide moduan, ia ordenaturik azaltzen diren datu hauek hartu behar dira, kirol-froga batean izandako denborak (segundotan) jasotzen dituztenak:\nLehenik eta behin, datu bakoitzeko lehenengo zifra adierazgarrienak aukeratu behar dira (bat, bi edo hiru izaten dira), adarra osatuko dutenak; adibidez, kasu honetan segundo ehunenak adierazgarriak ez direla pentsa daiteke. Horrela, zifra adierazgarri hauek suertatzen dira:\nOrdenaturik:\nOro har adar-zati hauek errepikatzen ez direnez, moztu eta lehenengo bi zifra adierazgarriak soilik hartzen dira:\nAdar-zati bakoitzean datu zenbait (hosto izango direnak) errepikatzen dira eta beraz, zurtoin egokia da. Zurtoin-eta-hosto diagrama osatzeko, zurtoin zati hauek goitik behera jartzen dira eta marra baten ondoren datu bakoitzaren hurrengo zifra adierazgarria:\nUnitatea:1 seg\nDatuen hurrengo zifra adierazgarria atxikitzea komeni dela irizten bada, horrela geratuko litzateke diagrama:\nUnitatea:1.1 seg\nEzker aldean adar bakoitzeko maiztasun absolutuak ere jar daitezke parentesien artean, adar bakoitzeko orrien zenbaketa eginez; datu nabarmenak identifikatu ere egiten dira:\nUnitatea:1.1 seg\nErabilera.\nAdar eta orrien diagramak aldi berean datuak gorde eta datuei buruzko informazioa lortzeko erabil daitezke. Zentroari eta sakabanatzeari buruzko ondorioak atera daitezke beraren bitartez. Esan behar da dena den, egokiak direla bakarrik datu kopurua ertaina denean (15-150). Datu kopuru txikien kasuan, diagramak erabilgarritasun txikia izango du; datu kopuru handia denean berriz, diagrama datuz gainezka azalduko da, ulergarritasuna galduz."}
{"id": "90357", "revid": "336", "url": "https://eu.wikipedia.org/wiki?curid=90357", "title": "Anduineko Haranak", "text": "Anduineko Haranak, Tolkien britainiar idazlearen legendarium ospetsuan agertzen den toki bat da. Mendi Lainotsuak eta Baso Beltzaren artean, Anduin ibaiaren bi alboetan aurkitzen diren haran zabalak dira, gehienbat, ekialdeko ibarrean aurkitzen diren arren, han, lurrak, beherago aurkitzen baitira. Bere hegoaldeko muga, Zilarrezko Ibilgua edo Zelebrant ibaia Anduin ibaian itsasoratzen den gunean koka daiteke, iparraldeko muga, Anduin ibaiaren beraren iturrian koka daitekeelarik. Larehun milia inguru izango litzateke haran hauen luzera osoa.\nBasa Elfoak, Haranean eta Baso Berde Handian bizi izan ziren Eguzkiaren Lehen Aroan eta Eguzkiaren Bigarren Aroan. Eotheodak ere, jatorrian, hemen bizi izan ziren, Zelai Gladioak eta Karrokaren artean, ondoren, iparralderantz joateko \"Baso Beltzetik iparraldera, mendebaldean Mendi Lainotsuak eta Basoko Ibaia ekialdean utziz. Hegoalderantz, eurek, Ibai Grisa eta Urrutiko Iturria deitu zituzten bi ibai laburren elkartzeraino hedatzen zen\". Langwellen itsasoratzean, Framburgo sortu zuten, Eguzkiaren Hirugarren Aroan.\nEsaten denez, Hobbiten asabak haran hauetan bizi izan ziren, baina, Eguzkiaren Hirugarren Aroaren erdialdean, utzi egin zituzten, Gizonen kopurua ugaltzen zihoalako eta, landaretzaren artean, Itzal bat agertu zelako (Sauronen itzuleraren zantzua)"}
{"id": "90358", "revid": "119247", "url": "https://eu.wikipedia.org/wiki?curid=90358", "title": "Hithlum", "text": "Tolkienen legendariumean, eta, batez ere, Silmarillion izeneko bere lanean idatzitako istorioetan, Hithlum, alde guztietatik, mendiz inguraturiko Beleriandeko eskualde handi bat zen: Mendebaldean, Ered Lomin edo Oihartzunaren Mendiak, eta, gainontzekoan, Ered Wethrin mendiek, ekialdetik eta hegoaldetik inguratzen zutenak. Gainera, honako eskualde hauetaz osatua dago: Hithlum bera erdian, Dor-Lomin hegoaldean, eta Mithrim hegoekialdean.\nQuenyaz, Hisilome deitzen zen, sindarinezko bere izenak bezala, Laino lurraldea esan nahi duena, honela, eskualde guztia iluntzen zuten Thangorodrim mendiak altxatzen zuen lainoagatik deitua.\nTenperatura baxuko eskualde bat zen, baina, hala ere, edertasun bizikoa, horregatik, bertan bizi izan ziren Elforik noble eta ausartenak: Fingolfinen etxea, Noldor guztien erregea, baita gizakirik ausartenak ere: Hador Lorindolen etxea.\nAngbandetik hain gertu zegoenez, eraso eta setioak errazen jasan zitzakeena zen, eta, bertako biztanleak, etengabe zaintzan egon ziren. Eithel Sirionen, Sirion ibaiaren iturriaren parean, Noldorren gotorleku nagusi zen Barad Eithel zegoen, eta bertan gobernatzen zuen Noldor guztien erregeak. Nirnaeth Arnoediadaren ondoren, Hithlumen zatirik gehiena, Maedhros traditu zuten ekialdekoek hartu zuten, baina Melkorrek handik irtetea debekatu zien; gainontzeko Elfo eta Gizakiak, harrapatuak, eta Iparraldeko meatzeetan esklabu bezala lan egitera behartuak izan ziren."}
{"id": "90359", "revid": "105290", "url": "https://eu.wikipedia.org/wiki?curid=90359", "title": "Ered Lomin", "text": "Tolkienek idatzitako Silmarillion liburuan, Ered Lomin edo Oihartzunaren Mendiak, _Ered_, _Orot_en plurala dena eta Mendia esan nahi duena eta _Lomin_ez \"Oihartzunaren\" esan nahi duenaz osatua dagoena, Beleriand iparraldean dagoen mendilerro bat da. Bere izena, euren aurka, Melkorrek, Ungoliantek, Silmarilak bereganatzeko eraso zuenean bota zuen laguntza oihuak oihartzuna egin zuelako jasotzen du. Eta, esaten denez, norantza horretan norbaitek oihu egiten zuen bakoitzean, Melkorren ahotsa zuen oihartzun bera entzun zitekeen.\nBeleriand iparraldean kokatuak, iparraldetik hegoaldera hedatzen ziren, ia Belegaerreko kostaldea inguratuz, Hithlum, Nevrast eta Lammoth eskualdeak banatuz. Hegoaldean Ered Wethrinekin elkartzen zen, eta, ekialdean, Mithrimeko Muinoekin. Hirurek batera, Dor-Lomin eskualdea eratzen dute. Beraietan zehar zihoan Cirith Ninhiach zeharkatzen zuen Noldorren Ateak bezala ezagutzen zen lurrazpiko tunela. Bere ekialdeko magalen oinean, Linaewen zegoen, Txorien Lakua, Nevrasten."}
{"id": "90360", "revid": "512", "url": "https://eu.wikipedia.org/wiki?curid=90360", "title": "Alexandro Balas", "text": "Alexandro Balas () Seleukotar dinastiakoa, Siriako errege izan zen K.a. 150etik K.a. 146 arte. Antioko IV.a Epifanesen ustezko semea zen.\nHeraklidesek, antzinako lehen ministroa zena, Demetrio I.a Soterren aurkako bere matxinadan erabili zuen. Gatazka, K.a. 153 eta K.a. 150 bitartean gertatu zen. Alexandro Balasek, Senatu Erromatarra eta Ptolomeo VI.a Egiptoko faraoiaren onarpena lortu zuen bere nahietarako, azken honen alaba zen Kleopatra Thearekin ezkondu zelarik.\nAzkenik, Demetrio garaitzea lortu zuen, azken guduan hil zena, eta errege bihurtu zen. Baina, Demetrio I.aren semeak, Demetrio II.a Nikatorrek, Alexandro garaitzea lortu zuen Oinoparaseko guduan, Antiokian, Egiptoren laguntzarekin, Alexandro, bere aitaginarrebak, Ptolomeo VI.ak traditu baitzuen. Nabateoen erresuman babestua, handik gutxira hil zuten, eta, bere burua, Demetriori bidali zioten."}
{"id": "90361", "revid": "512", "url": "https://eu.wikipedia.org/wiki?curid=90361", "title": "Eusebio Rebol\u00e9", "text": "Eusebio Rebol\u00e9 Del Castillo (Irunberri, 1943-) historialari, abokatu eta ikerlari nafarra da."}
{"id": "90362", "revid": "1545", "url": "https://eu.wikipedia.org/wiki?curid=90362", "title": "Narses Armeniakoa", "text": "Narses Armeniakoa (; ; ? - 302), Narseh ere deitua, Armeniako erregea izan zen 272 eta 294 bitartean, eta Sasandar Inperioko xahanxah 293-302 urteetan. Ez da nahastu behar Narses bizantziar jeneralarekin.\nBizitza.\nXapur I.aren semea zen. 272 aldean, Armeniako errege izendatu zuten. 293an, bere iloba Bahram III.aren aurka matxinatu zen, eta laster Sasandar Inperioko errege bilakatu zen.\nErromatarrei eraso zien, eta Tiridates III.a Armeniako tronutik eraitsi zuen 294an. 296an, Galerio zesarra bentzutu zuen Kalinikotik gertu, Eufratesen ondoan. Baina, 297ko neguan, Galeriok Armenia inbaditu zuen, armada handi baten buru, eta erabat azpiratu zuen Narsesen gudarostea Satalako guduan.\nNarsesk bake ituna sinatu behar izan zuen, Mesopotamia mendebaldea eta Tigrisen ibarraren mendebaldeko bost probintzia erromatarrei emanez. Armenia ere Erromaren mende gelditu zen. Bake horrek berrogei urte iraun zuen, 337 arte. Narses 302an hil zen; haren seme Hormizd II.a izan zen oinordekoa."}
{"id": "90363", "revid": "336", "url": "https://eu.wikipedia.org/wiki?curid=90363", "title": "Gorda Plaka", "text": "Gorda plaka, Ozeano Barean, Kaliforniako kostaldearen iparraldetik kanpo dagoen plaka tektoniko bat da. Plaka independente bihurtu zen Juan de Fuca plaka zatitu zenean.\nBere mugak, honako hauek dira:\nGorda plaka, Farallon plaka zatitu ondoren eratu ziren plaketako bat da, Cocosko plaka, Nazcako plaka eta Juan de Fuca plaka bezalaxe."}
{"id": "90364", "revid": "105290", "url": "https://eu.wikipedia.org/wiki?curid=90364", "title": "Quod non fecerunt Barbari, fecerunt Barberini", "text": ", literalki itzuliz gero, \"Barbaroek egin ez zutena, Barberinitarrek egin zuten\" esan nahi duen esaera latindar bat da.\nEsaldi honek, Erromako herriak, Urbano VIII.a aita santua eta bere familiaren aurka eginiko salaketa publiko ospetsu bati erreferentzia egiten dio. Salaketa publiko hau, Erromako estatu hiztunen artean ezagunena den Pasquinoan ezarri zen. Bertan, aita santuaren gehiegikeriak eta Erroma Inperialaren suntsipena kritikatzen ziren, Gian Lorenzo Berniniren Erroma barrokoa eraikitzeko asmoz. Gertakaririk oroituenetako bat, zoritxarrez, aita santuak, Agriparen Panteoiaren brontzea, San Petri basilikaren baldakinoan eta Sant'Angelo Gazteluaren kanoietan erabiltzeko kentzea agindu zuenean izan zen."}
{"id": "90365", "revid": "105290", "url": "https://eu.wikipedia.org/wiki?curid=90365", "title": "Baldakin", "text": "Baldakina, kupula edo errezel lau bat eusten duten lau zutabez osatutako tenplutxo antzeko bat da, posizio isolatua duenean, aldarea izateko erabiltzen dena. Bere zutabe eta arkitrabeetatik, Erdi Aroan, une batzuetan (sagaratzearen unean behintzat), aldarea eta ospatzaileak, herriko jendearen begi bistatik ezkutatzen zituzten gortina ederrak zintzilikatzen ziren, praktika hau, Ekialdeko elizetan, ikonostasiaren bidez jarraitu zen, bere ateak, ospakizunaren unerik solemneenean ixten zirelarik.\nBaldakina, XV. mendean erabiltzen hasi zen, eta Erromakoen estiloa imitatzen duten eta Veneziako San Marko Basilika bezalako basilika bizantziarretan erabiltzen jarraitu da. Aldarea erantsia zegoenean, baldakina, erretaulak handiak egin zirenean desagertu zen oihal edo margotutako zurezko errezel antzeko bategatik ordeztu zen. Errezel edo baldakinetik, objektu botiboak, gurutzea eta Erreserbatua zeraman kutxatxoa zintzilikatzen ziren. Espainiako baldakinik nabarmenena, Gironako katedralean dago, bertan, aldare nagusia eta zilarrezko erretaula aurkitzen direlarik, bi lanak, XIV. mendekoak."}
{"id": "90367", "revid": "119347", "url": "https://eu.wikipedia.org/wiki?curid=90367", "title": "San Petriren baldakinoa", "text": "San Petriren baldakinoa () (1624-1633), batzuetan Berniniren baldakinoa izendatua, \"urrezkoa\" edo \"aitortzarena\" ere bai deitua, Aldare Sakratu Pontifizioa estaltzen duen baldakinoa da, San Petri basilikaren erdiko nabean.\nBerninik diseinatu eta eraikia, San Petri apostoluaren hilobia estaltzen du, Jesusen hitz hauek gogoratuz: \"Zu Petri zara, eta harri honen gainean, nire eliza eraikiko dut\". Petriren nekropolia, basilikaren multzoaren azpian dago, eta, Konstantino I.a Handiak San Petriren basilika zaharra eraikitzea agindu zuenean, aldarea, apostolu santuaren hilobiaren gainean egon zedila agindu zuen.\nGianlorenzo Berninik diseinatutako baldakinoaren diseinua, brontzez eraikia dago, eta palio baten itxura simulatzen du, tenplutxo batenaren ordez. Taulamenduaren zati bana eusten duten 14 metroko lau zutabe salomonikok eratzen dute. Hauek, oihalezko palioak imitatzen dituzten zintzilikadurak dituen erlaitz ahur batez elkartuak daude. Erpinetatik, lau boluta konbergente irteten dira, altuak eta finak, taulamendu lerronahasi txiki batez koroatuak.\nBerninik, beti klasizista agertzen den arren, bere estilo berrira egokitutako elementu barrokoak erabiltzen ditu. Euste nagusi elementu bezala, barra-barra apaindutako zutabe salomonikoa erabiltzen du. Pizkundeko soiltasunaren aurrean, lerroek, izaera dinamiko bat eta sorpresa efektuak hartzen dituzte. Zutabeentzako ordena erraldoia, barrokoko beste ezaugarri bat da, aurreko garaietan, arkitekturako manierismoak jada hasi zuen arren. Apaindura elementuek, eraikuntzakoa gainditzen dute eta ugariak dira: tamaina handiko bolutak, girlandak. Arkitektura apaindurari dagokionez, honako hauek erabiltzen dira: frontoi lerronahasiak, eta konposaketari desoreka emanez zatitzen dira. Guzti hau, gutiziazko eta arrazionaltasunez kanpoko itxura bat lortzeko.\nArkitektura honen funtzioa, fededunen debozioa bultzatu eta jendea harritzean, miraria eta txundipenean datza. Guztia, fededuna, lanaren bikaintasunagatik txunditua geratzeko giro bat sortzeko."}
{"id": "90371", "revid": "6327", "url": "https://eu.wikipedia.org/wiki?curid=90371", "title": "San Petriko Baldakinoa", "text": ""}
{"id": "90372", "revid": "8892353", "url": "https://eu.wikipedia.org/wiki?curid=90372", "title": "Kixki ta Mixki ta Kaxkamelon", "text": "Kixki ta Mixki ta Kaxkamelon euskaraz aritzeko sortu zen lehenengo pailazo taldea da. 1972ko martxoaren 25ean egin zuten lehen emanaldia Donostiako Parte Zaharreko Kresala elkartean. Gaur egun Txirri, Mirri eta Txiribiton izenarekin ezagutarazten dira.\nSorrera (1972-1977).\nXabier Otaegi, Jose Ignazio Ansorena eta Andoni Ezeiza Donostiako Parte Zaharreko Kresala elkartean euskara sustatzeko lanetan hasi ziren 1970eko hamarkada hasieran. Jolasak, lehiaketak, antzerkia, txokolatadak... antolatzen zituzten. Behin ordea, 1972an, umeentzat euskarazko ikuskizunik ez zegoela ikusi, eta hutsune hori betetzeko asmoz, pailazo taldea sortu zuten: \"Kixki, Mixki eta Kaxkamelon\".\nPailazoak sortzerako garaian, eskema klasikoa erabili zuten: pailazo azkarra (\"Kixki\"), lehenengo inozo eta bihurria (\"Mixki\") eta bigarren inozo eta lasaia (\"Kaxkamelon\"). Izenak asmatzeko berriz, Donostian haurrek zozketa egiteko erabiltzen zuten abesti batean oinarritu ziren:\nXabier Otaegik egiten zuen \"Kixki\"ren pertsonaia, Jose Ignazio Ansorenak \"Mixki\"rena eta Andoni Ezeizak \"Kaxkamelon\"ena. Beraien lehenengo emanaldia 1972ko martxoaren 25ean eman zuten Donostiako Kresala elkartean, 18-19 urte zituztela.\nPako Etxebeste apaizgaiaren laguntzaz hasi ziren haurrak gozarazteko, pailazo lanetan. Pakok lehendik pailazo lanak egiten zituen, gaztelaniaz eta asko lagundu zien hasieran. Gidoi batzuk eman eta ideia ere eskaini zizkien.\n1974ko urtarrilean Xabier Otaegi soldaduskara joan zen Afrikako Ceutara eta urtebetez, Pako Etxebestek bete zuen Kixkiren papera. Aurrerago, Xabier bueltatutakoan ere, noizean behin egin izan zituen Mixki eta Kaxkamelonen pertsonaiak laguntza behar zutenean. Xabier 1975eko martxoan itzuli zen soldaduskatik eta gogor segitu zuten berriro lanean. Geroz eta emankizun gehiagotarako deitzen zieten eta urte horretan 30 saio eskaini zituzten Euskal Herri osoan barrena.\n1975ean, \"Herri Gogoa\" disketxearekin beraien lehenengo diskoa grabatu zuten: \"Kixki, Mixki ta Kaxkamelon\". Argitaratu ordea, aurrerago, 1976an egin zen. Diskoak arrakasta izugarria izan zuen eta orduan egin zuten famatu hain ezaguna den \"Pintto-pintto\" abestia.\nUrtetik urtera hobetzen (1977-1981).\n1977tik 1981era bitarteko martxa antzekoa izan zen. Urtean behin ikuskizuna berritzen zuten, Donostiako Antzoki Zaharrean aurkeztu eta gero herriz herri zabaltzen zuten. Garai honetan, beste pailazoen esketxak imitatzeari utzi eta beraien gidoi propioak asmatzen hasi ziren. Saioak ere ugarituz joaten ziren urtetik urtera.\n1982an hamar urte bete zituen pailazo taldeak eta ospatzeko saio berezia eskaini zuten apirilaren 4ean Donostiako Antzoki Zaharrean. Gainera, urte berean, bigarren diskoa kaleratu zuten \"Trikitraka Trikitron.\"\nTaldearen krisia eta amaiera (1981-1984).\nHurrengo urteetan Xabier Otaegik eta Jose Ignazio Ansorenak Andoni Ezeizarekin zuten harremana hozten joan zen eta 1984ko urtarrilaren 20an beraien azkeneko saioa eman zuten Donostiako Antzoki Zaharrean. Aurerrago, beraen arteko erlazioa okertzen joan eta haserretu egin ziren. Ekainaren 6ko iluntzean, Xabier eta Jose Ignaziok Andoniri esan zioten ez zutela berarekin taldean jarraitu nahi eta honek uztea erabaki zuen.\n\"Kixki, Mixki eta Kaxkamelon\"ek 13 urte eman zituzten Euskal Herri osoan barrena beraien saioak eskaintzen. Lehenengo urte horietan guztietan zentimorik ere kobratu gabe ibili ziren. Saioetako gastuen dirua bakarrik eskatzen zuten, beraientzat irabazirik lortu gabe."}
{"id": "90373", "revid": "4829", "url": "https://eu.wikipedia.org/wiki?curid=90373", "title": "Quod nun fecerunt Barbari, fecerunt Barberini", "text": ""}
{"id": "90379", "revid": "105290", "url": "https://eu.wikipedia.org/wiki?curid=90379", "title": "Batezbesteko pitagoratar", "text": "Batezbesteko pitagoratarrak batezbesteko aritmetiko sinplea, batezbesteko geometrikoa eta batezbesteko harmonikoa osatzen duten batezbestekoen multzoa da.\nHonela daude definituta:"}
{"id": "90381", "revid": "105290", "url": "https://eu.wikipedia.org/wiki?curid=90381", "title": "Krigekuntza", "text": "Krigekuntza zorizko eremu baten balioa leku jakin batean zenbatetsi edo hurbiltzeko teknika multzoa da, beste leku batzuetan jasotako datuen arabera, geoestatistikan maiz erabiltzen dena. Adibidez, puntu jakin batean lur azpian dagoen mineral baten kontzentrazioa zenbatesteko erabil daiteke, inguruko puntu batzuetan jaso den kontzentrazioaren bitartez.\nEtimologia.\n\"Krigekuntza\" hitza Daniel Gerhardus Krige zientzialariarengandik dator, alor honetan lehenengo ikerketak burutu baitzituen."}
{"id": "90382", "revid": "512", "url": "https://eu.wikipedia.org/wiki?curid=90382", "title": "Kurtosi", "text": "Estatistikan, kurtosia (grezierazko \u03ba\u03c5\u03c1\u03c4\u03cc\u03c2, \"kyrtos\" edo \"kurtos\", \"\"gainezka egin\", \"nabarmendu\"\") banaketa baten zorroztasun maila da. Batezbesteko eta bariantza berdina dituzten bi banaketa simetriko itxuraz ezberdinak izan daitezkeela eta, kurtosi ezaugarria aztertzen da. Itxuraz, kurtosi handia duen banaketa bat zorrotzagoa izango da bere batez bestekoaren inguruan; zehatzago muturretatik bariantzaren zati handiena hartzen duena izango da kurtosi handiena duena, zentroan kokatzen diren datuek dakarten bariantzaren aldean. Kurtosi handiko banakuntzek zentro zorrotza dute eta mutur luze eta astunagoak; kurtosi txikiagoko banakuntzek, berriz, zentro zapala eta mutur labur eta arinagoak dituzte. Horrela, era grafiko batean, banaketa batean burua (zentroa), sorbaldak eta besoak bereizten direla, kurtosi handiko banakuntzetan maiztasuna sorbaldetatik beso eta buruetara mugitu dela adierazi izan da.\nKurtosiak banaketaren ezaugarri jakingarri bat azaltzeaz gainera, aplikazio interesgarriak ditu. Mutur eta muturreko datuen azterketan kontzeptu erabilgarria da. Aldi berean, estatistikan eredu gisa maiz erabiltzen den banaketa normalak kurtosi-maila jakina eta finkoa duenez, kurtosia datu-multzo baterako eredu normala egokia den baieztatu ahal izateko erabiltzen da.\nKurtosiaren lagin neurriak.\nPearsonen kurtosi-koefizientea.\nLagin edo datu multzoetarako ohiko kurtosi neurria honela definitzen da Karl Pearsonek asmatu zuen koefizientea, \"n\" lagin tamaina izanik eta formula_1 datuetarako:\nnon formula_3 k mailako lagin-momentu zentrala den.\nFrogatu denez, neurri honen arabera kurtosia batez bestekoaren inguruan desbideratze estandar bateko tarte batean dagoen sakabanatze moduan ulertzen da. Aurreko neurri horretatik eratorrita eta kontuan harturik banaketa normalaren kurtosi-mailak, aurreko prozedura erabiliz, 3 dela egoera guztietan, aurreko neurria era honetan ere kalkulatzen da, kurtosi-soberakina izena erabiliz, interpretazioa normalizatzeko: formula_4.\nEmaitzaren interpretaziorako banaketa normala hartzen da erreferentzia gisa, banaketa normalak 3 balioa hartzen baitu beti:\nBanakuntza U itxurakoa denean, kurtosi-gehiegizkoak -1.2 balioa baino txikiagoa da .\nKurtosi maila txikiena formula_6, datu guztiak batez bestekoaren inguruko desbideratze bateko tarte batean daudenean (formula_7 edo formula_8 tartean kokatzen direnean, alegia) gertatzen dena. Egoera honetako adibidea txanpon baten jaurtiketak dira, non emaitza bakoitza (0 eta 1, adibidez) %50eko maiztasunez gertatzen diren: batez bestekoa 0.5 da eta desbideratze estandarra ere 0.5 eta, beraz, emaitza guztiak, 0 eta 1 alegia, 0.5\u00b10.5 tartean daude.\nKoefiziente honen eragozpena bere ez-jasankortasuna: muturreko datuek koefizientearen emaitza alde batera zein bestera eraman dezakete, interpretazioa aldaraziz. Abantaila gisa, datu guztiak kontuan hartzen dituela esan behar da.\nKalkulua datu bakanetarako.\nKurtosi-koefizientea 0 baino txikiagoa denez, datuek banaketa platikurtiko bat, banaketa normala baino banaketa zapalagoa, osatzen dutela ondorioztatu behar da .\nKurtosi-neurri jasankorrak.\nPearsoen kurtosi-koefizientearen alternatiba jasankor moduan, koefiziente alternatiboak proposatu dira. Moorsek (1988) oktil edo 8-koantiletan oinarrituriko koefiziente hau proposatu zuen:\nnon \"O\" 8-koantilak eta P dagozkien pertzentilak diren.\nKoefizienteak 1.23 balioa hartzen du banaketa normalerako eta 1 balioa banaketa uniformerako. Beraz, era normalizatuan honela kalkula daiteke koefizientea, Pearsonen koefizientearekin egiten denaren antzera:\nInterpretazioari dagokionez, positiboa bada banaketa leptokurtikoa ondorioztatuko da, eta platikurtikoa negatiboa bada.\nKurtosiaren zenbatespena.\nDatuetarako arestian emandako formula_13 kurtosirako estatistikoa zenbatesle alboratua da. Hori dela eta, populazio bateko kurtosia zenbatesteko ohiko zenbateslea hau da (populazio normaletarako ezik, alboratua ere badena, ordea):\nAplikazioak.\nNormaltasunerako frogak diren D'Agostinoren K-karratu froga eta Jarque-Bera froga kurtosian oinarritzen dira."}
{"id": "90496", "revid": "201", "url": "https://eu.wikipedia.org/wiki?curid=90496", "title": "\u00c1rbol de Piedra", "text": ""}
{"id": "90498", "revid": "201", "url": "https://eu.wikipedia.org/wiki?curid=90498", "title": "Delikako harroila", "text": ""}
{"id": "90502", "revid": "336", "url": "https://eu.wikipedia.org/wiki?curid=90502", "title": "Rudy Fern\u00e1ndez", "text": "Rodolfo \"Rudy\" Fern\u00e1ndez Farr\u00e9s (Palma Mallorcakoa, Espainia, 1985) NBAko Portland Trail Blazers taldean jokatzen duen jokalari balearra da eta Espainiako saskibaloi selekzioarekin internazionala. 2008. urte arte DKV Joventut taldean izan zen ACB txapelketako izar nagusietako bat zelarik. Gehienetan eskolta bezala jokatzen du, baina hegaleko posizioan ere jardun izan du. NBAra joan denetik ospe gehiago irabazi du eta bere jokoaren bereizgarri nagusia saltorako duen izugarrizko gaitasuna da, baloia uztaian modu ikusgarrian txikitzen bukatzen duena. Arrazoi honengatik, beharbada, 2009ko All Star astean, Slam Dunk Contestean parte hartu zuen lehen europarra bihurtu zen. Txapelketa honetan parte hartzeko internet bidez hautatua izan behar zen, eta Rudyk boto guztien %50 baino gehiago lortu zituen.\n2006an, Japonian ospatu zen Munduko Txapelketa irabazi zuen Espainiako Selekzioarekin eta, 2009an, Poloniako Eurobasketean ere urrezko domina lortu zuen.\nBiografia.\nRudy Fern\u00e1ndez 1985eko apirilaren 4an jaio zen Palma Mallorcako Camp Red\u00f3 auzoan, saskibaloizale amorratua zen familia batean. Aita jokalari profesionala zuen eta ama ere Espainiako selekzioan jokatzera iritsi zen. Rudyk arreba zaharragoa du, Marta, eta Wis\u0142a Krak\u00f3w taldean eskolta posizioan jokatzen du.\nTxiki-txikitatik hasita, interes handia erakutsi zuen kirolarekiko. Mallorcako San Jos\u00e9 Obrero taldearekin areto-futbola eta saskibaloia praktikatu zituen, azkenean bigarren kirola hautatu zuen arte. Aitaren hitzetan, Rudyk betidanik izan omen du kiroletarako gaitasuna, baina saskibaloia odolean zeraman zerbait omen zen eta, hasiera hartan, bi senideak orduak ematen zituzten partiduak jokatzen.\nBerehala fitxatu zuen Club Joventut de Badalona taldeak eta, familia utzi eta, Badalonara joan zen. Rudy helduagoa egin zen, selekzioko maila ezberdinetan jokatu zuen eta jokalari gazteen jarraitzaileen artean ospea irabazi zuen. 2003an, L'Hospitaleteko torneoan nabarmendu zen eta ACBn entrenatzen hasi zen.\nACB.\nRudy 2003-2004ko denboraldian sartu zen ACBn bete-betean, taldea A\u00edto Garc\u00eda Renesesen agindupean zegoenean, eta segituan, behar-beharrezko jokalari bihurtu zen taldearentzat. 28 minutu jokatzen zituen partida bakoitzean eta, uda hartan bertan, Espainiako selekziorako hautatu zuten Atenasko Joko Olinpikoetan parte hartzeko. Urte berean, ekipoak finala galdu bazuen ere, Errege Kopako jokalari baliotsuena izendatu zuten. Bere saskiratze gogokoena ere lortu zuen partida hartan, Josep Maria Guzm\u00e1nek eskainitako atzerakako alley-oop dotore bat.\nA\u00edto Garc\u00eda Renesesen entrenamenduei esker, Rudyk defentsa hobetzen joan zen eta bere taldeko lider bihurtu zen.\n2006ko uda arte, Rudyren taldeko arrakastarik handiena Euroligarako sailkatzea izan zen. Japoniako Mundu Txapelketa bukatu zenean, 21 urteko Rudy gaztea Espainiako saskibaloi selekzio hoberenaren seigarren gizon bihurtu zen.\n2007ko ekainaren 28an, NBAko draftean Phoenix Suns taldeak 24. postuan aukeratu zuen. Talde honek, gero, Portland Trail Blazerri saldu zizkion Rudyren gaineko eskubideak eta, 2008an sinatu zuen kontratua. NBAko jokalaria den zortzigarren espainiarra zen eta Blazers taldean hirugarrena, Fernando Mart\u00edn eta Sergio Rodriguezen atzetik.\n2007-2008 denboraldian, ACBko fase erregularreko saskiratzaile nagusia izatea lortu zuen, eta fase horretako jokalari baliotsuen izendatu zuten, Marc Gasolekin batera.\n2008ko ekainaren 6an, malkoei eutsi ezinik, 10 urtez bere etxea izan zen Joventut taldeari agur esan zion prentsaurreko hunkigarri batean.\n2008ko abuztuaren 24an, Espainiako selekzioak Pekingo Olinpiadetako finala jokatu zuen AEBetako taldearen aurka. Partida honetan, Rudyk 22 puntu eskuratu zituen 17 minututan, Kobe Bryant maisuari aurre eginez, eta finaleko espainiar saskiratzaile nagusia izan zen Pau Gasolen aurretik (21 puntu). Espainiak urrezko zaporea zuen zilarrezko domina lortu zuen, beharbada, saskibaloiko selekzioak inoiz jokatu duen partidu onenean.\nNBA.\n2008ko urriaren 28an, NBAn debutatu zuen ofizialki, Pau Gasol aberkidearen aurka jokatuz. Rudyk 16 puntu eta 4 asistentzia lortu zituen, NBAko espainiar debutanterik onenen bilakatu zelarik. Hori gutxi balitz, lehen urte hartan, NBAko historiako lehen jokalaria izan zen lehenengo hogei partidetan hiruko bat eskuratzen.\n2009ko urtarrilean, ligako webgune ofizialean zaleek aukeratu ondoren, Rudy NBAko mate txapelketan parte hartzeko izendatzen zuten lehen jokalari europarra izan zen. 251.868 zibernautek bozkatu zuten Fern\u00e1ndezen alde, Oklahoma City Thunder taldeko Russell Westbrook (147.279 boto) eta Milwaukee Bucks taldeko Joe Alexander (114.963) atzean utzita. Egun batzuk beranduago, NBAko entrenatzaileek Rudy hautatu zuten 2009ko Phoenixeko All Starreko rookien taldea osatzeko eta bigarren urtekoei aurre egiteko.\nUrte bereko otsailaren 15ean, Rudyk mate txapelketan parte hartu zuen, baina azken postuan geratu zen eta lehen errondan kaleratu zuten 84 punturekin (42 mateko). Oihuka eraso zioten epaimahaiari Rudyri emandako puntuazioa baxuegia zelako. Lehen matean Fernando Mart\u00edn zena omendu zuen, NBAn jokatu zuen lehen espainiarra, haren elastikoa jantziz. Bigarrenerako, Pau Gasol adiskidearen laguntza izan zuen.\n2009ko apirilaren 16an, NBAn denboraldi batean hiruko gehien sartu zituen Rookiea izatea lortu zuen 159 hirukorekin eta 78 partidatik 72tan gutxienez hiruko bat sartuz -4tan lesionatuta zegoen-.\nNBAn egin zuen bigarren urtea ez zen Rudyk espero bezain ona izan. Denboraldi bikainaren ostean, balearrak minutu gehiago jokatzeko aukera izango zuelakoan zegoen, nahiz eta NBAko bigarren urteak gogorrak izan ohi direla bazekien. Bizkarreko arazoak izan zituen denboraldiaren hasieran, eta abenduaren 7an, ebakuntza bat izan zuen. 4 astez bajan egon ondoren, itzulera oraindik okerragoa izan zen, oso irregularra. Norgehiagoka bikaina eta gero, oso txarra etortzen zen; batzuetan minutu asko jokatzen zituen, eta beste batzuetan 10 gehienez. Aurreko denboraldian partiduko 25,6 minutu jokatu bazituen, azkeneko honetan 23,2 izan ziren. Pixkanaka-pixkanaka, Rudy hirukoetan espezialista bezala sailkatua izan zen, bere jokoaren beste atal batzuei uko eginez, sarrerei, asistentziei, baloi lapurretei, alley oopei, esate baterako. Fern\u00e1ndezek All Star asteko rookies vs sophomores eta hirukoen txapelketan parte ez hartzea erabaki zuen, ebakuntzaren ondoren atseden hartu eta sasoi betean egongo zen baterako zain geratuz.\nBlazerrak playoffetarako seigarren postuan sailkatu ziren 50 garaipen eta 32 porroteko balantzearekin eta lehen itzulia Phoenix Suns taldearen aurka jokatu zuten. Brandon Roy taldekidearen baja zela-eta, Rudy eskolta titularra izan zen, lehenengo partidetan ez batere ondo ez bazen aritu ere. Portlandekoen bigarren porrotaldian, Rudy lehengoa izatera itzuli zen berebizikoak izan zitezkeen azken minutuetan 4 hiruko sartuz. Azkenean, Blazerrek galdu egin zuten Rudyren erakustaldi itzel baten aurrean: 16 puntu 17 minututan. Berriro ere, McMillan entrenatzailearen mesfidantzaren seinale.\nDenboraldiaren bukaeran, Rudyk adierazpen harrigarri batzuk egin zituen:\nRudyk argi uzten zuen ez zegoela batere gustura taldean zuen rolarekin eta transferituko ote zuten txutxu-mutxu ugari entzun ziren, baina ez zen horrelakorik gertatu draftaren gauean. Hala ere, une hartatik aurrera, hiru talderen izenak entzuten hasi ziren udan zehar: Boston Celtics, Chicago Bulls eta New York Knicks. Portlandi, ordea, ez zitzaion nahikoa iruditu frankizia horiek eskaintzen ziotena. Europako zenbait talderen izena ere aipatu zen, hauen artean, Regal FC Barcelona, Real Madrid eta Panathinaikos.\nTurkiako Mundu Txapelketa baino aste batzuk lehenago, Rudyri 25.000 $eko isuna jarri zioten bere ordezkari estatubatuarrak, Andy Millerrek, egindako adierazpen batzuen ondorioz. Honen arabera, Rudy NBAn jokatzeko interesa galtzen ari zen eta nahiagoko zuen Europara itzuli. Turkiako Mundu Txapelketaren ostean, denboraldiaurrea Portlandekin egingo zuela esan zuen Rudyk, haiekin hitzarmena zuela eta, profesionala zenez, bete egingo zuela. Kontuak kontu, Blazers taldearen Media Day eguna iritsi bezain laster, Rudyk bihotza ireki eta munduari bira eman zioten hitzak bota zituen. Arratsalde hartan bertan, Rudyk Facebookean argitaratu zituen bere adierazpenak:\nRudyk Regal FC Barcelonarekin aurreakordioa zuen zurrumurrua zabaldu zen arren, ez zen horrela izan. Rich Chok, Blazerren GM berriak, argi utzi zuen ez ziotela Rudy Fernandezi Europara itzultzen utziko. NBAk berriro ere jarri zion isuna balearrari urriaren 12an, jokalariaren ordezkari europarrak urriaren 6an egin zituen adierazpen batzuk zirela medio.\n2010eko abenduaren 17an, Rudyk bere NBAko partidarik onena burutu zuen 26 puntu eta 6 errebote eskuratuz eta, partida hartan, Portland Trail Blazers taldeak 107-102 irabazi zion Minnesota Timberwolves taldeari.\nEspainiako selekzioa.\n19 urte zituen Rudyk 2004ko Atenaseko Olinpiadetan debutatu zuenean. Espainiak zazpigarren postuan bukatu zuen. Rudyren batezbestekoak 5,1 puntu, 1,1 errebote eta 0,4 asistentzia izan ziren.\n2005ean, Espainiak laugarren egin zuen Serbia eta Montenegroko Eurobasketean. Oraingoan, 2,7 puntu, 1,8 errebote eta 0,5 asistentziako batezbestekoa egin zuen.\n2006an, Espainiako saskibaloiaren urrezko garaia hasi zen 2006ko Saskibaloi Mundu Txapelketarekin. Espainiak historian markatuta geldituko den finala irabazi zuen Greziaren aurka Pau Gasol gabe. Rudy, apurka-apurka, taldean lekua hartzen joan zen 9,1 puntu, 2,3 errebote eta 0,9 asistentziako batezbestekoarekin.\n2007an, Espainiak Errusiaren aurka galdu zuen Madrilen ospatu zen Eurobasketeko finala. Rudyren batezbestekoak 9,9 puntu, 2 errebote eta 1,4 asistentziakoak izan ziren.\n2008a oso urte garrantzitsua izan zen Rudyrentzat, bere ahalmen guztia erakutsi baitzuen mundu osoaren aurrean Pekingo Olinpiadetan. Rudyk DKV Joventut taldearekin denboraldi aparta bukatua zuen eta hurrengoa Portland Trail Blazerrekin hasi behar zuen. Talde berriko buruak gogotsu utzi zituen 13,1 puntu, 3,5 errebote eta 2,1 asistentziako batezbestekoarekin. Gainera, Rudy Espainiako jokalaririk onenetakoa izan zen AEBn aurka jokatu zuten final Olinpikoan. Askoren ustez, Espainiak urrezko zaporea zuen zilarra eskuratu zuen.\n2009ko Poloniako Eurobasketean, Espainiak azkenean lortu zuen Europako txapeldun koroatzea. Rudy berriro ere taldeko onena izan zen Pau Gasolen atzetik. 13,6 puntu, 3,5 errebote eta 2,1 asistentziako batezbestekoa lortu zuen. Rudy Boskote Idealean sartu zuten txapelketako hegaleko onenaren postuan.\n2010eko ekainean, Espainiako Saskibaloi Federazioak 24 jokalariko zerrendan sartu zuen Selekzioarekin 2010eko Mundu Txapelketan parte hartzeko. Sergio Scariolok, Espainiako hautatzaileak, 24 jokalari horietatik 15 hautatu zituen, Rudy haietako bat izan zelarik. 15 hauek Las Palmasen bilduko ziren txapelketaren aurretik. Espainiak seigarren egin zuen, lehenengo Serbiak kanporatu, eta gero, bosgarren posturako lehian, Argentinaren aurka galduz. Rudyren batezbestekoa 15,6 puntu, 6 errebote eta 1,7 asistentziakoa izan zen. Norgehiagokarik onena Argentinaren aurka jokatu zuena izan zen, 31 puntu, 8 errebote, 3 asistentzia eta 4 berreskurapenekin guztira 41eko balorazioa osatuz. Zelanda Berriaren aurka bikoitz-bikoitza lortu zuen 12 puntu eta 12 erreboterekin.\nPlan Espa\u00f1a Fundazioa.\nRudy Plan de Espa\u00f1a Fundazioko \"Por ser ni\u00f1as\" proiektuaren enbaxadorea da. 2010eko uztailean, Egiptora bidaiatu zuen \"Paremos la Pobreza Infantil\" mugimendu internazionalarekin bat egiteko, eta bertan, Kairoko hegoaldean bizi den 4 urteko Kalima neskatxa apadrinatu zuen. Rudyk zera adierazi zuen bere Twitterrean:"}
{"id": "90503", "revid": "1519", "url": "https://eu.wikipedia.org/wiki?curid=90503", "title": "Alexandro Nevski", "text": "Alexandro Nevski (, \"Aleksandr Jaroslavitx Nevski\"; Pereslavl-Zaleski, - Gorodets, 1263ko azaroaren 14a) Novgorodeko printzea eta gerlaria izan zen, Eliza Ortodoxoan santua izendatua. Garai latzetan suediarren, Ordena Teutonikoaren eta tartarren aurka arrakastaz borrokatzeagatik eta Urrezko Horda boteretsuari aurre egiteagatik entzutetsu bilakatu zen.\nAlexandro Nevski gazte zelarik (1225), Genghis Khan buru zuten mongoldarrek Errusiako estepako estatuak menderatu zuten. Alexandroren Novgorod hiria mongolengandik salbu geratu bazen ere, mendebaldetik zetozen etsaiei egin behar izan zien aurre.\nIzan ere, 1237an aita santuak bulda bat plazaratu zuen katolizismoaren aurka matxinatu ziren finlandiarren kontra borrokatzeko eta errusiarrak katoliko bihurtzeko. Honela, Birger Jarl buru zuen armada suediarra osatu zen, eta 1240an Neva ibaian lehorreratu ziren. Uztailaren 15ean Alexandrok suediarrak gainditu zituen ibaian. Hori zela eta, Nevski (Nevakoa) goitizena jaso zuen.\nGeroago, Ordena Teutonikoak Pskov eta Tartu hiriak inbaditu zituen. Alexandrok eraso eta irabazi egin zien Peipus aintzira izoztuan. Inozentzio IV.a aita santuak 1251n bi kardinal bidali zizkion Alexandrori Erromako babesa eskaintzeko, baina buruzagi militarrak arbuiatu zituen.\nErrusiako Eliza Ortodoxoak 1547an kanonizatu zuen."}
{"id": "90504", "revid": "6327", "url": "https://eu.wikipedia.org/wiki?curid=90504", "title": "Inbasio mongoldarrak", "text": ""}
{"id": "90505", "revid": "1105", "url": "https://eu.wikipedia.org/wiki?curid=90505", "title": "Silikosia", "text": ""}
{"id": "90508", "revid": "105290", "url": "https://eu.wikipedia.org/wiki?curid=90508", "title": "Noldorren Ateak", "text": "Noldorren Ateak edo Annon-In-Gelydh, Tolkienen legendariumean, eta, bereziki, Silmarillion liburuko istorioetan, Turgoneko herriak eraiki zituen, Nevrasten bizi izan zenean, eta Dor-Lomineko mendebaldeko mendietan lurpeko ur korronte batetarako sarrera zen. Cirith-Ninniach edo \"Ostadarren Pitzadura\"ra zihoan, Mendebaldeko itsasoan itsasoratzen zen korronte horretara zihoan haizpitartea.\nHarrizko arku gangatu handi bat zen, tunel luze batetara zeramana, eta, honetara, harkaitzean zizelkaturiko eskailera maila batzuk jaitsiz iristen zen. Horien ondoan, ibaia, urjauzi handi batean erortzen zen, baina bidezidor bat zihoan berarekiko paraleloan. Tunel hau, Tuorrek atzejarri zuen, Vinyamarrera, Ulmorekin biltzera iristeko"}
{"id": "90510", "revid": "4829", "url": "https://eu.wikipedia.org/wiki?curid=90510", "title": "Rudy FERNANDEZ", "text": ""}
{"id": "90513", "revid": "336", "url": "https://eu.wikipedia.org/wiki?curid=90513", "title": "Ulmo", "text": "Ulmo, Tolkienen legendariumeko fikziozko pertsonaia bat da, eta, idazlearen hil ondoko lana den Silmarillionen agertzen da. Ardako uretako Vala bat da, Aratarretako bat. Gainontzeko valarrak ez bezala, Ulmo ez da Valinorren bizi, ezta sikira Amanen ere, baizik eta inguruko itsasoa den Ekkaian, Arda osoa inguratzen duena. Handik, Erdialdeko Lurraldetik eta Iluvatarren Semeengandik, gainontzeko valarrak baino hurbilago dago.\nUlmo, Erdialdeko Lurraldeagatik duen etengabeko arduragatik bereizten da, horregatik bizi da Erdialdeko Lurretik, gainontzeko valarrak baino hurbilago. Esaten denez, itsasoko musika, Ulmok egiten du, bere Ulumuri izeneko adarren bidez.\nUlmoren herriko zenbait Maiar ezagutzen dira:"}
{"id": "90514", "revid": "536", "url": "https://eu.wikipedia.org/wiki?curid=90514", "title": "Aratar", "text": "Aratarrak, boteretsuenetzat hartzen diren Valarrak dira.\nHamabost Valarretatik, zortzi hartzen dira boteretsuenetzat, horien artean, Melkor agertzen ez delarik, boteretsuena zena Valartzat hartzea utzi zen arte:"}
{"id": "90516", "revid": "336", "url": "https://eu.wikipedia.org/wiki?curid=90516", "title": "Orom\u00eb", "text": "Orom\u00eb, Valarretako bat da, Aratarren taldekoa. Bere izenak, \"Adar Soinua\" esan nahi du; sindarinez Araw bezala ere ezagutzen da. \"Animalia hezitzailea\" eta \"Ehiztaria\" da, Valinorreko hegoaldeko zatian bizi da, basoan. Zaldizkoen nazio guztiek gurtzen dute, ehizatik bizi direnek, artzaiek eta basoetako biztanleek bezala.\nYavanna eta Ulmorekin batera, ez zuen, sekula, Erdialdeko Lurraldea erabat utzi, Melkorrek, Zuhaitzen Aroak hasi zirenean Valarrak kanporatu zituenean, eta hara joaten jarraitu zuen. Honela, Melkorren izakiak ehizatzen aritzen zen, ehiza zaldiak eta bere adar Valaroma erabiliz.\nOrom\u00ebren bidaiak eragozteko, Melkorrek, Eriadorren ekialdeko mugan Mendi Lainotsuak altxatu zituen. Hala ere, Orom\u00ebk ehizatzen jarraitu zuen. Honela, Kuivienen lakuaren ondoan, berriki itzartu ziren Elfoak aurkitu zituen. Hala eta guztiz ere, Melkorrek lehenago aurkitu zituen, eta, zuzenean kalte egin beharrean, eta Orom\u00eb han inguruan zebilela zekienez, Elfoak, handik urruti torturatzeko eramango zituen ehiztari arriskutsu baten zurrumurrua zabaldu zuen, Melkorrek berak harrapatzen zituen Elfoekin egiten zuena zena (honela sortu zen, Elfoen artean, orkoak, hasieran Melkorrek harrapatutako elfoetatik zetozenaren ideia).\nHonela aurkitu zituen Orom\u00ebk Elfoak, eta Melkorren gezurrak sinetsi zituztenak, ihes egin zuten, gehiago sekula ikusi ez zirelarik. Gainontzekoak, geratu egin ziren, eta ehiztari gaiztoarena gezurra zela ikusi zuten, Valinorreko zuhaitzen argia bere begietan isladatzen baitzen.\nOrom\u00eb, orduan, gainontzeko Valarrei, Iluvatarren lehen semeak ziren Elfoak itzartu zirela esatera joan zen, honela, Elfoen martxa handia hasi zelarik.\nOrom\u00ebren maiar ezagunen artean, honako hauek daude:"}
{"id": "90517", "revid": "536", "url": "https://eu.wikipedia.org/wiki?curid=90517", "title": "Azti urdinak", "text": "Azti urdinak (sindarinez \"Ithryn Luin\"), Tolkienen legendarium ospetsuan, Istari ordenako bi partaidek jaso zuten izena da, Valarrek Erdialdeko Lurraldera bidali zituztenak Eguzkiaren Hirugarren Aroko 1000. urtean, herri aske guztiei, Sauronen samalden aurkako euren borrokan laguntzeko. Honela, euren arropak, urdin ilun kolorekoak zirelako deituak izan ziren. Koloreek, Istariak identifikatzeko balio zuten (Gandalf Grisa, Saruman Zuria, Radagast Nabarra), eta, kasu honetan, dirudienez, bi Istariek kolore bereko arropak zituzten.\nEraztunen Jauna eleberrian, Sarumanek, \"Bost aztien hagei\" buruzko aipamen bat egiten du, zehazki izendatzen ez dituen arren. Tolkienen gainontzeko lanetan, euren izenak, behin baino ez dira aipatzen, Numenor eta Erdialdeko Lurraldeko Amaitu gabeko ipuinak lanean: Euren izenak, Valinorren, Alatar eta Pallando ziren (Morinehtar eta Romestamo quenyaz), eta biak, Orom\u00eb valarraren maiar zerbitzariak ziren. Alatar, Valarrek, Erdialdeko Lurraldera bidaiatzeko jatorrian aukeratu zuten maiarretako bat izan zen, Pallando, Alatarrekin zuen adiskidetasunaren ondorioz eramana izan zen bitartean.\nErdialdeko Lurraldera iritsi ondoren, Azti urdinek, Sarumanekin bidaiatu zuten ekialdera, Rh\u00fbneko itsasotik haratago. Ez dira ezagutzen euren patua eta Eraztunaren Gerran jokatu zuten papera, ezta, Eguzkiaren Hirugarren Aroaren amaieran Valinorrera itzuli ote ziren ere. Tolkienek idatzitako gutun batean, Ekialdera bidaliak izan zirela eta euren misioan huts egin zutela aipatzen da, bere misioa bete zuen bakarra, Gandalf izan baitzen. Agian, Sauron beraren boterepean erori ziren ekialdeko lurraldeetan, edo kultura eta gurtza ilun berriak sortuko zituzten ekialdean, Elfoen eta gizakien zibilizazioen sorterriak ziren Kuivienen eta Hildorien aurkitzen ziren tokian."}
{"id": "90518", "revid": "56334", "url": "https://eu.wikipedia.org/wiki?curid=90518", "title": "Gora Japon", "text": "Gora Japon, 2005ean sortutako rock eta inprobisazio taldea da, bi pertsonak soilik osatzen dutena. 2008ko martxoan lehen lana grabatu zuten Tolosako Bonberenea Gaztetxean Karlos Osinagaren laguntzaz. Diska hori Bidehuts zigiluak argitaratu zuen."}
{"id": "90520", "revid": "512", "url": "https://eu.wikipedia.org/wiki?curid=90520", "title": "Mourenx", "text": "Mourenx (frantsesez eta ofizialki \"Mourenx\" eta okzitanieraz \"Morencs\") Pirinio Atlantikoak departamenduko eta Akitania eskualdeko udalerria da."}
{"id": "90521", "revid": "56334", "url": "https://eu.wikipedia.org/wiki?curid=90521", "title": "Nynecher", "text": "Nynecher (Egiptoko II. dinastiako hirugarren faraoia izan zen, eta, J\u00fcrgen von Beckerathen arabera, K.a. 2785etik K.a. 2742 arte gobernatu zuen.\nManetonek, Sexto Julio Afrikanoren arabera, Binotris deitzen du, edo, Eusebio Zesareakoaren arabera, Biofis, eta 47 urteko erregealdia ematen dio.\nPalermoko Harriak, jai erlijioso ugariren ospakizuna, biztanle errolda eta abere errolda baten (bi urtetik behin) ekintza aipatzen ditu.\nBere aurreko faraoiek hasitako herrialdearen iparralderanzko mugitze politika jarraitzen du, lehen faraoia izan zen Narmerrek hasitako bateraketa sendotzeko modu bezala.\nManetonek, Nynecherren erregealdian, emakumeek errege boterea erabil zezaketela legetu zela aipatzen du.\nBere garaiko testigutzak.\nSaqqaran, Unis faraoiaren piramidetik gertu dagoen galeria batean dauden zigilu inprimaketak; beharbada Nynecherren lurperaketa gunea, (Hassan) (Wilkinson)"}
{"id": "90522", "revid": "336", "url": "https://eu.wikipedia.org/wiki?curid=90522", "title": "Sondako plaka", "text": "Sonda Plaka, Asiako hegoekialdean dago, eta, ohi, Eurasiar Plakaren zatitzat hartzen da. Plaka honek, Hegoaldeko Txinako Itsasoa, Andaman itsasoa, Vietnam eta Thailandiaren hegoaldea, Malasia, Borneo, Java eta Sumatra uharteak eta Sulawesiren zati bat Indonesian hartzen ditu. Sismikoki, Filipinetako mendebaldeko uharteak ere sartzen dira.\nPlakaren mugakideak, honako hauek dira, erlojuaren orratzen zentzuan:\nSondako plakako ekialdeko, hegoaldeko eta mendebaldeko mugak sismikoki aktiboak dira. Soilik iparraldeko muga dago erlatiboki geldi."}
{"id": "90523", "revid": "140939", "url": "https://eu.wikipedia.org/wiki?curid=90523", "title": "Bilketa (probabilitatea)", "text": "Hainbat gertakizunen bilketak bilketan barneratzen diren gertakizunetako bat gutxienez gertatzea adierazten du. Gertakizunak formula_1 (\"edo\") ikurraren bitartez lotuz adierazten da bilketa.\nBilketa baten probabilitatea kalkulatzeko erregela ezberdina da gertakizunak bateragarriak diren edo ez. Bateragarritasun kontzeptuari buruz gehiago jakiteko, ikus Gertakizun.\nGertakizun bateraezinak.\nformula_2 gertakizun bateraezinak badira, bilduraren probabilitatea honela kalkulatzen da:\nformula_3\nGertakizun bateragarriak.\nBarneratze-kanporatze erregela delakoa erabiltzen da kasu honetan.\nformula_4 gertakizunak bateragarriak badira, bilketaren probabilitatea honela kalkulatzen da:\nformula_5\nHiru gertakizunen kasuan, formula_6 bateragarriak badira, honela kalkulatzen da bilketaren probabilitatea:\nformula_7\nformula_8\nFrogapena.\nInklusio-esklusio printzipioa frogatzeko, lehenik eta behin,\nFuntzio adierazleetarako. Erakuts dezagun A taldearekin A1..., An multzoen bildura. Orduan\nIzan ere, bi kideak deuseztatu egiten dira x ez bada Akoa, eta x horietako batekoa bada, demagun Am, orduan dagokion \"m\" faktorea deuseztatu egingo litzateke. Eskuineko produktua hedatuz, eskatutako berdintasuna lortzen da.\n(*) erabilera: Multzoen kardinalekin inklusio-esklusio printzipioa frogatzeko, batu (*) batez ere x ekuazioa A1..., An -ren loturatik. Bertsio erabilia probabilitatean deribatzeko, hartu hemen (*). Oro har, (*) ekuazioa integratzea, \u03bc -rekiko.\nKanpo estekak.\nLan honek ingelesezko Wikipediaren \u00abInclusion-exclusion principle\u00bb -etik eratorritako itzulpena du, bere editoreek argitaratua GNUrik gabeko dokumentazioaren lizentziapean eta Creative Commons Atribuci\u00f3n-CompartirIgual 3.0 Unported lizentziapean."}
{"id": "90524", "revid": "336", "url": "https://eu.wikipedia.org/wiki?curid=90524", "title": "Baldrs draumar", "text": "Baldrs draumar (Baldurren ametsak) edo Vegtamskvi\u00f0a (Vegtamen balada), AM 748 I 4to eskuizkribuan kontserbatua izan zen olerki eddatar bat da. Baldurren heriotzaren mitoaren istorioari buruzko informazioa ematen du, eta Gylfaginningen aurkitzen diren datuekin bat dator.\nBaldurrek amesgaiztoak izan dituela kontatzen du, bere heriotza propioari buruz amets eginez. Amets hauen esanahia interpretatzeko, Odin zaldiz joaten da Helheimeraino, Vegtam (Bidera ohitutakoa) izeneko noraezean dabilen bidaiari bat dela esanez, hortik baladaren izena. Helheimen, Odin/Vegtamek, v\u00f6lva baten hilobia aurkitu eta berpiztu egiten du. V\u00f6lvarekin hitz egiten du, eta, honek, Baldurren heriotzari buruz hitz egiten dio. Azkenean, Odinek, bere nortasuna agerian uzten duen galdera bat egiten dio, eta v\u00f6lvak, itzulera bidea hartzeko esaten dio.\nEddatako olerkien artean, hau da olerkirik laburrenetako bat eta soilik, hamalau fornyr\u00f0islag ahapaldiz osatua dago. Beranduagoko paperean eginiko beste eskuizkribu batzuk, beste bost ahapaldi gehiago dituzte, hauei buruz, goizagoko jatorria dutela uste delarik. Sophus Bugge filologo norvegiarrak, Hrafnagaldur \u00d3\u00f0ins idatzi zuen pertsona berak idatzi zituenaren hipotesia proposatzen du."}
{"id": "90525", "revid": "1545", "url": "https://eu.wikipedia.org/wiki?curid=90525", "title": "Helheim", "text": "Helheim, Hellheim edo soilik Hel eskandinaviar mitologian, Yggdrasileko bederatzi munduetako bat da. Heriotzaren erresuma bezala ezagutzen da, eta, bederatzi munduetako beste bat den Niflheimen zatirik sakon, ilun eta beltzenean zegoen. Lokiren munstrozko alaba zen Helak gobernatzen zuen, eta, sarrera, Garm izeneko zakur batek zaintzen zuen. Helheim eta Niflheim, mundu bera bezala lotzen dira, baina ez da hala: Niflheim, nagusiki, hotza, izotza eta iluntasunaren erresuma da, eta, bertan, heriotza eta galtzea ere ohikoak diren arren, zehazki bi hauek ematen diren mundua, Helheim da, heriotzaren hiriburua, nolabait esateko.\nMundu honetan amaitzen zuten gaixotasun edo zahartasunez hil zirenak, eta, behin bertan sartuz gero, jainkoek ere ez zuten irteterik, mundua inguratzen zuen Gj\u00f6ll ibai amaiezin, agorrezin eta zeharkaezinaren ondorioz.\nJakina, gaizkile guztiak Helheimera joango dira, baina, hauentzako, Helheimen, gune bereziak daude.\nNastrand (gorpuen hondartza), Nastrond edo Nastrandir bezala ere ezagutua, pertsona doilor, hiltzaile eta gezurti nabarmenen arimak joango diren Heleko gela bat da. Nastranden, Helheimeko gainontzeko tokietan bezala, eguzkiak ez du sekula distira egiten, eta gelako portu guztiak, iparralderantz irekitzen dira. Hormak, guztiak barnera begira dauden sugez estalita daude, pozoia etengabe botatzen dute, eta, beraz, pozoia barra-barra isurtzen da gelatik, eta guztia lurrun pozoitsuz betetzen du. Uste denez, Nastranda izan zen kristauen infernuaren irudikapenerako eredua."}
{"id": "90526", "revid": "1545", "url": "https://eu.wikipedia.org/wiki?curid=90526", "title": "Barriola, San Adriango azeria", "text": "Barriola, San Adriango azeria 2009ko otsailaren 6an estreinatu zuten marrazki bizidunetako euskal filma da. Jatorrizko bertsioa euskarazkoa bada ere, gaztelaniara itzuli dute \"El zorro ladr\u00f3n\" izenburupean."}
{"id": "90528", "revid": "105290", "url": "https://eu.wikipedia.org/wiki?curid=90528", "title": "Garm", "text": "Garm, Helaren Niflheimeko egoitzaren ateak zaintzen dituen munstrozko zakurra da. Hau, bularra odoletan duela agertzen da Odinen aurrean, hau, bere seme Baldurren etorkizuna jakiteko Valarengana heltzen saiatzen denean.\nGarm, greziar mitologiako Zerberoren baliokide eskandinaviartzat ikus daiteke, bere hiru buruengatik eta behe munduko sarrera zaintzen duelako."}
{"id": "90529", "revid": "105290", "url": "https://eu.wikipedia.org/wiki?curid=90529", "title": "Niflheim", "text": "Niflheim, eskandinaviar mitologian, Yggdrasileko bederatzi munduetako bat da, eta, hitzak, \"Lainoaren etxea\" esan nahi du, eskandinaviar mitologian, iluntasuna eta ilunpeen erresuma dena, eta laino iraunkor batez inguratua dagoena.\nMito kosmogonikoetako batean (Eskandinaviar mitologiako sorkuntza), Niflheim materia hotza da, Muspelheimen edo materia beroaren aurkakoa. Mundua, Ginnungagap deritzon espazio magikoan bi hauek talka egin zutenean sortu zen.\nHelheim, erresuma handi eta hotz honetako tokirik ilun eta beldurgarrienetako bat da. Helheimen bizi da Hela jainkosa edo erraldoia."}
{"id": "90530", "revid": "69297", "url": "https://eu.wikipedia.org/wiki?curid=90530", "title": "Mintzapraktika", "text": "Mintzapraktika euskararen erabilera sustatzeko ekimen orokorra da, Euskal Herrian zehar barreiatutako mintzalagun, berbalagun, mintzakide edo solaskide taldeak biltzen dituena. Aipatutako helburua hartuta, hiztunak arlo teorikotik praktikara igarotzea xedea da, gizartean ikusgarri bihurturik eta beti ere boluntariotzan oinarrituta dagoelarik. Horretarako mendirako txangoak, ekitaldi kulturalak eta abar antolatzea ohikoa da.\nHamabost urte baino gehiagoko ibilbidea dute ekimen hauek, eta gaur egun Hego Euskal Herriko lau herrialdeetan martxan daude, 40 udalerritan eta 2.000 bat pertsonek parte hartzen dutelarik.\nHistoria.\nAitzindaria Donostiako Mintzalagun ekimena izan zen 1993an, eta ordutik hedatuz joan dira antzeko egitasmoak euskal geografian zehar. 2000an Bizkaiko erakunde publikoak herrialde hartan mintzapraktika antolakuntzen hasi ziren. Azkenik, 2007an hiru probintzietarako koordinazio moduan \"Mintzapraktika\" ekimena abian ipini zuten AEK, Topagunea eta Eusko Jaurlaritzak.\nUrte batzuk lehenago, 1989an Kataluniako Generalitatea eta 19 udalerrik sortu zuten \"Consorci per a la Normalitzaci\u00f3 Ling\u00fc\u00edstica\" erakunde publikoa martxan ipini zuten, \"voluntaris per la llengua\" izeneko ekimenak lankidetzan egiteko asmoz. Katalunian, ohikoa da mintzapraktika taldeetan estatu espainiarretik kanpotik etorritako herritarrek parte hartzea.\nBestela, Galizian ere 2007an erakunde publikoak lehenengo ekimenak sustatzen hasi ziren."}
{"id": "90531", "revid": "512", "url": "https://eu.wikipedia.org/wiki?curid=90531", "title": "Tanimbar uharteak", "text": "Tanimbar uharteak (edo Timorlaut), Indonesiako uharte batzuk dira, Moluka edo, indonesieraz, Maluku izeneko probintzian aurkitzen direnak.\n5.500 kilometro karratu eta 60.000 biztanlerekin, Timor eta Ginea Berriaren artean daude. Uharterik garrantzitsuena, Jamdena edo Yamdena da, 3.100 kilometro karratuko hedadura duena, uharte honetan, uhartediko herririk garrantzitsuena den Saumlaki dagoelarik, Selaru eta Larat uharteez gain. Bertan, batata, mangoa eta papaia landatzen dira. Nakar eta itsas luzokerren arrantza ere badago.\nIndonesiako ekialdeko gainontzeko uharteak bezala, Tanimbar uharteak Wallacen Lerroan daude, interes zientifiko handikoak bere biodibertsitate aberatsagatik, Asia hego-ekialdea eta Ozeaniaren artean aurkitzen baitira. Tanimbarreko kakatua eta Tanimbarreko kanpandorreko mozoloa bezalako espezieak daude."}
{"id": "90532", "revid": "1545", "url": "https://eu.wikipedia.org/wiki?curid=90532", "title": "Iparrorratz", "text": "Iparrorratza orientatzeko balio duen tresna da, Txinan asmatua. Lurraren ipar magnetikoa seinalatzen du. Oso funtzionamendu sinplea du, imandutako orratz baten bidez Lurraren ipar magnetikoa seinalatzen duelako. Hala ere, haren seinaleak ez dira beti fidagarriak, perturbazio elektromagnetikoek iparrorratzaren interpretazio okerrak eragin ditzaketelako. Hans Christian \u00d8rsted zientzialari danimarkarrak 1820an aurkitu zuen iparrorratza desbideratu egiten zela korrontedun hari baten ondoan jartzean.\nXX mendearen erdialdetik, nabigazio-sistema aurreratuagoak iparrorratz magnetikoa ordezkatzen hasi dira, besteak beste iparrorratz giroskopikoa dela kausa, laser argi-sorten bidez kalibratzen baita. Hala ere, oraindik oso erabilia da higikortasun handiko jardueretan: gainerako sistemek ez bezala, energia elektrikorik erabiltzen ez duenez, horrelako jardueretarako ezin egokiagoa da.\nIparrorratzaren historia.\nDatuen arabera, Txinan asmatu zen IX. mende inguruan, norabideak itsaso zabalean zehazteko. Hasiera batean, urez betetako ontzi batean imandutako orratz bat flotatzen jartzen zuten. Denbora pasa ahala, sistema hobetuz joan zen, tamaina txikiagotzen eta erabilera errazten, ontzia ardatz birakari batez aldatuz, eta norabideak kalkulatzeko balio duen \u00abhaize-arrosa\u00bb gehituz. Gaur egun, iparrorratzek funtzionamendu-sistema aldatzen ez dioten baina neurketak errazagoak egiten dituzten hobekuntza txikiak jaso dituzte. Hobekuntza horien artean, ingurune ilunetan datu fidagarriak hartzeko argiztapen sistemak eta neurriak hartzeko urruneko objektuak erreferentzi moduan hartzen ditugunerako sistema optikoak daude.\nIparrorratzaren sorrera baino lehen, itsaso zabalean norabideak zehazteko gorputz\u00a0zerutarren\u00a0posizioaz baliatzen ziren. Batzuetan, nabigazioa zundaren erabileran ere oinarritzen zen. Metodo horien erabilerarekin bi zailtasun nagusi sortzen ziren: ur sakonegietan zundak emandako neurriak ez ziren fidagarriak eta zerua lainotuta zegoenean, ezin zen gorputz zerutarrik ikusi. Iparrorratza arazo horiek arintzeko erabiltzen zen; horregatik, halako eragozpenak pairatzen zituzten kulturek gutxi erabiltzen zuten. Hala izan zen arabiarren kasua, Persiar golkoa eta Indiako Ozeanotik nabigatzen zirenez gehienetan zeru garbietan aritzen ziren. Beste aldetik, marinelek Itsaso Baltikoko ur axaletan nabigatzen zutenez, zundak erabiltzen zituzten. Beste alde batetik, astrolabioak ere zeuden \u2014Grezian asmatu ziren\u2014, nabigazioan laguntzeko.\nMesoamerika.\nOlmeka iparrorratz baten antzeko eran funtzionatzen zuen magnetitako artefaktu baten aurkikundeak \u00abOlmecasen K.a. 1000. urtetik baino lehen magnetita iparrorratza aurkitu eta erabili zutela \u00bb teoriak sortu ditu.\nTxina.\nJoseph Needham-en ustez, Txinari asmatu bide zen, baina gailuaren datan desadostasunak daudenez, antzinako literaturaz baliatu dira, aipamenen\u00a0bila. Hartarako, ordena kronologiko bat jarraitu dute:\n\u00a0Iparrorratz txinatar zahar asko magia, zientzia eta protozientziarako erabiltzen ziren, adibidez, iparrorratz magnetikoa funtsezko tresna da geomantzian eta feng shuian.\nGarapenak eta ondorengo erabilerak Txinan.\nItsasoko 48 posizioko nabigazio iparrorratz bateko lehen erabilera aipatuta dago \u00abKanbodiako aduanak\u00bb Zhou Daguan liburuan, Yuan dinastiaren diplomatuak idatzia. Bertan bere bidaia deskribatzen du Wenzhou-tik\u00a0 Angkor Thom-era 1296. urtean.\nZheng He-ren nabigazioko mapak, \u00abMao Kun Mapa\u00bb izenez ezagunak, bidaia orratz hartze zehatz kantitate handia dauka.\nLiburutegi batean eskuliburu bat dago, nabigazio-iparrorratzaren erabilerari buruzko \u00a0xehetasunak dituena. Shun Feng Xiang Song (\u2018Konpainiarako Haize egokiak \u2014edo bidezkoak\u2014\u2019) izenekoa.\nDifusioa.\nIparrorratzaren\u00a0agerpenaren ondoren gertatutakoaren inguruan hainbat teoria daude. Hona batzuk:\nAzken bi teoriek europarren lanak iparrorratzaren asmakuntzan arabiarretan baino lehenago oinarritzen dituzte. Magnetizatutako orratz baten eta gailuaren marinelen erabileraren Europako lehen aipamena Alexander Neckam paristarraren \"De Naturis Rerum\"-en (Gauza naturalak) agertzen da.\nMundu arabiarrean, gailuari buruzko erreferentzia goiztiarrenak \"Tesaurus\u00a0de los mercaderes\" liburuan aurkitzen da. Liburuaren egileak 40 urte lehen, itsasontzi batean bidaia bat egin omen zuen iparrorratz bat erabiliz. Zenbait erudituk objektuaren\u00a0agerpen data aurrekoa bide dela pentsatzen dute.\nEuropan, ofizialki iparrorratza ezaguna da Pizkundeaz geroztik. Hasiera batean, sorginkeriaz edo magiaz funtzionatzen zuela pentsatzen zuten. Erdi Aroaren amaieratik XIX. mendearen erdialdera,\u00a0Iparburuan Rupes Nigra izeneko burdinazko mendi erraldoia zegoela pentsatzen zen eta, horrexegatik, imandutako orratzek iparbururantz apuntatzen zutela.\nEuropan asmatu ote zen?\nHainbat\u00a0argudio\u00a0eman daitezke Europan asmatu izanari buruz.\nAldeko argudioak:\nAurkako\u00a0 argudioak:\nErabilera meatzaritzan.\nIparrorratza Massa-ko meatze-hirian, lurraren azpian orientazio erremintatzat erabili zen lehen aldiz, magnetizatutako orratz flotatzaileak tuneletan\u00a0gidaritzat. XV mendearen bigarren erdialdean, Tirolgo meatzariek beren lanetarako oinarrizko\u00a0ekipamenduaren parte\u00a0zen. Handik gutxira, R\u00fclein von Calw meatzari alemaniarrak (1463-1525) lur azpiko lanetan iparrorratzaren erabilerak zeuzkan hitzarmena idatzi zuen.\nIparrorratz lehorra.\nIparrorratz lehorra Europan asmatu zen 1300 urte inguruan eta tresna hiru elementuz osatuta dago: magnetizatutako orratz bat, beirazko-estalkia duen kutxa bat eta mapa nautiko bat haize-arrosa\u00a0 duena. Karta\u00a0orratzean atxikitzen zen, ardatz baten gainean aske bira zitekeena. Iparrorratza itsasontziko gilarekin bat jartzen zenez eta kartak\u00a0itsasontzia\u00a0norabidez\u00a0aldatzen zen guztietan biratzen zuenez, aparatuak itsasontziaren norabidea ematen zuen. Peter Peregrinus eruditu frantsesak kutxetako orratz sistema 1269an deskribatu arren, Flavio Gioja italiarra izan zen, Amalfi-ko itsas pilotua, nabigazio-iparrorratza hobetu eta abiarazi zuena, orratza mapa nautikoaren gainean zintzilikatuz. \u00a0Iparrorratz modelo hori Dante-ren \"Jainkotiar Komedia\" liburuan (1380) deskribatzen da.\nGaur egungo iparrorratzak.\nOraingo nabigazio iparrorratzek orratz edo disko magnetizatuak erabiltzen dituzte, likido batez beterik dagoen kapsula baten barnean, normalean olioa, kerosenoa edo alkohola izaten dena. Fluido honek orratza geldiarazten du ipar magnetikoaren inguruan oszilatzen utzi beharrean. Likidoz betetako lehen iparrorratz eramangarria Tuomas Vohlonen-ek asmatu zuen 1936. urtean, banakako erabilerako. Gainera, zenbait iparrorratzek angelu-garraiagailu bat daramate, norabide zehatzen neurriak mapa batetik bertatik hartzeko balio dutenak. Gaur eguneko iparrorratzen beste ezaugarri batzuk, mapetan distantziak neurtzeko eskalak, argi gutxi dagoen egoetan erabiltzeko marka argiztatuak eta urruneko objektuak zehaztasunez\u00a0 neurtzeko mekanismo optikoak, hala nola, ispiluak, prismak\u2026\nGaur egun erabiltzen diren iparrorratz berezien artean bada Quibla iparrorratza, musulmanek erabilia Meka non dagoen jakin eta hara begira euren otoitzak egiteko, eta\u00a0 Jerusalenen iparrorratza, juduengatik erabilia Jerusalenen norabidea zein den jakin eta hara begira euren otoitzak egiteko.\nIparrorratz baten kalibraketa.\nLurraren eremu magnetikoaren inklinazioa eta intentsitatea latitude batetik bestera aldatuz doanez, iparrorratzak euren fabrikazioan zehar kalibratuak izaten dira. Doikuntza horrek lurraren eremu magnetikoaren aldaketaren eraginez iparrorratzen neurketa okerrak aurreikusi eta zuzentzen ditu. Fabrikatzaile gehienek euren iparrorratzak lurreko bost zonetako batentzat kalibratzen dituzte. Zona hauek lehenengo zonatik, ipar-hemisferio gehiena hartzen duena, bosgarren zonaraino, Australia eta hegoaldeko ozeanoak hartzen dituena, doaz. Suunto, esplorazio ekipamendu fabrikatzailea,\u00a0 bi zonetarako kalibratuta zeuden iparrorratzak merkaturatu zituen, non hemisferio oso baten erabil daitezkeen, baita beste hemisferioan erabili akats zorrotz handirik egin gabe.\nHerrialde adierazgarrienak zonako:\nOrientazio sistemak eta uneko kokapena.\nGaur egun teknologiaren, konputazioaren eta satelite artifizialen aurrerapenarekin, iparrorratza alde batera utzi da eta GPSak (\"Global Positioning System\" edo Kokapen Sistema Globala) ordezkatu du. Sistema horrek satelite bidezko triangulazio bidez koordenatu zehatzak ematen ditu. Posizionatze ekipoak sakelako telefono edo kalkulagailu zientifiko baten tamainakoak izaten dira eta unean bertan, Lurreko edozein puntutan egonda, koordenatuak eman diezazkigukete. Horretaz gain, beste modelo konplexuago batzuek zonaldeko mapa eta ibilbideak, inguruko erliebearen datuak, gasolindegiak, postu sanitarioak, hotel eta jatetxeen datuak ere erakusten dituzte.\nGaur egun, ibilgailu orok, airekoek, uretakoek nahiz lurrekoek, zibilek zein militarrek, horrelako gailuak eskura ditzakete. Hala ere, itsasontzi eta hegazkinek iparrorratz hobetuak eramaten dituzte sistema konplexuetan akatsik egongo balitz, bidaia aurrera eraman ahal izateko. Esploraziozaleek zein mendi-ibiltaritzara zaletuek ere iparrorratzak erabiltzen segitzen dute, apurtzeko zailagoak direlako; gainera, ez dute pilarik behar.\nIparrorratzetik nabigazio-mapara.\nLursail batean iparrorratzarekin neurtzean norabidea lortzen da, ipar magnetikoa erreferentziatzat izanda, aldiz, nabigazio mapan azimut-a erabiltzen da, ipar geografikoa edo benetako iparra erreferentziatzat izanda. Norabide bat azimut bihurtzeko deklinazio-magnetikoa zein den jakin behar da, horrela deklinazioa ekialderantz bada, azimuta norabidea eta deklinazioaren arteko batuketa izango da (Az = Rm + Dm); aldiz, deklinazio magnetikoa mendebalderantz bada, orduan azimuta norabidearen eta deklinazio-magnetikoaren arteko kenketa da (Az = Rm - Dm). Ekuazioak errazteko eta bakarra erabiltzeko, lehenengo formula erabiltzen da, non azimuta norabidearen eta deklinazio magnetikoaren arteko batura den, baina zeinuen hitzarmena kontuan izanda, non Ekialdea positiboa den eta Mendebaldea negatiboa, adibidez; norabidea 60\u00ba-koa den eta deklinazio magnetikoa 5\u00ba Mendebalde (-5\u00ba) den azimuta topatu nahi izan ezkero, hurrengo formula erabiliko da:\u00a0 Az = Rm + Dm = 60\u00ba + (-5\u00ba) = 55\u00ba."}
{"id": "90533", "revid": "1105", "url": "https://eu.wikipedia.org/wiki?curid=90533", "title": "Xurgagailua", "text": ""}
{"id": "90534", "revid": "336", "url": "https://eu.wikipedia.org/wiki?curid=90534", "title": "Girlanda", "text": "Girlanda, mutur batetik irekitako koroa bat da. Lore, zuhaitz adar edo hostoz egiten da. Girlanda, zirkulu bat eratzen ez duten adar eta lorez ehundutako zerrendari ere baderitzo. Gainera, guzti hauek simulatuz arkitekturan erabiltzen den apaindura ere bada.\nGabonetako girlanda izotza simulatzeko zuhaitzaren inguruan jarri ohi den material distiratsua da."}
{"id": "90535", "revid": "1519", "url": "https://eu.wikipedia.org/wiki?curid=90535", "title": "Euritako", "text": "Euritakoa edo aterkia euritik babesteko erabiltzen den tresna eramangarria da. Eusteko masta bat duen oihalezko edo plastikozko estalkia da. Oihala mastari lotzen zaio erradialki banaturik dauden artikulatutako hagatxo batzuen bitartez. Modu horretan, euritakoa itxi eta ireki daiteke, eramateko erosoagoa izan dadin."}
{"id": "90536", "revid": "119347", "url": "https://eu.wikipedia.org/wiki?curid=90536", "title": "Adar (zuhaitza)", "text": "Zuhaitz adarra hostoak hazten diren zuhaitzaren zatia da. Zuhaitz edo zuhaixka baten erdiko enborrari lotutako zurezko egitura bat da. Adarrak, horizontalki, bertikalki edo diagonalki haz daitezke, azken hau, zuhaitz adar gehienek dutena den arren.\nAdarrak dira inausketan mozten diren zuhaitzaren zatiak, beste xede batzuen artean, fruitu ekoizpena gehitzeko.\nNeguan, zuhaitz hostoerorkorrak bereiz daitezke, euren adarrak luzetara mozten dira.\nAdar bat hegaleko habe baten antzera, indarrik gehiena bere oinarrian bilduz tolesten da. Hala ere, ez da apurtzen, bere pisua ez baita horretarako adina. Baina, gainkarga batek, animalia baten pisua edo haizearen indarra kasu, adarra apurtzea eragin dezake tentsio mekaniko zehatz bat gainditu ondoren.\nEtimologia.\nAitzineuskara zaharrez: \"*dar\" \u21d2 \"*da-dar\" Joseba Lakarraren ikerketen arabera."}
{"id": "90538", "revid": "105290", "url": "https://eu.wikipedia.org/wiki?curid=90538", "title": "Zuhaixka", "text": "Zuhaixka edo zuhamuxka, itxura nahiko nabarmeneko landare zurtsu bati deritzo, zuhaitz batean gertatzen denaren ordez, enbor bakar baten gainean altxatzen ez denean, baizik eta oinarritik bertatik adartzen denean. Zuhaixkek, zenbait metroko altuera izan dezakete.\nOinarritik adartutako landare zurtsu guztiek ez dute zuhaixka deitzea merezi: Adibidez, ezkaiak (Thymus generoa) edo ezpleguak (Lavandula generoa), mulu zurtsuak edo azpizuhaixkak dira. Zuhaitz, zuhaixka edo mulu hitzek, ohiko hizkeran biotipoak deskribatzen dituzte, eta beste hitz tekniko batzuen gutxi gora-beherako baliokideak dira. Kontzeptu honentzako baliokide botanikoak, kamefito, nanofanerofito eta mikrofanerofito dira.\nSarri gertatzen da, ohi, zuhaixka bezala aurkezten diren espezieak, zuhaitz bezala haztea, edo baldintza ekologikoak ezberdinak diren tokian, abaritzarekin gertatzen den bezala, Afrika iparraldean, edo landatzean gureta eginiko ahalegin bategatik, heriotzorriarekin batzuetan ikusten den bezala."}
{"id": "90539", "revid": "105290", "url": "https://eu.wikipedia.org/wiki?curid=90539", "title": "Independentzia (probabilitatea)", "text": "Probabilitate teorian, bi gertakizun elkarrekiko independenteak direla esaten da, bata gauzatu edo egiaztatzeak bestea gertatzeko probabilitatea aldatzen ez duenean. Adibidez,\nDefinizio matematikoa.\n\"A\", \"B\" gertakizunak elkarrekiko independenteak direla esaten da, hau betetzen denean:\n\"A\", \"B\" gertakizunak elkarrekiko independenteak direnean, hau betetzen da gainera:\nHonela gertakizun independenteen ebaketaren probabilitateak gertakizun bakunen probabilitateak zuzenean biderkatuz kalkulatzen da, probabilitatearen kalkulua erraztuz horrela."}
{"id": "90540", "revid": "512", "url": "https://eu.wikipedia.org/wiki?curid=90540", "title": "Kamefito", "text": "Kamefitoa, Raunkjaerrek egindako sailkapenaren arabera, landare bizikorra da, negu-begiak lurzorutik, gehienez ere, 25 cmko garaieran dituena. Honela sailkatzen dira:"}
{"id": "90541", "revid": "105290", "url": "https://eu.wikipedia.org/wiki?curid=90541", "title": "Point BZH", "text": "Point BZH ICANNi .bzh interneteko domeinu bretainiarraren sorrera eskatuko dion elkartea da, bretainiera eta Bretainiako kultura sustatzeko.\nDavid Lesvenanek zuzentzen du elkartea.\nIkus, gainera.\nBeste hizkuntza eta kulturen komunitate batzuetan ere (horien artean, euskal hizkuntza eta kulturaren komunitatea), xede berdina duten hainbat ekimen daude:"}
{"id": "90542", "revid": "59723", "url": "https://eu.wikipedia.org/wiki?curid=90542", "title": "Lorenzen kurba", "text": "Lorenzen kurba guztirako baten banaketa-datuen kontzentrazioaren egitura aztertzen duen estatistika tresna da, batez ere errentaren banaketaren azterketan baina banaketa bat gertatzen den egoera guztietan ere erabil daitekeena. Zehatzago, banakoen ehuneko bakoitzeko guztirako batetik banako horiek hartzen duten ehunekoa irudikatzen du (adibidez, biztanle guztien %80 pobreenak baliabide guztien % 20 bakarrik hartzen duela aipatzean, Lorenzen kurbako puntu bat adierazten da). Lorenzen kurbatik, gainera, banaketaren kontzentrazio edo ezberdintasunaren neurri batzuk eratortzen dira, Giniren koefizientea esaterako. 1907an Max O. Lorenz ekonomialariak garatu zuen errentaren banaketa aztertzeko, 1905 Leo Chiozza Money politikariak \"Riches and Poverty\" bere liburuan horren berri eman bazuen ere .\nEraketa.\nEraketarako, txikienetik handienera ordenatutako \"x1, x2...,xn\" datuetatik abiatu behar da. Datu horiek metatu egiten dira, \"x1, x2...,xn\" balioak sortuz. Metatu gabeko datuen batura, banatzen den guztirakoa alegia, kalkulatzen da. Balio horiek guztirakoarekin zatituz, \"qi\" direlakoak lortuko dira, hots, elementu-multzo bakoitzak kopuru osotik hartzen duen proportzioak.\nBeste alde batetik, \"1, 2...,n\" balioak metatu behar dira, modu erlatiboan, \"n\" balioarekiko \"pi\" balioak sortzen dira horrela. Balio horiek elementu-multzo bakoitzak elementu-kopuruarekin duen proportzioak ematen dituzte.\n\"pi, qi\" balioak \"x,y\" koordenatu-ardatzetan ezarriz eta puntuak lotuz, (0,0) puntutik abiatu eta (1,1) puntuan bukatuta, Lorenzen kurba irudikatuko da.\nAdibidez, banakoen errentari buruzko inkesta batean lortutako datuak direla lehen zutabean agertzen direnak, batura edo guztirako errenta 1 + 1 + ... + 13 = 40 izanik. Errenta horien kontzentrazioa agertzen duen Lorenzen kurba osatzeko, errentak txikienetik handienera metatu eta guztirako errentarekin errenta metatu bakoitzak duen proportzioa kalkulatzen da (adibidez, bigarren lerroan 2/40 = 0,05). Azken zutabean, banako multzo bakoitzak osatzen duen laginaren proportzioa kalkulatzen da (laugarren lerroan, lau banako metatu ondoren, lagin osoaren 4/10 = % 40 osatzen da).\nLorenzen kurbako \"pi, qi\" puntuen interpretazioari dagokionez, bostgarren lerroa hartuz adibidez, guztizkotik gutxien hartu duten pertsonen %50ek guztirakotik % 17,5 bakarrik jasotzen dutela esan behar da. Horrela, Lorenzen kurbak guztizkotik gutxien jaso duten ehuneko jakin batek guztizko osotik zenbat hartzen duen adierazten du.\nLorenzen kurbarekin batera, diagonala ere marraztu ohi da, erreferentzia moduan, diagonalak erabateko berdintasun egoera irudikatzen baitu (gutxienekoen % 10ek % 10 hartzen du, % 20k % 20, ...). Lorenz-en kurba diagonaletik zenbat eta urrunago izan, kontzentrazioa oro har handiagoa izango da. Ohartu behar da Lorenzen kurba beti diagonalaren azpitik doala, banaketa datuak txikienetik handienera ordenatu direlako (adibidez, ez litzateke posible izango da gutxienekoen % 20k % 40 hartzea). Kurbaren malda gero eta handiagoa ere bada, datuak txikienetik handienera metatzen direlako. Horrela, Lorenzen kurbak kontzentrazioaren egituraren azterketa zehatza eta osotua egiteko aukera ematen du, taldeek (gutxienekoen % 5ek ,% 10ek, ...) guztirako batetik zenbat hartzen duten adierazten du, talde jakin batera mugatu gabe.\nLorenzen kurbak erkatuz.\nLorenzen kurba bat, bere ibilbide osoan, beste kurba baten gainetik badago, kontzentrazio txikiagoa erakusten du, gutxienekoen ehuneko guztiek guztirakoaren ehuneko altuagoa hartzen dutelako. Lorenzen kurba bi ebakitzen badira, berriz, ezin da esan hain zehatz zein den kontzentrazio handiena erakusten duena.\nKontzentrazioaren egituraren berri ematen badu ere, Lorenzen kurba ez du kontzentrazioaren neurri bakar, orokor eta zehatz ematen. Diagonaletik zenbat eta urrunago izan, kontzentrazioa orduan eta handiagoa bakarrik esan daiteke. Hau dela eta, diagonalaren eta Lorenzen kurbaren arteko azalera hurbiltzen duen Giniren koefizientea erabiltzen da kontzentrazio-neurri moduan.\nLorenzen kurba probabilitate banakuntzetan.\nProbabilitate banaketa baterako ere defini daiteke Lorenzen kurba. Probabilitate banaketa jarrai baterako , formula_1 puntuak definitutako kurba da, non formula_2 banako edo elementuen proportzioa den, probabilitate metatu bat alegia; eta formula_3 probabilitate horri dagokion aldagaiaren balio metatua den. formula_4 (m-tik M-rako balio posibleak hartzen dituena) zorizko aldagaiaren probabilitate banaketaren trinkotasun-funtzioa eta banaketa-funtzioa formula_5 eta formula_6 hurrenez hurren hartu eta formula_7 banaketa funtzioaren alderantzizko funtzioa edo koantil-funtzioa izanik:\nHaren alderantzizkoa kalkulatuz:\nItxaropen matematikoa hau da:\nLorenzen kurba azkenik hau da:"}
{"id": "90543", "revid": "119347", "url": "https://eu.wikipedia.org/wiki?curid=90543", "title": "Oracle Database", "text": "Oracle Database (normalean Oracle DBMS edo Oracle deitua) software tresneri multzoa da, Oracle Corporationek garatutako datu-baseak kudeatzeko sistema. Grid arkitektura berrian oinarrituta dago. Arkitektura berri honek zerbitzarien aniztasuna eta biltegiratzearen errekurtsoak eta prozesamendua lotzen ditu modu eraginkor batean.\nOracle Grid Computing hiru elementu dira:\n1. Oracle Database 10g: Datu baseen ardatz-eragilea da. Beharrezkoak diren trenak dauzka funtzio ezberdinak lortzeko: informazioaren biltegiratzea antolatu, aurkezten diren zerbitzuen artean arreta handiagoa eduki...eta abar. Era eraginkorrean antolatzen du informazioa, korreo elektronikoa, dokumentuak, multimedia fitxategiak eta XML.\n2. Oracle Application Server 10g: Oracle-k daukan aplikazioen zerbitzaria. Zerbitzuen multzo bat da, ahalbidetzen du web-nabigatzaileari aldi berean parte hartzea datu-baseekin.\n3. Oracle Enterprise Manager 10g: Ahalbidetzen dio datu-base kudeatzaileari bere eginkizunak. Web-nabigatzailea erabilita sartzen da: http://host_izena:5500/em. Ondoren, agertuko da orri bat erabiltzaile izena, pasahitza eta rolak eskatzen.\nDatu basea kudeatzen duenari, \"Data Base Administrator\" (DBA) deritzogu, edo Datu-Base Kudeatzailea. Bere eginkizunak: Oracle instalatzea, datu-basea diseinatzea, sortzea, abiatzea, gelditzea, erabiltzaileak sortzea, lehentasunak ezartzea, segurtasun kopiak egitea eta datu basea berreskuratzea dira.\nOracle Arkitektura.\nDatu-base bat ez da bakarrik bere datu-fisikoak, baita ere objektu-fisikoak, memoriakoan eta prozesukoak diren datuen konbinazioak ezagutu behar du.\nDatu-Basearen Osagaiak.\nOracle datu-base baten osagaiak dira: Datuen fitxategiak (database files), Transakzio fitxategiak (log files) eta Kontrol fitxategiak (control files).\nDatuen fitxategiak.\n&lt;dd&gt; \n&lt;dd&gt; \n&lt;dd&gt; \nBackground Prozesuak.\nDatu basearen egitura fisikoak eta memoria egiturak mantentzen eta aplikatzen dira background prozesu batzuk erabiliz. Prozesuen zenbakia aldakorra da eta datu basearen konfiguratzearen menpe dago. Datu-base berak kudeatzen ditu prozesu hauek.\nZerbitzari prozesu multzo bat dago, datu-baseari funtzionatzen laguntzen diona: hauek background prozesuak dira.\nBackground prozesuak hurrengoak dira:\nDBWR prozesua (DataBase WRiter):.\nSGAko datuen bufferra kudeatzeko erabiltzen den prozesua da. idazketa diferitua egiten duen prozesua da. Redolog-en fitxategiak irauliko ditu DB-aren gainean beteta daudenean, eta lehenen aldarazitako blokeak grabatuko ditu SGAren datu-buffer-etik, baldin eta beste datu batzuk prozesatzeko bloke libreak behar baditu. DB-aren gainean idazten duen prozesu bakarra da.\nCKPT prozesuak (CheckPoint):.\nModu bat da datu-basearen bufferra sinkronizatzeko datuen fitxategiekin. Chekpoint-a gertatzen da era automatikoan RedoLog erregistro moduko fitxategi bat betetzen denean eta instantzia bat ixtean (SHUTDOWN) .\nLGWR prozesuak (LogWriter):.\nRedolog-buffer-ean erregistratzen diren aldaketak grabatuko ditu redolog-fitxategien gainean.\n&lt;dd&gt;\n&lt;dd&gt;\n&lt;dd&gt;\n&lt;dd&gt;\n&lt;dd&gt;\nSMON prozesuak (System MONitor):.\nSMON prozesuak (sistemaren monitorea), SELECT-en bat gauzatzeko beharrezkoak diren kalkulu konplexuen emaitza izanik, baliorik ez duten datuak desagerrarazi egingo ditu, eta espazioa askatu egingo du. Gainera, instantzia berreskuratzeari ekingo dio datu basea abaian jartzean, eta tablespace-etan aldamenean dauden tarte hutsak trinkotuko ditu. PMON-en bezala, prozesu hau \u201citzarri\u201d egiten da aldian behin, esku hartu behar ote duen egiaztatzeko.\nPMON prozesuak (Process MONitor):.\nPMON prozesuak (prozesuen monitorea) era anormalean bukatu diren konexioek blokeatuta dauzkaten baliabideak askatuko ditu.\nARCH prozesuak (ARCHiver):.\nRedoLog-en kopiak egiten ditu akatsen bat izanez gero datuak berreskuratu ahal izateko eta aukerakoa da.\nRECO prozesuak (RECOverer):.\nLCKn, Pnnn eta SNPn prozesuei aukera jakin batzuk erabiltzen direnean baino ez zaie eragingo. Adibidez, aukera banatua (RECO), parallel server (LKCn), parallel query (Pnnn) eta erreplika aukera (SNPn) erabiltzen direnean.\nErrendimenduaren ikuspegi dinamikoak.\nKontrol fitxategien informazioa biltzen dute. Diskoaren eta memoriaren egituran datuak ematen dizkigute eta errendimenduarekin erlazionatuta daude. Bakarrik DBA (Datu basearen administratzailea) dauzka baimenak fitxategien informazioak ikusteko.\nZer da oracle instantzia?\nMemoriaren egitura eta background-eko prozesu multzo bat da, datu basea kudeatzeko erabiltzen dena.\nBiltegiratze-egiturak.\nDatu basearen datu guztiak maila logikoko tablespace-etan daude biltegiratuta.Tablespace bat maila fisikoan fitxategi bat edo gehiagotan biltegiratu daiteke.\nSegmentuak: Datu-base batean objektuan okupatzen duten lekuak (spaces) dira. Objektu sortzerakoan, adibidez, taula bat, automatikoki sortzen eta esleitzen zaio segmentu bat gutxienez.\nLuzapenak: Segidan dauden Oracle sententziak dira. Tablespace bat sortzerakoan, dagokion datu-.fitxategia goiburuko bloke bat edukiko du eta gainera luzapena aske bat soberan geratzen den fitxategiarekin osatuta.\nOracle Blokeak: irteera/sarrerako gutxienezko unitateak dira. Sistema eragileen bloke bat edo gehiagoz osatuta daude. Oracle blokea definitzen da datu basea sortzerakoan, honako parametroan, DB_BLOCK_SIZE.\nSegmentuak.\nIkusi dugunez, objektu bat sortzerakoan segmentu bat sortzen da. Segmentuak tablespace barruan biltzen dira. Esan dezakegu segmentu bat tablespace baten fitxategi ezberdinetan egon dezakeen Oracle-bloke bat dela.\nSegmentu bat ezabatzean, okupatuta zegoen espazioa tablespace-ra itzultzen da. Segmentu bakoitzak honako parametroak dauzka: INITIAL, NEZT, MINEXTENTS, MAXEXTENTS, PCTINCREASE, PCTFREE, PCTUSED, TABLESPACE.\nBiltegiratze egiturak ikusteko hurrengo ikuspegiak erabiltzen dira:\n SQL&gt; SELECT SEGMENT_NAME, TABLESPACE_NAME, EXTENTS, BLOCKS FROM DBA_SEGMENTS WHERE OWNER=\u2019SCOTT\u2019 ; \n SQL&gt; SELECT TABLESPACE_NAME, BLOCKS, BYTES FROM DBA_EXTENTS WHERE OWNER=\u2019OWNER\u2019 AND SEGMENT_NAME=\u2019EMP\u2019;\nSegmentu motak.\n CREATE [PUBLIC] ROLLBACK SEGMENT segmentu_izena_rb\n TABLESPACE izena_tablespace\n STORAGE (\n INITIAL tamaina [K|M]\n NEXT tamaina [K|M]\n OPTIMAL tamaina [K|M]\n MINEXTENTS luz_kopurua\n MAXEXTENTS luz_kopurua | UNLIMITED);\nSegurtasun kudeaketa.\nSegurtasuna bi mailatan banatu dezakegu: datuen segurtasuna eta sistemaren segurtasuna:\nErabiltzaileak.\nErabiltzailea, datu basean definitutako izen bat da. Izen horren bitartez datu basera konektatu daiteke eta objektu desberdinetara sar daiteke administratzaileak eman dizkion baimenak kontutan hartuz.\nEskema batzuk daude erabiltzaile bakoitzari lotuta. Eskema hauek objektuen bilduma logikoak dira.\nErabiltzaileak sortu.\nInstalazioa egiten denean badaude sistematikoki sortzen diren bi erabiltzaile, hauek SYS eta SYSTEM erabiltzaileak dira. Bia erabiltzaile hauek administratzaile baimenak dauzkate eta nahi dutena egin dezakete datu basearen kudeaketan. Erabiltzaile berriak sortzeko hurrengo agindua erabiltzen dugu; CREATE USER, ondorengoa da SQL kodea:\n CREATE USER erabiltzailearen_izena\n IDENTIFIED BY sarrera-kodea\n DEFAULT TABLESPACE taula_espazioa\n TEMPORARY TABLESPACE taula_Espazioa\n QUOTA taulei_atxikitako_espazioa (MB kopurua)\n PROFILE erabiltzailearen_profila\nJakiteko erabiltzaileen zerrenda, bi modutara egin dezakegu hurrengo aginduak erabiliz: USER_USERS orainaldiko_erabiltzailea eta ALL_USERS sortutako_erabiltzaile_guztiak.\nErabiltzaileak birmoldatu.\nErabiltzaileak behin sortuta daudela moldatu daitezke hurrengo agindua erabiliz: ALTER USER. Aldaketak egitean erabiltzaile bakoitzak bere kodea baino ezin dezake aldatu, beste aldaketaren bat egiteko baimen bereziak eduki behar ditu.\nErabiltzaileak ezabatu.\nErabiltzaileak ezabatu daitezke eta baita menpean dituzten objektu guztiak ere, DROP USER agindua erabiltzen dugu.\n SQL&gt; DROP USER erabiltzailearen_izena [CASCADE];\n[CASCADE] agindua erabiltzaileak menpean dituen objektuak ezabatzeko erabiltzen da.\nLehentasunak.\nDatu base batean erabiltzaileak eragiketa zehatzak egiteko dituen ahalmenak dira. Erabiltzaileka sortzen direnean beharrezkoa da lehentasunak ematea eragiketa desberdinak egin ahal izateko. Oraclek rol edo funtzio ezberdinak eskaintzen ditu eta horietako hiru garapen inguruari aplikatuta daude. Rolak lehentasun multzo ezberdinak osatzen dute.\nBi lehentasun mota desberdin daude: objektuekiko lehentasunak eta sistemarekiko lehentasunak.\nLehentasunak kendu.\nSQL REVOKE aginduarekin lehentasunak kendu ditzakegu, formatua hurrengoa da:\n ON [usuario.] objeto\n FROM {usuario | rol | PUBLIC} [,{usuario | rol | PUBLIC}]...;\nRolak.\nRolak lehentasun kopuru bat dira. CREATE ROL aginduarekin sortzen dira rolak\nRolei baimenak eman.\nRolak sortuak ditugunean baimenak eman behar dizkiogu, GRANT aginduarekin egiten dugu. Erabiltzaile bati baimenak emateko hurrengo agindua idatziko dugu: GRANT ACCESO TO \u201cerabiltzailearen izena \u201d .\nRolen baimenen limiteak.\nRolak egiten direnean askotan ez dira baimen guztiak ematen, orduan limite horiek gauza asko egitera murrizten gaitu.\nRolei baimenak kentzea.\nRolak sortzerakoan baimenak ematen dira, baimen hauek kentzea posiblea da eta hurrengo agindu hau erabiltzen da: REVOKE.\nRolak kentzea.\nRolak ere kendu daitezke eta honetarako DROP ROLE \u201drolaren izena\u201d agindua erabiltzen dugu.\nRolen informazioa datuen hiztegietan.\nHurrengo ikuspegiak erabili ditzakegu rolei emandako baimenak zeintzuk diren ikusi ahal izateko: ROLE_SYS_PRIVS, ROLE_TAB_PRIVS, ROLE_ROLE_PRIVS, SESSION_ROLES, USER_ROLE_PRIVS.\nProfilak.\nDatu basearen errekurtsoen limiteen multzoak dira profilak. Profilak sortzen ez baditugu lehenetsitako profilak erabiltzen ditugu. Profilak sortzeko hurrengo agindua erabiliko dugu: CREATE PROFILE.\nProfilak erabili ahal izateko administratzaileak hurrengo agindua exekutatu behar du: ALTER SYSTEM SET RESOURCE_LIMIT=TRUE; (FLASE izango balitz profilen erabilpena bertan behera gelditu litzateke).\nAgindu desberdinak erabil ditzakegu profilen informazioa ezagutu ahal izateko. Profilen limiteei buruz informazioa jakiteko DBA_PROFILES agindua erabiliko dugu.\nProfilak ezabatzeko hurrengo agindua erabiliko dugu: DROP PROFILE \u201cprofilaren_izena\u201d.\nTablespace-ren Kudeaketa.\nTablespace bat biltegiratzeko unitate logiko bat da, maila fisikoan diskoaren fitxategi bat edo gehiago dira. Gomendagarria da ez nahastea aplikazio ezberdineko datuak tablespace berean. Oracle instalatzean hurrengo tablespace-ak sortzen dira: SYSTEM, USERS, TEMP edo UNDOTBS1.\nTablespacearen sorrera:.\nTablespace bat sortzeko CREATE TABLESPACE agindua erabiltzen da. Agindu honek ahalbidetzen du taulen espaziora fitxategi bat edo gehiago esleitzea eta baliorik gabeko espazioa (space) ezartzea.\n CREATE [UNDO] TABLESAPCE tablespace_izena \n DATAFILE \u2018fitxategiizena\u2019 [SIZE osoa [K|M] [REUSE] \n [AUTOEXTEND {OFF|ON klausulak}] [, \u2018\u2018fitxategiizena\u2019 [SIZE osoa [K|M] [REUSE] \n [AUTOEXTEND {OFF|ON klausulak}] ] . . .\n [DEFAULT STORAGE\n (INITIAL tamaina \n NEXT tamaina \n MINEXTENTS tamaina\n MAXEXTENTS tamaina\n PCTINCREASE balioa\n [ONLINE | OFFLINE]\n [PERMANENT | TEMPORARY]\n [EXTENT MANAGEMENT\n {DECTIONARY | LOCAL {AUTOALLOCATE | UNIFORM [SIZE tamaina[K|M]}}];\nAtalen azalpena: \n1.UNDO : \u201caldaketak desegin\u201d motako tablespace bat sortzen dela ezartzen du, hau da, Rollback bat. Ez badago \u2018desegin\u2019 motako tablespace bat, UNDO aukerarekin sortuko da bat eta Oracle-k automatikoki esleitzen dio instantzia \u201cdesegin\u201d tablespacez moduan. \n2.DATAFILE: tablespace-a osatzen duen edo duten fitxategia edo fitxategiak zehaztuko ditu. \n3.SIZE: tablespace-ren tamaina adierazten duen zenbaki osoa da. Kilobytetan edo Megabytetan agertu daiteke. K ipiniz 1.024 bider zenbaki osoaz biderkatzen da, M ipiniz 1.048.576 bider zenbaki osoaz biderkatzen da.\n4.REUSE: fitxategia existitzen bada berrerabiltzen du, existitzen ez da sortuko du.\n5.DEFAULT STORAGE: tablespace-an sortzen diren objektu guztien lehenespenezko parametroak zehaztuko ditu.\n6.INITIAL: lehenengo luzapenaren tamaina (bytetan) definituko du.\n7.NEXT: bigarren luzapenaren tamainari dagokio. Objektuari esleituko den hurrengo luzapenaren gutxieneko tamaina ezartzen du.\n8.MINEXTENTS: segmentua sortzen denean esleitzen den luzapen-kopurua da. Gutxienekoa eta lehenespenezkoa 1 izango da.\n9.MAXEXTENTS: segmentu batek gehienez eduki ditzakeen luzapenen kopurua. Gutxienekoa izango da eta lehenespenezko gehienezkoa, berriz, datuen blokearen tamainaren araberakoa izango da.\n10.PCTINCREASE: Luzapenaren tamainak haztean erabiliko duen ehunekoa. Gainerako luzapenen tamaina (3, 4.a...) ondorengo formula hau erabilita kalkulatuko dugu: \n NEXT = NEXT + (PCTINCREASE*NEXT)/100\n11.ONLINE: beraren eraginez, tablespace-a, sortu eta berehala, erabilgarri egongo da. \n12.OFFLINE: beraren eraginez, tablespace-a, sortu eta berehala, ez da erabilgarri egongo.\n13.PERMANENT: tablespace-a objektu iraunkorrak gordetzeko erabil daitekeela zehaztuko du.\n14.TEMPORARY: tablespace-a aldi baterako objektuak gordetzeko baino ez dela erabiliko zehaztuko du.\n15. AUTOEXTEND: Tablespace-tan dauden datu-fitxategien hazkuntza automatikoa aktibatu edo desaktibatzeko. Tablespace bat betetzen bada, aukera hau erabil dezakegu fitxategiaren tamaina hazteko. Desaktibatzeko AUTOEXTEND OFF erabiltzen da. Aktibatzeko honako formatua erabiltzen da:\n AUTOEXTEND ON NEXT osoa {K|M} \nAldi-baterako Tablespace-ak.\nNahiz eta Aldi-baterako Tablespace-aren sorkuntza CREATE TABLESPACE aginduarekin egin daiteke, gomendagarria da hurrengo komandoa erabiltzea:\n CREATE TEMPORARY TABLESAPCE tablespace_izena\n TEMPFILE \u2018fitxategiizena\u2019 [SIZE osoa [K|M] [REUSE] \n [AUTOEXTEND {OFF|ON klausulak}]\n [, \u2018\u2018fitxategiizena\u2019 [SIZE osoa [K|M] [REUSE]\n [AUTOEXTEND {OFF|ON klausulak}] ] . . .\n [MAXSIZE { UNLIMITED | osoa { K | M } } ]\n [EXTENT MANAGEMENT LOCAL UNIFORM [SIZE osoa { K | M } ]];\nTEMPFILE fitxategia ez da beharrezkoa DB_CREATE_FILE_DEST parametroa definituta badago. Parametro honetan Oracle-k 100 MBko aldi-baterako fitxategia sortzen du.\nSIZE motako luzapenak SORT_AREA_SIZE parametroaren multiploak izango dira. Aldi-baterako segmentua ezarritako tamainaren blokeak jasango ditu.\nAdibidez:\n CREATE TEMPORARY TABLESPACE TEMPEJER TEMPFILE\n \u2018 C:\\ORACLE\\ PRODUCT\\10.1.0\\ORADATA\\ORCL\\TEMP_EJERCCI.DBF \u2019 SIZE 10M;\nTablespaceri buruzko informazioa duten Ikuspegiak (view).\nTablespaceei buruzko informazio lortzeko ikuspegi ezberdinak daude:\n SQL&gt; SELECT TABLESPACE_NAME, CONTENTS FROM DBA_TABLESPACES;\nTablespaceen aldaketak:.\nTablespaceak behin sortuak, aldatu ahal dira. Aldaketa hau egiteko ALTER TABLESPACE agindua erabiltzen da. Aginduaren formatua hurrengoa da:\n ALTER TABLESPACE tablespace_izena\n [ADD DATAFILE \u2018fitxategi_izena\u2019 [SIZE osoa [K|M] ] [ REUSE ]\n [ AUTOEXTEND ON .. | OFF ]\n [, \u2018\u2018fitxategiizena\u2019 [SIZE osoa [K|M] [REUSE]\n [ AUTOEXTEND ON . . | OFF ] ] . .]\n [ RENAME DATAFILE \u2018fitxategia\u2019 [ , \u2018fitxategia\u2019 ] . . .\n TO \u2018fitxategia\u2019 [ , \u2018fitxategia\u2019 ] ]\n [DEFAULT STORAGE biltegiratze_klausulak ]\n [ONLINE | OFFLINE]\nAtalen azalpena:\nTablespaceak Ezabatu:.\nErabiltzen ez dugun tablespace bat ezabatzeko DROP TABLESPACE agindua erabiltzen dugu.\nAginduaren formatua hurrengoa da:\n DROP TABLESPACE tablespace_izena\n [INCLUDING CONTENTS [AND DATAFILES] [CASCADE CONSTRAINTS] ];\nAtalen azalpena:\nAdibidea:\n DROP TABLESPACE txikia INCLUDING CONTENTS AND DATAFILES;\nGomendagarria da tablespacea OFFLINE moduan ipintzea ezabatu baino lehen.\nBiltegiratze parametroak:.\nBiltegiratzeko parametroa DEFAULT STORAGE da normalean, hala ere, \u2018eskuz\u2019 definitu ditzakegu behar ditugun biltegiratze parametroak. CREATE TABLE agindua hurrengoa izango da:\n CREATE TABLE taularen_izena\n Zutabe1 Datu_mota [NOT NULL], \n Zutabe2 Datu_mota [NOT NULL],\n [taularen murrizketak]...\n STORAGE\n INITIAL tamaina\n NEXT tamaina\n MINEXTENTS tamaina\n MAXEXTENTS tamaina\n PCTINCREASE balioa\n [ TABLESPACE tablespacearen izena];\nTablespace baten deskonexioa :.\nDatu basea irekita badago edozein tablespace deskonektatu ahal da, SYSTEM, Rollback edo aldi baterako segmentuak dauzkaten tablespaceak izan ezik.\nErabiltzaile bat, deskonektatuta dagoen tablespace batera sartzen saiatzen bada erroreko mezu bat agertuko da. Tablespace baten deskonexioa egiteko hurrengo agindua erabiltzen da:\n ALTER TABLESPACE tablespace_izena { ONLINE | OFFLINE [NORMAL | TEMPORARY | IMMEDIATE ] };\nBeste Objektuak.\nSekuentziak:.\nSekuentzia bat Datu-Basearen objektu bat da, bere funtzioa zenbaki osoa bakarrak (unique) sortzea da.Erabilgarria da klabe primarioen balioak sortzeko. Aginduaren formatua hurrengoa da:\n CREATE SEQUENCE sekuentziaren_izena\n [INCREMENT BY osoa]\n [START WITH osoa]\n [MAXVALUE osoa |NOMAXVALUE]\n [MINVALUE osoa |NOMINVALUE]\n [CYCLE|NOCYCLE]\n [ORDER|NOORDER]\n [CACHE osoa |NOCACHE];\nAtalen azalpena:\nAdibidea:\n CREATE SEQUENCE KODEAK START WITH 1 INCREMENT BY 1 MAXVALUE 99;\n1. Sekuentziaren datuetara sartzeko SEKUENTZIAREN_IZENA.CURVAL edo SEKUENTZIAREN_IZENA.NEXTVAL erabiltzen da.\nAdibidea:\n INSERT INTO FRUTAS VALUES (KODEAK.NETVAL, \u2018NARANJAS\u2019);\n2. Sekuentzia datu basetik ezabatzeko:\nAdibidea:\n DROP SEQUENCE KODEAK;\nAurkibideak:.\nTaula bateko lerrora iristeko bidea emango digun zuhaitz-egitura da aurkibidea. Funtsean, bi eratakoak izango dira aurkibideak: erabiltzaileak definitzen dituenak eta taulen lehen mailako gakoen gainean Oracle-k sortzen dituenak.\nLehen mailako gakoen gainean sortzen diren aurkibideak murrizketak ere badira (constraints) eta, horrela, aurkibidea erabiltzaileak ala sistemak sortua izan den jakin nahi badugu, aurkibidea ez ezik murrizketa ere baden egiaztatu beharko dugu.\nAurkibide bat, murrizketen aurkibide-taulan barik (user_constraints), hiztegiaren aurkibideen taulan (user_indexes) ageri bada, erabiltzaileak sortutako aurkibidea izango da.\nAurkibidea sortzeko, hurrengo agindua erabiltzen da.\n CREATE INDEX izen_aurkibidea\n ON izen_taula(izen_zutabea [ASC | DESC], [, izen_zutabea[ASC | DESC]]...)\n [TABLESPACE izen_tablespace]\n [STORAGE storage_clause]\n [beste_klausulak]\nAtalen azalpena:\nAdibidea:\n CREATE INDEX INIDICEEMPLE ON EMPLE (EMP_NO);\nAurkibideak ezabatzeko, DROP INDEX agindua erabiltzen da.\nAdibidea:\n DROP INDEX INDICEEMPLE;\nDatu-baseen loturak (LINK):.\nDatu basearen loturak, ahalbidetzen dio Oracle aplikazioari datu-baseen arteko komunikazioa. Honen bidez, Oraclek bi Datu-Baseak konektatzen ditu elkarrekin.Oro har urrutiko datu baseetan kontsultak egiteko erabiltzen dira loturak.\n CREATE [PUBLIC] DATABASE LINK lotura_izena\n CONNECT TO erabiltzailea IDENTIFIED BY pasahitza\n USING \u2018konexio_katea\u2019;\nAtalen azalpena,\nurrutiko datu baseetan konektatzeko: TAULA_IZENA@LOTURA_IZENA\nAdibidea:\n CREATE DATABASE LIINK NIRE_LOTURA CONNECT TO MAJESUS IDENTIFIED BY RAMOS USING \u2018DAI\u2019;\n SELECT * FROM EMPLE@NIRE_LOTURA;\nLoturak ezabatzeko, DROP DATABASE LINK agindua erabiltzen da. Formatua:\n DROP [PUBLIC] DATABASE LINK lotura_izena\nAdibidea:\n DROP DATABASE LINK NIRE_LOTURA;\nSegurtasun kopiak.\nDatu base kudeatzaile baten eginkizunik garrantzitsuenetariko bat, datuak beti erabilgarri edukitzea da, datu basea zaintzea egon daitezkeen erroreengandik eta erabilgarri egotea egitea ahal bezain laster. Horregatik datu base kudeatzailea segurtasun kopiak egin behar dute erregularki. Oso garrantzitsuak dira datu baseak errekuperatzeko.\nSegurtasun Kopia Logikoak.\nKopia logikoak, datu basearen datuak irakurtzea eta kanpora ateratzea baliatuko dira, esportazio fitxategi bat sortzen, zeinek Oracleren IMPORT aginduarekin errekupera daitekeena. Erabiltzaileak, taulak eta datu batera kanporatu daiteke.\nSegurtasun Kopia Fisikoak.\nKopia hauek, datu-baseak osatzen dituzten fitxategiak kopiatzean datza. Fitxategien sistemetako segurtasun kopiak ere deituta. Oracle-k segurtasun kopia fisikoen bi modu jasatzen ditu: lerroz kanpokoa edo lerroan.\nLerroz Kanpoko Segurtasun Kopiak.\nDatu Basea era normalean deskonektatu denean sortzen da, eta ez edozein akatsengatik, baizik eta datu-basea honetako komando batetik itxi egin denean: SHUTDOWN, SHUTDOWN INMEDIATE edo SHUTDOWN TRANSACCTIONAL.\nLerroetako Segurtasun Kopiak.\nDatu-Basea irekita dagoenean egitan dira, horretarako datu-basea ARCHIVELOG moduan egon behar da, REDO Log-ak artxibatzeko eta egindako transakzio guztien erregistroak sortzeko."}
{"id": "90544", "revid": "983584", "url": "https://eu.wikipedia.org/wiki?curid=90544", "title": "PointBZH", "text": ""}
{"id": "90545", "revid": "201", "url": "https://eu.wikipedia.org/wiki?curid=90545", "title": "Diamantea", "text": ""}
{"id": "90547", "revid": "201", "url": "https://eu.wikipedia.org/wiki?curid=90547", "title": "Euritakoa", "text": ""}
{"id": "90548", "revid": "201", "url": "https://eu.wikipedia.org/wiki?curid=90548", "title": "Zuhaitz adar", "text": ""}
{"id": "90549", "revid": "105290", "url": "https://eu.wikipedia.org/wiki?curid=90549", "title": "DotSCO", "text": "DotSCO ICANNi .scot interneteko goi mailako domeinu eskoziarraren sorrera eskatuko dion elkartea da, Eskoziako kultura eta hizkuntzak sustatzeko. 2005ean sortu zen.\nAlex Salmond Eskoziako lehen ministroak adierazi zuen bere gobernuak eta berak .scot domeinuaren sorrera babestuko zuela.\nIkus, gainera.\nBeste hizkuntza eta kulturen komunitate batzuetan ere (horien artean, euskal hizkuntza eta kulturaren komunitatea), xede berdina duten hainbat ekimen daude:"}
{"id": "90550", "revid": "119347", "url": "https://eu.wikipedia.org/wiki?curid=90550", "title": "Proposatutako goi mailako domeinu", "text": "Hainbat proposatutako goi mailako domeinu daude ICANNek oraindik onartu ez dituenak 2008tik aurrera.\nHizkuntzak eta komunitateen arabera.\n.cat kataluniera eta Kataluniar kultura adierazten duen domeinuaren sorrerak, beste hainbat komunitateetako elkarteek gauza bera egitera bultzatu zituen.\nHaurrentzako.\n\".kids\" hainbat erakundeek proposaturiko goi mailako domainua da. Hala ere, ez du inoiz aurrera egin.\nEuropar Batasuneko Parlamentuak .kid domeinua proposatu du haurrentzako webguneentzako."}
{"id": "90551", "revid": "105290", "url": "https://eu.wikipedia.org/wiki?curid=90551", "title": "Ameriketako Estatu Batuetako Indar Armatuen misioak", "text": "Ameriketako Estatu Batuetako Indar Armatuek hainbat misio eta base militar dituzte atzerrian."}
{"id": "90552", "revid": "105290", "url": "https://eu.wikipedia.org/wiki?curid=90552", "title": "GeoGMD", "text": "GeoGMD edo geo goi mailako domeinua (GeoTLD edo Geo top-level domain ingeleraz) komunitate geografikoak, geopolitikoak, etnikoak, linguistikoak eta kulturalak identifikatzeko asmoz erabiltzen diren goi mailako domeinuak dira. Adibidez:"}
{"id": "90553", "revid": "983678", "url": "https://eu.wikipedia.org/wiki?curid=90553", "title": "GeoTLD", "text": ""}
{"id": "90554", "revid": "119347", "url": "https://eu.wikipedia.org/wiki?curid=90554", "title": "Faccia a faccia", "text": "Faccia a faccia, 1967an, Sergio Sollimak zuzendutako spaghetti western generoko film bat da. Film hau, modu erratuan, Tomas Milianek Cuchilloren papera egiten duen trilogiaren bigarren zatitzat hartzen da. Baina, trilogia, diptikoa da: La resa dei conti eta Corri, uomo, corri.\nIstorioa.\nFletcherrek (Gian Maria Volonte), Historia irakasle bat, osasun arazoak direla medio, ez du irakaskuntza uztea beste erremediorik. Eguzkiaren eta klima lehorrago baten bila doa Texasera. Preso dagoen Bauregard Bennett (Tomas Milian) gaizkile arriskutsuari laguntzen saiatzeagatik, honek bahitzen du ihesaldian. Bahiketa dela eta, gaizkilearekin denbora bat bizitzen eman ondoren, Bennettekin adiskidetasun bat hasten du, eta taldearen zati izaten amaitzen du."}
{"id": "90555", "revid": "1519", "url": "https://eu.wikipedia.org/wiki?curid=90555", "title": "Begi (botanika)", "text": "Begia edo ernamuina, botanikan, landareen puja-hasikina da, irekitzean adarra, kimu hostoduna edo lorea emango duena. Lorea denean erantzen dena, pipil, pinporta edo lore-begi terminoak ere badira euskaraz.\nGehienean adar-puntan edo hostoen galtzarbean kokaturik egoten da, eta katafiloz babesturik dagoen meristemo apikal (banaketa ahalmena duten zelulez osatutako ehuna) batez eratuta dago.\nBegi motak.\nBegiak kokapen, egoera, morfologia eta funtzioaren arabera sailka daitezke:"}
{"id": "90556", "revid": "15795", "url": "https://eu.wikipedia.org/wiki?curid=90556", "title": "Ameriketako Estatu Batuetako presidenteak", "text": ""}
{"id": "90559", "revid": "90204", "url": "https://eu.wikipedia.org/wiki?curid=90559", "title": "Antioko VIII.a Grifo", "text": "Antioko VIII.a Grifo, Seleuzidar dinastiakoa, Siriako erregea izan zen K.a. 125etik K.a. 96 arte.\nBizitza.\nDemetrio II.a Nikatorren semea, bere anaia Seleuko V.a Filometorren oinordekoa izan zen nerabe bat baino ez zenean, hau, bien amak hil ondoren, Kleopatra Teak. Ptolomeo VIII.a Egiptoko faraoiaren laguntzarekin, honen alaba zen Kleopatra VI.a Trifenarekin ezkondu zelarik, Alexandro II.a Zabinas gainetik kendu zuen, eta, berehala, baita bere ama ere, Kleopatra, hau, bere semea pozoitzen saiatu zena, baina Antiokok, bere pozoia edatera behartu zuen K.a. 123an.\nZenbait urtez, Sirian bakea eta lasaitasuna nagusitu zen, K.a. 116an, bere anaiorde eta lehengusua zen Antioko IX.a Eusebio, Zizikoko bere erbestetik itzuli eta tronua aldarrikatu zuen arte, Antioko Grifok, bere etsaia, kostaldeko gune batzuetan harrapatzea lortu zuen gerra zibil berri bat hasiz K.a. 108an. Antioko IX.aren emaztea, Kleopatra izenekoa, Kleopatra VI.a Trifenaren ahizpaorde bat zen, Dafneren tenpluan hiltzea agindu zuena, Antiokiaren kanpoaldean. Antioko IX.ak, mendeku bezala, beste hainbeste egin zuen Trifenarekin. Azkenik, bi Antiokoak geratu ziren, eta elkarren artean banatu eta gobernatu zuten inperioa, Grifo, bere ministro Herakleonek K.a. 96an hil eta Antioko IX.a errege bakar bezala geratu zen arte.\nHala ere, bere semeetako bost, handik garai batera errege izan ziren: Seleuko VI.a Epifanes, Antioko XI.a Epifanes, Filipo I.a Filadelfo, Demetrio III.a Eukarios eta Antioko XII.a Dioniso.\nAbilezia politikorik sekula izan ez zuen arren, Antioko VIII.a Grifo errege ospetsu bat izan zen. Txanponetan duen lerdotutako itxurak (ohikoa azken seleuziden artean) eta bere luxuzko oturuntzei buruzko istorioen ondorioz, beranduagoko garaiek, bere dinastia, gainbehera zihoana bezala epaitu izana eragin zuen. Baina, nahita jarritako arrazoi propagandistiko bat zela aipatu behar da, azken seleuzidek, euren irudiarekin lotu nahi zuten Trife edo bizitza onaren ideia, euren erregealdiak markatu zituzten gerra zibil eta etengabeko gatazkak gora-behera."}
{"id": "90562", "revid": "105290", "url": "https://eu.wikipedia.org/wiki?curid=90562", "title": "Vormsi", "text": "Vormsi, tamainaz, Estoniako laugarren uhartea da. Hiiumaa eta Noarootsiko penintsularen artean dago, azken hau kontinentean, honengandik, Voosiko itsasartearen bidez 3 kilometro bananduta dagoelarik. Bere hedadura, 92 kilometro karratukoa da, eta L\u00e4\u00e4ne konderriko udalerrietako bat da.\nUdan, Svibyko portua, transbordadore edo ferry baten bidez komunikatua dago. Honek, egunean bi aldiz egiten du, uhartea, kontinentean dagoen Haapsalu herritik banatzen duten 12 kilometroak.\nHistoria.\nJada XIII. mendean, populatua zegoen. Denborarik gehienean, suediar estoniarrek okupatua egon zen () \"Kostaldeko suediar\" bezala itzul daitekeena. Uhartea, 3.000 biztanle izatera iritsi zen Bigarren Mundu Gerra baino lehen. Gerra gertatu zen bitartean, Vormsiko ia biztanleria guztia ebakuatu zen, baita Estonian bizi ziren beste suediar batzuk ere, Suediarantz. Gaur egun, uhartean, 350 biztanle inguru bizi dira.\nVormsi izena, suedierazko Orms\u00f6ren edo alemanezko Wormsen (suge uhartea) eratorri bat da. Suediar eragina, beste toki izen batzuetan ere ikus daiteke: Hullo (gune administratiboa), Sviby (portu nagusia), S\u00f6derby, Norrby, Diby, R\u00e4lby, Borrby, K\u00e4rrsl\u00e4tt, Saxby, Busby, Suurem\u00f5isa (Magnushof) eta Rumpo bezalako herrixkak, eta Pr\u00e4stvik bezalako lakuak."}
{"id": "90563", "revid": "1310", "url": "https://eu.wikipedia.org/wiki?curid=90563", "title": "Iparrorratza", "text": ""}
{"id": "90566", "revid": "1105", "url": "https://eu.wikipedia.org/wiki?curid=90566", "title": "Lituaniako autonomia estatuak", "text": ""}
{"id": "90567", "revid": "1105", "url": "https://eu.wikipedia.org/wiki?curid=90567", "title": "Lituaniako konderriak", "text": ""}
{"id": "90568", "revid": "512", "url": "https://eu.wikipedia.org/wiki?curid=90568", "title": "Alytusko konderria", "text": "Alytusko konderria (\"Alytaus apskritis\" lituanieraz) Lituaniako 10 konderrietako bat da. Bere hiruburua Alytus da. 5.425 km\u00b2ko azalera du eta bertan 177.040 biztanle bizi dira.\nAlytusko udalerriak ondorengoak dira:"}
{"id": "90571", "revid": "512", "url": "https://eu.wikipedia.org/wiki?curid=90571", "title": "Kaunasko konderria", "text": "Kaunasko konderria (\"Kauno apskritis\" lituanieraz) Lituaniako 10 konderrietako bat da. Bere hiruburua Kaunas da. 8.089 km\u00b2ko azalera du eta bertan 673.706 biztanle bizi dira.\nKaunasko udalerriak ondorengoak dira:"}
{"id": "90574", "revid": "512", "url": "https://eu.wikipedia.org/wiki?curid=90574", "title": "Klaip\u0117dako konderria", "text": "Klaip\u0117dako konderria (\"Klaip\u0117dos apskritis\" lituanieraz) Lituaniako 10 konderrietako bat da. Bere hiruburua Klaip\u0117da da. 5.209 km\u00b2ko azalera du eta bertan 378.843 biztanle bizi dira.\nKlaip\u0117dako udalerriak ondorengoak dira:"}
{"id": "90578", "revid": "512", "url": "https://eu.wikipedia.org/wiki?curid=90578", "title": "Marijampol\u0117ko konderria", "text": "Marijampol\u0117ko konderria (\"Marijampol\u0117s apskritis\" lituanieraz) Lituaniako 10 konderrietako bat da. Bere hiruburua Marijampol\u0117 da. 4.463 km\u00b2ko azalera du eta bertan 181.219 biztanle bizi dira.\nMarijampol\u0117ko udalerriak ondorengoak dira:"}
{"id": "90579", "revid": "512", "url": "https://eu.wikipedia.org/wiki?curid=90579", "title": "Panev\u0117\u017eysko konderria", "text": "Panev\u0117\u017eysko konderria (\"Panev\u0117\u017eio apskritis\" lituanieraz) Lituaniako 10 konderrietako bat da. Bere hiruburua Panev\u0117\u017eys da. 7.881 km\u00b2ko azalera du eta bertan 292.376 biztanle bizi dira.\nPanev\u0117\u017eysko udalerriak ondorengoak dira:"}
{"id": "90580", "revid": "512", "url": "https://eu.wikipedia.org/wiki?curid=90580", "title": "\u0160iauliaiko konderria", "text": "\u0160iauliaiko konderria (\"\u0160iauli\u0173 apskritis\" lituanieraz) Lituaniako 10 konderrietako bat da. Bere hiruburua \u0160iauliai da. 8.540 km\u00b2ko azalera du eta bertan 349.876 biztanle bizi dira.\n\u0160iauliaiko udalerriak ondorengoak dira:"}
{"id": "90581", "revid": "512", "url": "https://eu.wikipedia.org/wiki?curid=90581", "title": "Taurag\u0117ko konderria", "text": "Taurag\u0117ko konderria (\"Taurag\u0117s apskritis\" lituanieraz) Lituaniako 10 konderrietako bat da. Bere hiruburua Taurag\u0117 da. 4.411 km\u00b2ko azalera du eta bertan 127.378 biztanle bizi dira.\nTaurag\u0117ko udalerriak ondorengoak dira:"}
{"id": "90582", "revid": "512", "url": "https://eu.wikipedia.org/wiki?curid=90582", "title": "Tel\u0161iaiko konderria", "text": "Tel\u0161iaiko konderria (\"Tel\u0161i\u0173 apskritis\" lituanieraz eta \"Tel\u0161i\u016b apskr\u0117t\u0117s\" samogitieraz) Lituaniako 10 konderrietako bat da. Bere hiruburua Tel\u0161iai da. 4.350 km\u00b2ko azalera du eta 173.383 biztanle ditu.\nTel\u0161iaiko udalerriak ondorengoak dira:"}
{"id": "90583", "revid": "512", "url": "https://eu.wikipedia.org/wiki?curid=90583", "title": "Utenako konderria", "text": "Utenako konderria (\"Utenos apskritis\" lituanieraz) Lituaniako 10 konderrietako bat da. Bere hiruburua Utena da. 7.201 km\u00b2ko azalera du eta 172.580 biztanle ditu.\nUtenako udalerriak ondorengoak dira:"}
{"id": "90585", "revid": "59723", "url": "https://eu.wikipedia.org/wiki?curid=90585", "title": "Vilniusko konderria", "text": "Vilniusko konderria (\"Vilniaus apskritis\" lituanieraz) Lituaniako 10 konderrietako bat da. Haren hiruburua Vilnius da. 9.729 km\u00b2ko azalera du eta 848.097 biztanle ditu.\nVilniusko udalerriak ondorengoak dira:"}
{"id": "90594", "revid": "512", "url": "https://eu.wikipedia.org/wiki?curid=90594", "title": "Antolatzaile (saskibaloia)", "text": "Antolatzailea edo basea saskibaloiko taldearen jokoa antolatzen duen jokalaria da, posizio honetan jokatzen duten jokalariaren helburua entrenatzailearen aholkuak talderatzea da. Taldearen estrategiak eramaten dituen jokalaria da.\nNormalean taldeko jokalaririk baxuena eta abilezia handiena duena da, baina 2,00 m. gorako antolatzailea bikainak izan dira (Magic Johnson adibidez)."}
{"id": "90596", "revid": "512", "url": "https://eu.wikipedia.org/wiki?curid=90596", "title": "Eskolta (saskibaloia)", "text": "Eskolta normalean jokalari baxua da, baina antolatu ordez saskiraketak egiten dituena. Eskolten helburu nagusia puntuak pilatzea da.\nNormalean, hegalekoak baino txikiagoak eta arinagoak dira. Batzuetan antolatzaileei laguntza ematen diete baloia igotzeko, \"tweener\" izena izanik. Jamal Crawford honen adibidea da. Era berean, badaude batzuk hegalekoen lana egiten dutenak, \"swingman\" izena izanik. Egun Kobe Bryant, Tracy McGrady edo Kevin Martin eta lehen Michael Jordan era horretako lanak egiten dituzte."}
{"id": "90597", "revid": "512", "url": "https://eu.wikipedia.org/wiki?curid=90597", "title": "Hegaleko (saskibaloia)", "text": "Saskibaloian, hegalekoak jokalari altuenak eta baxuen artean dauden jokalariak dira, gehienetan erabatekoenak izanik. Hegalekoen helburua, puntuak pilatzea, erreboteak eskuratzea eta asistentziaren bat ematea da. Helburu nagusia erasoan baduen ere, badaude defendatzaile onak diren hegalekoak.\nEgungo NBAren eskoltek 1,96 eta 2,08 metro arteko altuera dute. Bere kokapen tipikoa zona eta hiru puntuetako lerroaren artean dago. Julius Erving, Dominique Wilkins, Chris Mullin, Grant Hill, James Worthy, Larry Bird, Scottie Pippen, LeBron James, Carmelo Anthony edo Grant Hill hegaleko ospetsuak izan dira."}
{"id": "90598", "revid": "512", "url": "https://eu.wikipedia.org/wiki?curid=90598", "title": "Hegal-pibot", "text": "Hegal-pibota, saskibaloian, 4 posizioan jokatzen duen jokalaria da. Hegalekoaren eta pibotaren arteko nahasketa da. Hegal-pibotaren helburu nagusia puntuak egitea eta erreboteak eskuratzea da.\nNBAren historiako 50 jokalari onenen zerrendan zenbait hegal-pibot aurki daitezke, adibidez Charles Barkley, Dave DeBusschere, Elvin Hayes, Jerry Lucas, Kevin McHale, Karl Malone eta Bob Pettit."}
{"id": "90599", "revid": "512", "url": "https://eu.wikipedia.org/wiki?curid=90599", "title": "Pibot (saskibaloia)", "text": "Pibotak gehienetan saskibaloi taldeko jokalari altuenak dira. NBAko pibot bat 2,08 metro baino altuagoa izan ohi da. Piboten helburu nagusia erreboteak eta txapelak jartzea da, nahiz eta askotan pibotak taldeko saskiratzaile hoberenak izan.\nSaskibaloiaren historian Wilt Chamberlain, Shaquille O'Neal, Ben Wallace, Arvydas Sabonis, Yao Ming edo Manute Bol pibotak famatuak izan dira."}
{"id": "90606", "revid": "56334", "url": "https://eu.wikipedia.org/wiki?curid=90606", "title": "Flamenko", "text": "Flamenkoa () Espainiako eskualde batzuetako musika eta dantza mota bat da, ijito etniari oso lotua, jatorria Andaluzia, Extremadura eta Murtzia eskualdeetan duena. Andaluziarren, arabiarren eta espainiar juduen herri musika dira flamenkoaren oinarri nagusiak; halaber, zenbait ikertzaileren ustez, Indiako eta Bizantzioko erlijio kantuek ere eragin handia izan dute flamenkoan. 2010ean UNESCOk Gizateriaren Kultura Ondare Immaterial izendatu zuen.\nJatorria.\nGaur egun dakigunez, flamenkoa XVIII. mendekoa da. Haren jatorriari buruzko eztabaida ugari izan dira; izan ere, iritzi eta alderdi desberdinak dauden arren, horietako bat ere ezin izan da modu historikoan egiaztatu. RAEren hiztegiak Andaluziako herri-kulturarekin eta bertako ijito-herriaren presentzia nabarmenarekin lotzen badu ere, garaiko Andaluzian bat egin zuten kulturen bat egitea oso nabarmena da. Ijitoak XV. mendean iritsi ziren Espainiara, eta bizi-murrizketak eta haien aurkako jarrerak gorabehera, Andaluzian finkatzea lortu zuten XVI-XVII. mendeen inguruan, flamenkoaren sustraiak hasi zirenean. Segur aski, ijito-herriak Indiatik zeraman kultura-ondarea Andaluziako bertako soinuekin bat egitera joan zen, horrela flamenkoa sortuz.\nJatorriari buruzko hipotesi guztien artean, tesi zabalduena gaztelerazko erromantze kantatuetatik hasi eta moriskoen edo sefardien musikara arteko jatorri anitza azaltzen duena da. Garai hartan Andaluzian eman zen mestizaje kulturalak (jatorriz, musulmanez, gazteleraz) sortuko zuen. Izan ere, ijitoak iritsi baino askoz lehenago ere bazegoen ernamuina Andaluzian. Espainiako eta Europako beste eskualde batzuetan ijitoak bazeuden, baina flamenkoa Andaluzian bakarrik garatu zen. Horrek tartean beste elementu bazeudela erakusten digu.\nEzaugarriak.\nFlamenkoa kantuak (\"cante\"), dantzak (\"baile\") eta musika-laguntzak (\"toque\") osatzen dute. Hiru maila bereizten dira: \"jondo\" edo \"grande\" delakoa, samina eta herioa adierazten dituena; \"tartekoa\", bizitasun handikoa baina ez aurrekoa bezain sakona; eta azkenik, \"chico\" izenekoa, amodioari, herriari, etab. alaitasunez kantatzen diena. Flamenko kantuetan gitarra izaten da gehienetan laguntzaile. Dantzetan, berriz, garrantzi handia du eskuen eta oinen mugimenduak."}
{"id": "90607", "revid": "336", "url": "https://eu.wikipedia.org/wiki?curid=90607", "title": "Valinor", "text": "Valinor, Tolkienen legendarium ospetsuan agertzen den toki bat da, bereziki Silmarillion izenburuko bere liburuan. Valarrek, Melkorren suntsipenaren ondoren, Amanen sortu zuten. Amanera, Erdialdeko Lurraldetik itsasontzian hel daiteke, baina, Eguzkiaren Bigarren Aroan gertatutako Numenorreko Ar-Pharaz\u00f4n erregearen matxinadaren ondoren, Valinor eta Amaneko lurraldeak, Lurreko zirkuluetatik bananduak geratu ziren, eta, ordutik, bertara soilik Elfoak bakarrik hel zitezkeen. Eguzkiaren Hirugarren Aroaren amaieran, Elrond eta Boterearen Eraztunak eraman zituzten beste batzuk, Frodo Zorrozabal, Bilbo Zorrozabal, Galadriel elfoa eta Gandalf Istaria, Erdialdeko Lurraldetik abiatu ziren Tol Eress\u00eban bizitzeko, Valinorretik oso gertu, geratzen zitzaien bizitza guztian.\nGeografia eta bertan bizi zirenak.\nValinor, Valar edo Ainurrak bizi diren tokia da (singularrean Vala), aingeruzko izakiak eta Iluvatar edo Eruren lehen semeak, denboraren hasieran, Ainulindal\u00ebn kontatzen den bezala. Bertan bizi ziren Valarrak, Ulmo eta Melkor izan ezik, eta, euren laguntzaile nagusi ziren maiarrekin batera. Lurraren mendebaldeko muturrean zegoen, lur haiek banatzen zituen Belegaer edo Itsaso Handiaren beste aldean."}
{"id": "90609", "revid": "105290", "url": "https://eu.wikipedia.org/wiki?curid=90609", "title": "Maiar", "text": "Maiarrak (singularrean Maia), Tolkienen legendarium ospetsuko fikziozko pertsonaiak dira. Nagusiki, Silmarillion izeneko bere lanean agertzen dira. Izpirituzko izakiak dira, Iluvatarren pentsamenduaren fruituak, Tolkienek Ainulindal\u00ebn sortu zuen kosmogoniaren zati direnak. Maiarrak, Valarrekin batera, hauei zerbitzatu eta munduari forma ematen amaitzeko E\u00e4ra jaitsi ziren maila baxuagoko Ainurrak dira.\nValarrek bezala, gorputz forma hartzeko ahalmena zuten. Batzuk, Saruman eta Gandalf bezala, Erdialdeko Lurraldera bidaiatu zuten Sauronen mehatxuari aurre egiteko, eta aztitzat hartuak izan ziren Eguzkiaren Hirugarren Aroan (kasu honetan, ezin zuten forma fisikoz aldatu euren misioa amaitu arte). Melkorrek, maiar ugari gaiztotu zituen, horien artean, Sauron bera eta Balrog bezala ezagutzen diren izakiak.\nMaiar ezagunak.\nMaiar guztiak zenbat ziren eta euren izenak, ez dira ezagutzen. Honako hauek dira izen ezaguna dutenak:"}
{"id": "90610", "revid": "336", "url": "https://eu.wikipedia.org/wiki?curid=90610", "title": "Oss\u00eb", "text": "Oss\u00eb (\"Gaerys\" sindarinez), Tolkienen legendarium ospetsuko fikziozko pertsonaia bat da, eta Silmarillion izeneko bere hil ondorengo liburuan agertzen da. Ainurretako bat da, Ulmo Valarraren maiarretako bat. Bere emazte Uinenekin batera, barne itsasoen nagusitasuna eman zitzaion. Ekaitzak eta olatuen ulua gogoko ditu eta ezin da zer egingo duen jakin. Melkorrek limurtu zuen Oss\u00eb Ardaren historiaren hasieran, baina Uinenek, Ulmoren zerbitzura itzultzeko konbentzitu zuen. Telerien lagun egin zen Beleriandeko kostaldean, eta itsasontziak eraikitzen erakutsi zien, Falathrimak Erdialdeko Lurraldean geratzea lortu zuen, eta Ulmo, Tol Eress\u00eba uhartea Amaneko kostaldetik kanpo uzteko konbentzitu zuen, Teleriak, berarentzako Eldamarren erraz heltzeko toki batean bizi zitezen. Eguzkiaren Bigarren Aroaren hasieran, Numenor uhartea, itsasoko sakonuneetatik altxatu zuen."}
{"id": "90612", "revid": "512", "url": "https://eu.wikipedia.org/wiki?curid=90612", "title": "Dor-Lomin", "text": "Tolkienen legendariumean eta Silmarillion izeneko bere hil ondoko liburuan kontatzen diren istorioetan, Dor-Lomin, Hithlumen dagoen lurralde zabal bat da. Bere mugak, honako hauek dira: Mendebaldean, Ered Lomin, hegoaldean, Ered Wethrin, ekialdean, Mithrimeko muino edo mendiak, eta, iparraldean, Noldorren Ateak deritzonean itsasoratzen den ibaia.\nBere izenak, Oihartzunaren Lurraldea esan nahi du, \"Lurra\" esan nahi duen Dor hitzarekin (ndor erroa), eta Oihartzunarena esan nahi duen Lomin hitzarekin osatua (Lam erroa).\nJatorrian Sindar elfoek edo Elfo Grisek populatua, Hadorren herriari eman zitzaion, Noldor elfoen errege zen Fingolfinek Gizaki hauengatik, eta, bereziki, etxeko nagusia zen Hador Lorindolgatik sentitzen zuen maitasunaren ondorioz. Han jaio eta hazi ziren Edaindarren heroirik handienak: Huor, Hurin, Tuor eta Turin Turanbar, baita azken honen ama eta arreba ziren Morwen eta Nienor ere.\nNirnaeth Arnoediad deritzonaren ondoren, Gizaki Olibaxkak eta Hadorreko herriak okupatu zuten, baina Elfo grisak, esklabu bezala hartuak izan ziren Melkorren zerbitzari horiengatik.\nEskualde guztia itsasoan hondoratu zen Haserrearen Gerraren ondoren."}
{"id": "90613", "revid": "105290", "url": "https://eu.wikipedia.org/wiki?curid=90613", "title": "Losteko pertsonaiak", "text": "Lost telesailean zehar egon diren pertsonaia aipagarrien zerrenda eta parte hartu dituzten denboraldi eta atal kopurua."}
{"id": "90615", "revid": "336", "url": "https://eu.wikipedia.org/wiki?curid=90615", "title": "Huor", "text": "Huor, Tolkienen legendariumean, Edain bat da, Dor-Lomineko Galdorren semea eta Tuorren aita.\nHamahiru urte zituela, bere anaia Hurinekin joan zen orkoen aurkako gerrara, eta bere konpainia, gainontzeko gizakietak banandua izan zen Brithiachen, eta handik, Ulmoren laguntzarekin (ihes egitea ahalbidetu zien lainoa altxatu zuena), Dinbarrera pasa ziren, noraezean joan ziren lurraldea, arranoen jauna zen Thondorrek, lagun batzuk, salbatzera bidali zituen arte, Gondolinera eramanez, non, Turgonek ohorez hartu zituen eta non urte bete baino gehiagoz bizi izan ziren, erregeari, joaten uzteko eskatu zioten arte, gerra jarraitu nahi baitzuten, eta Gondolin non zegoen inori esan gabe eta sekretua isilpean gordetzea zin eginez abiatu ziren.\nNirnaeth Arnoediadean hila Eguzkiaren Lehen Aroko 473. urtean, Hurinekin batera, Turgonen erretirada babestea erabaki zuenean Serecheko Istingadian. Han erori zen, bere begi bat gezi batek zeharkatzen zuelarik, eta Haudh-en-Ndenginen hila geratu zen, Anfauglitheko lugorrian, bertara, Bosgarren Guduan garaitutako guztien gorpuak eraman zirelarik."}
{"id": "90616", "revid": "65203", "url": "https://eu.wikipedia.org/wiki?curid=90616", "title": "Streltsi", "text": "Streltsiak (errusieraz \u0441\u0442\u0440\u0435\u043b\u044c\u0446\u044b), streltzi edo strelets ere deituak, antzinako gorputz militar errusiar bat zen. 1550ean sortua izan zen, Ivan IV.a Errusiakoa Izugarriaren erregealdian. Arkabuzez armaturik zeuden, eta, euren armamentua, aizkorekin osatzen zuten. Streltsiek, lurraldeak jasotzen zituzten euren zerbitzuengatik ordain bezala.\nXVI. mendean, elitezko gorputza bihurtu ziren, eta errusiar gortean zuten eraginak gorantz egin zuen. Bi alditan matxinatu ziren: 1682an, Sofia printzesak, bere anaia Ivanen alde eta bere anaiorde Petri I.a Errusiakoaren aurka egiteko, eta, hurrengoa, 1696an, oraingoan ere Petri I.a Errusiakoaren aurka. Azken matxinada hau gertatu zenean, tsarra Moskutik kanpo zegoen. Petri itzuli zenean, zorrotz zigortu zituen streltsiak, berak propio, horietakoren batzuen buruak moztu zituelarik. 1698an, streltsiak betirako desagertu ziren."}
{"id": "90617", "revid": "105290", "url": "https://eu.wikipedia.org/wiki?curid=90617", "title": "Crist\u00f3bal Mol\u00f3n", "text": "Crist\u00f3bal Mol\u00f3n 2006. urtean eginiko marrazki bizidunetako euskal filma da, Irusoinek ekoitzia.\nSinopsia.\nKristobal Kolon eta bere espedizioan oinarrituta, intsektuak lan honen pertsonaiak dira."}
{"id": "90618", "revid": "219", "url": "https://eu.wikipedia.org/wiki?curid=90618", "title": "Crist\u00f3bal Col\u00f3n", "text": ""}
{"id": "90619", "revid": "105290", "url": "https://eu.wikipedia.org/wiki?curid=90619", "title": "K\u00e4rdla", "text": "K\u00e4rdla (suedieraz: K\u00e4rrdal, alemanez: Kertel), Estoniako Hiiumaa uharteko hiri bakarra eta Hiiu konderriaren hiriburua da.\nGeografia.\nK\u00e4rdla, Hiiumaaren ipar-ekialdeko kostaldean dago, Taresteko Golkoaren ondoan. Hiriaren hego-ekialdean, K\u00e4rdlako kraterra dago, meteorito batek sortua eta 455 milioi urteko adina duena. Hiritik, zenbait errekazto igarotzen dira. K\u00e4rdla, putzu artesiar ugari ere badago.\nHistoria.\nK\u00e4rdla, lehen aldiz, 1564an aipatu zen, suediarrek populatutako herri bat bezala. Bere hazkuntza, 1830ean sortutako oihal lantegiaren sorreragatik nabarmenki eragina egon zen. 1849an, portu bat eraiki zen. Portua eta lantegia, Bigarren Mundu Gerran suntsituak izan ziren. K\u00e4rdlak, burgu estatusa jaso zuen 1920an, eta hiri estatusa 1938an."}
{"id": "90620", "revid": "105290", "url": "https://eu.wikipedia.org/wiki?curid=90620", "title": "K\u00e4rdlako kraterra", "text": "K\u00e4rdlako kraterra, Estoniako Hiiumaa uhartean dagoen hiri bakarra eta Hiiu konderriaren hiriburua den K\u00e4rdlan dagoen talka krater bat da.\n4 kilometro inguruko diametroa du, eta, bere adina, 455 milioi urtetan estimatzen da, Ordoviziar goiztiar garaikoa, beraz.Kraterra, ez da lurrazalean agertzen."}
{"id": "90621", "revid": "59902", "url": "https://eu.wikipedia.org/wiki?curid=90621", "title": "Erreka", "text": "Erreka, halaber latsa, xirripa edo batzuetan bidasoa, etengabe doan ur-lasterra da, baina, ibaien kasuan ez bezala, bere emaria urria da, eta udan desagertu egin daiteke. Txikiagoa bada errekatxoa edo errekastoa deritzo.\nBeste alde batetik, ibia, errekak hain sakonera gutxi duen toki bat da, non oinez zeharka daitekeen edo bainatzeko balio duen.\nIbaiek bezala, errekak itsasora, aintzira batera edo beste ibai batera isur daitezke; azken kasu honetan, ibaiadar bat izango litzateke.\nEuskalkien arabera.\nAldi berean eta batzuetan gertatzen den bezala, \"erreka\" hitzak ez du esanahi bera euskalki guztietan. Mendebaldeko euskaran, \"Ibaia\" hitza erabili beharrean erreka hitza erabiltzen da sarritan."}
{"id": "90622", "revid": "105290", "url": "https://eu.wikipedia.org/wiki?curid=90622", "title": "Quebrada", "text": "Quebrada hitzak, izen bezala (hitza, apurtutako gauza edo egoera bati erreferentzia egiten dion adjektibo femenino bat ere bada), Latinoamerikako herrialde batzuetan, Argentina, Bolivia, Txile, Kolonbia eta Venezuela kasu, errekazto bat deskribatzen du, erreka txiki bat, emari gutxikoa ibai batekin alderatuz gero, eta nabigazio edo arrantza esanguratsurako egokia ez dena. Quebradetan, ohi, arrain espezie oso txikiak bizi dira.\nOrohar, quebraden sakontasuna, urria edo hutsala da, emari gutxikoak dira eta bainutoki eta landa toki bezala balio dute, kanpingerako eta oinez zeharka daitezke. Oporrak igarotzeko eta turismo ekologikoa egiteko oso gogokoak izaten dira."}
{"id": "90623", "revid": "1545", "url": "https://eu.wikipedia.org/wiki?curid=90623", "title": "Maskorren Quebrada", "text": "Maskorren Quebrada, Cafayateko Quebrada bezala ere ezagutzen dena, haran estu edo quebrada bat da, bere paisaia ederrengatik oso ezaguna eta Argentinako Saltako probintzian dagoena, Cafayate hiritik gertu. Bertatik, Maskorren ibaia eta 68 ibilbide nazionala igarotzen dira, azken honek, Cafayate, Saltarekin elkartzen duelarik. Bere ibilbidean, oso paisaia bariatuak agertzen dira, Deabruaren Zintzurra deritzona nabarmentzen delarik, gaur egun jada desagertua dagoen urjauzi batek eragindako higaduraren ondorioa. Beste eraketa natural batzuk, Anfiteatroa eta Medanoak dira, azken hau, kareharrizko jatorria duten area zuri finez osatutakoa.\nBerriki egineko ikerketa arkeologikoek, egungo 68 ibilbide nazionaletik metro gutxira, bide inka bat igarotzen zela adierazi dute, tokiari, garrantzi arkeologikoa gehituz.\nQuebrada, geologikoki, elementu geografiko modernoa da, azken bi milioi urteetan gertatutako mugimendu tektonikoek sortua."}
{"id": "90624", "revid": "105290", "url": "https://eu.wikipedia.org/wiki?curid=90624", "title": "Supertramps", "text": "Supertramps 2004. urtean eginiko marrazki bizidunetako euskal filma da, Irusoin eta ETBk ekoitzia. 2004an marrazki bizidunetako film onenaren Goya Sarirako izendatua izan zen.\nSinopsia.\nChung-I-Fly (Ekialdeko uso bat), Paulov (Europa ekialdeko arratoi bat) eta Ramon (Karibeko labezomorro bat) pertsonaiek, arkakusoz jositako Tano katu beltza gidari dutela, behartsu talde bitxia osatzen dute. Euren izaera dela medio, miserian bizi dira, eta egoera horretatik ateratzeko ametsa dute."}
{"id": "90626", "revid": "105290", "url": "https://eu.wikipedia.org/wiki?curid=90626", "title": "Glup", "text": "Glup 2003. urtean eginiko marrazki bizidunetako euskal filma da, Irusoin eta ETBk ekoitzia. 2003an marrazki bizidunetako film onenaren Goya Sarirako izendatua izan zen.\nSinposis.\n\"Erosi, erabili eta bota\". Bai erraza! Dendak hustu eta zabortegiak bete egiten dira. Baina gizakiok ez dakiguna da ze borroka daraman zaborrak bizirik irauteko zabortegiaren oihanean."}
{"id": "90627", "revid": "105290", "url": "https://eu.wikipedia.org/wiki?curid=90627", "title": "Karramarro Uhartea", "text": "Karramarro Uhartea 2000. urtean eginiko marrazki bizidunetako euskal filma da, Irusoinek ekoitzia.\n2001ean marrazki bizidunetako film onenaren Goya Saria irabazi zuen.\nSinopsia.\nKain izeneko pirata ontzia. Altxor bat harrizko buru baten barruan gordea, itsasoaren erdian. Marrazoz jositako itsasoa. Karramarro itxura duen uhartea; itsaslabar izugarri bat da sarbide bakarra. Pagoda itxura duen taberna. Loro biltegi bat, itsaslabarretik zintzilik... eta gaztelu ikaragarri bat harkaitzaren gainean.\nAhotsak.\nEuskaraz\nGaztelaniaz"}
{"id": "90628", "revid": "512", "url": "https://eu.wikipedia.org/wiki?curid=90628", "title": "68 ibilbide nazionala", "text": "68 Ibilbide Nazionala, Argentinako errepide bat da, Saltako probintziaren hegoaldean dagoena, Cafayate eta Salta hiriak, 183 kilometroko ibilbide batean elkartuz.\nIbilbide hau, Maskorren Quebrada deritzonetik igarotzen da, mendi eraketa bitxiak ikus daitezkeen 83 kilometroko ibilbide bat: Gazteluak, 19. kilometroan, Leihoak, 20.ean, Obeliskoa 22.enean, Frailea 32.ean, Apoa 34.ean, Anfiteatroa 46.ean eta Deabruaren zintzurra 47.ean, beste batzuen artean.\nHiriak eta herriak.\nHegoaldetik iparralderako ibilbide honek zeharkatzen dituen herri eta hiriak, honako hauek dira:\nSaltako probintzia.\nIbilbidea: 183 kilometro (0tik 183. kilometroraino)\nAntzinako ibilbidea.\n1980 baino lehenago, 68 ibilbide nazionala, Cafayate eta La Vi\u00f1aren artean hedatzen zen, gaur egungo ibilbidearen gainontzeko zatia, 9 Ibilbide Nazionalaren zati zelarik. 9 ibilbidearen norantza ekialderago aldatu ondoren, La Vi\u00f1atik Saltarako zatia gehitu zitzaion 68 ibilbide nazionalari."}
{"id": "90629", "revid": "336", "url": "https://eu.wikipedia.org/wiki?curid=90629", "title": "Diego \u00c1lvarez", "text": "Jos\u00e9 Diego \u00c1lvarez \u00c1lvarez (Monforte de Lemos, Lugo, 1954ko abenduaren 21a - ) futbolaria izan zen, Errealaren historiako urte onenetan ibilitakoa.\nTxikitan Eibarrera bizitzera etorri zen, eta bertako taldea den Eibar KErekin debuta egin zuen futbolaren munduan.\nEspainiako selekzioarekin behin jokatu zuen."}
{"id": "90630", "revid": "119347", "url": "https://eu.wikipedia.org/wiki?curid=90630", "title": "K\u00e4rdlako aireportua", "text": "K\u00e4rdlako aireportua (estonieraz K\u00e4rdla lennujaam), (NAGE kodoea KDL eta NAZE kodea EEKA) K\u00e4rdla hiritik 7 kilometro ekialdera dagoen aireportu bat da, Estoniako Hiiumaa uhartean."}
{"id": "90631", "revid": "336", "url": "https://eu.wikipedia.org/wiki?curid=90631", "title": "Inaxio Kortabarria", "text": "Inaxio Kortabarria Abarrategi (Arrasate, Gipuzkoa, 1950eko uztailaren 31 - ) futbolari ohia da, Errealak irabazitako liga bietan titularra izan zena.\nEspainiako selekzioarekin lau partida jokatu zituen, baina 1977tik aurrera uko egin zion. Euskadiko selekzioaren sustatzailea izan zen ondoren. Aurrez 1976ko Euskal derbian ikurri\u00f1a atera zuen Errealeko ordezkaria izan zen.\nKirol ibilbidea.\nHastapenak.\nInaxio Kortabarria Arrasateko Garagartza auzoan jaio zen. Herriko Mondragon CF taldean jokatzen hasi zen eta 18 urte zituela Errealak fitxatu zuen. Harrobiko Sanse taldearekin jokatzen hasi zen eta hiru denboralditan 20 partidatik gora jokatu zituen urtero.\n1971ko irailaren 19an egin zuen debuta talde nagusiarekin Deportivo de La Coru\u00f1aren aurkako partidan, Galizian. Aurreneko denboraldi hartan 14 partida jokatu zituen eta hurrengo denboralditik aurrera titular bihurtu zen erdiko atzelari postuan. 1'82 metrotako altuera izanik atzelari segurua izateaz gain falta eta cornerrak errematatzera igotzen zen eta 22 gol sartu zituen 14 denboralditan.\n1976ko abenduan Errealaren aurkako partidu baten aurretik eta Iribar Athleticeko kapitainarekin batera ikurrinarekin atera zen zelaira, eta erdiko biribilean utzi zuten erakusgai. Franco hil ondoren Euskal Herriko bandera jendaurrean erakusten zen lehen aldia zen.\nErrealaren tituluak.\n1979tik aurrera taldeko kapitainetako bat izan zen. 1979-1980. denboraldian partida guztiak jokatu zituen eta Errealak Europa mailako errekorra ezarri zuen, 38 partida galdu gabe. Aurreko denboraldiko azken sei partidak eta denboraldi hartako 32ak izan ziren. Errekor honek 38 urte iraun zituen, Bartzelonak gainditu zuen arte. Errealak ez zuen ordea denboraldi hartan Espainiako Liga irabazterik lortu, azken aurreko partida Sevillaren aurka galdu ondoren, eta hori kontutan izanik 1-1 emaitza zutelarik andaluziarrak bi jokalari gutxiagorekin zirela.\nHurrengo denboraldia bikaina izan zen eta azken partidan Gij\u00f3nen 2-2 berdindu ondoren Errealak historiako lehen liga irabazi zuen. Kortabarria izan zen partida hartan lehenengo gola sartu zuen jokalaria, 7. minutuan penaltiz hain zuzen ere. Bigarren Liga titulua ere azken partidan eskuratu zen, Athleticen aurka Atotxan 2-1 irabazita. Bi denboraldi hauetan Inaxio Kortabarriak 11 gol sartu zituen Ligan, 5 eta 6 hurrenez hurren.\n1982an Espainiako Superkopa lehiaketa berria abiatu zen. Liga txapeldunak Kopa txapeldunaren aurka jokatu eta \"Supertxapelduna\" izendatzea zuen helburu. Errealaren aurkaria Real Madril izan zen. Lehenengo partida Madrilen jokatu zen urriaren 13an eta madrildarrak 1-0 nagusitu ziren. Itzulerakoa abenduaren 28an Atotxan jokatu zen eta gipuzkoarrek 4-0 irabazi zuten.\nInaxio Kortabarria 1985ean erretiratu zen, izan ere 1983tik aurrera Agustin Gajate jokatzen ari baitzen haren tokian.\nEspainiako Selekzioari uko.\nAtzealdean ematen zuen segurtasuna zela eta, Espainiako selekzioan jokatzeko deitua izan zen Inaxio Kortabarria. 1976ko maiatzaren 22an egin zuen debuta Alemaniaren aurka, eta 2-0 galdu zuen. 1976ko Eurokoparako sailkapen partida zen eta Espainiako selekzioa kanporatua izan zen. Laugarren partida Hungariaren aurka jokatu zuen 1977ko martxoaren 27an eta hau izan zen selekzioarekin jokatu zuen azken partida.\nArgi eta garbi adierazi zuen Espainiako selekzioarekin jokatzeari uko egiten ziola bere pentsaera abertzalearengatik.\nEuskadiko Selekzioaren sustatzaile.\nHainbat urtetan partidarik jokatu gabe egon ondoren 1979ko abuztuan Euskadiko selekzioa osatu zen. Euskararen aldeko ekimena izan zen Bateginik eta Sustraiak elkarteek bultzatua Euskadiko Federazioaren iritziaren aurka. Angel Maria Villar presidenteak zioen elkarte horiek eta jokalariek ez zutela eskumenik horrelako partida bat antolatzeko. Errealeko eta Athleticeko jokalariak ziren gehienak eta Kortabarria izan zen sutsuen aritu zen jokalarietako bat. San Mamesen jokatu zen partida Irlandako selekzioaren aurka eta euskaldunek 4-1 irabazi zuten. Urte bereko eguberrietan bigarren partida bat antolatu zen, Atotxan Bulgariako selekzioaren aurka, eta horretan ere euskaldunak nagusitu ziren 4-0 emaitzaz. Kortabarria partida bietan titularra izan zen."}
{"id": "90634", "revid": "336", "url": "https://eu.wikipedia.org/wiki?curid=90634", "title": "Luis Maria Lopez Rekarte", "text": "Luis Maria Lopez Rekarte (Arrasate, Gipuzkoa, 1962ko martxoaren 26a - ) futbolaria izandakoa da, Deportivo Alaves, Real Sociedad, FC Barcelona eta Coru\u00f1ako Deportivon ibilitakoa.\nEspainiako selekzioarekin lau aldiz jokatu zuen."}
{"id": "90635", "revid": "119347", "url": "https://eu.wikipedia.org/wiki?curid=90635", "title": "Ikerkuntza eta garapena", "text": "Ekonomian eta teknologian, ikerkuntza eta garapena, labur I+G, izeneko jarduerek ezagutza (teknologia, giza, gizarte eta kultura mailan) bultzatu eta sortzeari begira eraturikoak dira, epe luzerako emaitza eta aplikazio berriak sortzearren, berehalako etekinen helburua alde batera utzirik. Jarduera hauei berrikuntza ere gaineratu ohi zaie I+G+B hirukotea osatuz.\nHiru ataletan sailka daitezke I+G jarduerak:"}
{"id": "90637", "revid": "336", "url": "https://eu.wikipedia.org/wiki?curid=90637", "title": "Juan Antonio Larra\u00f1aga", "text": "Juan Antonio Larra\u00f1aga Gurrutxaga (Azpeitia, Gipuzkoa, 1958ko uztailaren 3a - ) futbolaria izan zen, Errealaren historiako urte onenetan ibilitakoa, taldearen titulu guztietan parte hartu baitzuen, bi Liga, Kopa eta Superkopa garaipenetan hain zuzen ere. Realean partida gehien jokatu dituen bigarren jokalaria da (589 partida), \"Bixio\" Gorrizen atzetik. Realaren Ligako 2000. gola sartu zuen.\nEspainiako selekzioarekin behin jokatu zuen eta Euskadiko selekzioarekin ere behin baino ez.\nGaur egun irrati esatari lanak egiten ditu Euskadi Irratian.\nIbilbidea.\nHastapenak.\nAzpeitiarra izanik herriko Lagun Onak taldean hasi zen jokatzen eta Hirugarren mailan ere aritu zen, harik eta 19 urte zituela Realak fitxatu zuen arte. 1977an izan zen fitxaketa eta aurreneko hiru denboraldiak \"Sansen\" egin zituen, hirugarren mailan. Aurreneko denboraldia bikaina egin zuen, partida ia guztiak jokatu eta 9 gol sartu baitzituen. Sanserekin 76 partida jokatu zituen eta erdilaria izateko gol asko sartu zituen, 16 hain zuzen ere.\n1980ko urtarrilaren 16an egin zuen debuta Realarekin. Kopako partida izan zen, Pe\u00f1a Sporten aurka jokatu zuena. Denboraldi hartan talde nagusiarekin jokatu zuen partida bakarra izan zen. Sanserekin ordea lehen postuan gelditu eta bigarren B mailara igo zen.\nRealean aurreneko tituluak.\n1980-81 denboraldian dagoeneko lehen mailako taldeko fitxarekin aritu zen eta Realaren lehen liga titulua izan zen. Ez zuen ordea ibilbide erraza izan taldeak. Hamar partidaren faltan Bartzelonan 2-0 galduta Atl\u00e9tico Madril liderrarengandik sei puntutara zegoen (garaipenak 2 puntu balio zituen garaian). Azken partidara ordea titulua irabazteko moduan iritsi zen. Berdinketa nahikoa zuen Gij\u00f3nen. Reala aurreratu zen baina Sportingek buelta eman zion markagailuari eta azken unean Zamorak gola sartzerakoan Reala txapeldun bihurtu zen. Larra\u00f1agak denboraldi hartan 9 partida soilik jokatu zituen, baina Gij\u00f3ngo partidu hartan ere izan zen, bigarren zatian atera zen.\nHurrengo denboraldian erabat finkatu zen Realaren atzealdean eta Ligako partida guztiak jokatu zituen, bai eta bi gol sartu ere. Kopan ere 10 partida eta Europako Kopan bi. Realak bigarren aldiz lortu zuen Liga titulua azken partidan Atotxan Athletic 2-1 garaituta. 1982-83 denboraldian Realak bost txapelketa jokatu zituen eta Larra\u00f1aga guztietan aritu zen. Denetara 44 partida jokatu zituen eta lau gol sartu. Sortu berria zen Espainiako Superkopa irabazi zuen taldeak Real Madrilen aurka, Madrilen 1-0 galdu eta Atotxan 4-0 irabazi ondoren. Europako Kopan ere paper bikaina egin zuen finalaurrekoetara iritsi baitzen. Hamburger SV alemaniarren aurka jokatzea tokatu zen eta Donostian 1-1 egin ondoren Hanburgon 2-1 galdu zuen, jokoz kanpo sarturiko gola epaileak ontzat eman ondoren. hainbeste txapelketatan lehiatu beharraren ondorioz Ligan zazpigarren postua baino ez zuen eskuratu.\nOndorengo denboraldietan makalago ibili zen taldea eta 1985ean John Benjamin Toshack entrenatzailea fitxatu zuen zuzendaritzak. Hark tenkika berritzaileak ekarri zituen eta berehala nabaritu zen taldearen emaitzetan, 1987an Errege Kopako finalera iritsi baitzen. Atl\u00e9tico Madrilen aurka jokatu zuen Zaragozan eta partida 2-2 amaitu ondoren penalti jaurtiketatan erabaki zen auzia. Larra\u00f1agak bere penaltia sartu zuen eta azkena Arkonadak gelditu zuenean Realak Kopa eskuratu zuen, 1909an Club Ciclistak irabazi eta 80 urtetara. Entrenatzaile galestarraren eskutik hurrengo denboraldia ere bikaina izan zen, ligan bigarren egin ondoren berriz ere finalerako sailkatu zen. Bartzelona zen aurkaria eta talde kataluniarrak ligan seigarren egin ondoren gipuzkoarrak ziren faborito argiak. Bartzelonak ordea 1-0 emaitzaz irabazi zuen. 1989an Luis Migel Arkonada atezaina erretiratu zenean kapitainaren besokoa hartu zuen. 1990. urtean Johan Cruyff-ek Bartzelonarako deia egin zion baina Larra\u00f1agak Realean jarraitzea erabaki zuen. 1990ko urtarrilaren 13an Realaren Ligako 2000. gola sartu zuen, etxean Sevillaren aurka.\nErretiroa.\n1986 eta 1992 artean Realak jokaturiko Ligako partida guzti guztiak jokatu zituen Larra\u00f1agak. 1993-94 denboraldia bukatzean erretiratu zen eta orduan ere 34 partida jokatuta, Ligan 27 eta Kopan 5. Azken partida Athleticen aurkakoa izan zuen Anoetan, 1994ko maiatzaren 8an. 0-0 berdinketaz amaitu zen.\nRealean partida gehien jokatu dituen futbolaria da Gorrizen atzetik. Ligakoak bakarrik aintzat hartuta partida bakarrera gelditu zen eta denak kontutan hartuta 10 partidatara. Era berean Realaren eta Athleticen arteko partida gehien jokatu dituena da, talde bietako jokalariak kontutan hartuta. 27 euskal derbi hain zuzen ere.\nAipatzekoa ere bada partida guzti horietan txartel gorri bakarra hartu zuela. 1987an izan zen Santanderren.\nSelekzioak.\n21 urtez azpiko Espainiako selekzioarekin lau partida jokatu zituen baina Espainiako selekzio nagusiarekin partida bakarra. 1988ko otsailaren 24an izan zen Txekoslovakiaren aurka, eta txekiarrek 1-2 irabazi zuten. Euskadiko selekzioarekin ere partida bakarra jokatu zuen, Tottenham Hotspur talde ingelesaren aurka San Mamesen eta 4-0 emaitzaz nagusitu ziren euskaldunak.\nEntrenatzaile lana.\n1998an Berio Futbol Taldea (gaur egun Real Sociedad C) sortu zen eta Juan Antonio Larra\u00f1agak sei urte egin zituen bertan entrenatzaile. Taldea maila baxuetatik hartu eta 2004an hirugarren mailara igotzea lortu zuen. Gaur egun Astigarragako Mundarro FKE taldeko kirol zuzendaria da.\nEsatari lana.\nEuskal Telebistan hasi zen esatari lanetan. Lehen mailako partiduetan kolaboratzaile aritu zen 2006 arte, ETB-k lehen mailako partiden eskubideak galdu zituen arte. Ordutik bigarren B mailako partidueta ematen du iritzia.\nEuskadi Irratiko Hiru Erregeen Mahaia kirol irratsaioan ere urteak daramatza Realaren eta beste euskal talde batzuen (Alav\u00e9s, Eibar, Osasuna) partidetan iritziak eta komentarioak egiten. 1996an hasi zen eta 2021. urtean 25 urte bete ditu irrati esatari."}
{"id": "90638", "revid": "56334", "url": "https://eu.wikipedia.org/wiki?curid=90638", "title": "Uneg", "text": "Uneg edo Uadynas, Egiptoko II. dinastiako laugarren faraoia izan zen, eta, J\u00fcrgen von Beckerathen arabera, K.a. 2742tik K.a. 2735 arte gobernatu zuen.\nUste denez, Manetonek, Sexto Julio Afrikanoren arabera, aipatzen duen Tlas izan daiteke. Faraoi honi buruz, 17 urteko erregealdia izan zuela dio. Turingo Errege Kanonak, 70 urteko erregealdia ematen dio, partzialki apurtua dagoen arren.\nBere izena, Uadynas, Saqqarako Errege Zerrendan eta Abidoseko Errege Zerrendan agertzen da.\nBere titulua, Saqqarako Piramide Mailakatuaren lurrazpiko biltegietan aurkitutako ontzi batzuetan ere agertzen da."}
{"id": "90640", "revid": "512", "url": "https://eu.wikipedia.org/wiki?curid=90640", "title": "Oj\u00f3s", "text": "Oj\u00f3s Murtziako Erkidegoko udalerria da. 2008ko urtarrilaren 1eko erroldaren arabera, herriak 604 biztanle ditu.\nHerriaren izena \"Oxoxe\" arabierazko hitzatik datorkio eta \"baratzen anbrosia\" esan nahi du."}
{"id": "90643", "revid": "886", "url": "https://eu.wikipedia.org/wiki?curid=90643", "title": "Pasmajarvi aintzira", "text": ""}
{"id": "90646", "revid": "56334", "url": "https://eu.wikipedia.org/wiki?curid=90646", "title": "Asterix Helvetian", "text": "Asterix Helvetian, () Ren\u00e9 Goscinny eta Albert Uderzok idatzi eta marraztutako Asterixen abenturen 16. komikia da. 1970ean argitaratu zen Frantzian. 2019an euskarazko itzulpena egin zuen Maddalen Arzallusek.\nIstorioa.\nKondateko (Rennes) prefektua den Grakus Ojoalvirusek, luxuzko bizitza darama, non orgiak ugariak diren, hiriak Julio Zesarri ordaindutako zergei maula egiten dionari esker. Kondatek Erromara bidaltzen dituen txanpon gutxiak direla eta, gobernua, Ojoalvirusen jokaeraz susmatzen hasten da, eta Klaudius Sinusitus kuestorea bidaltzen du Kondate inguruan egon daitezken ez erregulartasun fiskalei buruz informatzeko. Ojoalvirusek, itxura batean, atseginez hartzen du Sinusitus, baina, ondoren, pozoitu egiten du. Sinusitusek, mediku erromatarraz fidatzen ez dena, mediku hauen laguntzari uko egiten dio eta gertu dagoen Asterixen herrixkari laguntza eskatzen dio.\nHan, Panoramixek, sendatzeko, zilarrezko izar bat edo elur-lore bat behar duela esaten dio, Helvetiako (Suitza) mendi garaietan soilik hasten den landarea. Eta hara bidaiatzen dute Asterix eta Obelixek. Galian zehar egindako bidaian, erromatarrek lasai joaten uzten diete, baina behin Helvetiara iritsita, erromatar legioen jazarpena jasaten hasten dira, eskualdeko gobernaria eta Ojoalvirusen laguna den Kaius Diplodokusek, Asterixek eta Obelixek euren misioan huts egitea nahi baitu. Diplodokusek jarritako oztopoak gorabehera, Asterixek eta Obelixek Geneva eta Leman lakua zeharkatzea lortzen dute, handik gertu dagoen mendi tontor batean, edelweiss bat lortuz eta, Guardiasuix ostalaria eta Zurix bankaria helveziarren eta tiroldar batzuen laguntzarekin, euren herrixkara itzuliz, Sinusitus sendatzeko. Edelweissari esker, Sinusitus sendatu egiten da, edabe magikoa edaten du, eta merezitakoa ematen dio Ojoalvirusi. Honen ondoren, Ojoalvirus eta Diplodokus atxilotzea agintzen du. Asterixen istorio guztietan, Sinusitus da, istorio amaierako oturuntzara gonbidatu bezala joaten den erromatar bakarra.\nBeste herrialde batzuetatik eginiko bidaietan bezala, helvetiarrak, zenbait topikoren bidez bereizita ageri dira: garbitasunagatik duten obsesioa (Diplodokus bere onetik ateratzen duena, honek, ez baitu oturuntza dibertigarri bat ulertzen, koipetsua ez bada), euren erlojuen zehaztasuna (oraindik kuku erlojuak ez diren arren, baizik eta hondar erlojuak), zulodun gazta (Gruy\u00e8re gazta), euren banketxeen sekretismoa, euren mendizaletasuna, eta, gatazka guztietan, neutraltasuna mantendu eta bi aldeetako biktimei laguntzeko obsesioa (azkenik, erromatarrei aurka egitea ausartzen direnean, hauei zauriak sendatu behar izateraino). Europa erdialdeko tribu guztiak, politikari buruz hitz egiteko biltzen diren eraikin monumental bat ere agertzen da (joandako gehienak lokartuta geratzen diren arren), Nazio Batuen Erakundearen aurrekari bat.\nAbentura honetan, gainera, hiru bitxikeria ikus daitezke:"}
{"id": "90648", "revid": "1545", "url": "https://eu.wikipedia.org/wiki?curid=90648", "title": "Michelin", "text": "Michelin (edo \"Manufacture Fran\u00e7aise des Pneumatiques Michelin\"), nagusiki, pneumatiko egile bat da. 1889an sortu zen Frantziako Clermont-Ferranden, eta munduko pneumatiko egilerik garrantzitsuena da, Bridgestonekin batera. Frantziako enpresa honek, automobilismoaren zenbait mailatan parte hartzen du, nagusiki Motoziklismoko munduko txapelketan eta Rallyan.\nKonpainia honen maskota, Bibendum deitzen da, pneumatiko ugariz osatutako kolore zuriko pertsonaia bat.\n2007an, Michelinek, egindako pneumatikorik handienaren errekorra zuen, 59/80R63 pneumatikoak, meatze zulaketan erabilitako 797B ereduko Caterpillarreko iraulkiak erabiltzen dituenak. Pneumatiko bakoitzak, 5 tona pisatzen ditu, 4 metro eta erdiko diametroa du, eta 1,48 metroko zabalera, 6,5 barreko puzte presioarekin. Pneumatiko horietako bakoitzak, 30.000 \u20ac kostatzen du.\nBeste jarduera batzuk.\nBigarren mailako jarduera gisa, Michelinek, gida turistiko eta gastronomikoak eta errepide mapak egiten ditu, eta salduena Michelin gida da.\nBerriki, GPS bidezko gidatze laguntzarako softwarearen eta internet bidezko errepideko ibilbideen konfekzio automatikoaren merkatuan sartu da."}
{"id": "90649", "revid": "56334", "url": "https://eu.wikipedia.org/wiki?curid=90649", "title": "Bibendum", "text": "Bibendum (Bib) Michelin pneumatiko enpresaren maskota da. Lehen aldiz, iragarki poster batean agertu zen 1910ean, pneumatikoek \"oztopoak edaten dituztela\" adieraziz. Izena forma borobiletik datorkio, pneumatiko pilez osatuta baitago. Denboraren igaroan, modernatu egin zen, eta bere silueta findu. Egun, konpainiaren ikur izaten jarraitzen du."}
{"id": "90651", "revid": "56334", "url": "https://eu.wikipedia.org/wiki?curid=90651", "title": "Salmanasar III.a", "text": "Salmanasar III.a, Asurnasirpal II.aren seme eta oinordekoa, Asiriako errege izan zen K.a. 858 eta K.a. 824 bitartean.\nBere erregealdia, Asiria eta Siria inguruko estatuekin eta Anatolia hegoalde eta ekialdearen aurkako borrokengatik bereiztu zen, guzti hauek, merkataritza bidezko komunikazio bideen asiriar kontrola ezabatzeko.\nHedapena Sirian.\nKoalizio hauetako lehenak, Bit Adini, Karkemish, Hilakku eta Pattinek eratua (guztiak Siria eta Zilizia iparraldekoak), Asiriaren aurka borrokatu zuten Salmanasar III.a tronuratu zenean, honek, azkenik, haiek garaitu zituelarik, Bit Adini erantsiz, koalizioaren buru zena eta probintzia bihurtu zuena, eta haren hiriburua, Til Barsip, Eufrates ibaiaren ertzean zegoena, Kar-Shulman-ashare-du (\"Salmanasarren portua\") bezala berbataiatu zuen. Bit Adiniren aurka lortutako garaipenak, Asiriari, Eufrates ibaiaren bidez, ekialderanzko sarbidea eman zion.\nHedapena ekialdean.\nBeranduago, K.a. 853an, Asseko Herrialdea (Damasko), Hama eta Israel zati ziren Siria ekialde eta hegoaldeko beste estatu koalizio bati aurre egin behar izan zion. Zailtasun larriak igaro eta Qarqarreko guduan garaitua izan ondoren, Asiriak koalizioa garaitzea lortu zuen, lau guduren ondoren, soilik K.a. 845ean eta ondoren, jarraikako kanpainaren presioaren ondorioz, koalizioa K.a. 841ean desagertu zen, Salmanasar III.ak, azkenik, Israeleko Jehuri zergaordaina aldarrikatu ahal izan zionean.\nHedapena Anatolian.\nSoilik ekialdean lortutako garaipenaren ondoren lortu zuen Salmanasarrek, Anatolia inguruan bere domeinua sendotzea, non Malatya, Que eta Tabal estatu neohititek, Qarqarreko guduan Asiriaren etsaiei laguntza eman zieten. Asiriar tropek, Taurus mendiak zeharkatu zituzten, non Amanus mendian, Salmanasar III.ak, hilarri bat jarri zuen, mila urte lehenago, Anum-Khirbi izeneko erreg hurritar batek jarritakoaren ondoan.\nHarremanak Babiloniarekin.\nAsiria eta Babiloniaren arteko harremanetan, bi erresumen arteko elkarlaguntza mantendu zen. Salmanasar III.a, Babiloniako errege zen Marduk-zakir-shumi I.ari laguntzera joan zen, azken honen anaiak, tronua mehatxatu zuenean, asiriarrek desegitea lortu zuten matxinada batekin, eta Marduk berriz jarri zuen tronuan. Ondoren, Babiloniari arazoak sortzen zizkioten eskualdeko tribu aramear eta kaldearrei eraso zien. Azkenik, hiriarekin zuen ituna berretsi zuen, Salmanasarren tronuaren zokalo batean zizelkaturiko erliebe batean oroitutako gertaera.\nOinordekotza arazoak.\nSalmanasar III.aren erregealdiko azken urteetan, bere oinordeko izango zen Shamshi Adad V.aren eta honen anaia Ashur-dain-aplaren arteko borroka gertatu zen, tronua bereganatzeko. Azkenik, lehenak irabazi zuen, eta Shamshi Adad V.a bezala koroatua izan zen."}
{"id": "90652", "revid": "336", "url": "https://eu.wikipedia.org/wiki?curid=90652", "title": "Ameriketako Estatu Batuetako Ordezkarien Etxea", "text": "Ameriketako Estatu Batuetako Ordezkarien Etxea, (ingelesez \"United States House of Representatives\"), Ameriketako Estatu Batuetako Kongresuaren bi ganberetako bat da, bestea Ordezkarien Senatua izanik. Halaber, \"behe-ganbera\" ere deitzen zaio. Estatu bakoitzak ordezkariak bidaltzen ditu biztanle kopuruaren arabera. Gaur egun 435 eserleku ditu ganbera honek. Ordezkarien Etxearen egoitza, Washington Hiriko Kapitolioan dago."}
{"id": "90653", "revid": "15795", "url": "https://eu.wikipedia.org/wiki?curid=90653", "title": "Ameriketako Estatu Batuetako Presidenteak", "text": ""}
{"id": "90654", "revid": "1105", "url": "https://eu.wikipedia.org/wiki?curid=90654", "title": "Arzua", "text": ""}
{"id": "90655", "revid": "105290", "url": "https://eu.wikipedia.org/wiki?curid=90655", "title": "Somalia Plaka", "text": "Somalia Plaka une honetan, eratze prozesuan dagoen plaka tektoniko bat da. Rift Haran Handiaren inguruan banatzen ari den Afrikar Plakaren zati bat da. Apurtze honek, zenbait laku eta sumendi eratu ditu, Kilimanjaro horien artean, Afrikako mendirik garaiena dena. Uste denez, epe luzera, plaka erabat bananduko da, azpikontinente bat eratuz, Indiako azpikontinentearen antzera."}
{"id": "90656", "revid": "105290", "url": "https://eu.wikipedia.org/wiki?curid=90656", "title": "LOR (Ilargi orbitan hitzordua)", "text": "Lunar Orbit Rendezvous (LOR) (Ilargi orbitan hitzordua) NASAk Apollo programan Ilargiratzeko garatutako sistema da. Ilargira joateko hasierako ideia topaketa lurraren orbitan egitea zen. Bi kohete bidaliko ziren lurraren orbitara: bat kapsularekin eta bestea erregaiarekin. Biak lurreko orbitan elkartu behar ziren ilargira bidaiatzeko. John C. Houbolt ingeniariak topaketa ilargiaren orbitan egitea proposatu zuen.\nHorretarako, kapsularekin kohete bat bidali behar zen eta jaitsiera ibilgailu bat. Kapsula ilargiko orbitan mantenduko zen eta ibilgailua bitartean jaitsiko zen. Geroago, ibilgailua aireratu egingo zen eta kapsularekin topo egingo zuen ilargiko orbitan. NASAkoek ideia hau denbora luzean, irrigarri utzi zuten. Azkenean Apolo 11 misioak arrakasta handia izan zuen ilargiko orbitan egindako topaketari esker. Dena dela, asmatzaileak inoiz ez zuen eduki merezitako ospea."}
{"id": "90657", "revid": "512", "url": "https://eu.wikipedia.org/wiki?curid=90657", "title": "A Ba\u00f1a", "text": "A Ba\u00f1a Galiziako A Coru\u00f1ako probintziako Barcalako eskualdean dagoen udalerria da.\nUdalerria 15 parrokiatan banatuta dago, udala San Vicenzon dagoela.\nParrokiak.\nA Ba\u00f1ako parrokiak:"}
{"id": "90658", "revid": "512", "url": "https://eu.wikipedia.org/wiki?curid=90658", "title": "Bergondo", "text": "Bergondo Galiziako A Coru\u00f1ako probintziako A Coru\u00f1ako eskualdean kokatuta dagoen udalerria da.\nUdalerria 9 parrokiatan banatuta dago.\nParrokiak.\nBergondoko parrokiak:"}
{"id": "90659", "revid": "512", "url": "https://eu.wikipedia.org/wiki?curid=90659", "title": "Boimorto", "text": "Boimorto Galiziako A Coru\u00f1ako probintziako Arz\u00faako eskualdean dagoen udalerria da.\nUdalerria 13 parrokiatan banatuta dago, udala Boimorton (Santiago) dagoela.\nParrokiak.\nBoimortoko parrokiak:"}
{"id": "90660", "revid": "1105", "url": "https://eu.wikipedia.org/wiki?curid=90660", "title": "Arzuako eskualdea", "text": ""}
{"id": "90661", "revid": "119347", "url": "https://eu.wikipedia.org/wiki?curid=90661", "title": "Boqueix\u00f3n", "text": "Boqueix\u00f3n Galiziako A Coru\u00f1ako probintziako Santiagoko eskualdean kokatuta dagoen udalerria da.\nUdalerria 14 parrokiatan banatuta dago.\nParrokiak.\nBoqueix\u00f3nko parrokiak:"}
{"id": "90662", "revid": "1105", "url": "https://eu.wikipedia.org/wiki?curid=90662", "title": "Boqueixon", "text": ""}
{"id": "90663", "revid": "512", "url": "https://eu.wikipedia.org/wiki?curid=90663", "title": "Bri\u00f3n", "text": "Bri\u00f3n Galiziako A Coru\u00f1ako probintziako Santiagoko eskualdean kokatuta dagoen udalerria da.\nUdalerria 9 parrokiatan banatuta dago.\nParrokiak.\nBri\u00f3ngo parrokiak:"}
{"id": "90664", "revid": "1105", "url": "https://eu.wikipedia.org/wiki?curid=90664", "title": "Brion", "text": ""}
{"id": "90666", "revid": "105290", "url": "https://eu.wikipedia.org/wiki?curid=90666", "title": "Oinarrizko metabolismo", "text": "Oinarrizko metabolismoa edo metabolismo basala zelula batek, egunean, bizitzeko behar duen gutxieneko energiaren balioa da. Energia hau kalorietan neurtzen da.\nOinarrizko metabolismoa neurtzeko orduan, parametro ezberdinak izan behar dira kontutan (sexua, adina, masa\u2026). Bere balioa kirola egitean igotzen da, eta, adina eta gorputz masaren galerarekin jaisten da.\nOinarrizko metabolismoa kalkulatzeko bi formula daude, bata gizonentzat, bestea emakumeentzat."}
{"id": "90667", "revid": "512", "url": "https://eu.wikipedia.org/wiki?curid=90667", "title": "Transistore bipolar", "text": "Transistore bipolarra \u2014BJT transistorea edo juntura bipolarreko transistorea ere deitua () transistore mota bat da. Dopatutako material erdieroalez egindako hiru terminaleko osagarri elektronikoa da. Oro har elektronika analogikoan erabiltzen dira. Hala ere, elektronika digitaleko TTL teknologian edo BICMOS teknologian ere erabiliak dira.\nTransistore bipolarren terminalek izen hauek hartzen dituzte:"}
{"id": "90668", "revid": "6327", "url": "https://eu.wikipedia.org/wiki?curid=90668", "title": "Juntura bipolarreko transistore", "text": ""}
{"id": "90671", "revid": "512", "url": "https://eu.wikipedia.org/wiki?curid=90671", "title": "Termometro", "text": "Termometroa, tenperatura neurtzeko tresna da. Galileo Galileik asmatutako termoskopioa hartzen da geroko termometroen aitzindaritzat.\nHainbat autorek Cornelis Drebbel, Robert Fludd, Galileo Galilei edota Santorio Santorio aipatu dituzte termometroaren asmatzailetzat. Termometroa, ordea, ez zen izan gizabanako bakarrak behingoan egindako asmakizuna, baizik eta hainbat gizabanakok urte askoan egindako ondoz ondoko ekarpenekin pixkanaka sortutako garapena.\nFuntzionamendua.\nTermometroen funtzionamendua, material desberdinen dilatazioan oinarritzen da. Oraintsu arte, merkuriozko termometroak oso erabiliak izan dira, baina orain debekatuta daude, merkurioak dakarren kutsaduragatik. Gaur egun, erabiliagoak dira termometro digital elektronikoak.\nTenperatura neurtzeko eskala desberdinak daude. Celsius eskala da herrialde gehienetan erabiltzen dena; eskala honen zeroa, uraren izozte puntuan jartzen da eta uraren irakite puntuan 100 gradutan jartzen da. Sistema Internazionalean Kelvin gradua da tenperatura neurtzeko unitatea."}
{"id": "90672", "revid": "1310", "url": "https://eu.wikipedia.org/wiki?curid=90672", "title": "Termometroa", "text": ""}
{"id": "90680", "revid": "512", "url": "https://eu.wikipedia.org/wiki?curid=90680", "title": "Nikola Vuj\u010di\u0107", "text": "Nikola Vuj\u010di\u0107 (Vrgorac, 1978ko ekainaren 14a - ) Greziako Olimpiakos saskibaloi taldean jokatzen duen jokalari kroaziarra da.\nBizitza Profesionala.\nNikola Vujcic Kroaziako Dalmazia probintzian jaio zen, Vrgorac herrian. KK Split taldean egin zuen profesional debuta 1995-1996 denboraldian, KK Split antzinako Jugoplastica taldea da eta 7 zenbakiarekin jolastu zuen lehen Tony Kukoc Jugoplastican egin zuen bezala.\nKK Spliten 2001. denboraldira arte egon zen, urte horretan Israelgo Maccabi Tel Aviv talde handia fitxatu zuelarik.\nVujcicek orain arte Euroligan hiruko-bikoitza egin duen jokalari bakarra izan da\nAzken urteak.\n2002-03tik 2007-08ra, Maccabirekin 2 Euroliga txapelketa (2004 eta 2005), 5 Israelgo txapelketa eta 4 \"Israeli State Cup\" irabazi zituen.\n2008an, bi urteko kontratua sinatu zuen Greziako Olimpiakos taldearekin urtero 2 milloi euro inguruengatik."}
{"id": "90690", "revid": "105290", "url": "https://eu.wikipedia.org/wiki?curid=90690", "title": "Anfauglith", "text": "Anfauglith edo Ard Galen, Tolkienen legendariumean, Dorthonion eta Lothlannetik iparraldera, Ered Wethrinetik ekialdera eta Mendi Urdinetatik mendebaldera dagoen ordoki zabal eta berde bat da. Ered Wethrinen duen bere mendebaldeko muturrean du bere sorrera Sirion ibaiak.\nMelkor eta Fingolfin eta Maedhrosen arteko leihan dagoen tokia da. Erdialdeko Lurraldearen hasieran, Melkor, lurralde horren jaun eta jabe zen, baina, Valarrek preso hartu eta kateatu zutenean, ordoki hotz eta idorra berriz berdetu zen eta zaldi basatien lurraldea izan zen. \"Eta Fingolfinen zalditeriak, ordoki horretatik zamaltzen zuen, baita Thangorodrimen itzaleraino ere, zaldiak, oso bizkor ugaldu baitziren, eta Ard-Galeneko belarra, ona eta berdea baitzen.\" Zaldi horien gurasoetako asko, Valinorretik zetozen eta eraginkortasunez zerbitzatu zituzten Elfoak.\nEguzkiaren Lehen Aroaren 450. urtean, Melkorrek, ordokia, Thangorodrimen suarekin suntsitu zuen Dagor Bragollach izeneko guduan, eta, ondorioz, lurralde hori, inongo bizirik gabe geratu zen, idorra, horregatik, Anfauglith (Hauts Itotzailea) deitu izan zelarik.\nHauth-en-Ndengin.\n\"Hildakoen Muinoa\", Hauth-en-Ndengin edo Malkoen Muinoa ere deitua, Nirnaeth Arnoediad izeneko guduan eroritakoen gorpuekin altxatutako muino bat da, Angbandeko biziraule edo preso oro izutzeko asmoarekin. Esaten denez, hori gora-behera, han belarra hazi zela, eta orko bakar bat bera ere ez zela tokia zulatzen ausartu, \"non Eldar eta Edainen lurperatutako ezpatak herdoiltzen ziren\"."}
{"id": "90691", "revid": "105290", "url": "https://eu.wikipedia.org/wiki?curid=90691", "title": "Dagor Bragollach", "text": "Dagor Bragollach, Tolkienen legendariumean, gudu bat da. Idazlearen hil ondorengo Silmarillion lanean kontatzen da. Beleriandeko Gerretako gudu handietako bat da, Eguzkiaren Lehen Aroaren 455. urteko neguan gertatu zena. Melkorrek Angbandeko setioa hautsi zuenean hasi zen, Anfauglith edo Ard-Galen ordokiak eta Dorthonion eta Ered Wethrinen behealdeko lautadak suntsitu zituzten su errekak jaurtiz, ordokian harrapatuta zeuden Noldor ugari hilez.\nSuaren atzetik, Melkorren armada handiak joan ziren, orkoez, Balrogez eta Glaurungez osatuak. Mendebaldean, Fingolfin eta Fingonek, Ered Wethrineraino atzera egin behar izan zuten, eta Hador, Eithel Sirionen hila gertatu zen. Finrod, Sirioneko pasabidea defendatzen zuena, ia hila izan zen, baina Barahirrek salbatu zuen, eta Pasabidea mantendu ahal izan zen. Dorthonionen, Noldorrak eta Edainak gaindituak izan ziren; Aegnor, Angrod eta Bregolas hil ziren, eta Edainen lehen Etxea, sekula ez zen jasandako galeretatik erabat suspertu. Ekialdean, Maedhrosen mugako Aglon Pasabidea bortxatua izan zen borroka lazkarri baten ondoren, baina Maedhrosek bere etxeko armada berrantolatu zuen Himringen, eta pasabidea itxi zuen berriz. Hala ere, Glaurungek, orduan, Lothlann konkistatu zuen, eta indarrez zehakatu zuen Maglorreko Sakonunea, eta Thargelion eta Beleriand ekialdea, Ramdalen iparraldean suntsituak izan ziren.\nMelkorrek, Dagor Bragollach guduaren ondoren, bere erasoa sekula utzi ez zuen arren, gudua, udaberriaren iritsierarekin amaitutzat jo zen. Azken emaitza, Ard-Galenen eta Dorthonionen galera eta Maedhrosen muga biziki ahuldu izana izan zen.\nBapateko Garraren Gudua eta Laugarren Gudua ere deitua da."}
{"id": "90692", "revid": "105290", "url": "https://eu.wikipedia.org/wiki?curid=90692", "title": "Hador", "text": "Hador, Tolkienen legendariumean agertzen den fikziozko pertsonaia bat da. Bere hil ondorengo lana den Silmarillionen agertzen da. Edainen hiru etxeetako baten buruzagia da, beharbada pertsona gehien zituenarena, bere samaldak, Ered Luinetik eraman zituena, Belerianden finkatzeko.\nLorindol edo \"Urrezko burua\" edo \"urrezko ileduna\" deitua, arraza horretako gizakien bereizgarria, begi urdinekin batera, Fingolfinen etxearekin elkartu zen eta honek, Dor-Lomin eman zion jaurerri bezala, eta, bere etxean, quenya hizkuntzan bakarrik hitz egiten zen arren, bere jaiotza hizkuntza mantendu egin zen, eta handik eratorri zen Numenorreko hizkuntza.\nHurinen aita zen Galdorren aita izan zen. Bere ondorengoak, Turin Turanbar, Huor eta Tuor dira, Edainen artean heroiak, Beleriandeko Gerretan Melkorren aurkako euren borrokan.\nHador, Eithel Sirionen hil zuten Dagor Bragollach izeneko guduan, 63 urte zituela.\nEz da Hador Gondorrekoarekin nahastu behar."}
{"id": "90693", "revid": "105290", "url": "https://eu.wikipedia.org/wiki?curid=90693", "title": "Hador Gondorrekoa", "text": "Hador Gondorrekoa, Tolkienen legendariumean eta honen lanik ospetsuena den Eraztunen Jauna eleberriko eranskinetan, Gondorreko Seneskal Erregeordeen artean zazpigarrena izan zen. Eguzkiaren Hirugarren Aroko 2245. urtean jaioa, Turin I.ak bere bigarren emaztearekin izan zuen semea da. Bere arbaso Edaina bezala, bere izena, sindarinez \"Urrezko buruduna\" bezala itzul daiteke.\nHador, Zaintzapeko Bakea deritzon garaian gobernatu zuen seigarren seneskala izan zen. Bere aitaren oinordekoa izan zen Eguzkiaren Hirugarren Aroko 2278. urtean, eta Gondor gobernatu zuen 117 urtez. Eguzkiaren Hirugarren Aroko 2395. urtean hil zen.\nErregeistroen arabera, halako adina, 150 urte, hartu zuen etxe Gobernariko azken Dunedaina izan zen. Bere ondoren, adina jeisten hasi zen, odol numenortarra jeisten zen bitartean. Bere oinordekoa, bere seme Barahir Gondorrekoa izan zen."}
{"id": "90695", "revid": "1545", "url": "https://eu.wikipedia.org/wiki?curid=90695", "title": "Barahir Gondorrekoa", "text": "Barahir Gondorrekoa, Tolkienen legendariumean eta bere eleberririk ospetsuena den Eraztunen Jaunaren eranskinetan, Gondorreko Seneskal Erregeordeen artean, zortzigarrena izan zen. Eguzkiaren Hirugarren Aroa, Eguzkiaren Hirugarren Aroko 2290ean jaio zen, eta aurreko seneskala izan zen Hador Gondorrekoaren semea zen.\nBarahir, Zaintzapeko Bakea deritzon garaian gobernatu zuen Gondorreko zortzigarren Seneskal Erregeordea da. Bere aitaren oinordekoa izan zen Eguzkiaren Hirugarren Aroko 2395. urtean, eta 17 urtez gobernatu zuen, 2412 arte. Bere oinordekoa, bere seme Dior Gondorrekoa izan zen."}
{"id": "90696", "revid": "536", "url": "https://eu.wikipedia.org/wiki?curid=90696", "title": "Zaintzapeko Bakea", "text": "Zaintzapeko Bakea, Tolkienen legendariumean eta Eraztunen Jauna izeneko bere lanaren eranskinetan, Erdialdeko Lurraldearen historian, Eguzkiaren Hirugarren Aroan, Dunedain eta Elfoek Sauron eta bere aliatuen aurkako gerran izan zuten bake erlatibo bati deritzo.\nHau, Gandalf Istaria, Eguzkiaren Hirugarren Aroko 2063an Dol Guldurren sartu zenean posible izan zen. Han, Sauron ekialdera itzuli zela jakin zuen, eta Kontzilio Zuria informatu zuen, talde honetako partaideek, Sauronen gotorlekuaren gaineko zaintza zorrotz batz ezartzea erabaki zutelarik. Nazg\u00fblak, Morg\u00fbleko Haranean ezkutatua mantendu ziren.\nZaintzapeko Bakea, Eguzkiaren Hirugarren Aroako 2460 arte mantendu zen, Sauron Dol Guldurrera armada handiago batekin itzuli eta Gondor erasotzen hasi zenean.\nGondorren, lehen Seneskalek gobernatzen zuten, Eradanetik hasi eta Denethor I.araino arte, nortzuk, neurri batean, euren kaltetutako nagusitasuna berrezarri ahal izan zuten.\nIparraldean, Arnor jada ez zen existitzen, baina, Eskualdean, oparotasuna zen nagusi, Tuk Familiako lehen Thainaren gobernupean. Brandioreindarrek Oreinak izeneko gunea kolonizatu zuten, eta bertan finkatu ziren.\nDurinen leinuko nanoek, Thrain I.ak zuzenduak, Erebor uzten dute, eta Mendebaldeko gainontzeko familiekin biltzen dira, Mendi Grisetan."}
{"id": "90700", "revid": "336", "url": "https://eu.wikipedia.org/wiki?curid=90700", "title": "Martzelo II.a", "text": "Martzelo II.a (Montefano, Markak, 1501eko maiatzaren 6- Erroma, 1555eko maiatzaren 1), Eliza Katolikoko 222. aita santua izan zen 1555ean.\nJaiotza izenez Marcello Cervini de Spannochi, Sienan ikasi ondoren, Erromara joan zen bere formakuntza jarraitzeko. Han, 1534an, Paulo III.a aita santuaren idazkari izendatua izango da, eta honek, bere iloba Alexandro Farnesiori, Vatikanoko zuzendaritza politikoa ematen dionean, Marcello Cervini, kardinalaren idazkari pribatu eta kontseilaria izendatua izango da.\n1539an, Nikastroko gotzain izendatua da, eta beranduago, Gurutze Santuaren kardinal presbitero Jerusalemen.\nTrentoko kontzilioan, Karlos I.a Espainiako eta Alemaniako V.a enperadorearen aurrean, aita santuaren interesak defendatuko dituen aita santuaren ordezkarietako bat izango da.\nHumanista ezaguna, artisten eta kulturaren laguna, Vatikanoko liburutegiaren arduradun izendatua izan zen, eta liburutegiko funtsak, liburu latindar, greziar eta hebrear ugarirekin gehitu zituen, eta garrantzitsuenetako batzuk inprimatu zituen.\nAitasantualdia.\nKonklabeak erabakitzen lau egun eman ondoren aita santu bezala aukeratua, bere jaiotza izena mantendu zuen, 1555eko apirilak 9an aukeratua izan ondoren. Hurrengo aita santua izango zen Paulo IV.a kardinalak sagaratua eta koroatua izan zen.\nBere aitasantualdi laburra, 22 egun baino iraun ez zuena, ez zen, kristautasuna banatzen zuten anglikanismo eta luteranismoaren arazoak konpontzeko hartu beharreko neurriak hartzeko nahikoa izan.\nGiovanni Pierluigi da Palestrinak, bere Missa Pap\u00e6 Marcelli ospetsua, aita santu honen omenez idatzi zuen.\nSan Malakiasen profeziek, aita santu honi \"Frumentun floccidum\" bezala erreferentzia egiten diote (gari zimela), bere armarrian gariaren kolorea nagusi izateari eta bere osasun kaxkarrari erreferentzia egiten diona, 22 egun baino ez baitzituen eman aita santu bezala."}
{"id": "90705", "revid": "56334", "url": "https://eu.wikipedia.org/wiki?curid=90705", "title": "Senedi", "text": "Senedi, Senedy edo Sened, Egiptoko II. dinastiako bosgarren faraoia izan zen. J\u00fcrgen von Beckerathen arabera, K.a. 2735etik K.a. 2724 arte gobernatu zuen.\nAbidoseko Errege Zerrendak, Senedi deitzen du, eta, Saqqarakoak, Senedy.\nTurineko Errege Kanonak, faraoi honi, 54 urteko erregealdia ematen dio. Manetonek aipatzen duen Setenes baldin bada, 41 urteko erregealdia izan zuela adierazi zuen.\nBerlineko Papiro Medikoak, Sened Denen oinordeko bezala aipatzen du.\nBere izena, Senedi, eta Peribsenena, Kairoko Egiptoar Museoan kontserbatzen den \"ate faltsu\" batean dago.\nSenedi hil ondoren, Egiptok, faraoi bakarraren gobernupean egoteari utzi zion.\nTitulatura.\nSenedi, bere izena adierazteko kartutxo egiptoar bat erabili zuen lehen faraoia izan zen."}
{"id": "90709", "revid": "105290", "url": "https://eu.wikipedia.org/wiki?curid=90709", "title": "Columbus (Texas)", "text": "Columbus Ameriketako Estatu Batuetako Texasko estatuan dagoen herria da. Houstonetik mendebaldera dago 119\u00a0km-ra, Interstate 10 autobidetik. 2000. urtean, 3.916 biztanle inguru zituen herriak. Halaber, konderriko hiriburua da."}
{"id": "90710", "revid": "105290", "url": "https://eu.wikipedia.org/wiki?curid=90710", "title": "Portland Berria", "text": "Portland Berria edo ingelesez \"New Portland\", Ameriketako Estatu Batuetako Maine estatuan dagoen udalerri txikia da. 2000. urteko erroldaren arabera, herriak 785 biztanle besterik ez zituen.\nErrolda.\nBiztanleriaren %98,34a zuria da, %1,27a indiar jatorrikoa da eta gainontzeko %0,13a arraza desberdinekoa da."}
{"id": "90711", "revid": "1340", "url": "https://eu.wikipedia.org/wiki?curid=90711", "title": "New Portland", "text": ""}
{"id": "90712", "revid": "119347", "url": "https://eu.wikipedia.org/wiki?curid=90712", "title": "Springfield (Massachusetts)", "text": "Springfield Ameriketako Estatu Batuetako Massachusetts estatuko 3. hiririk handiena da eta Ingalaterra Berriko laugarrena, Boston, Providence eta Worcesterren atzetik. 2008. urteko erroldaren arabera, 153.064 biztanle zituen Sprinfieldek.\nHistoria.\nAmeriketako Estatu Batuetako lehenengo Springfield izena zuen hiria da. Baina honetaz gain, Basketball Hall of Famerengatik ere bada ospetsua. Hiri honetan baitago egoitza eta gainera, hiri honetan hain zuzen, James Naismithek saskibaloia asmatu zuen.\nSenidetutako hiriak.\nSpringfield ondorengo hiriekin senidetuta dago:"}
{"id": "90713", "revid": "94035", "url": "https://eu.wikipedia.org/wiki?curid=90713", "title": "Ankesenamon", "text": "Ankesenamon edo, jaiotza izenez, Ankesenpaaton, Akenaton faraoiak, bere Errege Emazte Handi zen Nefertiti ospetsuarekin izan zituen sei alabetatik hirugarrena izan zen, Bere izenak, \"Atongatik bizi dena\" esan nahi du. Ez da ezagutzen bere jaiotza data zehatza, baina litekeena da, sortu berri zen Aketaton hiriburuan jaiotako lehen errege printzesetako bat izana.\nIrudikapen askotan agertzen da, bere guraso Aketaton eta Nefertitirekin batera, baita bere bi ahizpa nagusiekin ere. Uste denez, bere aitaren erregealdiaren amaierako une zehatz batean, berarekin ezkondu zen, eta, intzestu honetatik jaiotako alaba bati buruz ere hitz egiten da, Ankesenpaaton-Tasherit.\nEdonola ere, bere aita hil zenean, Tutankamonekin ezkondu zen, Akenatonen seme edo anaia, honela, K. a. 1327an Errege Emazte Handi bihurtuz. Bere senarrak, Amon jainkoaren gurtza berrezarri zuenean eta jainko honen omenezko tenpluak berrireki zituenean, bere aitaren iraultza erlijiosoaren ondoren, biek, euren izenak aldatu zituzten, Ankesenamon eta Tutankamongatik.\nEgiptoar erregina honen ibilbidea historiatik, laburra izan zen. Tutankamon, bere erregealdiko bederatzigarren urtean hil zenean, Ankesenamon alargun geratu zen eta bere aitona A\u00ffrekin ezkondu zen, eta, ondoren, egiptoar dokumentuetatik desagertzen da. Honek, egiptoarren betiereko etsai ziren hititei gutun bat idatzi zien erregina alarguna izan zela pentsarazi du, berarekin ezkontzeko printze bat eskatuz, eta, harekin, errege bikote berria izango zelarik. Dahamunzuko kasua da.\nAyren bapateko tronuratzeak, aurrekaririk gabeko itun hura galarazi ondoren izan zela pentsarazten du, eta nahiko logikoa da Ankesenamon erregina alarguna, bere traizioagatik ixilarazia eta are ezabtua ere izana. Hala ere, erregina honen nortasuna aurkitzeke dago, eta beste hipotesi batzuk proposatu dira, Nefertiti, adibidez, azken aldian indarra hartzen ari dena, edo Meritaton, Nefertiti eta Akenatonek izandako alabarik nagusiena."}
{"id": "90714", "revid": "1545", "url": "https://eu.wikipedia.org/wiki?curid=90714", "title": "Ankesenpaaton-Tasherit", "text": "Ankesenpaaton-Tasherit, Akenaton faraoiaren gorteko errege printzesa ugarietako bat izan zen. Bere izenak, \"Ankesenpaaton gaztea\" esan nahi du.\nAkenatonen erregealdiko 14 eta 17. urte bitartean jaioa, bere ama Kiya edo Akenatonen alabetako hirugarrena, Ankesenamon edo Ankesenpaaton izan liteke, bere aitaren erregealdiaren 5. urtean jaioa, 17.enean 12 urte izango zituena. Aton deiturak, faraoiaren alaba zela adierazten du.\nOso gutxi ezagutzen da berari buruz, eta litekeena da haurtzaroan hil izana, Ankesenamon Tutankamonen Errege Emazte Handi bihurtu zenean, berari buruz ez baitago ezer. Ikerketen egungo egoera dela eta, ez da ezinezkoa, gazte hau, Tutankamonekin ezkondu zen Ankesenamon bera izatea.\nAnkesenpaaton-Tasherit, arkeologoek, 1938tik ezagutzen dute, Hermopolisen, bere izena zeraman margolan bat aurkitu zutenean."}
{"id": "90715", "revid": "119347", "url": "https://eu.wikipedia.org/wiki?curid=90715", "title": "Ahmesen papiroa", "text": "Ahmesen papiroa, sei metroko luzera eta 33 zentimetroko zabalera duen papiro batean idatzitako dokumentu bat da. Kontserbazio egoera onean dago. Idazkera hieratikoan idatzia dago, eta, bere edukiak, matematikarekin du zerikusia. Rhind matematika-papiroa bezala ere ezagutzen da. Bere edukia, K.a. 2000 eta K.a. 1800 bitartean datatua dago.\n\"Ahmes\" izeneko eskribak idatzi zuen, K.a. 1650 inguruan, berrehun urte lehenagoko idazkietatik abiatuta, Ahmesek berak, testuaren hasieran aldarrikatzen duen bezala, baina ezinezkoa da papiroaren ze zati diren aurreko testu hauei dagozkienak jakitea.\nXIX. mendean aurkitu zen, Luxorreko eraikin baten hondakinen artean, eta Henry Rhindek erosi zuen 1858an. 1865etik, Londresko British Museumean zaintzen da, gaur egun, erakutsia ez dagoen arren (EA 10057-8).\nOinarrizko kontu aritmetikoak, frakzioak, area eta bolumen kalkuluak, progresioak, banaketa proportzionalak, hiruko erregela, ekuazio linealak eta oinarrizko trigonometria dituen 87 problema matematikoek osatzen dute agiria.\nBertan, frakzioen tratamendua ikus daiteke. Ez dira frakzioak bere osotasunean kontuan hartzen, soilik bateratzaileak (zenbaki naturalen alderantzizkoak: 1/n), zenbakiaren gainean jarritako zeinu obal batekin irudikatzen direnak (R hieroglifoa); 2/3 frakzioa, zeinu berezi batekin irudikatzen da, eta, kasuren batzuetan, n/n+1 motako frakzioak.\nNagusiki, 1/2ren zatitzaileak ziren frakzio bateratzaileak erabiltzen saiatzen ziren.\n2/n deskonposaketa taulak daude, non n = 1etik 101 arte izan daitekeen, honako kasu honetan bezala:\n2/5 = 1/3 + 1/15 edo 2/7 = 1/4 + 1/28.\nEz da ezagutzen zergatik ez zuten 2/n = 1/n + 1/n erabiltzen.\nSistema eranskari bat erabiliz, idazketa, 1 + 1/2 + 1/4 da. Funtsezko eragiketa, batuketa da, eta biderketa eta zatiketak \"bikoizte\" edo \"erditze\" bidez egiten ziren. Honela, 69 x 19 = 69 x (16 + 2 +1), non 16k lau bikoizte irudikatzen dituen eta 2k bakarra."}
{"id": "90716", "revid": "56334", "url": "https://eu.wikipedia.org/wiki?curid=90716", "title": "Xamxi-Adad V.a", "text": "Xamxi-Adad V.a, Asiriako errege bat izan zen. K.a. 823tik K.a. 811 arte gobernatu zuen. Salmanasar III.aren seme eta oinordekoa izan zen.\nKanpaina militarrak.\nBere gobernuko lehen betebeharra, Ashur-dain-apla izeneko bere anaiak sustatu zuen matxinada zanpatzea izan zen, euren aita oraindik bizi zenean, oinordekotzatik kanpo utzia izan baitzen. Horretarako, Babiloniako garai horretako errege zen Marduk-zakir-shumi I.aren laguntza edo neutraltasuna erosi behar izan zuen.\nMairiko herrialdea, manear eta mediarren aurkako printze matxinoen aurkako hiru kanpaina militarren ondoren, babiloniarretaz mendekatzea erabaki zuen, bere erregealdiaren hasieran jaso zuen irainagatik. K.a. 816an, Marduk-balatsu-iqbi erregea eraso eta garaiu zuen, preso ugari harrapatu eta hauek Ninivera eramanez.\nErregealdiaren ondorioak.\nBere erregealdian, Asiriak ez zuen bere aurreko erregeen erregealdian lortu zuen hainako botererik lortu, baina, gutxienez, tronuratu zenean jaso zuen krisi politiko larriari buelta eman ahal izan zion. Hil zenean, bere seme Adad-nirari III.a oraindik adin txikikoa zen, eta, beraz, erregeordetza, erregina amari suertatu zitzaion, Sammurat babiloniarrari, historiara, Semiramis bezala pasa dena, greziar elezaharren bidez."}
{"id": "90717", "revid": "56334", "url": "https://eu.wikipedia.org/wiki?curid=90717", "title": "Marduk-zakir-shumi I.a", "text": "Marduk-zakir-shumi I.a, Babiloniako errege bat izan zen, IX. dinastiakoa, K.a. 855etik K.a. 819 arte gobernatu zuena.\nBere erregealdiaren hasieran, bere anaia Marduk-balatsu-iqbiren matxinada jasan behar izan zuen, nori erresumaren erdia eman behar izan zion. Baina, berari laguntzera joan zen Asiriako Salmanasar III.a erregea, nork, parte hartu eta, K.a. 851n, matxinatua garaitu zuen. Gertaera honen ondorioz, bi erregeek, solemneki sinatu zuten bi herrien arteko bake egitea, ohi beti elkarren aurka ibili zirelarik.\nBaina, zoritxarrez, bake horrek ez zuen askorik iraun, Salmanasar III.a hil ondoren, honen seme Shamshi-Adad V.ak, tronua mantentzeko zailtasunak izan baitzituen, eta Marduk-zakir-shumik ez zion lagundu, nori laguntza edo neutraltasuna erosi behar izan zion. Azkenik, berari buruz txatal bat baino geratzen ez den itun bat sinatu zuten, baina, dirudienez, babiloniarraren mesedetarako izan zen."}
{"id": "90718", "revid": "15795", "url": "https://eu.wikipedia.org/wiki?curid=90718", "title": "ACBtik NBAra Joandako Jokalari nagusiak", "text": ""}
{"id": "90719", "revid": "1545", "url": "https://eu.wikipedia.org/wiki?curid=90719", "title": "Europarrak", "text": ""}
{"id": "90721", "revid": "336", "url": "https://eu.wikipedia.org/wiki?curid=90721", "title": "Moluka Itsaso Plaka", "text": "Moluka Itsaso Plaka, Lurreko mikroplaka tektoniko bat da. Bere hedadura, 0,01030 estereorradianekoa da. Ohi, Eurasiar Plakari lotutako plakatzat hartzen da.\nInsulindiaren erdialdean dago. Sulawesi uhartearen erdialdea eta Moluka uharteetako itsasoaren mendebaldea hartzen du, Buru uharte inguruan.\nMoluka Itsaso Plaka, Sunda Plaka, Bird's Head Plaka eta Banda Itsasoko Plakarekin muga egiten du.\nBanda Itsasoko Plakaren mugitzea, milioi bat urtetik behin 4,07\u00bako errotazio abiaduran gertatzen da, 11\u00ba 10' Iparraldeko latitudean eta 56\u00ba 75'ko ekialdeko longitudean kokatutako irudizko polo baten arabera."}
{"id": "90722", "revid": "237", "url": "https://eu.wikipedia.org/wiki?curid=90722", "title": "Antolatzailea", "text": ""}
{"id": "90723", "revid": "336", "url": "https://eu.wikipedia.org/wiki?curid=90723", "title": "Euroleague", "text": ""}
{"id": "90724", "revid": "336", "url": "https://eu.wikipedia.org/wiki?curid=90724", "title": "Moluka uharteetako itsasoa", "text": "Moluka uharteetako itsasoa (), Ozeano Barearen mendebaldeko muturrean dago, Indonesian.\nItsaso honek Banda itsasoarekin muga egiten du hegoaldean eta Sulawesiko itsasoarekin iparraldean.\nItsasoaren inguruan aurkitzen diren uharteak, Indonesiako Halmahera, Ceram, Buru eta Sulawesi dira.\nItsaso hau, lurrikara gune aktibo bat da. 6.3 graduko lurrikara bat gertatu zen 2005eko abenduak 21ean, epizentroa, Manadotik 190 kilometro hegoaldea zuelarik. Azken urteetako lurrikararik indartsuena, 2007ko urtarrilak 21ean gertatu zen, lehenengo lurrikara honen ondorengo lehen 24 orduetan, jarraian, 5 graduko lurrikara ugari gertatu zirelarik. Orain arte gertatu den azkena, 2008ko irailak 10ean gertatu zen eta hasiera batean, 6,6 graduko indarra izan zuen."}
{"id": "90725", "revid": "58701", "url": "https://eu.wikipedia.org/wiki?curid=90725", "title": "Halmahera", "text": "Halmahera, lehenago Gilolo deitua, Indonesiako uhartea da, Molukak uhartediko handiena. Administratiboki, Ipar Molukak probintziaren barnean dago. 17.780 kilometro koadroko eremua du, eta 2010ean 449.938 biztanle zituen. Hiri handiena Tobelo da. Biztanleriaren %60 musulmana da eta gainontzekoa kristaua.\nHistoria.\nHalmaheraren historia, gertu dituen Ternate eta Tidore uharteenarekin lotuta dago, biak askoz txikiagoak eta mendebaldeko kostaldean daudenak. Bigarren Mundu Gerran, japoniar base bat egon zen Kao Bayn. 1999-2000 bitartean, liskar handiak izan ziren uharteko musulman eta kristauen artean."}
{"id": "90727", "revid": "119347", "url": "https://eu.wikipedia.org/wiki?curid=90727", "title": "Dove si spara di pi\u00f9", "text": "Dove si spara di pi\u00f9, Italia eta Espainiaren artean 1967an eginiko spaghetti western generoko film dramatikoa da, Romeo eta Julieta tragedian oinarrituta. Gianni Puccinik zuzendu eta Peter Lee Lawrencek protagonizatu zuen.\nIstorioa.\nBi familiari buruzkoa da, Campos eta Montaunertarrak, elkarrekin biziki etsaituak daudenak, familietako partaideen arteko ohiko tiroketekin, etsaiaren ondasunen erretzeekin, azpijokoak, etab... Campostarren engainu baten ondoren, Johny (Peter Lee Lawrence), Montaunertarren seme txikiak, lagun pistolari batekin batera, mendeku ekintza batzuk hasiko ditu. Baina, nahi gabe, Campostarren alaba txikia den Julietaz (Cristina Galb\u00f3) maitemintzen da."}
{"id": "90728", "revid": "1340", "url": "https://eu.wikipedia.org/wiki?curid=90728", "title": "Nashua", "text": ""}
{"id": "90731", "revid": "119347", "url": "https://eu.wikipedia.org/wiki?curid=90731", "title": "Dover (New Hampshire)", "text": "Dover Ameriketako Estatu Batuetako New Hampshireko estatuan dagoen hiria da. 2008. urtean 28.775 biztanle inguru zituen."}
{"id": "90732", "revid": "105290", "url": "https://eu.wikipedia.org/wiki?curid=90732", "title": "Lechuguilla leizea", "text": "Lechuguilla leizea (ingelesez \"Lechuguilla Cave\") 2007ko abuztua geroztik, munduko bosgarren leizerik luzeena (196 km) eta Ameriketako Estatu Batuetako sakonena (489 m). Hala ere, bere geologia bereziagatik, ohiz kanpoko egiturengatik eta sortu zeneko egoeran mantentzeagatik ezagunagoa da.\nMexiko Berriko Carlsbadeko Haitzuloen Parke Nazionalean kokatzen da. Leizearen izena sarrera ondoan aurki daitekeen \"Agave lechuguilla\" landaretik datorkio.\nLeizean sartzeko baimena ikertzaile-zientifikoei, esploratzaile-taldeei, ikerketa-taldeei eta Parke Nazionalen Zerbitzuen arduradunek antolatutako txangoei mugatuta dago.\nEsplorazioen historia.\nNahiz eta Lechuguilla Leizearen berri izan, 1986. urtera arte leize txikitzat eta baliogabekotzat hartu izan zen. 1914an meatzari-talde batek guanoa urte batez erauzteko baimena lortu zuen. Garai hartan, \"Misery Hole\" izeneko leizearen sarrerak 27 m zituen eta leizeak 122 m luzeko ibilbideak zituen.\nMeatzaritza lanak bukatu ondoren, oso noizbehinka bisitatua izan zen. 1950eko hamarkadan, espeleologo talde batek haizearen marruma entzun zuen leizearen hondakinezko zorutik igarotzen. Hainbat adituk hondakinen azpian pasabideak zeudela ondorioztatu zuten, oso argi ez zegoen arren. Coloradoko espeleologo-talde batek Parke Nazionalen Zerbitzuen baimena lortu zuen leizea induskatzeko eta 1984an lanei ekin zioten. 1986ko maiatzaren 26an igarobide zabalak topatu zituzten.\n1986a geroztik, esploratzaileek 196 km-ren mapak egin dituzte eta 489 m sakonera ailegatu dira. Horiek horrela, Lechuguilla munduko bosgarren eta Ameriketako Estatu Batuetako hirugarren leizerik luzeena eta herrialdeko sakonena gisa sailkatu dute. Gaur egun, mundu osoko espeleologoek lanean dihardute leizearen mapak egiten eta zuloak esploratzen.\nFilmaketa.\nLechuguilla Leizea BBCren \"Planet Earth\" dokumentalen laugarren atalean, \"Caves\" izenekoan, erakutsi zuten 2007ko apirilaren 22an. Atal horretan, zientzialari eta film-egile talde baten esplorazioa grabatu zuten. 2 urte kostatu zitzaien leizea grabatzeko baimena lortzea eta ziur asko, agintariek ez dute beste filmatzaile-talde baten sarrera baimenduko."}
{"id": "90734", "revid": "77047", "url": "https://eu.wikipedia.org/wiki?curid=90734", "title": "Gizarte-langintza", "text": "Gizarte-langintza pertsona, familia, talde eta komunitateen gainean egindako jarduera tekniko antolatua da, euren ongizate eta gizarte-funtzionamendu egokiago baten alde . Gizarte-langileek hainbat pertsona eta familiari laguntzen diete euren arazo pertsonalak eta gizarte mailakoak konpontzen, hala nola baliabideen eskasia, egokitzapen-arazoak, aisialdi eta harreman mailakoak eta etxebizitza arlokoak.\nGizarte-langilearen lanbideak bi alderdi ditu: batetik, laguntza; eta bestetik, lagundutako pertsonen gizarte sustapenaren alderdia.\nGizarte-langintzako ikasketak dituztenek jarduera inguru ezberdinetan betetzen dute bere lana, oro har:\nGizarte-langileak gizarte-zientziak aplikatzen ditu, hala nola soziologia, psikologia, zientzia politikoa, osasun publikoa, garapen komunitarioa, zuzenbidea eta ekonomia, bezeroak sistemekin konprometitzeko, ebaluazioak egiteko eta arazo sozial eta pertsonalak konpontzeko esku-hartzeak garatzeko; eta gizarte-aldaketa lortzeko. Gizarte-langintzaren praktika, sarritan, mikro-lanean banatzen da, gizabanako edo talde txikiekin zuzenean lan egitea eskatzen duena; eta makro-lanean, komunitateekin lan egitea eskatzen duena, eta, gizarte-politikaren barruan, aldaketa eskala handiagoan sustatzea.\nHistoria.\nGizarte-langintzaren industria XIX. mendean garatu zen, bere sustraietako batzuk borondatezko filantropian eta herri-antolamenduan izanik. Hala ere, gizarte-beharrentzako erantzunak askoz lehenagokoak ziren, batez ere erakunde pribatuenak eta erakunde erlijiosoenak. 1930eko hamarkadako Industria Iraultzaren eta Depresio Handiaren ondorioek presioa egin zioten gizarte-lanari, diziplina zehatzago bihurtzeko."}
{"id": "90735", "revid": "512", "url": "https://eu.wikipedia.org/wiki?curid=90735", "title": "Antioko V.a Eupator", "text": "Antioko V.a Eupator (), Seleukotar dinastiakoa, Siriako erregea izan zen K.a. 164tik K.a. 162 arte. Bere aita Antioko IV.a Epifanesen oinordekoa izan zen, 9 urte baino ez zituenean. Erregeordea, Lisias jenerala izan zen, aurreko erregealdian jada izendatua. Baina, Lisias, beste jeneral batzuek mehatxatu zuten, eta egoera zailean geratu zen. Egoera oraindik gehiago zailtzeko, bere lehengusu Demetrio, Seleuko IV.a Filopatorren semeak, arrakastarik izan ez zuten zenbait saiakeren ondoren, erromatar senatuak onartua izatea lortu zuen. Erromak, honela, seleukotar estatua hobeto kontrolatzea espero zuen.\nK.a. 163an, Lisiasek Judas Makabeo garaitu zuen, judutarrei Legea errespetatzea bermatzen zuen itun bat sinatuz, Sion Mendiko tenplu gotortua ematearen truke, bakea mantentzeko konpromisoarekin.\nK.a. 162an, erromatar enbaxada batek bidaiatu zuen Siriara, jada oso ahulduta zegoen seleukotar estatuaren egoera ikusteko. Zalantzarik gabe, ez zuen gerra itsasontzirik, ezta elefanterik ere, bere aitonaren porrotaren ondoren Apameako bake baldintzak betez. Bisita honetan zehar, Gneo Oktavioren bidalia hila izan zen Laodizean.\nUrte horretan bertan, Demetriok Erromatik ihes egin zuen, eta Sirian, benetako errege bezala hartua izan zen, Demetrio I.a Soter izenarekin errege izendatuz. Antioko V.a eta Lisias, usurpatzaileak gainetik kendu eta exekutatu egin zituen."}
{"id": "90736", "revid": "105290", "url": "https://eu.wikipedia.org/wiki?curid=90736", "title": "Sion (mendia)", "text": "Sion \u2014Sion mendia bezala ere ezaguna\u2014 (hebreeraz \u05d4\u05e8 \u05e6\u05b4\u05d9\u05bc\u05d5\u05b9\u05df\u200e, \"Har Zijon\" transliteratua; arabieraz: \u062c\u0628\u0644 \u0635\u0647\u064a\u0648\u0646, \"Jabel Sahyoun\") Jerusalemeko muino baten izena da, Jerusalemgo Hiri Zaharretik kanpo dagoena. Sion hitza, antzinateko garaietatik, Jerusalemeko hiri osoari eta Israelgo Lurraldeari osorik erreferentzia egiteko erabili den sinekdoke bat da.\nSion mendiko toki azpimarragarriak, David erregearen hilobia, Zenakuloa, non, tradizioaren arabera, Azken Afaria ospatu zen, eta Holokaustoaren Kamera (\"Martef Hashoah\"). Yad Vashemaren aitzindaria ere, Sionen dago. Beste interesgune batzuk, Oskar Schindler lurperatuta dagoen hilerri kristaua da.\nSionera daroan errepide bihurgunetsua, Aita Santuaren Errepidea (\"Derej Ha'apifyor\") bezala ezagutzen da, 1964an, Paulo VI.a aita santuak Jerusalemera egin zuen bisita historikoaren omenez asfaltatua izan zelako. 1948tik 1967 arte, lerro estu hau, Israel eta Jordaniaren artean zegoen inoren lurraldea bezala izendatua izan zen."}
{"id": "90737", "revid": "512", "url": "https://eu.wikipedia.org/wiki?curid=90737", "title": "Narses (bizantziar jenerala)", "text": "Narses (478-573), Persarmenian jaio zen. Esklabo eunukoa (persiar haremak zaintzeko zikiratua izan zen), Justiniano I.a enperadoreak erosi eta askatu zuen. Liberto honek, bere funtzio administratiboak eraginkortasun handiz bete zituen. Narses, noblea, ondratua, adimentsua, leiala eta maitatua zen (gorteko funtzionario guztiek estimatzen zuten). Narses (gerrako teorien ezagutzaile handia), Belisariorekin batera, Justiniano I.a bizantziar enperadorearen jeneral nagusienetako bat izan zen, Justinianoren gorteko Txanbelan Handia izateaz gain (inperioko bigarren zibilik boteretsuena).\nBere lehen aktuazio azpimarragarria, Nikako matxinada baretzeko bere laguntza izan zen, 532an, Konstantinoplan. Urdinen buruzagiak, hipodromoa uzteko konbentzitzeko gai izan zen, Berdeak, Belisario eta Mundoren tropen aurrean bakarrik utziz.\n538an, Italiara joan zen, Belisariok hasitako konkista kanpaina sendotzeko. Hau, Konstantinoplara deitua izan zen, ostrogodoen matxinada baretzeko saiakeran huts egin ondoren, eta Narses bidalia izan zen, gerra luze batean garaitzea lortuko duena. Totilaren armada Taginako guduan edo Busa Gallorumekoan garaitua izan zen, Umbrian, 552an. 554an, ia 20 urte gerran eman ondoren, Justinianok, xedea betetzat jo zuen Italiako guneak berreskuratu ondoren, Ravena, Sizilia eta Erroma, alegia. Bere karguan aktibo mantendu zen ia hil zen arte, 95 urterekin."}
{"id": "90748", "revid": "4380", "url": "https://eu.wikipedia.org/wiki?curid=90748", "title": "Arseguel", "text": ""}
{"id": "90749", "revid": "4380", "url": "https://eu.wikipedia.org/wiki?curid=90749", "title": "Alos de Balaguer", "text": ""}
{"id": "90750", "revid": "59723", "url": "https://eu.wikipedia.org/wiki?curid=90750", "title": "Hego Vietnam", "text": "Hego Vietnam, ofizialki Vietnamgo Errepublika, Asiako hego-ekialdeko Estatu bat izan zen, egungo Vietnamen hegoaldean zegoena. Errepublika hura 1955ean aldarrikatu zuen Ng\u00f4 \u0110\u00ecnh Di\u1ec7m presidente berriak, B\u1ea3o \u0110\u1ea1i enperadorea Estatu Batuek bultzaturiko erreferendum baten bidez boteretik kendu ondoren. Frantsesen erretretaren ostean, Vietnam bi estatutan zatitu zen, iparralde sozialista zuena eta hegoaldea, kapitalista. AEBetako aholkulari militarrak Hego Vietnamen finkatu ziren, Ipar Vietnamen eragin politiko eta militarra mugatze aldera. Hain zuzen ere, errepublika berriak Estatu Batuen interes geoestrategikoei erantzuten zien, Gerra Hotzaren testuinguruan. Hori zela eta, Hego Vietnamek Estatu Batuen laguntza militar zuzena izan zuen Vietnamgo Gerran, Ipar Vietnamen eta Hego Vietnamgo Askapenerako Nazio Frontaren aurkako borrokan bete-betean sartu baitziren. Milaka gizon eta baliabide kopuru ikusgarria erabili arren (AEBek batez ere), indar kapitalistek porrot militar itzela jasan zuten komunisten aurkako borrokan. Gauzak horrela, armada estatubatuarra 1973an herrialdetik erretiratu zen, eta handik bi urtera, Ipar Vietnamek hegoaldea bereganatu zuen. Gerraren galerak Hego Vietnamen desagertzea ekarri zuen, eta berea zen eremuan, Hego Vietnamgo Errepublika ezarri zen: handik urtebetera, 1976an, Ipar Vietnamekin bat egin zuen eta Vietnamgo Errepublika Sozialista sortu."}
{"id": "90751", "revid": "2038", "url": "https://eu.wikipedia.org/wiki?curid=90751", "title": "Vietnamgo Errepublika Sozialista", "text": ""}
{"id": "90752", "revid": "2038", "url": "https://eu.wikipedia.org/wiki?curid=90752", "title": "Vietnamgo Errepublika", "text": ""}
{"id": "90756", "revid": "646", "url": "https://eu.wikipedia.org/wiki?curid=90756", "title": "Bakteriofago", "text": "Bakteriofagoak edo fagoak (labur esanda) bakterioak soilik kutsatzen dituzten birusak dira. 1915. urtean lehen aldiz aipatuak, egun ehunka fago ezagutzen dira. Ikerketa genetikoan funtsezko zeregina burutu dute, bakterioengan geneak klonatzeko oso erabiliak izan baitira.\nEgitura.\nBakteriofagoek egitura konplexua dute, gainontzeko birusekin alderatuta. Gehienetan bi zati bereizten dira: burua eta isatsa.\nBakterioefagoen burua ikosaedrikoa da, hots, prisma hexagonal baten itxura du. Buru horren barnean azido nukleikoa pilatzen da, oso bildua. Azido nukleikoa DNA izan ohi da.\nIsatsa helikoidala da eta muturrean oinaldeko plaka du; plaka honetatik luzakin batzuk ateratzen dira, hankatxoen modura, bakterioei atxikitzeko balio dutenak.\nErreplikazioa.\nBakteriofagoek bi harreman mota izan dezakete bakterioekin:\nBakteriofagoak eta bakterioen genetika.\nBakteriofagoek bakterioen arteko trukaketa genetikoa errazten dute transdukzioaren bitartez. Bakterio bat infektatzerakoan fagoak DNA zatiak harrapatzen ditu, beste bakterio batera pasatuko direnak bigarren hori infektatzen duenean.\nBestalde, ziklo lisogenikoa burutzerakoan zenbait fago lisogenikok ezaugarri genetiko berriak ematen dizkio bakterioari, eraldaketa lisogeniko deitutakoaren bitartez.\nAzkenik, biologia molekularrean fagoak bektore gisa erabiltzen dira laborategian DNA zatiak bakterioengan sartzeko.\nErabilera terapeutikoa.\nBakterioak suntsitzen dituztenez, aspalditik proposatu zen bakteriofagoen erabilera tresna terapeutiko gisa. Bakterio askok antibiotikoekiko erresistentzia handia garatu dute, eta fagoen bidezko terapiak ate berria ireki du infekzioen tratamenduan, infekzio kronikoen kasuetan batik bat. Hainbat herrialdetan (Errusian, batez ere) bakteriofagoen erabilera terapeutikoa aspalditik dago abian ."}
{"id": "90757", "revid": "646", "url": "https://eu.wikipedia.org/wiki?curid=90757", "title": "Fago (birusa)", "text": ""}
{"id": "90776", "revid": "237", "url": "https://eu.wikipedia.org/wiki?curid=90776", "title": "Segobia", "text": ""}
{"id": "90782", "revid": "512", "url": "https://eu.wikipedia.org/wiki?curid=90782", "title": "Vi", "text": "vi testu-editore familia bat da, elkarrekin ezaugarri bertsuak dituztenak. Unix-en testu-editore estandarra da.\nBi oinarrizko exekuzio modu ditu: Agindu modua eta Testu modua.\nAgindu modua.\nFitxategiaren barruko mugimenduak.\n \nTestu modua.\nOinarrizko aginduak.\n \nOrdezkatzeko.\n \nGorde eta atera.\n \nTxertatu.\n "}
{"id": "90788", "revid": "15795", "url": "https://eu.wikipedia.org/wiki?curid=90788", "title": "Oracle Kudeaketa", "text": ""}
{"id": "90792", "revid": "105290", "url": "https://eu.wikipedia.org/wiki?curid=90792", "title": "Turin I.a", "text": "Turin I.a, Tolkienen legendariumean eta Eraztunen Jauna bere eleberri ospetsuko eranskinetan, Gondorreko seigarren Seneskal Erregeordea izan zen. Eguzkiaren Hirugarren Aroko 2165ean jaioa, Hurin I.aren semea da. Bere izena, sindarinez, \"Garailea\" bezala itzul daiteke.\nTurin I.a, Zaintzapeko Bakea deritzon garaian gobernatu zuen bosgarren seneskala izan zen. Bere aitaren oinordeko bihurtu zen Eguzkiaren Hirugarren Aroko 2244an eta Gondor, 34 urtez gobernatu zuen. 2278an hil zen.\nTurin, Hurinen hirugarren semea zen, eta kasu bitxi bat da Gondorren historian, bi aldiz ezkondu baitzen, eta, bigarrenarekin, eta jada oso aguretua, seme bat izan zuen, Hador Gondorrekoa, bere oinordekoa izan zena."}
{"id": "90797", "revid": "512", "url": "https://eu.wikipedia.org/wiki?curid=90797", "title": "Dol Guldur", "text": "Dol Guldur, Tolkienen legendariumean agertzen den fikziozko toki bat da. Nigromantea, Eguzkiaren Hirugarren Aroko 1100. urtean ezartzen den gotorleku bat da, Baso Beltzean dagoena.\nNigromantearen iritsierak, Baso Berde Handia itzalpean biltzen du, ordutik aurrera, Baso Beltza deitua delarik.\nKontzilio Zuriak, Nigromantea, Eriadorrera itzuli den Nazg\u00fbl bat dela uste du, baina Gandalf Dol Guldurren sartzen da mozorrotuta, eta Nigromantea, itzuli den Sauron dela ikusten du.\nDol Guldur, jakintsuek erasotzen dute Eguzkiaren Hirugarren Aroko bigarren milurtekoaren amaieran, eta Sauron kanporatua da, baina gotorlekua, ez da Eraztunaren Gerra amaitu arte suntsitua izango, Zeleborn eta Galadriel buru zituzten Lothlorieneko Elfoen aldetik, nortzuk ez ziren Sauronen aurkako gerran sartu Eregion erori zenetik, aro oso ba lehenago.\nAmon Lanc.\nBaso Berde Handia Sauronen domeinu bihurtu zenean, Baso Beltza bezala berrizendatua izateraino, honek, Amon Lancen gotorleku bat eraiki zuen, Dol Guldur. Baso Beltzaren hegomendebaldeko muturrean kokatua, Elfo Basatiek, muinoa, Amon Lanc deitzen zuten, \"Muino Biluzia\" esan nahi duen sindarinezko hitza, Amon izenak, plurala Emyn \"muinoa\", AM erroa, eta \"lanc\" \"biluzia\" hitzez osatua, \"garbia\" edo \"irekia\" zentzuarekin, ustezko erroa LAT. Honela deitua \"bere tontorrean zuhaitzik hazten ez zelako\". Eguzkiaren Bigarren Aroan, Thranduilen aita zen Oropherren Elfo Basatiak, muinoa inguratzen duten lur garaietan bizi izan ziren, baina \"Azken Aliantzaren Gerra baino askoz lehenago, Oropherrek, Anduinetik ekialderako elfo basatien erregea zenak, gorantz eta gorantz zihoan Sauronen botereari buruzko zurrumurruengatik asaldatua, Amon Lanc inguruko bere antzinako bizilekuak utzi zituen.\nEtimologia.\nDol Guldur \"Sorginkeriaren Muinoa\" esan nahi duen sindarinezko izen bat da. Izena, D\u00f4l (burua), \"sarri, mendi eta muinoei ematen zaiena, Dol Guldur, Dolmed edo Mindolluin kasu\" NDOL erroa, eta Guldurrez osatua dago. Azken hau, G\u00fbl (magia) eta d\u00fbr (Iluna) hitzez osatua dago, Jaun Ilunak erabil zezakeen magia motari erreferentzia eginez. Gul, \u00d1GOL errotik dator, eta, erro honek \"ezagutza, jakinduria eta tradizioa\" esan nahi du, eta, jatorrian, Noldorrak definitzen zituen (Quenyaz, Noldo, eta, sindarinez, Golodh), baina G\u00fbl ere definitzen du \"batez ere, ezagutza sekretua izendatzeko erabiltzen zena."}
{"id": "90799", "revid": "512", "url": "https://eu.wikipedia.org/wiki?curid=90799", "title": "Eriador", "text": "Eriador, \"Lurralde Bakartia\" esan nahi duena sindarinez, Tolkienen legendariumean agertzen den fikziozko toki bat da. Erdialdeko Lurraldearen iparmendebaldeko zatian dago, Mendi Lainotsuak eta Ered Luin edo Mendi Urdinen Artean, lehena ekialdean eta bigarrena mendebaldean. Bertan, Eskualdea, Rivendel, Bree eta desagertutako Arnor erresuma daude.\nEguzkiaren Bigarren Aroan, eta, ziuraski, askoz lehenago, basoz betea zegoen, baina, Dunedainek, horietako gehienak moztu zituzten zur harekin, euren itsasontziak egiteko. Eriador gehiena, Eguzkiaren Hirugarren Aroaren hasieran, Arnor erresumak hartzen zuen, erresuma hau, beranduago, Arthedain, Rhudaur eta Kardolan erresuma etsaietan banatu zelarik. Hobbitak bizi ziren Eskualdea, Arthedain erresumako zati izan zen, Bree eta inguruko herrixkak, Kardolaneko mugan aurkitzen ziren bitartean. Tumularioak, Eguzkiaren Lehen Aroan, Edainek, Beleriandera bidaiatzen zutenean eraiki zuten antzinako lurperatze gunean bizi dira. Eriadorreko beste toki garrantzitsu batzuk, Rivendel eta Eregion eta Angmarreko basamortuak dira. Eraztunaren Gerraren garaian, Eriador, ia biztanlerik gabe zegoen.\nBere mugak, honako hauek dira:"}
{"id": "90801", "revid": "105290", "url": "https://eu.wikipedia.org/wiki?curid=90801", "title": "Tyrn Gorthad", "text": "Tyrn Gorthad, Tolkienen legendariumeko fikziozko toki bat da. Bere elfoerazko izena da Tyrn Gorthad . Oihan Zaharretik ekialdera dagoen muino talde bat da, non, Tolkienek, gerran eroritako Arthedaineko Dunedain errege eta printzeen hilobiak kokatu zituen. Baina, askoz lehenagotik, Eguzkiaren Lehen Aroaren hasieratik, Mendebalderantz zihoazen lehen gizakiek (Beleriandeko Edainen arbasoak), lurperaketa toki bezala erabili zuten. Eguzkiaren Hirugarren Aroan, Angmar eta Rhudaurretik irtendako izpiritu gaiztoek hartu zituzten, ondoren, tumularioak deituak izango ziren izpirituak, Eraztunen Jauna eleberriko pertsonairik beldurgarrienetakoak direnak. Frodo Zorrozabal, izaki hauetako batek harrapatu zuen tumulu batean, eta soilik Tom Bombadilen laguntzarekin salbatu ahal izan zen. Tomek, tumularioen altxorra aire librean utzi zuen, eta, hobbit bakoitzari daga bat oparitu zion."}
{"id": "90802", "revid": "105290", "url": "https://eu.wikipedia.org/wiki?curid=90802", "title": "Forodwaith", "text": "Forodwaith, Tolkienen legendariumean eta Eraztunen Jaunaren eranskinetan, Erdialdeko Lurraldearen iparraldeko eskualde handi bat da, baita bertan ziren biztanleena ere. Bertako klima gogorra, Melkorrek ezarri eta Sauronek jarraitu zuen. Haserrearen Gerra eta munduaren zatitzearen ondoren, eskualde hau, Forochel bezala ezagutzen hasi zen, izen hori zuen izotzezko badiagatik.\nBertako biztanleei, ondoren, Lossoth deitu zitzaien. Jende xaloa ziren, lerak animalia hezurrekin eraikitzeko gai. Hara ihes egin zuen Fornosteko azken erregea izan zen Arveduik, eta han hondoratu zen, itzuleran hegoalderantz eraman behar zuen itsasontzia, horrela, Iparraldeko bi Palantirrak galduz (Annuminas eta Amon S\u00fblekoa)."}
{"id": "90803", "revid": "105290", "url": "https://eu.wikipedia.org/wiki?curid=90803", "title": "Fornost", "text": "Fornost (sindarinez \"Iparraldeko Gotorlekua\" edo \"Norburgo\" esan nahi duena), Erdialdeko Lurraldearen Eguzkiaren Hirugarren Aroan Arnorren zegoen hiri bat da, Tolkienen lan ospetsuaren arabera.\nBere izen osoa, Fornost Erain zen (Erregeen Iparraldeko Gotorlekua). Arnor zatitu ondoren, Arthedain erresumaren hiriburu eta dinastia honetako azken erregeen bizileku bihurtu zen. Angmarreko armadak eraso zuen (Fornosteko gudua), eta, azken erregea zen Arveduik, iparralderantz ihes egin zuen, bertan behera utziz. Eraztunaren Gerraren garaian, gizakiek beldur zioten, \"hildakoen harresiak\" deituz eta mamu tokitzat hartuz. Gandalfek, errege bat bertan berriz biziko zela iragarri zuen, Aragorni erreferentzia eginez."}
{"id": "90804", "revid": "105290", "url": "https://eu.wikipedia.org/wiki?curid=90804", "title": "Amon S\u00fbl", "text": "Amon S\u00fbl (sindarinez \"Haizeen muinoa\", eta, istorioetan, ohi, \"Haizeen tontorra\" deitua), Tolkienen legendarium ospetsuan, eta, nagusiki, Eraztunen Jauna eleberrian, agertzen den fikziozko toki bat da. Eriadorren erdian zeuden Denboraren Muinoetako tontorrik garrantzitsuenak jasotzen duen izena da.\nArnor erresumaren hasieran, han zegoen Arnorreko Dunedainen plaza nagusietako bat, eta han kontserbatzen zen Palantir bat. Ondoren, Arnorren zatiketaren jarraian etorri ziren guduetan suntsitua izan zen, Kardolan eta Rhudaur erresumek, harri iragarle honen jabetza nahi baitzuten (ondoren, Arthedainek Fornosten mantendu zuena), eta Amon S\u00fbl, hiru erresumen arteko mugan zegoen. Dunedainek, ondoren, nohiz behinkako babesleku bezala erabili zuten.\nEraztunaren Gerraren garaian, Amon S\u00fbl, muinoaren gainean zegoen hondakin multzo bat zen. Han, Frodo Zorrozabal, eraztunaren eramalea, Nazg\u00fblen Jaunak edo Angmarreko Errege Sorginak zauritu zuen Morguleko Sastakai batekin."}
{"id": "90805", "revid": "56334", "url": "https://eu.wikipedia.org/wiki?curid=90805", "title": "Neferkara", "text": "Neferkara edo Seneferka, Egiptoko II. dinastiako seigarren faraoia izan zen, eta J\u00fcrgen von Beckerathen arabera, K.a. 2724tik K.a. 2719 arte gobernatu zuen.\nBere Horusen izena, Seneferka izan liteke, Egiptoko Errege Zerrendetako eta Saqqarako 3505 hilobiko ontzi batzuetan aurkitutako idazkunetako erreferentziengatik soilik ezagutzen da, Seneferka izenarekin, hilobi hori, Merka izeneko ofizial altuarena delarik, Egiptoko I. dinastiaren amaiera aldera gobernatu zuen Qaaren garaikoa (Emery).\nSaqqarako Errege Zerrendan, Neferkara zortzigarren izena da, eta Senedi eta Neferkasokarren artean dago, bigarren dinastian. Turineko Errege Kanonak, Neferkara edo Aaka bezala aipatzen du eta 2.25 erregistroan dago, Sened eta Neferkasokarren artean.\nEgiptoko aro berantiarra deritzon garaian, faraoi hau oso ospetsu bihurtu zen.\nBeste hipotesi batzuk.\nEgiptologoren batzuk, Turingo Errege Kanoneko 2.25 erregistroa, Aaka bezala ikus litekeela uste dute, bere irakurketa nahiko zaila delarik.\nEgiptologoek, ohi, Sekhemib, Seneden oinordeko bezala jarri dute, baina, Jurgi Sintzeloren zerrendan, Manetonengandik hartua, bien artean bi errege daude, Kaires eta Neferjeres, eta, Saqqarako Errege Zerrendan, berriz, hiru agertzen dira, Neferkara, Neferkasokar eta Hudyefa."}
{"id": "90806", "revid": "512", "url": "https://eu.wikipedia.org/wiki?curid=90806", "title": "Antioko X.a Eusebio", "text": "Antioko X.a Eusebio (), Seleukotar dinastiakoa, Siriako errege izan zen K.a. 95 eta K.a. 90 bitartean. Antioko IX.a Eusebioren semea zen. Bere erregealdia, K.a. 95ean hasi zuen, eta, bere lehen lorpena, bere erdi lehengusu/lehengusu bigarrena zen Seleuko VI.a Epifanes garaitzea izan zen, honela, zuela gutxi gertatu zen bere aitaren heriotza mendekatuz. Hartu zituen ezizenek, bere historiaren zati handi bat kontatzen dute: Eusebio (bere aitaren titulua zena) eta Filopator (bere aita maite duena), biek ohoratzen zuten bere aita. Bere domeinua, ez zen Antiokia baino haratago hedatzen. Behin eta berriz borrokatu zuen Seleukoren lau anaien, nabateo eta partiarren aurka. Seleuko VI.aren anaietako batek, Filipo I.a Filadelfok, hiritik kanporatu zuen. K.a. 90. urtearen ondorengo bere ekintzak, ez dira ongi ezagutzen.\nBeraz, bere erorketaren data zehatza, ez da ezagutzen. Flavio Josefok, K.a. 90 inguruan eraila izan zela dio, partiarren aurka borrokan ari zela, eta bere Antiokiako jabetza, jada galdua zuen Filipo I.aren mesedetan, Apianok, Tigranes II.a Handiak Siria K.a. 83an inbaditu zuenean garaitua izan zela dioen bitartean, baina, kasu horretan, bi daten artean gertatutko bere ekintzak, ez dira ezagutzen. Antioko X.aren seme bat, Antioko XIII.a Asiarra izenekoa, errege bezeroa izan zen Sirian, Ponpeiok Tigranes garaitu ondoren."}
{"id": "90807", "revid": "336", "url": "https://eu.wikipedia.org/wiki?curid=90807", "title": "Apiano", "text": "Apiano ( \"Appian\u00f2s Alexandre\u00fas\"; ; -)) erromatar historialaria izan zen, Alexandrian jaioa. Uste denez, 95ean jaio zen. Postu altuetan egon zen funtzionario bezala Egipton, Antonino Pio enperadorearen erregealdian, II. mendearen erdialdean, eta, beraz, inperioko dokumentazioa ikus zezakeen. Alexandrian, kargu administratibo ezberdinak bete zituen, ondoren, abokatu izango da, Zizeron izan zen bezala, eta Antonino Pioren prokuradore bezala amaituko du.\nErromaren historia luze bat idatzi zuen, 24 liburutan banatuta, hiriaren sorreratik, K.a. 35 arte hartzen duena.\nGainera, Iberiaren historiaren liburuak idatzi zituen, modu etnografikoan. Bere liburu honetan, Zeltiberiar Gerrak eta Numantziaren konkista kontatzen dira.\nBere iturririk garrantzitsuena Polibio da (honen galdutako zati asko ordezkatuz), Gaio Salustio, Paulo Clodio, Posidonio, Tito Livio, Zelio Antipatro, Jeronimo Kardiakoa, Julio Zesar, Augusto, Asinio Polion, Plutarko eta Diodoro Sikulo eta beste egile batzuen datuak ere hartzen dituen arren."}
{"id": "90809", "revid": "56334", "url": "https://eu.wikipedia.org/wiki?curid=90809", "title": "Adad-nirari III.a", "text": "Adad-nirari III.a, Asiriako errege bat izan zen. K.a. 810 eta K.a. 783 bitartean gobernatu zuen. Shamshi-Adad V.aren seme eta oinordekoa izan zen.\nAdin txikikoa zen bitartean, erregeordetza bere ama Semiramisen eskuetan geratu zen. Bere lehen espedizio militarra, K.a. 805ean bidali zuen, Damaskoren aurka, Siria eta Palestinako zenbait erregeren zergaordaina jasoz.\nK.a. 795ean, Babiloniaren aurkako kanpaina arrakastatsu bat hasi zuen, modu adiskidetsuan amaitu zuena, bi herri senideen artean bakea aldarrikatuz, baita Babilonia eta Borsippako jainkoenganako bere debozioa ere. Ordutik aurrera, egoera berria omenduz, Babiloniako erregeari aramear nomaden aurka lagundu zion, Tigrisen harana erasotzen zutenak, Zab txikiaren hegoaldean.\nBere erregealdiko azken urteak, pixkanaka gehitzen zihoan ahultasunezkoak izan ziren, Urartuk, lurraldeak irabazteko probestu zuen egoera. Bere semeetako lauk, bata bestearen atzean heredatu zuten Asiriako tronua. Lehenengo hirurak, Urartuk sortutako arazoa konpontzeko gai ez ziren izan, baina bai laugarrena izan zen Tiglath-Pileser III.a, Asiriar inperio berriaren sortzailea."}
{"id": "90810", "revid": "1545", "url": "https://eu.wikipedia.org/wiki?curid=90810", "title": "Hormizd II.a", "text": "Hormizd II.a (; ? - 309) Sasandar Inperioko xahanxah izan zen 302 eta 309 bitartean.\nBizitza.\nNarses Armeniakoaren semea zen. 302an koroatu zuten sasandar errege. Deus gutxi ezagutzen da haren erregealdiari buruz. Aitak ez bezala, manikeoak jazarri zituen. Iturri batzuen arabera, ghassanidar talde batek hil zuen ehizean zebilela; beste batzuek diotenez, sasandar magnateak ziren hiltzaileak.\nHormizd II.a hil ondoren, handikiek haren seme nagusia, Adarnases, hil zuten, erregealdi oso labur baten ondoren, jarrera krudela erakutsi baitzuen; beste semea, Hormizd, preso eduki zuten, eta tronua Hormizd II.aren ohaidearen seme Xapur II.arentzat gorde zuten. Beste bertsio batek dioenez, Hormizd II.aren lehen emaztearen semea zen Xapur II.a, eta amari koroa bat jarri zioten bulban haurdun zegoenean, umea errege bezala jaio zedin.\n323an, Hormizd printzeak ihes egin zuen presondegitik, emaztearen laguntzarekin, eta babesa aurkitu zuen Konstantino I.a Handia erromatar enperadorearen gortean. 363an, Juliano Apostata erromatar enperadorearen armadan zerbitzatu zuen, Persiaren aurka; haren semeak erromatar gobernuko prokontsul izan zen."}
{"id": "90812", "revid": "512", "url": "https://eu.wikipedia.org/wiki?curid=90812", "title": "Adarnases", "text": "Adarnases edo Adhur Narses, Sasanidar Inperioko errege bat izan zen, 309an erregealdi labur bat izan zuena.\nHormizd II.a erregearen eta honen lehen emazte, Gandharako errege Kushan baten alabaren seme nagusia zen. Bere krudelkeriagatik nabarmendu zen, eta, hilabete batzuk errege bezala eman ondoren, tronutik kendua izan zen. Nobleek, orduan, Sapor II.a tronuratu zuten. Bere anaietako bat, itsutua izan zen, eta beste bat, Ormuz, Sapor II.aren aldekoek preso hartu zuten 13 urtez; azkenik, Konstantinoplara ihes egitea lortu zuen, bere emaztearen laguntzarekin, Konstantino I.a Handia erromatar enperadorearen gortera."}
{"id": "90814", "revid": "58701", "url": "https://eu.wikipedia.org/wiki?curid=90814", "title": "Gandhara", "text": "Gandhara, egungo Afganistanen hego-ekialdeari, Pakistanen erdialde eta iparraldeari eta Indiaren ipar-mendebaldeari (Kaxmir gehiena barne) dagokion eskualde historiko bat da.\nGandhara, Persiar Inperioaren satrapia bat izan zen K.a. VI. mendetik.\nGreziarrek konkistatu zuten Alexandro Handiaren espedizioan, eta helenistiko mantendu zen indo-greziar subirauekin, Gupta Inperio hindura erantsia izan zen arte, nagusiki Asoka erregearekin.\nGandhara, budismoaren gune garrantzitsua izan zen, bere artea, greziar eraginaren ondorioz, arte grekobudista bezala ezagutzen delarik.\nZiur asko, antzinako Gandhararen oroitzapen toponimikoa, Afganistango Kandahar hirian mantentzen da gaur egun, baina azken honen etimologia, Alexandria-Iskenderiya-Kandaharretik ere etor daiteke\nArte grekobudista.\nGandhara eskualdean, arte grekobudista garatu zen, greziar kultura eta budismoaren arteko sinkretismo bat."}
{"id": "90815", "revid": "105290", "url": "https://eu.wikipedia.org/wiki?curid=90815", "title": "Profago", "text": "Profagoa bakterioaren kromosoman integratzen den bakteriofago baten material genetikoa da. Material genetiko honen erreplikazioa kromosoma bakteriarrarekin batera gertatzen da.\nBakterio bat infektatzerakoan, bakteriofagoek bi ziklo hauetatik bat jarraitzen dute: ziklo litikoa ala ziklo lisogenikoa. Lehenengoan, fagoek haien buruen kopiak egin -bakterioaren material genetikoa erabiliz- eta bakterioak suntsitzen dituzte. Bigarrenean, aldiz, fagoek ez dituzte epe laburrean bakterioak hiltzen: haien DNA bakterioaren kromosoman txertatzen dute (profago moduan) eta DNA hori sor egoeran geratzen da, harik eta une jakin batean ziklo litikora pasatu arte."}
{"id": "90816", "revid": "336", "url": "https://eu.wikipedia.org/wiki?curid=90816", "title": "Fosa tektoniko", "text": "Fosa tektonikoa beheragune luze bat da, bi alboetan failek mugatua. Faila horien artean, lurra barne indarren eraginez hondoratuta dago. Kasurik ezagunena Rift Haran Handiarena da.\nBatzuetan, ibai bat igarotzen den harana eratzen duten arren (Rhin bezala, Basilea eta Mainz artean), fosa tektonikoek, ez diete ezer zor higaduraren kanpo agenteei. Mailakatutako failek, lurraren hondoratzearen alboko mugak adierazten dituzte. Hau, ehunka edo milaka kilometroz hedatzen da, hala nola Rift Haran Handian, Afrikako Aintzira Handiek betea, Mozambiketik Turkiako Taurus mendietaraino hedatzen baita. Pitzadura horren ekialdean geratzen den Afrikaren zatia kontinentetik banatzeko bidean dago, eta banaketa horrek eragiten du lurrazalaren hondoratzea eta itsas beso bat bihurtuko den fosa baten eratzea, aurretik, Itsaso Gorrian eta Adengo golkoan gertatu zen bezala.\nOzeano dortsalek, 80.000 kilometroko luzerako fosa bat eratzen dute."}
{"id": "90817", "revid": "105290", "url": "https://eu.wikipedia.org/wiki?curid=90817", "title": "Erro karratu", "text": "Matematikan, \"x\" zenbaki baten erro karratua \"r\" zenbakia da, formula_1 betetzen duena; hau da, \"r karratu\" edo formula_2 eragiketaren emaitza \"x\" da.\nZenbaki ez negatibo erreal orok erro karratu ez negatibo bakarra dauka, erro karratu nagusia deritzona. \"x\" zenbakiaren erroa formula_3 ikurraren bitartez adierazten da, edota, berreketa erabiltzen bada, formula_4 idatziz. Adibidez, 9 zenbakiaren erro karratu nagusia 3 da, hau da,\nhau betetzen baita:\n\"k\" edozein zenbakitarako, gainera, hau betetzen da:\nFroga daiteke karratu perfektuak ez diren zenbakien erro karratuak zenbaki irrazionalak direla.\nKalkulua.\nErro karratua kalkulatzeko algoritmo anitz dago.\nJarraian, \"eskuzko algoritmoa\" delakoa azaltzen da. Irudiko elementuak azaltzen dira lehendabizi:\nJarraibidea.\nJarraitu beharreko pausoak hauek dira:\nHartara, formula_8."}
{"id": "90818", "revid": "105290", "url": "https://eu.wikipedia.org/wiki?curid=90818", "title": "Hiruko batezbesteko", "text": "Hiruko batez bestekoa honela kalkulatzen den zentro neurria da, hiru kuartilak haztatuz kalkulatzen dena, bigarren koartila den medianari besteen bi halako haztapena emanez:\nAbantaila gisa, jasankorra dela aipatu behar da, muturreko datuek ez baitute bere emaitzan eraginik. Hau dela eta, datuen azterketa esploratzailean erabili ohi da.\nEragozpen gisa, esan behar da, ez duela datuetan biltzen den informazio guztia kontuan hartzen."}
{"id": "90819", "revid": "59723", "url": "https://eu.wikipedia.org/wiki?curid=90819", "title": "Ameriketako Estatu Konfederatuak", "text": "Ameriketako Estatu Konfederatuak, CSA, Konfederazioa edo Estatu Konfederatuak izenez ere ezaguna (ingelesez, \"Confederate States of America\"), Gerra Zibilean borrokatutako herrialdeetako bat zen. AEBetatik independentzia aldarrikatu zuten 1861ean, eta lau urteko gerraren ondoren, 1865ean batasunera itzuli. Herrialde hartako hegoaldeko 13 estatuk \u2014Hego Carolina, Mississippi, Florida, Alabama, Georgia, Louisiana, Texas, Virginia, Arkansas, Tennessee eta Ipar Carolina:Kentucky eta Missouri ere sartu ziren, baina AEBek beren lurraldeentako gehiena kontrolpean eduki zuten\u2014 osatu zuten herrialde berria, iparraldekoen aurkako gerran."}
{"id": "90823", "revid": "94035", "url": "https://eu.wikipedia.org/wiki?curid=90823", "title": "Sakonune", "text": "Geomorfologian, sakonunea, inguruko lurrazala baino beherago dagoen erliebea izendatzeko erabiltzen den hitza da.\nBeheraguneak, gunea, itsasoaren mailapetik geratzea eragiten duten lur hondoratzeen (Kaspiar itsasoa eta Itsaso Hila, kasu) ondorioz gerta daitezke, edo inguruko lurrek domeinatua geratzea. Azken kasu honetan sartzen dira, sarri, arrokaren iragazkortasunak eta klimak, laku iraunkorren eraketa ahalbidetu duten sakonuneak, Txinako Tarimen beheragunea kasu, edo AEBetako mendebaldeko kostaldeko Arro Handia. Mexikon ere badaude urez estalitako beheraguneak, Chapalako aintzira eta P\u00e1tzcuaro lakua kasu."}
{"id": "90824", "revid": "1545", "url": "https://eu.wikipedia.org/wiki?curid=90824", "title": "P\u00e1tzcuaroko aintzira", "text": "P\u00e1tzcuaroko aintzira Mexikoko Michoac\u00e1n estatuko P\u00e1tzcuaro udalerrian dagoen aintzira bat da, Morelia hiritik 62 kilometro mendebaldera.\nMichoac\u00e1n estatuaren barnean, turismogune erakargarrienetako bat da. Aintziraren perimetroa 55 kilometro luze da, eta bost uharte ditu: Janitzio, La Pacanda, Yunuen, Tecuen, La Tecuenita izeneko uhartetxo bat, eta Jaracuaro, errepidez iristeko bidea duena.\nDuela zenbait hamarkadetatik, aintzirak, enzolbatze, kutsadura eta eutrofizazio prozesu bat jasaten ari da, inguruko herrien hazkuntza, baso soiltze eta lurren higaduraren ondorioz. Gobernuaren zenbait ikerketa eta egitasmo, arazoa konpontzen saiatu dira.\nOraindik badago pinu eta artezko basorik, non, mofetak, zarigueiak (\"opposum\"), azkonarrak, urtxintxak, untxiak eta azeri grisak bizi diren. Aintzirak, uretako landaredi barietate handi bat eta bost arrain espezie ditu: arrain zuri ospetsua (iraungitze arriskuan dagoena), amuarraina, akumara, tiruh eta cheguak.\nAktibitate turistikorik garrantzitsuenak, txalupan egiten diren ibilbideak dira, uharteak bisitatzeaz gain, bereziki Janitzio.\nHilen Egunaren ospakizun ospetsua P\u00e1tzcuaroko aintziran ere egiten da. Eskualdeko biztanleak, kandelen bidez argiztaturiko kanoetan, Janitzio uharteko panteoira joaten dira, maite dituztenen hilobietan lore eta jaki eskaintzak uztera."}
{"id": "90828", "revid": "105290", "url": "https://eu.wikipedia.org/wiki?curid=90828", "title": "Janitzio", "text": "Janitzio, Mexikoko Michoacan estatuko Patzcuaro lakuan dagoen bost uharteetako bat da.\nPurepechazko bere jatorrizko izena, Janits\u00efo edo \"Gari edo arto lorea\" da. Patzcuaro lakuan bost uharte daude, baina hau da garrantzitsuena.\nJanitzio, jasotzen duen turismo ugariagatik da ezaguna, Mexikotik zein munduko gainontzeko herrialdeetatik datorrena. Uhartearen tontorrean, urrutitik ikus daitekeena, independentzia iraultzaren heroi nazionala izan zen Jose Maria Morelos y Pavonen omenezko monumentu bat dago (bere eskuineko besoa altxata eta ukabila itxia duena). Monumentu honek, bere barnean, heroi mexikarraren biografia deskribatzen duten margolanak ditu. Monumentuaren ukabilean, behatoki bat dago, non uhartearen inguru guztiak mires daitezkeen, baita Patzcuaro lakuaren handitasuna ere.\nUhartea, Patzcuarotik txalupan joanez bisita daiteke. Bisitariak, ibilaldi labur batean, arrantzaleek euren txalupetan egiten duten lanaz goza dezakete, antzina egiten zen arrantzaren oroitzapen bezala. Une zehatz batean, arrantza arteen zabaltzea (tximeleta itxurako sareak), ikuskizun eder bat da.\nAzaroak 1ean, uhartean, bertako biztanleek oso maite duten zeremonia bat ospatzen da. Gauean, ohikoa da hildakoei ofrendak eramatea. Kandelez argiztaturiko eta kantu erlijiosoz animaturiko prozesio bat egiten da. Uharte guztiak, argi eta zuziekin diz-diz egiten du.\nLakuaren inguruan, zenbait herri purepecha daude:"}
{"id": "90829", "revid": "536", "url": "https://eu.wikipedia.org/wiki?curid=90829", "title": "Tzintzuntzan", "text": "Tzintzuntzan (purepechaz \"Ts\u2019intsuntsani\", \"Kolibrien Tokia\", garai kolonialean \"Citzutza\" ere deitua izan zen) Taraska ordokia edo Purepecha ordokian dagoen gune arkeologiko bat da, Mexikoko Michoac\u00e1n estatuko iparralde erdialdean. Bere izena, purepechazko tz'intzuni = kolibria hitzetik dator, eta kolibrien tokia esan nahi du, Tariacuri kazike taraskoarrak sortu zuen 1325 inguruan, Patzcuaro lakuaren inguruan. Bere garairik oparoenean, Tzintzuntzanek, 40.000 biztanle izan zituela uste da. Hiri hau, Taraskoar estatuaren hiriburua izan zen XV. mendearen erdialdetik, espainiarren aurka erori zen arte.\nGune arkeologikoak, erdian, sarbide arrapala bat duen 400 metro karratuko plataforma baten gainean eraikitako gune zeremonial bat hartzen du. Plataformaren gainean, bost yakata (laukiluze formako gorputz bat, zirkularra den beste batekin konbinatzen dituzten plataforma mailakatuak, plantak, ia T itxura hartzen duelarik) Curicaueri bezalako taraskoar jainko nagusien gurtzarako tenpluen oinarria zirena."}
{"id": "90830", "revid": "58701", "url": "https://eu.wikipedia.org/wiki?curid=90830", "title": "Tarasca ordokia", "text": "Tarasca ordokia (gaztelaniaz \"Meseta Tarasca\") edo Purepetxa ordokia (\"Meseta Pur\u00e9pecha\") Mexikoko Michoac\u00e1n estatuko eskualde bat da. Sierra Nevadaren oinean dago. Lur epeleko eskualde bat da, Lerma ibaiak eta honen ibaiadarrek bustitzen dutena. Zenbait laku eta aintzira ditu, P\u00e1tzcuaro lakua, Cuitzeoko lakua eta Zirahueneko lakua kasu. Presentzia indigena handia dagoen eskualdea da, nagusiki pur\u00e9pecha etniakoak, nekazaritzan eta basa esplotazioan aritzen dena. Purepecha kultura agertu zen tokia da, Mesoamerikako aro klasikoaren ostekoan. Bertako herri nagusi batzuk, P\u00e1tzcuaro eta Tzintzuntzan dira."}
{"id": "90834", "revid": "646", "url": "https://eu.wikipedia.org/wiki?curid=90834", "title": "Lisogenia", "text": "Lisogenia edo ziklo lisogenikoa bakteriofago batek bakterio bat infektatzen duenean erreplikatzeko duen bi bidetako bat da (bestea ziklo litikoa izanik).\nLisogenia burutzen duten bakteriofagoek ez dute infektatutako bakterioa epe laburrean suntsitzen, bakteriofago horiek ez baitute bere DNA erabiltzen birus berriak sortzeko (ziklo litikoan gertatzen den moduan); horren ordez, birusaren DNA bakterioaren kromosoman integratzen da (profago moduan) eta bakterioaren ondorengoetara pasatzen da. Lisogenian dauden birusek latentzia egoera batean irauten dute, ez dira erreplikatzen, harik eta kanpoko eragile batek (argi ultramoreak edo zenbait konposatu kimikok, esaterako) berpizten dituen arte. Hori gertatutakoan profagoak birus berriak sortzeari ekiten dio eta ziklo litikoa hasten da, bakterioaren suntsiketarekin bukatuko dena.\nLisogenian dauden birus guztiek ez dute beren DNA bakterioaren kromosoman integratzen; batzuetan bakteriofagoaren azido nukleikoak era autonomoan dirau, plasmido moduan, erreplikatzeko berezko erritmoa mantenduz.\nSarritan birusaren material genetikoak (profagoak edo plasmidoak) aldaketak ekartzen dizkio bakterioaren genomari. Horretan datza eraldaketa lisogeniko deritzona. Hiru dira eraldaketa horren adibiderik aipagarrienak:\nLisogenia oso hedatuta dagoen prozesua da, bakterio askotan aurkitu baitira andui lisogenikoak (\"Pseudomonas\" generoak, esaterako, profago batekin du andui guztien %90a). Eukariotoetan ez dago lisogeniarik, baina antzeko fenomenoa agertzen da tumoreak eragiten dituzten birusen eta zelula eukariotoen arteko interakzioan."}
