{"id": "57878", "revid": "512", "url": "https://eu.wikipedia.org/wiki?curid=57878", "title": "Kent", "text": "Kent Ingalaterrako hego-ekialdean dagoen konderria da, Erresuma Batuan.\nCanterburyko katedrala bertako artzapezpikuaren egoitza da, Ingalaterrako Elizaren buruzagiarena, Erreforma anglikanoaren garaietatik. Bestela, Leeds gaztelua bake elkarrizketen egoitza izan zen 1978an Egipto eta Israel artean eta 2004an Ipar Irlandarekin. Ingalaterrako Guduan ere garrantzitsua izan zen konderria Munduko Bigarren Gerran.\n3.736 kilometro karratuko area du eta 2003an 1.599.912 biztanle zituen. Hiriburua eta udalerririk populatuena Maidstone du (113.137 biztanle 20110an).\nMugakideak.\nMugakide hauek ditu: Hegoaldean East Sussex, mendebaldean Surrey eta Londres Handia eta iparraldean Essex. Itsasoan bestaldean Frantziarekin ere muga du ekialdean (Nord-Pas-de-Calais), eta bi bidetik lotuta dago lurralde horrekin: Mantxako kanalatik Dover eta Calais lotuta daude eta Eurotunelaren bidez Folkestone eta Coquelles.\nHiri nagusiak.\nKonderriaren hiri biak Rochester (62.982 biztanle (2011an) eta Canterbury (54.880) dira. Hala ere, 1998an Rochester-rek hiriaren titulua galdu zuen.\nPertsonaia ezagunak.\nKent konderriko biztanle famatuenak Charles Dickens idazlea eta Charles Darwin biologoa ziren."}
{"id": "57879", "revid": "105290", "url": "https://eu.wikipedia.org/wiki?curid=57879", "title": "Ekialdeko Sussex", "text": "Ekialdeko Sussex (ingelesez \"East Sussex\") Ingalaterrako konderria da, Erresuma Batuan. Mugakide hauek ditu: Kent, Surrey eta West Sussex. Hegoaldean Mantxako kanala dago.\nSussex antzinako erreinua bitan zatitu zen: mendebaldea eta ekialdea. Konderriaren hiriburua Lewes du. East Sussexek hiru barruti dauzka: Brighton, Eastbourne eta Hastings."}
{"id": "57880", "revid": "105290", "url": "https://eu.wikipedia.org/wiki?curid=57880", "title": "Mendebaldeko Sussex", "text": "West Sussex edo Mendebaldeko Sussex Hego-ekialdeko Ingalaterrako konderria da, Erresuma Batuan. Mugakide hauek ditu: East Sussex (Brighton eta Hove barne), Hampshire eta Surrey. Nahiz eta antzinako Sussex konderria 1888an bitan zatitu, 1974 arte banaketa ez zen benetazkoa.\nKonderriaren lekurik altuena Black Down da, 280 metrokoa."}
{"id": "57881", "revid": "12788", "url": "https://eu.wikipedia.org/wiki?curid=57881", "title": "Surrey", "text": "Surrey hego-ekialdeko Ingalaterrako konderria da, Erresuma Batuan.\nMugakide hauek ditu: Hampshire, Berkshire, Londres Handia, Kent, East Sussex eta West Sussex.\nSurrey ia milioi bat biztanle ditu. Antzinako hiriburua, Kingston upon Thames konderriaz kanpo dagoenez, hiriburu berria Guildford da.\nSurrey izena antzinako ingelesetik dator (\"suther-ge\") eta \"hegoaldeko barrutia\" esan nahi du."}
{"id": "57882", "revid": "105290", "url": "https://eu.wikipedia.org/wiki?curid=57882", "title": "Hampshire", "text": "Hampshire Hego-ekialdeko Ingalaterrako konderria da, Erresuma Batuan. Hiriburua Winchester du. 2003an 1.660.818 biztanle zituen.\nMugakide hauek ditu: Dorset, Wiltshire, Berkshire, Surrey eta West Sussex. 3.769 kilometro karratuko area du. Barruan Portsmouth eta Southampton hiriak daude.\nKonderri honetan Jane Austen eta Charles Dickens idazleak jaio ziren.\nSouthampton portutik zenbait itsasontzi famatuak itsasoratu dira, adibidez, Mayflower edo Titanic.\nKonderrairen kostaldetik hegoaldera Wight uhartea dugu."}
{"id": "57884", "revid": "1519", "url": "https://eu.wikipedia.org/wiki?curid=57884", "title": "Dorset", "text": "Dorset edo Dorsetshire Hego-mendebaldeko Ingalaterrako konderria da, Erresuma Batuan. Mantxako kanalaren itsasertzean dago. Hiriburua Dorchester du (18.000 biztanle inguru 2009an).\n2.653 kilometro karratuko area du.\nMugakideak.\nMugakide hauek ditu: hegoaldean Mantxako kanala, mendebaldean Devon, ipar-mendebaldean Somerset, ipar-ekialdean Wiltshire eta ekialdean Hampshire.\nPertsonaia ospetsuak.\nDorseteko hiritar famatuena Thomas Hardy (1840-1928) idazlea da, Dorchester hirian jaioa."}
{"id": "57886", "revid": "56334", "url": "https://eu.wikipedia.org/wiki?curid=57886", "title": "Devon", "text": "Devon edo Devonshire Ingalaterrako konderria da, Erresuma Batuan. Mugakide hauek ditu: mendebaldean Cornwall eta ekialdean Dorset eta Somerset. Hiriburua Exeter du.\nHistoria.\nHistoriaurretik jendea Devonen bizi izan da. Izena erromatarrek Britaniako hegoaldean bizi zen zeltar herriari emandakoa datorkigu.\"Dumnonii\" hitza \"sakoneko haranako biztanleak\" esan nahi du.\nErromatarrek hogeita bost urtez lurraldea okupatu zuten. Geroago, \"Brythonic Dumnonia\" eta Wessex saxoiaren arteko muga zen.\nIX. mendean, bai bikingoak bai normandiarrak lurraldea menpean hartu zuten. Oraindik jatorrizko eskandinaviar izenak daude Devonen.\nDevonek Ingalaterrako Gerra Zibilan hartu zuen parte. Ziur asko, bere historiako gertaera nagusiena Orangeko Willema Torquayra 1688ko Iraultza hasteko etorri zenekoa da.\nDevongo hiritar nagusiak itsasgizonak ziren, sir Francis Drake edo sir Walter Raleigh hain zuzen ere.\nKonderriak bere bandera ez-ofiziala du, San Petroc-en omenez egina. San Petroc bertoko santua da eta sinesle asko dauzka bai Devonen bai gertuko konderrietan. Bandera 2003an BBCek antolutako lehiaketa sortua zen."}
{"id": "57887", "revid": "105290", "url": "https://eu.wikipedia.org/wiki?curid=57887", "title": "Skama la Rede", "text": "Skama la Rede ska-punk musika talde asturiarra da, asturieraz kantatzen duena. 2003ko irailean sortu zen\nHistoria.\nTaldearen izena Asturiasko arrantzaleek erabiltzen duten \"Escama la rede\" (beste arrantzale baten saretik arrainak ostu) esamoldetik dator.\n2004ko otsailaren 27an debutatu zuten Cangasen.\n2006an, \"Premiu al Meyor Cantar n'Asturianu d'Asturies.com\", Asturies.com-eko Asturierazko Abestirik Onenaren saria, irabazi zuten.\nDiskografia.\nMaqueta, 2004\nLP, L'Agua\u00f1az, 2005\nLP, L'Agua\u00f1az, 2007\nLP, L'Agua\u00f1az, 2010"}
{"id": "57888", "revid": "105290", "url": "https://eu.wikipedia.org/wiki?curid=57888", "title": "NOFX", "text": "NOFX 1983. urtean Fat Mike (Mike Burkett), Erik Sandin eta Eric Melvinek sortu zuten punk-rock musika taldea da. Taldeak oihartzun handia hartu zuen 1994 urtean Punk in Drublic diskoarekin.\nTalde independenteen artean arrakastatsuenetarikoa da; estudioko 11 disko, 15 EP, eta hainbat single kaleratu dituzte. Sei milioi disko saldu dituzte mundu osoan, eta irrati handietan eta MTV katean agertu gabe lortu dute hori; elkarrizketak medio independenteei bakarrik eskaintzen dizkiote."}
{"id": "57889", "revid": "56334", "url": "https://eu.wikipedia.org/wiki?curid=57889", "title": "Nazio ereserki", "text": "Nazio ereserkia edo ereserki nazionala herri, nazio edo estatu baten sinbolo musikala da. Orokorrean gizatalde horren goraipamena egiteko eta bere ordezkaritzarako erabili ohi da. Gobernuak edo agintari publikoek onartzen dute estatu edo nazioaren sinbolo gisa, sarri bandera edo bestelako ikurrekin batera.\nEuropan lehen sortutako estatuek jadanik XVIII. mendean hautatu zuten beren nazio ereserkiak: Erresuma Batuaren \"God Save the Queen/King\" 1745an, Espainiaren \"Marcha Real\" 1770an, eta Frantziaren \"La Marseillaise\" 1792an. Baina XIX. mendean, erromantizismoan, nazionalismoa hedatu zen Europan zehar, eta iraultza erromantikoak aurrera joan ahala, sortu ziren nazio ereserki gehienak. Hala ere, nazio ereserkirik zaharrena \"Het Wilhelmus\", Herbehereen ereserkia izan zen, nahiz eta Japoniaren \"Kimi Ga Yo\" ereserkiaren hitzak (musika ez) lehenagokoak izan.\nNazio ereserkiak ofizialak dira lege batek hala badio, bestela \"de facto\" izango dira.\nMusika.\nMusikalki, nazio ereserki gehienak martxak edo gorazarreak dira. Hala ere, eskualde bakoitzak du bere estilo, adibidez, Hego Amerikako zenbait nazio ereserkik opera itxura dute, eta bestek cobla itxura. Hala ere, eskuarki, kalitate gutxiko moldaketak dira.\nBaina badira zenbait nazio ereserki, musikagile famatuek eginak:\nHala ere, nazio ereserkirik ezagunenen egileak ez dira hain ezagunak:\nHitzak.\nOro har, herrialdeko hizkuntza ofizialean idatziak dira, hala ere indiar Jana Gana Mana ez dago gehiengoaren hizkuntza den hindiz, baizik gutxiengo hizkuntza den bengaleraz. Hizkuntza ofizial bat baino gehiago dituzten herrialdeetan nazio ereserkiak zenbait hizkuntzatan izaten dira, adibidez, Suitzarena frantsesez, alemanez, italieraz eta erromantxeraz dago. Bestetik, Hegoafrikaren ereserkia bost hizkuntzatan idatzia dago (estrofa bakoitzak hizkuntz ezberdin batean).\nNahiz eta eskuarki kalitate gutxiko olerkiak izan, badira idazle famatuek osatutako hitzak dituzten ereserkiak ere:\nAzkenean, badira nazio ereserkiak, hitzik ez dituztenak, adibidez Bosnia-Herzegovinarena, Espainiarena edo San Marinorena.\nUsadioa.\nNazio ereserkiak egoera askotan erabiltzen dira, jaialdietan eta zeremonietan batez ere, baina kirolarekin dute lotura estua, adibidez, Olinpiar Jokoetan dominak banatzen direnean.\nEstatu batzuek bere ikasleei nazio ereserkia kantarazten diete, abertzaletasuna sustatzeko. Beste batzuetan nazio ereserkia entzun behar da zineman edo antzerkian.\nNazio ereserki bat ofizial bihurtzen denean, sarritan legeak nola entzun behar den finkatzen du."}
{"id": "57890", "revid": "201", "url": "https://eu.wikipedia.org/wiki?curid=57890", "title": "Klima-aldaketa", "text": ""}
{"id": "57891", "revid": "137486", "url": "https://eu.wikipedia.org/wiki?curid=57891", "title": "Klima", "text": "Klima eskualde bateko eguraldia (regularra) edo atmosferaren egoeraren seriea da, beraz, denbora luzean neurtuak. Honek esan nahi du egoera guztiak kontuan hartzen direla, bai adierazgarriak, bai ez ohikoak: egoeren gertaerak, beren dinamika, nola gertatzen diren eta zein erritmotan gertatzen diren... Klima mota ezartzeko tokian tokiko eguratsaren neurri estatistikoak, urtekoak eta hilabetekoak, kontuan hartzen dira: tenperatura, prezipitazioa, eguzki-orduak, argia, hezetasuna, haizearen abiadura etab. Leku zehatz baten kliman eragina dute latitudeak eta longitudeak, inguruko erliebea, altitudeak, lurzoruaren erabilerak edo gertu dituen ur masak eta bere korronteek.\nKlimak batezbesteko aldagaien eta egoera tipikoen arabera sailka daitezke, batez ere tenperaturaren eta prezipitazioen arabera. Sailkapen-eskema erabiliena K\u00f6ppenen sailkapen klimatikoa izan da. Thornthwaite sistemak, 1948tik erabiltzen denak, ebapotranspirazioa gehitzen du, tenperaturari eta prezipitazioei buruzko informazioarekin batera, eta dibertsitate biologikoa eta klima-aldaketak nola eragiten dion aztertzeko erabiltzen da. Azkenik, Bergeron eta Sailkapen Sinoptiko Espazialeko Sistemek eskualde bateko klima definitzen duten aire-masen jatorria dute ardatz.\nPaleoklimatologia antzinako klimen azterketa da. Paleoklimatologoak Lurraren zati guztien aldaketa klimatikoak azaltzen saiatzen dira garai geologiko jakin batean, Lurraren eraketaren garaitik hasita. XIX. mendea baino lehen klimari buruzko zuzeneko behaketa gutxi zegoenez, paleoklimak zeharkako aldagaietatik ondorioztatzen dira. Horien artean daude proba ez-biotikoak (lakuetako ohantzeetan eta izotz-nukleoetan aurkitutako sedimentuak, adibidez) eta proba biotikoak (zuhaitzen eraztunak eta korala). Eredu klimatikoak iraganeko, oraingo eta etorkizuneko klimen eredu matematikoak dira. Klima-aldaketa denbora-eskala luze eta laburretan gerta daiteke, hainbat faktoreren ondorioz. Gaur egun klima-aldaketaren gaineko kezka dago, berotze globala dela eta.\nEtimologia.\nHitzaren jatorria grezierazko , \"kl\u00edma\", da, \u00abinklinazioa\u00bb adieran. Izan ere, lehenengo klima eskualdeak banatu zirenean, eguzki izpien inklinazioaren arabera erabaki ziren.\nKlima eta eguraldia.\nMeteorologoek \u00abeguraldi\u00bb hitza erabiltzen dutenean, eguratsean epe labur batean gertatzen diren gorabeherez ari dira, hau da, tenperaturan, hodeietan, prezipitazioetan eta haizeetan minutu batetik bestera, hil batetik bestera gertatzen diren aldaketez.\nEguraldiaren epe luzeko adierazpenari klima esaten zaio. Beste era batera esanda: eskualde jakin bateko klima, delako eskualde horretan eguraldiak epe luze samar batean \u2013zenbait hamarraldi\u2013 dituen estatistika ezaugarrien araberakoa da. Aditu batzuen ustez, 10 eta 100 km\u00b2 bitarteko eremua duten eskualdeen klima mesoklima baten parte gisa har daiteke. Hala, beraz, ibar baten edo hiri baten propietate atmosferikoak kategoria horri dagozkio.\nHedadura handiko alde bateko (eskualde bat, herrialde bat edo are kontinente bat) ezaugarri meteorologikoak azaltzeko, berriz, makroklima terminoa erabiltzen da.\nMikroklima hitza, aldiz, ekologian-eta oso erabilia, organismo baten habitat naturalaren klima ezaugarriei dagokio, ingurune jakin eta ongi mugatu bat hartzen du, landarediak, lur osagaiek eta eguzki argiari buruzko orientazioak eta esposizioak zehaztua, zeinean, oso tarte txikian, gorabeherak izan baitaitezke alde batetik bestera.\nOro har, eguratsaren batez besteko egoera bezala definitu da klima, eta zenbait hamarralditan (hogeita hamar urtetik berrogeita hamar urtera) jasotako datuetan oinarrituta egiten da batez besteko hori. Baina eskualde klimatiko guztietan eguratseko eguraldia etengabe aldatzen ari dela kontuan izan gabe, definizioa ez dago behar bezala osaturik.\nKlimaren definizioan, beraz, kontuan izan behar da eguraldiaren bilakaera normala edo batez bestekoa, dituen gorabehera guztiekin. Hala, leku jakin bateko klimari buruzko zenbakizko ezaugarriak jakin nahi badira, tenperatura, prezipitazio eta haizearen batez besteko balioak ez ezik haiek noiz eta nola eskuratu ziren ere jakin beharra dago, eta orobat batez besteko balioari buruzko maiztasuna eta gorabeherak ere, eta airearen hezetasuna, egurats presioa, hodeiak, zeru garbiko eguzki orduak, ikusgaitasuna, elur geruza, eta, oro har, estatistika bidez bereiz daitekeen meteorologia gertaera oro. Hala egin dira klima mapak, alegia, datuen batez besteko balioak erabiliz eta kalkulu estatistikoak eginez. Denboran zehar aldagarriak baina \"batez besteko\" egoera baten inguruan aldagaitzak diren parametroen multzoa da klima, eta klimatologia, berriz, parametro horiez diharduen jakintza.\nKlima sistema.\nKlima sistema 1975ean definitu zen lehenengo aldiz, Munduko Meteorologia Elkartearen Egurats Ikerketarako Programa Orokorrak prestatu zuen dokumentu batean.\nHonela zioen definizioak:\nOsagai horietako bakoitzak azpisistema heterogeneo termohidrodinamikoak eratzen ditu, besteek ez bezalako tasun fisikoak ditu, estu loturik dago gainerako osagaiekin energia eta materia jarioak eragiten dituzten prozesu konplexuen bidez, eta eguzki irradek (kontuan hartzeko moduko energia iturri bakarra baita hori) gobernatzen dute.\nLurreko klima sistema energia trukeen mende eta orekan dagoen sistema bat da. Sistema horren barruan hiru zati bereizten dira: sarrerak (sistemaren funtzionamendua baldintzatzen duten mekanismoak), erdigunea (eguratsa, sarreren kontrolpean) eta irteerak (Lurreko klimak, multzo oso horren ondorioa).\nSistemaren funtzionamendua, beraz, mekanismo edo eragile askoren mende dago (sarrerak): eguzki irraden energia, Lurraren errotazioa, orbita mugimendua, itsaso eta lurren banaketa, lurraren eta ozeanoen topografia, eta eguratsaren eta ozeanoen osaera. Eragile horietan eguzki irraden energia da, dudarik gabe, nagusia, sistemaren barruan sortzen diren prozesu gehienen oinarrizko energia iturria baita bera. Klima sistemaren erdigunea, berriz, eguratsa da: izan ere, lur azaleko eguraldia eta klima eratzen duten energia trukatze eta eraldatze gehienak airearen mugimenduaren bidez egiten dira, aireak berehala erantzuten baitie bero banaketaren gorabeherei.\nIrteerak, berriz, Lurreko klimak dira, bakoitzak bere ezaugarriak dituela eta sarrerako mekanismo bat edo besteren eragina erakusten duela.\nKlima sistemaren oreka horren ondorioetako bat Lurreko irradaren oreka da: Lurrak Eguzkitik hartzen duena adina energia islatzen du kanpoaldera, eta, beraz, lurraren batez besteko tenperatura ez da aldatzen.\nBeste ondorio bat Lurreko uraren oreka da: ozeanoaren, eguratsaren eta kontinenteen artean ura lekuz aldatzeak horien artean sortzen den ur gehiegitasuna eta gutxiegitasuna orekatzen ditu.\nSistemaren oreka orokorrak Lurreko klimen egonkortasuna dakar. Horrek ez du, inondik ere, klimak aldatzen ez direnik esan nahi. Aitzitik, gertaera larri batek, izan kanpoko perturbazio bat (klima sistemaren kanpoko eragileren batean aldaketaren bat gertatu izanak eragina: gorabeherak eguzki irradetan, aldaketak Lurrak Eguzkiaren inguruan egiten duen orbitan), izan barneko bat (sumendietako erupzioak, aldaketak hormaguneen zabaleran edo lur azalaren gora-beheretan, karbono dioxidoaren gehitzea, baso galtzea, etab.), aldaketak eragiten ditu klimetan eta klimen banaketan.\nBeraz, gaur egungo klimen mosaiko hau klimen historia jarraituaren une jakin bat besterik ez da, aldaberatasun naturala baita, hain zuzen, klimen berezitasun nagusietako bat.\nSistemako atalen arteko doitze eta kontrol prozesuetan zeresan berezia dute berrelikatze edo \"feedback\" mekanismoek: aldagai batek beste bati eragiten dionean, bigarrenaren eraginak lehenengoa eraldatzen du atzera; zirkuitu itxi bat eratzen da orduan, eta hasitako prozesua, edo areagotu egiten da (berrelikatze positiboa) edo moteldu (berrelikatze negatiboa). Eta hala, kanpoko edo barneko perturbazio baten eraginpean dagoenean klima sistema, berrelikatze mekanismoak sortzen dira aldagaien artean, denbora eskala ez beti berdinetan (hilabeteak edo milaka urteak). Lurraren gainazala jotzen duten eguzki energiaren aldaketek tenperaturan izan dezaketen eragina aztertzea izango litzateke berrelikatze positiboaren adibide bat: baldin lur azalera eguzki energia gutxiago iristen bada, tenperaturak behera egingo du, elur gehiago egingo du, hormaguneak ere hedatuz joango dira, eta horren ondorioz, albedoa handitu egingo da; eguzki irrada gehiago igorriko litzateke kanpora eta tenperatura are gehiago apalduko litzateke.\nKlimaren hau bezain sistema konplexu batean anomalia batek aldaketak eragin ohi ditu beste aldagai batzuetan, hasierako perturbazioa zer motatakoa den, non gertatu den, eta zer magnitude duen betiere. Baina, klimak kontrolik izango badu, barneko doitze mekanismoek neutralizatu egin behar dituzte berrelikatze positiboko mekanismoak prozesuaren uneren batean.\nAre gehiago, berrelikatze mekanismoen eragin erregulatzailea konplexua da, askotarikoa baita elkarri eraginez dauden azpisistema guztien jokabidearen denbora eskala.\nPerturbazio batek asaldatu ondoren azpisistema batek atzera orekan jartzeko behar duen denbora da denbora eskala. Denbora eskaletan alde handia dago batetik bestera: eguratsa, bere osoan, eta behe troposfera, bereziki, ozeanoaren gainaldea bezala, duten mugitzeko eta beroa trukatzeko ahalmena dela eta, berehala erreakzionatzen dute tenperatura aldaketa baten aurrean, eta egun gutxi edo aste gutxitan iristen dute oreka. Aitzitik, biosferaren oinarrizko zikloa urtekoa da, eta uda-neguko aldaketa termikoei erantzuten die. Sistemako beste atal batzuek askoz ere denbora eskala handiagoak dituzte. Ozeanoan, ur sakonetan, doitze denborak hamarraldiak edo mendeak izan daitezke. Kriosferaren erantzuna ere aldakorra da oso: elur geruzak urtetik urtera gorabehera handiak dituen bezala, hormategiak eta hormaguneak askoz polikiago aldatzen dira, bolumenean edota hedaduran kontuan hartzeko aldaketak gertatzerako ehunka milioi urte igarotzen dira. Litosfera da, berriz, sistemako osagai motelena; ehunka milioi urtetan gertatzen baitira aldaketak berorretan.\nSailkapena.\nEzagutzen den klimen lehen sailkapena grekoek egin zuten. Hiru klima eremu handitan banatu zuten Lurra, tenperaturen banaketa globala kontuan harturik: tropikala, epela eta polarra. Harrezkero sistema asko formulatu dira, batez ere XX. mendean, baina, oro har, bi joera nagusi bereiz daitezke. Batetik, klima aniztasuna sortzen duten faktoreetan (eguratsaren zirkulazioa, aire masak eta eguraldi motak) oinarritzen direnak, sailkapen genetikoak deituak (Flohn, Alissov edo Strahlerrenak, adibidez), eta, bestetik, klimaren hainbat elementu (elkortasuna eta tenperaturak) konbinatzen dituztenak, sailkapen enpirikoak deituak (Papadakis, Thornthwaite eta, batez ere, K\u00f6ppen).\nFlohnen klima sailkapena.\nFlohnen sailkapen genetikoak (1950) Lurreko haize laster handiak eta prezipitazioa hartzen ditu oinarritzat. Kontuan hartzen ditu halaber egurats zirkulazioaren joera orokorrak arotik arora izaten dituen aldeak. Urte guztia haize sistema beraren mende dauden eskualdeak (klima homogeneoa) eta aroaren araberako haizeen mende daudenak (klima heterogeneoa) bereizten ditu. Orotara, zazpi klima eremu bereizten ditu, baina haietako bakoitza zehatz-mehatz mugatzeko zailtasunak direla eta, ez da haien banaketa geografikoa planisferio batean irudikatu, eta mapa ideal bat marraztu besterik ez da egin.\nK\u00f6ppen klima sailkapena.\nK\u00f6ppen klima sailkapena da sailkapen metodo ezagunena eta erabiliena geografoen artean. Landaredi naturala klimaren adierazle bat delako ideian oinarritzen da; haren kategorietako batzuk landare mota batzuen muga klimatikoetan oinarritzen dira, hain zuzen. K\u00f6ppenek urteko eta hilabeteko tenperatura eta prezipitazio batez bestekoen arabera definitzen ditu klimak; zenbait talde eta azpitalde klimatiko bereizten ditu, eta letrazko kode baten bidez izendatzen. Bost talde nagusi daude, letra larriz adieraziak, eta beren ezaugarriak batez ere irizpide termikoetan oinarritzen dira:\nTalde horiek guztiak azpitalde espezifikoagoetan banatzen dira, letra xehez adierazten dira, eta beren ezaugarriak prezipitazioen aroz aroko banaketan oinarritzen dira:\nBi letra multzo horiek konbinatuz K\u00f6ppen klima sailkapena osatzen duten hamabi klimak ateratzen dira.\nAldakortasun klimatikoa.\nKlima-aldakortasuna da batezbesteko egoeraren aldaketak eta klimaren beste ezaugarri batzuk deskribatzeko terminoa (adibidez, muturreko meteoreologiaren aukera edo probabilitatea, etab.), espazio- eta denbora-eskala guztietan, banakako gertaera meteorologikoetatik haratago. Aldakortasunaren zati bat ez dirudi sistematikoki gertatzen denik, eta zorizko uneetan gertatzen da. Aldagarritasun horri \"zorizko aldagarritasuna\" edo \"zarata\" deitzen zaio. Bestalde, aldakortasun periodikoa nahiko erregularra da, eta aldakortasun modu edo eredu klimatiko desberdinetan gertatzen da. \nKorrelazio estuak daude Lurreko oszilazio klimatikoen eta faktore astronomikoen (barizentroaren aldaketak, eguzki-orbanen aldaketa, izpi kosmikoen fluxua, hodeien albedoaren berrelikadura, Milankovitchen zikloak) eta sistema klimatiko ozeanikoaren artean beroa banatzeko moduen artean. Kasu batzuetan, gaur egungo oszilazio naturalak, historikoak eta paleoklimatologikoak ezkutatu egin daitezke sumendi-erupzio esanguratsuengatik, inpaktu-gertaerengatik, proxy klimatikoko datuen irregulartasunengatik, atzeraelikadura positiboko prozesuengatik edo berotegi-efektuko gasak bezalako substantzien emisio antropogenikoengatik.\nUrteetan zehar, aldatu egin dira klima-aldakortasunaren definizioak eta \"klima-aldaketa\" terminoa. Klima-aldaketa terminoak, gaur egun, epe luzeko aldaketa eta giza kausalitatea dakarren arren, 1960ko hamarkadan \"klima-aldaketa\" hitza erabiltzen zenean, orain klima-aldakortasun gisa deskribatzen duguna adierazten zen, hau da, klima-inkontsistentzia eta -anomalia gisa. \nKlima aldaketa.\nKlima-aldaketa garaikideak beroketa globala eta Lurraren eredu meteorologikoetan dituen eraginak barne hartzen ditu. Klima-aldaketaren aurreko aldiak egon dira, baina egungo aldaketak askoz azkarragoak dira eta ez dira kausa naturalen ondorio. Horien ordez, berotegi-efektuko gasen isurketek eragiten dituzte, batez ere karbono dioxidoak (CO2) eta metanoak. Energia ekoizteko erregai fosilak erretzeak sortzen ditu isuri horietako gehienak. Nekazaritza-jarduera batzuk, industria-prozesuak eta basoen galera iturri gehigarriak dira. Berotegi-efektuko gasak gardenak dira eguzkiaren argitan, eta horrek Lurraren gainazala berotzeko aukera ematen du. Lurrak bero hori erradiazio infragorri moduan igortzen duenean, gasek xurgatu egiten dute, beroa lurrazaletik gertu harrapatuta eta berotze globala eraginez.\nKlima-aldaketaren ondorioz, basamortuak hedatzen ari dira, eta bero-boladak eta baso-suteak gero eta ohikoagoak dira. Artikoko beroketaren gorakadak permafrosta urtzen, glaziarrek atzera egiten eta itsas izotza galtzen lagundu du. Tenperaturen gorakadak ekaitz bortitzagoak, lehorteak eta muturreko beste fenomeno meteorologiko batzuk ere eragiten ditu. Mendietako, koralezko arrezifeetako eta Artikoko klima-aldaketa azkarrak espezie asko birkokatzera edo desagertzera daramatza. Klima-aldaketak pertsonak mehatxatzen ditu elikagaien eta uraren eskasiarekin, uholdeen gorakadarekin, muturreko beroarekin, gaixotasunen gehikuntzarekin eta galera ekonomikoekin. Giza migrazioa eta gatazkak ere ondorio izan daitezke. Munduko Osasun Erakundeak uste du klima-aldaketa munduko osasunarentzako mehatxurik handiena dela XXI. mendean. Etorkizuneko beroketa minimizatzeko ahaleginek arrakasta badute ere, zenbait efektuk mendez mende jarraituko dute. Horien artean, itsas mailaren igoera eta ozeano beroago eta azidoagoak.\nInpaktu horietako asko 1,2 \u00b0C-ko egungo berotze-mailarekin hautematen dira. Berotze gehigarriak areagotu egingo ditu inpaktu horiek, eta inflexio-puntuak eragin ditzake, Groenlandiako izotz-geruzaren urtzea, esaterako. 2015eko Parisko Akordioan, nazioek kolektiboki erabaki zuten beroketa \"2 \u00b0C-tik oso behera\" mantentzea. Hala ere, Akordioaren esparruan egindako promesekin, beroketa globala oraindik 2,7 \u00b0C-ra iritsiko litzateke mende amaierarako. Berotzea 1,5 \u00b0C-ra mugatzeko, beharrezkoa izango da 2030a baino lehen isuriak erdira murriztea eta 2050erako isuriak nuluak izatea lortzea.\nEmisioak modu drastikoan murrizteko, erregai fosilak erretzeari utzi beharko zaio, eta karbono gutxi isurtzen duten iturrietatik sortutako elektrizitatea erabili beharko da. Horren barruan sartzen dira ikatzezko zentral elektrikoak pixkanaka kentzea, energia eolikoaren, eguzki-energiaren eta beste energia berriztagarri batzuen erabilera handitzea, eta energiaren erabilera murrizteko neurriak hartzea. Elektrizitateak erregai fosilak ordezkatu beharko ditu garraioa elikatzeko, eraikinak berotzeko eta industria-instalazioak funtzionarazteko. Karbonoa atmosferatik ere ken daiteke, adibidez, baso-estalkia handituz eta lurzoruko karbonoa harrapatzen duten metodoekin landuz. Komunitateak klima-aldaketara egokitu daitezkeen arren, kostaldeak hobeto babesteko ahaleginen bidez, ezin dute saihestu inpaktu larriak, orokorrak eta iraunkorrak izateko arriskua."}
{"id": "57892", "revid": "119347", "url": "https://eu.wikipedia.org/wiki?curid=57892", "title": "Fuenlabrada", "text": "Fuenlabrada Madrilgo Erkidegoko udalerria da, hiriburutik hegoalderantz 22,5 kilometrora kokatuta dagoena. Erkidegoko laugarren udalerri jendetsuena da, 195.131 biztanlerekin, Madril, Mostoles eta Alcala de Henaresen ondoren."}
{"id": "57893", "revid": "448", "url": "https://eu.wikipedia.org/wiki?curid=57893", "title": "Loinatz Abesbatza", "text": "Loinatz Abesbatza 1986. urtean sortu zen Beasaingo abesbatza da.\nHistoria.\nCoral Loinaz izeneko abesbatzaren jarraipena da Loinatz Abesbatza, 1936an Pedro Joxe Iguainek sortua eta 1970eko hamarkadan etena. Gizonezkoez soilik osatua zegoen hastapenean.\nHamar urteko etenaldiaren ondoren sortu zen Loinatz Abesbatza. Xabier Sarasolaren gidaritzapean, 1986ko maiatzaren 9an egin zuten aurkezpena, Andre Maria Zeruratuaren parrokian. 96 lagun bildu ziren hasieran."}
{"id": "57894", "revid": "201", "url": "https://eu.wikipedia.org/wiki?curid=57894", "title": "Coral Loinaz", "text": ""}
{"id": "57895", "revid": "6327", "url": "https://eu.wikipedia.org/wiki?curid=57895", "title": "Bibliaren Gerriko", "text": ""}
{"id": "57896", "revid": "1491", "url": "https://eu.wikipedia.org/wiki?curid=57896", "title": "Abesbatza", "text": "Abesbatza, korua, orfeoi edo korala ahotsaz soilik baliaturik kantatzen duen gizataldeari deritzo, sarritan zuzendari batek gidatuta abesten duena. Abesbatza, koru, korua eta korala hitzak funtsean sinonimoak da, baita orfeoia ere, nahiz eta askotan desberdintasunak aipatzen diren, bai taldearen osaketan, bai bere funtzioan. Talde koral ohikoena lau ahots mistok osatzen dute: sopranoak, kontraltoak, tenoreak eta baxuak. Abesbatza batek instrumentuz lagunduta edo gabe abestu dezake. Laguntzarik gabe egiten dutenean, \"a cappella\" abesten dutela esaten da. Akonpainamendua instrumentu bakar bat izan daiteke (askotan pianoa), talde instrumental txiki bat, edo baita orkestra sinfoniko bat ere. Kantarien adinaren eta sexuaren arabera, honelako abesbatza motak egiten dira:\nOsaketa.\nAbesbatza ahots mota ezberdinez osatuta egoten da, sokatan elkartuta. Soka bakoitzak hainbat ahots biltzen ditu bakoitzaren erregistro edo tesituraren arabera (interpretatzeko gai den nota-tartea).\nAbesbatzetan lau sokaz osatu ohi dira: sopranoak, kontraltoak, tenorrak eta baxuak. Xehetasun handirik sartu gabe, esan genezake soka bakoitzak aldi berean melodia ezberdin bat interpretatzen duela, eta akorde ezberdinen eraketari esker lortzen direla egileak nahi dituen efektuak.\nAbesbatzako ahotsen proportzioa ahotsen potentziaren eta harmoniko kopuruaren araberakoa da. Baxuak dira indartsuenak eta harmonikoenak, beraz, proportzionalki talde murritzena izango da. Proportzio ona, gutxi gorabehera, hau izan daiteke: sopranoena %32-35ekoa izango litzateke, kontraltoena %25-28koa, tenor eta baxuena %18-22koa, beti ere tenorrak baxuak baino gehiago izanik."}
{"id": "57901", "revid": "56334", "url": "https://eu.wikipedia.org/wiki?curid=57901", "title": "Barruti", "text": "Barrutia bat munduko leku askotan erabiltzen den zatiketa administratiboa da. Barruti bat sortzeko arrazoiak administratibo edo juridikoak izan litezke.\nBadaude barruti desberdinak segun eta zertarako sortu zituzten:"}
{"id": "57904", "revid": "105290", "url": "https://eu.wikipedia.org/wiki?curid=57904", "title": "Urrezko Barea", "text": "Urrezko Barea Beasaingo Beti-Bizi elkarteak Beasaingo herriaren alde lan egin duen elkarte edo pertsona bati ematen dion eskerron saria da.\nHistoria.\n1992. urtean banatu zen lehen aldiz eta urtero banatzen zen.\n1998. urtetik aurrera saria bi urtean behin banatzen da."}
{"id": "57905", "revid": "105290", "url": "https://eu.wikipedia.org/wiki?curid=57905", "title": "Klaustrofobia", "text": "Klaustrofobia toki itxietan egoteko beldurra da.\nKlaustrofobikoek, berez ez diote toki itxiari beldurra, baizik eta bertan gerta daitekeenari (itxita gelditu, asfixia, etab.). Ondorioz, ikara eta antsietatea senti dezakete. Baita bihotz-taupaden eta arnasaren frekuntzien igoera."}
{"id": "57907", "revid": "105290", "url": "https://eu.wikipedia.org/wiki?curid=57907", "title": "Peninoak", "text": "Peninoak edo Penino mendiak () Ingalaterran dagoen mendikatea da. Batzuetan \"Ingalaterrako bizkarrezurra\" deitzen diete.\nPeninoak Midlandsen hasten dira, Yorkshire haranetatik, Manchestertik, Lancashire mendebaldetik eta Cumbriatik igarotzen, Cheviot Mendixketan hiltzeko, Eskoziako mugan. Guztira ia 400 kilometroko luzera dute.\nEtimologia.\n\"Pennines\" izena zeltiarra dela uste dute: \"pennioroches\", edo \"muinoak\". Nahiz eta lehendabizikoz XVIII. mendean idatzi zuten, izenaren hedapena nobleteria ingelesari zor diogu, garai hartan, Italiako Apeninoak bisitatu zituztenez. Hala ere, Apeninoen hitzak erro bera du.\nGaraiera.\nPeninoak ez dira mendi garaiak, egi esateko normalean muinoak baino ez dira. Mendirik garaiena, Cross Fell da, 893 metrokoa. Beste mendi nagusiak 585 metroko Mickle Fell eta 415 metroko Whernside dira."}
{"id": "57908", "revid": "535", "url": "https://eu.wikipedia.org/wiki?curid=57908", "title": "Txardekaga\u00f1a", "text": ""}
{"id": "57909", "revid": "71747", "url": "https://eu.wikipedia.org/wiki?curid=57909", "title": "Apeninoak", "text": "Apeninoak edo Apenino mendiak ( edo ; ) Italiako mendilerro luzea da, penintsula haren ardatz nagusia osatzen duena. 1.200 kilometroko luzera du iparraldetik hegoaldera, ekialdeko itsasertzaren parean, hasi Liguriatik eta Calabriaraino. Mendilerro meharra da, gunerik gorenean ehunka kilometro zabal izateraino, eta inguru gorabeheratsua da oso. Corno Grande (2.912 metro) da gailur nagusia.\nGeografia.\nHiru zati bereizten dira Apeninoetan:\nHistoria.\nBigarren Mundu Gerran, alemaniarrek Apeninoak defentsarako harresi gisa (\"Linea G\u00f3tica\") erabili zituzten. 1944ko irailean aliatuek eraso egin zuten, arrakasta handirik lortu gabe.\nIlargian ere badaude \"Apeninoak\", Mare Imbriumen ondoan. Bertan ilargiratu zen Apollo 15a."}
{"id": "57910", "revid": "336", "url": "https://eu.wikipedia.org/wiki?curid=57910", "title": "Astrafobia", "text": "Astrafobia edo astrapofobia (latinetik \"astrum\", \"argizagi\", eta grekeratik \u2014\u03c6\u03bf\u03b2\u03af\u03b1, \"beldurra\" hitzetatik dator), tximista, trumoi edota ekaitzei beldurra da. Fobia hau beste izen batzuez ere ezaguna da: brontofobia, zeraunofobia edo tonitrofobia.\nSintomak ikara, arnasteko zailtasunak, bihotz-taupada bizkorrak, izerdia eta goragalea izan daitezke."}
{"id": "57911", "revid": "579239", "url": "https://eu.wikipedia.org/wiki?curid=57911", "title": "Astrapofobia", "text": ""}
{"id": "57912", "revid": "579240", "url": "https://eu.wikipedia.org/wiki?curid=57912", "title": "Brontofobia", "text": ""}
{"id": "57913", "revid": "579241", "url": "https://eu.wikipedia.org/wiki?curid=57913", "title": "Ceraunofobia", "text": ""}
{"id": "57914", "revid": "579244", "url": "https://eu.wikipedia.org/wiki?curid=57914", "title": "Tonitrofobia", "text": ""}
{"id": "57915", "revid": "579246", "url": "https://eu.wikipedia.org/wiki?curid=57915", "title": "Keraunofobia", "text": ""}
{"id": "57916", "revid": "105290", "url": "https://eu.wikipedia.org/wiki?curid=57916", "title": "Agorafobia", "text": "Agorafobia (\u03b1\u03b3\u03bf\u03c1\u03ac \"plaza publikoa\" eta \u03c6\u03bf\u03b2\u03af\u03b1 \"beldurra\" grekerazko hitzetatik dator) toki irekiei beldurra da. Ondorioz, antsietatea sortzen dioten egoerak saihesten ahalegintzen da gaixoa. Normalean etxetik irteteko, bakarrik egoteko edo jende asko biltzen den lekuetara joateko beldurra izaten da.\nOrokorrean, agorafobikoak babesgabe eta berehala berak \"seguru\" bezala edo laguntza jasoko duen leku batetara ihes egiteko aukerik gabe dagoen leku edo egoerei beldur die.\nAgorafobiak berarekin batera ekartzen ditu edo garatzen ditu eragindako pertsonan beste fobiak espezifikoagoak, hala nola: bakarrik egoteari, itxitako espazioei (klaustrofobia), altuerei (akrofobia), urari (hidrofobia, jendeaz inguraturik egoteari (fobia soziala), gaixotasunei (hipokondria), gauari (niktofobia) edo sexuari (erotofobia).\nAgorafobikoak berarentzako antsiogenoak izan daitezkeen egoerak saihesten saiatzen da, hala nola: etxetik irten, garraio publikoa erabili, erosketak egin, jatetxeetara joan, zinemara joan, kirola egin, bidaiatu, leku publikoetan egon, eremu zabaletan egon, etb. Honek arazo larri bat suposatzen dio bere bizitzarako, ia inoiz ez baita etxetik irteten, eta hori egiten duenean, izuak eragindako antsietate izugarria izaten du.\nAgorafobiak intzidentzia handiagoa du emakumeetan gizonezkoetan baino.\nBeste fobia batzuetan gertatzen den antzera, ohiko tratamendua kondutuala edo kognitibo-konduktuala izaten da."}
{"id": "57917", "revid": "6327", "url": "https://eu.wikipedia.org/wiki?curid=57917", "title": "Santa Cecilia", "text": ""}
{"id": "57919", "revid": "59723", "url": "https://eu.wikipedia.org/wiki?curid=57919", "title": "Behe-nafarrera", "text": "Behe-nafarrera edo behe nafarrera euskararen euskalki bat da, ia Nafarroa Beherea osoan eta Nafarroa Garaiko iparraldeko herri batzuetan mintzatzen dena, Luis Luziano Bonapartek XIX. mendean egindako sailkapenaren arabera.\nAlabaina, hizkuntzak aldatuz doaz, eta hizkuntza aztertzeko tresnak hobetuz; hala, bada, Koldo Zuazoren sailkapenaren arabera, eremu horren zatirik handienean nafar-lapurtera egiten da.\nBi multzo.\nBi talde bereizten dira:"}
{"id": "57920", "revid": "579318", "url": "https://eu.wikipedia.org/wiki?curid=57920", "title": "Behe nafarrera", "text": ""}
{"id": "57921", "revid": "579319", "url": "https://eu.wikipedia.org/wiki?curid=57921", "title": "Baxenafarrera", "text": ""}
{"id": "57922", "revid": "371", "url": "https://eu.wikipedia.org/wiki?curid=57922", "title": "Behenafarrera", "text": ""}
{"id": "57923", "revid": "371", "url": "https://eu.wikipedia.org/wiki?curid=57923", "title": "Kutsidazu bidea Ixabel", "text": ""}
{"id": "57924", "revid": "512", "url": "https://eu.wikipedia.org/wiki?curid=57924", "title": "Sokorri (argipena)", "text": "Sokorri izenak \u00absorospen, laguntza\u00bb esan nahi du. Batez ere Ipar Euskal Herrian erabiltzen da, eta, izen arrunta izateaz gainera, hainbat erabilera ditu izen berezi gisa:"}
{"id": "57925", "revid": "23317", "url": "https://eu.wikipedia.org/wiki?curid=57925", "title": "Dolomitak", "text": "Dolomitak edo Dolomita Alpeak (italieraz \"Dolomiti\", alemanieraz \"Dolomiten\", friulieraz \"Dolomitis\", venezieraz Do\u0142omiti) Ekialdeko Alpeetako mendigunea da, Italiako ipar-ekialdean kokaturik dagoena. Mendilerroaren ia %70 Bellunoko probintzian dago eta gainerakoa Bolzano, Trento, Udine eta Pordenonen. Iparraldeko eta hegoaldeko mugak, hurrenez hurren, Val Pusteria eta Val Suganan daude.\nEskualdea mendebaldeko eta ekialdeko Dolomitetan banatuta dago, ardatza Val Badia - Campolongo Pasabidea - Cordevole Haranatik dago. Mendikateak berrogei glaziar baino gehiago ditu. Mendirik altuena 3.342 metroko Marmolada da. Badaude beste mendi batzuk 3.000 metro baino gehiago dituztenak.\nIzena D\u00e9odat Gratet de Dolomieu, frantziar geologoak jarri zizkien, dolomita harria deskribatu zuenean.\n2009an UNESCOk Gizateriaren Ondare izendatu zuen mendilerro hau.\nBesteak.\nLehenengo Mundu Gerran Italia eta Austria-Hungariako Inperioko armaden arteko frontea Dolomitetan egon zen."}
{"id": "57926", "revid": "119550", "url": "https://eu.wikipedia.org/wiki?curid=57926", "title": "Antifaxismo", "text": "Antifaxismoa ideologia, antolakunde, erakunde, gobernu nahiz norbanako faxisten aurkako jarrera da, faxismoaren edozein alderdi dela ere, hala nola nazismoa, frankismoa edo faxismoa zentzu hertsian.\nAntifaxismoaren baitan ideologia desberdinak bil daitezke, baina gehienetan ezkerreko posizio politikoekin hartu-emana dute. Hasieran, antifaxismoaren kontzeptua Bigarren Mundu Gerrako nazien aurkako erresistentzia politiko edota armatuarekin erlazionatzen bazen ere, 1970eko hamarkadaz gero, eskuin-muturreko taldeei aurre egiten dieten mugimenduak izendatzeko erabiltzen da antifaxista terminoa.\nEuskal Herriaren kasuan, ezkerreko talde politiko ugarik bat egiten dute antifaxismoarekin, bereziki Espainiako talde frankistei aurre egiterako garaian.\nHistoria.\nItalia.\nMugimendu antifaxistak Italian sortu ziren lehen aldiz, Benito Mussoliniren igoerarekin batera. Mussoliniren erregimen faxistak \"antifaxista\" terminoa erabiltzen zuen haren aurkariak deskribatzeko. 1920ko hamarkadan, Italiako Erresuman, antifaxistak alkandora beltzen eta Mussoliniren igoeraren aurka borrokatu ziren. Italiako Alderdi Sozialistak 1921eko abuztuaren 3an Mussolinirekin eta haren Borroka Taldeekin bake-hitzarmena sinatu eta sindikatuek estrategia legalista eta baketua hartu ondoren, honen aurka zeuden langileen mugimenduko kideek \"Arditi del Popolo\" batailoi antifaxista sortu zuten.\nItaliako Lanaren Konfederazio Orokorrak eta Italiako Alderdi Sozialistak ez zuten milizia antifaxista ofizialki onartu eta estrategia ez biolento eta legalista jarraitu zuten, eta Italiako Alderdi Komunistak kideei agindu zien erakundetik irten zitezen. Italiako Alderdi Komunistak talde militante batzuk sortu zituen, baina beren ekintzak nahiko txikiak ziren. Severino Di Giovanni anarkistak, Argentinara erbesteratu zenak, Argentinako italiar komunitate faxistaren aurkako hainbat bonbardaketa antolatu zituen. Benedetto Croce antifaxista liberalak \"Intelektual Antifaxisten Manifestua\" argitaratu zuen 1925ean. Garai hartako beste antifaxista liberal batzuk Piero Gobetti eta Carlo Rosselli dira.\nItaliako Erresuman, OVRA () 1927an fundatutako polizia sekretua izan zen.\nEspainia.\nAntifaxismoak, ideia gisa ulertuta, indar handia izan zuen 1936ko Espainiako Gerra Zibilean. Francisco Francoren indarren aurrean, komunistek, sozialistek, anarkistek, errepublikarrek zein nazionalista desberdinek bat egin zuten, neurri batean eta zailtasun handien artean, antifaxismoaren ideian oinarrituz. Espainiako Alderdi Komunistak (PCE) erabili zuen bereziki antifaxismoa bere planteamenduetan. Brigada Internazionalek, halaber, antifaxismoaren ideiarekin bat egiten zuten ehunka boluntario bildu zituzten, gerra horretan parte hartzeko.\nAlemania.\nBigarren Mundu Gerran ere Sobietar Batasunak gidatutako indarrek eta mendebaldeko estatu liberalek bat egin zuten antifaxismoaren ikurraren pean, Alemania naziari aurre egiteko. Naziek atxilotu zituzten pertsona asko Buchenwald edo Dachau bezalako kontzentrazio esparruetan sartu eta erailak izan ziren.\nGerra Hotzak iraun zuen bitartean, Alemaniako Errepublika Demokratikoko autoritateek \"harresi antifaxista\" deitu zioten Berlingo Harresiari ()\".\"\nEuropa.\nEuropan, antifaxista bezala azaldu dira ETA, Resist\u00eancia Galega, EGGC, Terra Lliure edo GRAPO bezalako taldeak Espainian, Armada Gorriaren Frakzioa Alemanian edo Brigada Gorriak Italian."}
{"id": "57927", "revid": "880", "url": "https://eu.wikipedia.org/wiki?curid=57927", "title": "Antifaxista", "text": ""}
{"id": "57928", "revid": "880", "url": "https://eu.wikipedia.org/wiki?curid=57928", "title": "Antifaxismoa", "text": ""}
{"id": "57929", "revid": "98220", "url": "https://eu.wikipedia.org/wiki?curid=57929", "title": "Tyne", "text": "Tyne Ibaia Ingalaterrako ibaia da. Bi ibaietako bilguneak sortzen du: North Tyne edo Iaprraldeko Tyne eta South Tyne edo Hegoaldeko Tyne. Ibai biak Warden Rocken elkartzen dira, Hexham ondoan Northumberlanden.\nNorth Tyne Eskoziako mugan jaioa da, Kielder Watertik iparraldean. Kielder Basoa zeharkatzen du, eta ez du zeharkatzen herri nagusirik Hexham heldu arte.\nSouth Tyne Alstonen jaioa da, Cumbrian. Ibaiak Haltwhistle eta Haydon Bridge zeharkatzen du Hadrianoko harresia iparraldean uzten. South Tynek iturburua ondoan ditu beste bi ibai nagusien iturburua: Tees ibaiarena eta Wear ibaiarena."}
{"id": "57931", "revid": "56334", "url": "https://eu.wikipedia.org/wiki?curid=57931", "title": "Energia eoliko", "text": "Energia eolikoa haizean bilduta dagoen energia aprobetxatzen du, aerosorgailuen bitartez energia mekanikoa eta elektrikoa sortzeko. Energia hau arlo ezberdinetan erabili daiteke, eta soberan geratzen den energia hori biltegiratzeko ahalmena dago.\nHaize-energiaren erabilera oso sinplea da. Eguzkiak Lurra berotzen du, baina lurrazalaren forma irregularren eraginez, tenperatura desberdineko aire-masak sortzen dira, hots, dentsitate eta presio desberdinekoak. Desberdintasun horiek alde baterako eta besterako korronte horizontalak sortzen dituzte, hots haizea sortzen dute. Eta haize horren abiadurak (energia zinetikoa) higiaraziko ditu bere bidean jarritako errotaren palak.\nHistoria.\nGaur egun energia eolikoa gehien erabiltzen den energia berriztagarrietako bat bilakatu da, azken hamarkadetako aurrera-pauso handiei esker. Energia eolikoaren lehen aprobetxamendua, 4000 urte K.A eman zen, itsas nabegaziorako hain zuzen ere. Persia, Irak, Egipto eta Txinak zituzten errotore bertikaleko makinak, egurrezko palez osatuak zeudenak.\nEuropari dagokionez, Erdi Aroan hasi ziren haize errotak erabiltzen, Grezia, Italia eta Frantzia izanik lehendabizi erabili zituzten herrialdeak. 1883an, Steward Perryk, gizon amerikarrak, pala anitzez osatutako egitura bat diseinatu zuen, zein Europan, 3 metro inguruko diametroa duen haize-errota hau, historian gehien saldu dena izan da, eta egungo aerosorgailuen aitzindaria izan da. 20. hamarkadatik aurrera, hegazkinen hegaletarako eta helizeetarako diseinatutako profil aerodinamikoak aplikatzen hasi ziren haize errotoreetan.\n1927an, A.J.Dekker holandarrak, sekzio aerodinamikoko palez hornitutako lehen errotorea eraiki zuen. Sistema honetaz baliatuz, palaren puntan haizearen abiadura baino lau edo bost aldiz handiagoko abiadura eskuratzeko ahalmena zegoen. Asmakizun honekin, errotazio abiadura geroz eta handiagoa izanik, palen kopuruak geroz eta garrantzi gutxiago zuela demostratu zen.\n1990 ean, instalatutako aerosorgailuek 225 KWeko potentzia eskaintzen zuten, gaur egun aldiz, 500 KW etik hasi eta 1,2 MGera iritsi daitezke. Honek, hamarkada gutxiren buruan zer nolako aurrera-pausoa egon den adierazten du.\nEnergia eolikoaren sorkuntza.\nHaizearen energia zinetikoa aprobetxatuz, energia elektrikoa eskuratzeko ezinbestekoak dira aerosorgailuak. Hauen hiru zati garrantzitsuenak: errotorea, kaxa biderkatzailea eta sorgailua dira.\nParke eoliko bateko aerosorgailu bakoitza lurpeko kableen bidez lotuta dago. Kable horiek energia elektrikoa azpiestazio transformatzaile batera eramaten dute. Hortik etxeetara, lantegietara edo eskoletara eramaten da, besteak beste, konpainia elektrikoen banaketa-sareen bidez.\nGaur egun ,energia eolikoa eskuratzeko bi modu bereizten dira: lurreko energia eolikoa eta itsas energia eolikoa.\nHaize-sorgailuak.\nGaur egun, haize-energiaren erabilera nagusia elektrizitatea sortzea da. Haize-sorgailuek edo haize-errotek, haizearen energia erabiliz, sorgailu elektriko baten ardatza birarazten dute palak birarazita.\nHaize-sorgailuak norberaren erabilerarako izan daitezke, edo sare elektriko orokorrera konektatuta egon daitezke.\n1970eko hamarkadako petrolio-krisiaren eraginez hasi ziren haize-energiaren ustiapenaren inguruko ikerketa sakonak. Eta azken urteotan izugarrizko garapena izan du. Gaur egun, energia berriztagarrien % 33 energia eolikotik dator.\nHaize-sorgailu motak.\nArdatz bertikaleko aerosorgailu bat, funtsean, turbina eoliko bat da, non errotorearen ardatza posizio bertikalean jarrita dagoen, eta elektrizitatea sor dezaken, haizearen norabidea edozein dela ere, izan ere, ez dute orientazio-mekanismorik behar. Aerosorgailu bertikalen abantaila, elektrizitatea sor dezakeela da, baita haize gutxi dagoen lekuetan ere. Gainera, eraikuntza-araudiak ardatz horizontaleko aerosorgailuak instalatzea debekatzen dituzten hiriguneetan instalatu daitezke. Zenbait gabezi txiki ditu, adibidez, ardatz horizontaleko haize sorgailuek baino energia kantitate gutxiago sortzen dute. Hiru aerosorgailu bertikal mota daude: Savoniusa, Giromilla eta Darrieusa. \nArdatz horizontaleko haize-sorgailuak.\nArdatz horizontaleko aerosorgailuak dira erabilienak, 1 MW-eko potentziatik gora ekoiztera iritsi daitezke. Hauek dira parke eoliko handietan ikusten direnak. Ardatz horizontaleko aerosorgailuak errotazio-ardatza lurzoruarekin paraleloan dutenak dira. Eraginkorragoak dira ardatz bertikaleko aerrosorgailuekin alderatuta eta proiektuaren arabera potentzia desberdinetara egokitu daitezke.\nHaizearen norabidearekiko orientatu behar dira, ardatz bertikalekoak ez bezala. Horretarako anemometro bat edukitzen dute instalatuta, une oro haizearen norabidearekiko orientatuta egon daitezen.\nArdatz bertikaleko haize-sorgailuak.\nSavoniusa.\nArdatzarekiko distantzia jakin batera desplazatuta dauden bi zirkulu erdiz osatuta dago, energia potentzia baxuak sortzen ditu.\nGiromilla.\nPala bertikal multzo batek osatzen du, ardatz bertikaleko\u00a0 barrekin lotuak. 10-20kW potentzia inguru sortzeko gaitasuna du.\nDarrieusa.\nBi edo hiru pala ganbilbikoz osatuta dago, hauek ardatz bertikalari lotuak joaten dira goi eta behe aldetik, horregatik haizea abiadura banda zabal baten barruan aprobetxatzeko aukera ematen du. Beraien kasa ez dira pizten eta savonius errotore bat behar dute horretarako.\nBetz-en legea.\nTurbina baten bidez haizeak duen energia zinetikotik teorikoki atera daiteken energia-ehuneko maximoa % 59 dela zehazten duen legea da. Turbina zeharkatzen duen haizea atzealdetik kanporatu behar da, ezin baitzaio energia zinetiko guztia kendu. Lege hau Albert Betz fisikari alemaniarrak eman zuen 1919an. Praktikan, %30-40 bitarteko errendimenduak lortzen dira.\nInstalaturiko potentzia herrialdez herrialde.\nOndorengo zerrendak, munduan energia eolikoaren bidez instalaturiko potentzia handiena duten hogei herrialdeen azken urteetako datuak biltzen ditu (datuak megawattetan):\n2020an energia eolikoaren instalatutako potentzia %53 igo zen, \u201cGlobal Wind Energy Council (GWEC)\u201d en arabera, guztira 743GWean kokatuz.. Azken urte hau, historiako urterik onena izan da energia eolikoaren garapenari dagokionez, 93 GWeko instalatutako potentzia gehituz. Txina, Amerikako Estatu Batuak, Alemania, India eta Espainia dira gehien produzitzen duten herrialdeak.\nTxinak, 26,1 GW baina gehiago instalatu ditu azken urtean, guztira 236 GW eko gaitasuna edukiz eta munduko potentziaren %35a bereganatuz. Atzetik AEB dago, azken urtean 9,1 GW instalatuta eta guztira 105 GW edukiz instalatuta.\u00a0 Europari dagokionez, Erresuma Batuak, Espainiak eta Alemaniak 15,4 GW instalatu dituzte azken urtean, honela 205 GWra iritsiz eta guztira Europar Batasuneko 74 milioi etxebizitzen energia eskaria asetuz.\u00a0 Gainera, energia eolikoari esker, 271 milioi CO2 toneladen isurketa eta erregai fosilen inportazioa ekiditu da, guztira 16.000 milioi euro aurreztuz. Nahiz eta Europako energia eolikoaren inplementazioa handia dirudin, esperotakoa baina %19 txikiagoa izan da. Parke eolikoak eraikitzeko behar diren baimen ezaren erruz izan da atzerapen hau, esperotakoa baina zailtasun handiagoak baitaude hauek lortzeko.\nAfrikari dagokionez, bere egoera ekonomiko kaskarra dela eta, bere energia eolikoaren potentzialaren %0,01a bakarrik aprobetxatzen du, gaur egun 7GW ditu instalatuta. Gainera, ehuneko horren zati oso handi bat Hegoafrikari dagokio, azken urten 515 MW instalaturik. Gainontzeko herrialdeek ia ez dute energia eolikoen parkerik, energia eolikoaren potentziala galduz.\nEtorkizunari begira, energia eolikoak pisu handia hartzea espero da. Offshore motako parke ugari egitea aurreikusten da. Parke mota hauek itsaso zabalean egiten dira, haize errotak itsasoan eginiko egituretan ezarriz eta itsasoko haizea baliatuz energia sortuz. Leorrean ikusten ditugun haize erroten berdinak dira hauetan ipintzen direnak eta potentzial handia dagoela baieztatu da. \nAbantailak eta desabantailak.\nAbantailei dagokienez, energia eolikoa berriztagarria da, eta ondorioz, agortezina. Enegia berdea eta garbia da eta enegia ez berriztagarriekin alderatuz, bere kutsatze tasa oso txikia da. Gainera, herrialde oparo eta autosufiziente baten bidean laguntzen du, beste herrialde ezberdinekiko energia menpekotasuna murriztuz. \nEskala baxuago batera joanik, herri edo hirietako autokontsumoa bultza dezake, aerosorgailu txikien bidez. \nHala ere, energia eolikotik argindarra lortzeko erabiltzen diren sistemak ez dira berriztagarriak. Alde batetik, nahiz eta funtzionatzean erregai fosilik erabiltzen ez duten, erregai fosilak erabiltzen dira sistema horiek fabrikatzeko, garraiatzeko, behar duten azpiegitura eraikitzeko, funtzionatzen duten aldian mantentzeko, eta beren bizialdiaren bukaeran desegiteko. Beraz, berotegi-efektua indartzen dute, argindarra sortzeko beste sistema batzuek baino neurri txikiagoan bada ere. Bestetik, fabrikatzeko kutsagarriak diren eta berriztagarriak ez diren elementu ugari behar dituzte: plastikoak, altzairua, kobrea, lur arraroak, petroliotik eratorritako lubrifikatzailea,etab.\nBestelako desabantailei dagokienez, airea pisu espezifiko txikiko fluidoa denez, sorgailu eolikoek handiak izan behar dute. Indarretxe eolikoak haizeak indartsu eta ahalik eta jarraituen jotzen duen lekuetan kokatuta egon behar dute eta, sarri askotan, mendi-muinoetan jartzen dira. Hortaz, eragin handia dute paisaian. Gainera, haizearen intentsitateak eta norabideak aldaketa konstanteak jasaten dituzte, eta hauek aerosorgailuen eraginkortasunean inpaktu handia dute. Energiaren sorkuntza haizearen mende dago, hau aldakorra denez, energiaren sorkuntza ere aldakorra izango da, haizerik egon ezean ez da energiarik sortuko. Haize gehiegi dagoen kasuan, palek beraien abiadura nominala igaro dezakete eta horren ondorioz aerosorgailua hautsi daiteke.\nBideak egin behar dira mendi-muinoetara, eta haize-errotak jartzeko ere lan-mugimendu handiak egin behar izaten dira.\nSorgailu eolikoen artean 'pasabideak' uzten diren arren, ingurutik pasatzen diren hegaztiak besoekin jo eta hiltzeko arrisku handia dago. Hartara, Nafarroa Garaiko 32 aerosorgailuko parke eoliko bakar batean, babestutako ehun hegazti harrapari baino gehiago hil ziren, hamar hilabetean. Haize errota handiek inpaktu nabarmenagoa dute hegaztiengan."}
{"id": "57932", "revid": "336", "url": "https://eu.wikipedia.org/wiki?curid=57932", "title": "Ibai Urdina", "text": "Ibai Urdina edo Yangzi Asiako ibairik luzeena da, eta munduko hirugarrena. Ia 6.300 kilometroko luzera du, eta Txinan dago.\nIzena.\nIbaiaren izena oso eztabaidatua da. Txineraz izen ofiziala Ch\u00e1ng Ji\u0101ng da (txinera sinplifikatuz \u957f\u6c5f, txinera tradizionalez \u9577\u6c5f) eta \"ibai luzea\" esan nahi du. Hala ere, lehendabiziko izena europarrentzat \"Yangzi\" izan zen txinera sinplifikatuz \u626c\u5b50\u6c5f, txinera tradizionalez \u63da\u5b50\u6c5f), behe partean zuen izena. Espainian, Frantzian, Italian eta Euskal Herrian, gainera, \"Ibai Urdina\" izenaz ere ezaguna da; segur aski Frantzian asmatutako izena, Txinako beste ibai nagusiaren \u2014Ibai Horiaren\u2014 izenaren ereduari jarraituz.\nIbilbidea.\nIbaia Qinghai ordokian eta Tibeten jaioa da, ekialdeko bidea hartzen du, Txinako Yunnan, Sichuan, Chongqing, Hubei, Hunan, Jiangxi, Anhui, Jiangsu probintzia eta eskualdeak zeharkatzen, azkenean Shanghain isurtzeko Ekialdeko Txinako Itsasoan.\nIbaia nabigagarria da ibilbide gehienetan. Itsasontziak Wuhanera heldu daitezke eta ontzi txikiak Yichangeraino.\nOro har, Yangzi ibaia jotzen da hegoaldeko eta iparraldeko Txinaren arteko mugatzat, baina txinatarrek muga hori Huai ibaiak egiten duela uste dute.\nHiru Arroiletako urtegia.\n1994an, txinatar gobernuak Hiru Arroiletako eskualdean munduko urtegirik handiena egitea erabaki zuen. Eskualdea ekologikoki estimatutako eremuan kokatuta, ia 630 kilometro karratuko eremua du. Lanak 2007. urtean bukatu zituzten."}
{"id": "57933", "revid": "90204", "url": "https://eu.wikipedia.org/wiki?curid=57933", "title": "Juan Jose Telleria Aiesta", "text": "Juan Jose Telleria Aiesta (Astigarreta, Beasain, 1857ko uztailaren 14a - 1895eko urtarrilaren 16a) musikagile beasaindarra izan zen. Gaztetan Madrilen aritu zen ikasten, eta Felipe Gorriti maisuarekin osatu zituen ikasketak."}
{"id": "57939", "revid": "336", "url": "https://eu.wikipedia.org/wiki?curid=57939", "title": "Maastrichteko Ituna", "text": "Maastrichteko Ituna edo Europar Batasunaren Tratatua nazioarteko itun bat izan zen, Europako Erkidegoko 12 estatu kideek 1992ko otsailaren 7an Herbehereetako Maastricht hirian izenpetu zutena. Europako instituzioen erreforma sakona ekarri zuen: Europako Batasunak ordeztu zuen ordura arteko Europako Ekonomia Erkidegoa, eta batasun monetario erabatekoa eta moneta bakarra ezarrarazi zituen pixkanaka. Indartu egin zituen kohesio ekonomikoa eta soziala, orobat Europako hiritartasunaren kontzeptua, eta ugaldu egin ziituen Batasunaren jardun-eremuak.\nHitzarmenaren edukia Maastrichten bertan adostua zuten 1991ko abenduaren 9 eta 10ean. Itunak zekartzan aldaketa handiak medio, 1993ko amaierara arte ez zuten berretsi Europako Erkidegoko herrialdeetako parlamentu guztiek, Europa osoan barrena zabaldu ziren aldeko eta kontrako eztabaiden artean. 1993ko urtarrilaren 1ean sartu zen indarrean. 1997an Amsterdamen egindako goi-bileran aldatu zen, ekialderako zabalkundera begira.\nEzaugarriak eta iruzkinak.\nMaastrichteko Itunak aldaketa kualitatiboa ekarri zion Europaren bateratze-prozesuari; 1957. (Erromako Ituna) eta 1987. (Europako Agiri Bakuna) urteez geroztik egindako urrats nagusia izan zen. Itun horren bidez, lehenengo aldiz, Europako Erkidegoa sortu zenean ezarri zen helburu nagusitik (alegia, merkatu bateratu bat sortzea) haratago joatea erabaki zen; batasun ekonomikoa ez ezik, batasun politikoa ere lortu nahi zuen, Itunaren hitzetan \"Europako herrien arteko batasuna areagotzea\".\nEuropar Batasunaren Tratatuak hiru gai nagusi jorratu zituen: ekonomia; atzerri-politika eta segurtasuna; eta barne-politika eta justizia. Horien artean, dena den, gai ekonomikoa azpimarratzekoa da, oinarri ekonomiko sendoa jarri baitzion Itunak Europar Batasunaren proiektuari: Europako ekonomia eta diru batasuna lortzea.\nEgiturari buruz, zazpi atal eta hogeita hemeretzi artikulu dauzka, eta hiru zutabe nagusi ditu oinarri (Itunaren beraren hizkera juridikoan). Bata komunitarioa da; bertan, Erkidegoaren itunak eta erreformak, eta nazioz gaindiko eskumenak dituzten erakundeak jasotzen dira (besteak beste, Merkatu Bateratua, Ekonomia eta Diru Batasuna, Nekazaritza Politika Bateratua eta Egiturazko eta Kohesio funtsak). Beste biak, berriz, Atzerri eta Segurtasun Politika Bateratua, eta Justizia eta Barne Gaiak dira. Bi zutabe horiek Gobernuen arteko elkarlana dute oinarri, eta ez nazioz gaindiko agintea. Aldea erabakiak hartzeko moduan eta, horren ondorioz, erakunde komunitarioek izango dituzten eskumen desberdinetan datza. Izan ere, Gobernuen arteko elkarlanean oinarrituriko bi esparru horietan erabakiak adostasunez hartu behar baitira, eta Europako Batzordearen, Parlamentuaren edo Justizia Epaitegiaren eskumenak oso mugatuak dira. Zutabe komunitarioari dagokionez, berriz, erabakiak gehiengoz hartzen dira, eta horietan, berriz, erakunde komunitarioen eginkizuna nahitaezkoa da. Itunaren zutabe komunitarioa delakoan jasotzen den berrikuntza nagusia Ekonomia eta Diru Batasunari buruzkoa da. Halaber, azpimarratzekoa da Europar Hiritartasun kontzeptuaren sorrera.\nIndarrean sartu zen unetik, lau eskubide horiek egozten zizkion esplizituki eta zehazki Batasuneko hiritar orori:\nHiritartasun kontzeptua ezartzeaz gainera, aipagarriak dira, besteak beste, ingurumen-politika, garraio-politika, kontsumitzaileen babesa, edota hezkuntza eta lanbide-heziketa arloei buruz Itunak egin zituen ekarpenak. Gobernuen arteko elkarlanean oinarrituriko Atzerri eta Segurtasun Politika Bateratua, izenak berak dioen bezala, atzerri-politikaren arloan Europar Batasunak ekintza bateratuak aurrera eramateko asmoz ezarri zen. Hala, Itunean jaso zenaren arabera, Europako Kontseiluak aho batez ezarri beharko zituzkeen politika horien oinarriak eta norabide nagusiak. Tamalez, Kroaziako, Bosniako eta Kosovoko gatazkek laster asko azaleratu zuten politika bateratu horren ahultasuna. Batasunaren baitan Atzerri eta Segurtasun Politika Bateratua eraikitzea epe luzerako helburua zela ikusi ahal izan zen. Gobernuen arteko elkarlanean oinarrituriko hirugarren zutabean, Justizia eta Barne Gaiei buruzkoan alegia, terrorismoa, legez kanpoko immigrazioa, babes-politika, droga trafikoa, nazioarteko delinkuentzia, aduanak eta elkarlan betearazlea jorratzen dira, besteak beste. Aipagarria da, alor horretan, Europol erakundearen sorkuntza, etorkizuneko Europako poliziaren lehen urratsa.\nEsan bezala, Ituna berresteko eztabaida sakonak ez ezik, arazo handiak ere izan ziren zenbait herrialdetan. Kontuan izatekoa da urte haietan (1991-1993) Europak bizi zuen garai latza. Alde batetik, krisi ekonomikoa zabaldu zen: ekonomia-hazkundea erabat moteldu zen, eta langabezia-tasak indartsu areagotu ziren. Hori dela eta, gobernuek ardura nagusia batasun-arazoetan baino, krisi latzetik irtetean ipini zuten. Era berean, dibisa-merkatuetan ere tentsio larriak izan ziren: Europako Diru Sisteman gorabehera handiak izan ziren eta, horien ondorioz, libra esterlina eta lira truke-mekanismotik irten ziren, eta pezetak, besteak beste, baliogabetze handiak jasan zituen. Gorabehera horiek, Europako Diru Sistema ez ezik, Ekonomia eta Diru Batasunaren helburua bera ere zalantza larrian jarri zuten. Eta gutxi ez balitz, Balkanetako sarraski bortitzaren aurrean Europar Batasuna ez zen gai izan gutxieneko atzerri- eta segurtasun-politika bateratu bat ezartzeko.\nEgoera horretan, Danimarkak erreferenduma deitu zuen Ituna berresteko 1992ko ekainaren 2an. Botoen %\u00a050,7 ezezkoa izan zen, eta ezetza atera zen garaile 50.000 botoren alde txikiarekin. Horren ondorioz, Danimarkarekin negoziazioak izan ziren eta \"opting out\" ahalmena eman zitzaion (baztertze-klausula, alegia, Erresuma Batuak Ituna sinatu zuenean lortu zuenaren antzekoa, Ekonomia eta Diru Batasunean eta defentsa gaiei buruz nahi izanez gero kanpoan gelditzeko aukera). 1993. urteko maiatzean, aldaketa horiek egin eta gero, daniarrek baietz esan zioten Europar Batasunaren Itunari (botoen %\u00a053,8 alde zelarik). Frantzian ere, 1992ko irailaren 20an, erreferenduma egin zen, eta Itunaren aurka zeudenek irabazi ez bazuten ere, %\u00a051ko gehiengo eskasa besterik ez zen atera Europako egitasmoaren alde. Gertakari horien argitara, Europan barrena euroeszeptizismoak indarra hartu zuen, eta batasun-prozesuan aurrera egiteko asmoa hoztu egin zen.\nEuropar Batasunak zituen zailtasunak nabarmenak ziren arren, bertan sartzeko hautagai berriak aurkeztu ziren. Hala, aipagarriak dira, Austriak 1989. urtean egindako eskaeraz gainera, Maltak eta Txiprek 1991ean, eta Finlandiak, Norvegiak eta Suitzak 1992an aurkeztutakoak (nahiz eta azken horrek erreferendum baten ondoren bertan behera utzi zuen proposamena). Austria, Suedia, Finlandia eta Norvegiarekin negoziazioak 1993. urtean hasi ziren, eta ez ziren oso zailak izan, herrialde horien garapen-maila handia zela eta. Hartutako hitzarmenak 1994. urtean berretsi zituzten lekuan lekuko hiritarrek, Norvegian ezik, botoen %\u00a052az Europar Batasunaren proiektuari ez atxikitzea erabaki baitzuten. 1990eko hamarkadaren erdialdera egoera hori bazen ere, gauzak gogotik aldatu ziren gero. Krisi ekonomikoa uxatu zen, eta ekonomia hazkunde-tasa handitzen hasi zen. 1997. urtean Amsterdameko Ituna sinatu zen, Europar Batasun prozesuan beste urrats garrantzitsua. 1998. urtean Europako Batzordeak Ekonomia eta Diru Batasunean parte hartuko zuten herrialdeak aukeratu zituen. Eta 1999. urteko urtarrilean euroa sortu zen, Europar Batasuneko diru bateratua."}
{"id": "57941", "revid": "1491", "url": "https://eu.wikipedia.org/wiki?curid=57941", "title": "Oroimen historiko", "text": "Oroimen historikoa iraganarekiko lotura ez galtzeko gizataldeek eginiko ahalegina da, iraganeko benetako eta balizko gertaerak identifikatu eta aitortzeko, iragana balioetsiz eta errespetatuz. Historiografiako kontzeptua da, eta Pierre Nora frantziar historialaria jotzen da haren sortzailetzat. \"Lieu de m\u00e9moire\" edo oroimen leku kontzeptuari oso lotuta dago. Espainiako historiaren kasuan, berebiziko garrantzia hartu du Gerra Zibilaren oroimen historikoak; izan ere, zenbait kasutan indarrez eta odolaren poderioz, urte askoan ahantzarazitako istorioak izan dira. Azken hamarkadetako euskal gatazkari buruzko oroimen historikoak gaurkotasun handia hartu du XXI. mendeko bigarren hamarkadan.\nOroimen historikoa Italian.\nOroimen historikoa gaurkotasuna duen gaia da Italian, baina ez da kalapitarik gabea. Alde batetik, nazien hondamendia oroitzen da, baina bestetik Jugoslaviako mugan izandako italiarren kanporaketen eta hilketen gaia dago, jugoslaviar milizianoek faxistekin parekatu zituztenean egindakoak; mugimendu ultraeskuindarrek eta Italiako estatuko sektoreek genozidio deitu izan diote. \nOroimen historikoa Euskal Herrian.\nEuskal Herrian hainbat taldek burututako lana ikus daiteke, bisita gidatuen bitartez, edota museo eta interpretazio zentroei esker. Hauek dira batzuk:\nGerra Zibilaren gaiak gaurkotasun handia irabazi duen arren, gai historikoek ere arreta handia piztu dute. Nabarralde taldeak hainbat oroigarri jarri ditu Nafarroako gazteluak altxa ziren Euskal Herriko mendietan, ondare ahaztua gogora ekarri nahian. Oroigarri horiek, ordea, bandalismoa jaso dute gutxienez Nafarroa Garaiko hamabi gailurretan, horiek moztuz.\nIpar Euskal herrian, Frantziar estatuaren memoria historikorako ohitura errotua nabari da herri guzietan. Herri anitzek, bere \"Monument aux morts de la guerre\" edo Gerlan hildakoen omenezko monumentua dauka. "}
{"id": "57942", "revid": "512", "url": "https://eu.wikipedia.org/wiki?curid=57942", "title": "Pierre Nora", "text": "Pierre Nora (Paris, Frantzia, 1931ko azaroaren 17a) historialaria da, frantses nortasunaren eta oroimenaren gainean egindako lanengatik ezaguna.\n\"Historia berria\" delako mugimenduaren ordezkaririk nabariena da. Aljeriako Lyc\u00e9e Lamorici\u00e8re de Or\u00e1n ikastetxean irakasle izan zen 1960 arte, eta garai hartaz \"Les Fran\u00e7ais d'Alg\u00e9rie\" (1961) saiakera argitaratu zuen. Parisko Ikasketa Politikoetako Institutuan lan egin zuen 1965etik 1977raino. 1977az geroztik, Gizarte Zientzietako Goi Mailako Ikasketen Eskolako zuzendaria da."}
{"id": "57943", "revid": "96586", "url": "https://eu.wikipedia.org/wiki?curid=57943", "title": "Bronis\u0142aw Malinowski", "text": "Bronis\u0142aw Kasper Malinowski (Krakovia, Polonia, 1884ko apirilaren 7a - New Haven, Connecticut, AEB, 1942ko maiatzaren 16a) antropologo, etnologo eta soziologo poloniarra izan zen. Bere bizitzaren urte gehienak Erresuma Batuan, AEBetan eta Polinesian eman zituen. Krakoviako Jagelloniar unibertsitatean Matematika eta Fisika ikasketak egin zituen; ondoren Filosofia ikasi zuen 1902-1906 urteen artean, eta 1908an Ekonomia doktoretza lortu zuen. 1910 eta 1913 artean Erresuma Batuko London School of Economics and Political Sciencen ikasi zuen.\nMalinowski ezaguna da landa-lanean oinarritutako antropologiaren aitzindaria izan zelako, bai eta erabili zuen metodoarengatik: behaketa partehartzailea. Ospetsua da ere eboluzionismo eta difusionismoari aurre egiteko garatu zuen interpretazio antropologiko berriarengatik, Funtzionalismoa. Hau guztia dela eta XX. mendearen antropologorik garrantzizkoenetako bat da.\nAsko bidaiatu zuen, bere adiskide Stanis\u0142aw Ignacy Witkiewicz lagun zuela.\nBronis\u0142aw Malinowski 1942ko maiatzean hil zen, Connecticuteko New Haven hirian, Ameriketako Estatu Batuetan."}
{"id": "57944", "revid": "56334", "url": "https://eu.wikipedia.org/wiki?curid=57944", "title": "Mikel Elizegi", "text": "Mikel Elizegi (Goizueta, Nafarroa, 1969) euskal telebista-aurkezlea da."}
{"id": "57945", "revid": "579675", "url": "https://eu.wikipedia.org/wiki?curid=57945", "title": "Joxe Maria Bakero", "text": ""}
{"id": "57946", "revid": "1491", "url": "https://eu.wikipedia.org/wiki?curid=57946", "title": "Hontz", "text": "Hontza hegazti harrapari gautar batzuen izena da, estrigiformeen (\"Strigiformes\") hegaztien ordena osatzen dutenak. Ugaztun txikiak, intsektuak eta txoritxoak ehizatzen ditu gehienbat, eta zenbait espeziek arrainak ere bai. Bi familiatan banatzen dira: \"Tytonidae\" eta \"Strigidae\".\nMozoloak ere \"Strigiformes\" ordenakoak dira eta hontzen antz handia dute, baina txikiagoak dira. Hala ere, hontz zein mozolo formak, era generikoan ere erabiltzen dira euskalkiaren arabera \"Strigiformes\" ordenako hegazti guztiei esateko.\nEspezieak.\nEspezie batzuk:\nSinbolismoa.\nEuskaraz, adimen gutxiko hegaztitzat hartu izan dira hontz edo mozoloak. \"Mozolo\" hitzak, pertsonez ari garela, \"inozo\" esan nahi du.\nGreziako mitologian, aldiz, jakinduriaren Atenea jainkosaren sinbolo ziren hontzak, eta jakintzaren sinbolotzat zituzten. Gaur egungo hedabideetako kultura globalizatuan (marrazki bizidunetan eta) animalia jakintsu gisa marrazten ditu topikoak.\nAmeriketako hainbat kulturatan, zoritxarraren eta heriotzaren iragarletzat jotzen dituzte."}
{"id": "57949", "revid": "6327", "url": "https://eu.wikipedia.org/wiki?curid=57949", "title": "Mendebaldeko euskalkia", "text": ""}
{"id": "57951", "revid": "535", "url": "https://eu.wikipedia.org/wiki?curid=57951", "title": "Ukberri", "text": ""}
{"id": "57952", "revid": "371", "url": "https://eu.wikipedia.org/wiki?curid=57952", "title": "Maastricht-eko Ituna", "text": ""}
{"id": "57953", "revid": "98220", "url": "https://eu.wikipedia.org/wiki?curid=57953", "title": "Missouri (ibaia)", "text": "Missouri Estatu Batuetako ibaia da, Mississippiren adarra. 3.767 kilometroko luzerarekin, Ipar Amerikako ibairik luzeena da, eta munduko ibai-sistemarik handienetan hirugarrena osatzen du Mississippirekin batera. Mendi Harritsuetatik jaisten diren Madison, Gallatin eta Jefferson erreken -bilgunean jaiotzen da, Montanan, eta Saint Louis iparraldean isurtzen da Mississippi ibaira. 1.371.010 kilometro koadroko arroa du, hots, Ipar Amerikako azaleraren seirena. Omaha eta Kansas City hiriak zeharkatzen ditu.\nIzena.\nIbaiak \"Big Muddy\" (ingelesez: \"Lohitze handia\") edo \"Dark River\" (ingelesez: \"Ibai iluna\") ezizenak ditu, lohiz uherturik egoten delako.\nGeografia.\nMissouriren iturburua Montana hego-mendebaldeko Mendi Harritsuetan dago, Three Forks herrixkatik gertu, Madison, Gallatin eta Jefferson ibaien-bilgunean. Gero, Montana, Ipar Dakota, Hego Dakota, Nebraska, Iowa, Missouri eta Kansas estatuak zeharkatzen ditu. Azkenean Mississippi ibaira isurtzen da Saint Louisko iparraldean.\nHiri nagusiak.\nNahiz eta Missouri ibaiaren arroak Ipar Amerikaren seirena hartu, haren bazterrak ez dira oso jendeztatuak eta hamar milioi pertsona baino ez dira bizi. Hauek dira ibai ertzeko hiririk handienak:"}
{"id": "57954", "revid": "336", "url": "https://eu.wikipedia.org/wiki?curid=57954", "title": "Beirut", "text": "Beirut ( \"\"; Bibliako hebreeraz: \u05d1\u05b0\u05bc\u05d0\u05b5\u05e8\u05d5\u05b9\u05ea \"Be'erot\"; \"Beirut\"; ; ; ; \"Beyrut\") Libanoko hiriburua da, eta hango hiri eta portu nagusia. Mediterraneo itsasoaren ertzean dago. Gutxi gorabehera 1,8 milioi biztanle dituela kalkulatu da, Libanon ez baita zentsurik egin 1932tik. Ekialde Hurbileko hiri kosmopolitenetarikoa da. Beiruten kristautasunaren eta islamaren hainbat adarren jarraitzaileak bizi dira (kristau maronitak, musulman sunitak eta musulman xiitak dira nagusi). Garai batean Ekialde Hurbileko hiri oparoena izan eta gero, bonbardaketek erabat suntsitu zuten 1975eko Libanoko gerra zibilean, eta orduz geroztik banatuta geratu da: mendebaldeko Beirut musulmana, batetik, eta ekialdeko Beirut kristaua, bestetik.\nBeirut Libano osoko gune ekonomiko nagusia da, eta 21 unibertsitate ditu. Nazioarteko erakunde askok bertan dute egoitza; konparazio batera, Libanon dago Nazio Batuen Mendebaldeko Asiarako Ekonomia eta Gizarte Batzordearen egoitza nagusia, bai eta Nazioarteko Langile Erakundearen eta UNESCOk arabiar mundu osorako duen lurralde-egoitzak ere. Arabiar Ligako Batzarren egoitza izan da.\nAuzoak.\nBeirut 12 auzotan () banaturik dago:\nGero hauek sektoretan (\"secteurs\") ere banaturik daude.\nHistoria.\nFeniziarren merkataritza hiria izan zen (Berytos, K.a. 2000. urtearen erdialdean). Erromatar kolonia bihurtu zen Augustoren garaian (K.a. 15).\nMusulmanek konkistatu zuten 635ean eta gurutzatuek 1110. urtean. Saladinen osteek 1187an eskuratu ondoren, gurutzatuen eskuetan egon zen hiria denboraldi batez (1197-1291). Geroztik, musulmanen eskuetara itzulita, Egiptoko mamelukoak eta otomandarrak izan ziren Beiruteko jabeak. XVI. mendetik aurrera, Otomandar Inperioko hiria izan zen. Beirut nahitaezko portua zen Ekialde Hurbilerako bidaietan.\n1920 eta 1941 urteen bitartean frantziarren mende izan zen, eta Libanoko hiriburu izendatu zuten (1941etik aurrera burujabea). Frantsesen kuartel nagusia izan zen Ekialde Hurbilean (1919-1946).\n1970eko eta 1980ko hamarkadetan gerra zibilek eta Israelen inbasioak hondatu zuten hiria. Beirut izan da burujabetasunaren ondoren Libanok bizi izan dituen barne-gatazka guztien gune nagusia: kristau maroniten eta musulmanen arteko gerra zibilak (1958) Ameriketako Estatu Batuen bertaratzea ekarri zuen (1958-1964). 1973ko apirilean Israelgo soldadu talde batek Palestinako iheslarien buruzagi batzuk hil ondoren, Palestinako arazoak Libanoko krisia areagotu zuen; Israelen eragina gero eta handiagoa egin zen. 1975ean piztu zen Libanoko Gerra Zibila eta Beirut palestinar, falangista, druso eta xiita milizien arabera zatitu zen. 1978tik aurrera, indarkeria jaun eta jabe egin zen Beiruten.\nMendebaldeko kolonialismoak bultzaturiko politikaren eraginez, erlijioak eta ekonomia mailak guztiz zatitu zituen bi talde: kristauak eta musulmanak. Bien artean, \"Marra Berdea\" zeritzon banalerroa zegoen. Gatazkak bide eman zion Libanoko mugetatik haraindi jo zuen gerrari: Siriako armada 1978an sartu zen, arabiar Bake Taldearen izenean, eta borroka latzak izan zituen talde kristauen aurka.\n1982an, lurraldea arriskuan zutelako aitzakian, Israelgo armada Beiruteraino iritsi zen, eta palestinarren iheslari esparruak xehakatu zituen. Milizien arteko guduek eta etengabeko bonbardaketek erraustu zuten Beirut. 1975eko apirilean lerro batek bitan banatu zuen Beirut: sortaldeko Beirut, kristauen esku, eta sartaldeko Beirut, musulman sunita, druso eta xiiten agintaritzapean. Urte bereko uztailean, Libanoko armada erregularrak bere gain hartu zuen hiri osoko kontrola; horrek ez zuen, ordea, inolako konponbiderik ekarri. Bi joera politiko nagusi egituratu ziren Libanon, Beiruteko bi aldeen arteko bonbardaketek etenik ezagutzen ez zuten bitartean: gehiengo musulmana (sunita), siriarren aldekoa, eta kristau maronita.\n1989ko urriaren 22an, Libanon zeuden taldeek, arabiar herriek, nazioarteko komunitateak eta Siriak nahiz Israelek bake proposamena onartu zuten, eta urtebete geroago etsi behar izan zuten milizia kristauek. Geroztik armak isildu ziren Libanon, eta pixkanaka berreraikitzen ari dira hiria. 2019ko urritik, krisi politiko eta ekonomiko larri bat piztu zen, baita kaleko protestak ere. Covid-19aren infekzio tasa ofizialak nahiko apalak izan ziren 2020ko udaberrian, baina hala krisi sanitarioa nola politiko eta ekonomikoa nabarmen areagotu ziren 2020ko abuztuaren 4ko Beiruteko leherketa handien ondoren.\nHerri eta hiri senidetuak.\nBeirut ondorengo herri eta hiriekin senidetuta dago:"}
{"id": "57955", "revid": "6327", "url": "https://eu.wikipedia.org/wiki?curid=57955", "title": "Missouri ibai", "text": ""}
{"id": "57956", "revid": "119347", "url": "https://eu.wikipedia.org/wiki?curid=57956", "title": "Jenisei", "text": "Jenisei (; ) Siberiako ibai handiena eta Asiako nagusienetakoa da. 4.093 kilometroko luzera du eta bere arroa munduko zabalenetarikoa da: 2.620.000\u00a0km\u00b2.\nGeografia.\nJenisei Kyzylen (Tuva errepublikako hiriburua) sortzen da, \"Bolshe Jenisei\" edo Jenisei Handia eta \"Mali Jenisei\" edo Jenisei Txikia ibaien-bilgunean. Lehenbizikoak Ekialdeko Saian mendietan du iturria, eta bigarrenak Mongoliako Khoridol Saridag mendigunean. Siberia hegotik iparrera zeharkatzen du, eta 2.000\u00a0km luze den behe ibilbidean 40 km-ko zabalera izatera iristen da. Kara itsasoan, Ozeano Artikoan, isurtzen du ura, 300 km-ko luzera eta adar asko dituen estuarioan. Jenisei Handia eta Jenisei Txikiaren bilgunetik ahora 3.487\u00a0km luze da, baina Jenisei Handiarena iturritzat hartuz gero, Jeniseik 4.093 km-ko luzera du.\nIbaiadar nagusiak Angara, Tunguska Harritsua eta Tunguska Beherea dira.\nHistoria.\nJenisei ibaiaren bazterretan tribu nomadak bizi ziren, hala nola \"Ket\" edo \"Yugh\" tribuak. Hauek, \"Kott\", \"Assan\", \"Arin\", \"Baikot\" edo \"Pumpokol\" tribuak bezala, XVII. eta XIX. mendeen artean errusiartu ziren politikoki. Gaur egun, \"Ket\" batzuk baino ez dira geratzen Jeniseiren ezkerraldean.\nHidrologia.\nOrdokietako ibaien erregimena agertzen du: maiatz-ekainean izotz urtzeari dagokion urandia, ezkerretako ertzeko lurraldeak maiz urpean hartzen dituena eta abendutik martxora bitarteko ur gutxiagoko aldia.\nJeniseiren emaria 1936-1999 bitartean neurtua izan da Igarkan (itsasoratu baino 697\u00a0km lehenago). Gune horretan, drainatutako eremuak 2.440.000\u00a0km\u00b2 ditu, arro osoaren %\u00a093,1. Bertan urteko batez besteko emaria 18.395 m\u00b3/s da; emari handiena ekainean du (80.928 m\u00b3/s) eta txikiena abenduan (6.019 m\u00b3/s).\nJeniseiren batezbesteko emariak (m\u00b3/s), Igarkan neurtuak"}
{"id": "57957", "revid": "201", "url": "https://eu.wikipedia.org/wiki?curid=57957", "title": "Haize energia", "text": ""}
{"id": "57958", "revid": "201", "url": "https://eu.wikipedia.org/wiki?curid=57958", "title": "Haize-energia", "text": ""}
{"id": "57959", "revid": "88969", "url": "https://eu.wikipedia.org/wiki?curid=57959", "title": "Blas Infante", "text": "Blas Infante P\u00e9rez de Vargas (Casares, Andaluzia, 1885eko uztailaren 5 - Sevilla, Andaluzia, 1936ko abuztuaren 11), politikari andaluziarra izan zen, andaluzismoaren ideologoa: 1983an, Andaluziako Parlamentuak autonomia-estatutuaren sarreran andaluziar aberriaren aitatzat hartzea onartu zuen. 2007ko otsailaren 18an andaluziarrek berretsi zuten autonomia-estatutua berritzeko egindako erreferendumean.\nNotario, historialari, antropologo, musikologo, idazle eta kazetari lanak egin arren, oso irakurle handia eta mintzalari ona zen. Nahiz eta haren lanen artetik 14 argitaratuak izan, 3.000 idazki baino gehiago idatzi zituen.\nAndaluziako Juntako Andaluziako Ikaskuntzak Infantek Coria del Rion zuen etxea erosi zuen 2001ean, bertan etxe-museoa eraikitzeko. Urtero, Andaluziako egunean, otsailaren 28an omentzen dute.\nBiografia.\nAndaluziako errealitatearekiko harremanetan.\nAita Luis Infante Andrade zuzenbideetan lizentziatua zen eta Casaresko Epaitegiko idazkaria. Ama Ginesa P\u00e9rez de Vargas klase ertaineko nekazarien familiakoa zen. Blas Infantek batxilergoa ikasi zuen 1899ra arte Archidonako Eskolapioetan. 1900dik aurrera Casaresko Epaitegiko eskribau gisan lan egin zuen, eta aldi berean, Granadako Unibertsitatean, zuzenbidea ikasi zuen ikasle libre moduan, bakarrik ekainean eta irailean aurkezten baitzen. 1906an amaitu zituen ikasketak. Apunteak, Alberto Alvarez de Cienfuegos poetak, bere lagun minak, uzten zizkion.\nInfantetarrak 1898ko krisi ekonomikoaren ondorioz, estu eta larri ibili ziren: hori zela eta, Blas Infantek eskola utzi behar izan zuen. Halere, batxilergoko azken kurtsoa bere kabuz ikasi zuen.\n1909an oposizioak gainditu zituen eta Cantillanan, Sevillako probintzian, notario jardun zen. Han, Sevillako intelektualekin eta ideologiak erregionalistekin harremanetan jarri zen, bereziki Sevillako Ateneoko kideekin.\nAndaluziako jornalarien egoera ikusteak izugarri harritu zuen eta urte batzuk geroago hurrengoa idatzi zuen:\nLehendabiziko batzar andaluziarra.\nHaren ideologia XIX. mendeko mugimendu errepublikazaleen eta federalisten ondorengoa zen, eta andaluzismoaren defentsan eta Andaluzia eta Alfonso XIII.ak gobernatutako Espainiako beste eskualdeen arteko desberdintasunetan oinarritu zen. Andaluzia berritzeko helburua zuen, Espainia berritu ahal izateko.\n1915en bere idazlanik garrantzitsuena argitaratu zuten \"Ideal Andaluz\", non Andaluziako historia, identitate eta arazoei buruz bere iritzia emateaz gain, konponbideak proposatu zituen.\n1918an, Rondan, 1883ko \"Constitucion Federal de Antequera\" kantonalistan oinarriturik, lehendabiziko batzar andaluziar erregionalista egin zen. Han, andaluzismoak jarraitu beharreko urratsak zehaztu zituzten, Andaluziarentzat autonomia osoa lortu ahal izateko. Horrez gain, Blas Infantek Andaluziarentzat propostatutako bandera eta armarria onetsi zuten. al-Andalus garaitik, 1095tik, dokumentatutako bandera zuri-berdea eta Herkules agertzen den armarria, Cadizko armarrian oinarritutako armarria izan ziren aurrerantzean \"Andaluziako ikurrak\".\nLehen Mundu Gerran zehar, Espainia gerran sartzea eskatzeagatik espetxeratu zuten. Espainiak bere neutraltasuna hautsi eta armada bidal zezan nahi zuen, Frantziaren alde eta Alemaniaren aurka borrokatzeko. 1918ko hauteskundeetan, Gaucingo hauteskunde-barrutian bere burua aurkeztu zuen, eta urte bat geroago Sevillan, baina porrot egin zuen jauntxokeriak zeukan indarraren ondorioz.\n1919ko urtarrilaren 1ean, hainbat Andaluziar etxeetako kideek eta berak, 1919ko Cordobako Manifestu Andaluzista sinatu zuten. Han Andaluzia nazio historikotzat definitu zuten Espainiako estatu federalean.\nAngustias Garc\u00eda Pariasekin ezkondu zen eta lau seme-alaba izan zituzten. \"Motamid\" (1920), \"La dictadura pedag\u00f3gica\" (1921) eta \"Cuentos de animales\" (1921) liburuak idatzi zituen. 1924an Marokora bidaiatu zuen: bertan Motamiden hilobia bisitatu eta haren ondorengoak Agmaten ezagutu.\nMiguel Primo de Riveraren diktaduran zehar, berarekin elkarrekin lan egitea errefusatu zuen, eta horren ondorioz, \"Andaluc\u00eda\" aldizkariko argitaratzaileak eta berak eraikitako andaluziar etxeak itxi zizkioten. 1921an \"La dictadura pedag\u00f3gica\" azterketa filosofikoa egiten duen liburua argitaratu zuen.\n1924an irailaren 15ean islamera bihurtu zen publikoki, shahadaren bitartez, Agmhateko meskita txiki batean eta Ahmad izena hartu zuen.\n1928an Galiziara joan zen, \"galegismoaren\" ideologoekin biltzeko. Urte horietan zehar, Maroko eta Portugalera ere bidaiatu zuen. Horrez gain, \"N\u00f3s\" aldizkari erregionalista galiziarrean parte hartu zuen.\n1930ean Malagan, Sociedad Econ\u00f3mica de Amigos del Pa\u00edsen mintzaldi politiko bat eman zuen, andaluziar herria nabarmenduz.\nBigarren Errepublika.\n1931n, Espainiako Bigarren Errepublikaren aldarrikapenarekin batera, Coria del Rioko notariotzaren ardura hartu zuen: hor, bere etxea eraiki zuen. \"Dar al-Farah\" (\"Alaitasunaren etxea\") izena jarri zion eta al-Andalusko arkitekturan oinarritu.\nBlas Infantek \"Junta Liberalista Andaluza\"ren buru izan zen (JLA) eta Alderdi Errepublikar Federalarekin aurkeztu zen. Halere ez zuen ordezkaririk parlamentuan lortu.\n1931an \"La verdad sobre el complot de Tablada y el Estado libre de Andaluc\u00eda\" liburua argitaratu zuen. Nahiz eta lan horretan agertze independentistak egon, herriaren babesa falta zela medio, diskurtsoa moderatu zuen eta Andaluziako Estatu Askea opresiotik, mendera-alditik eta bidegabekeriagatik askea giaan definitu zuen, bere geroa erabaki ahal izateko.\n1933ko azaroko hauteskundeetan Malagan aurkeztu zen Andaluziako Ezker Errepublikazalea koalizioarekin, baina berriz ere porrot egin zuen. Anarkismoaren defentsan atera zen askotan, anarkismoaren aldekoa baitzen.\n1933an, \"Santo Dios\" jornalarien abestiaren letra aldatu zuen eta bere letra jarri zion, Andaluziako ereserkia izan zedin. Berak sortutako ereserkia Andaluziako ereserkia da 1981az geroztik, autonomia-estatutuaren barne dagoelako.\n1933ko urtarrilean, Cordobako probintzian, Andaluziako autonomia-estatutuaren oinarrien aurreproiektua onetsi zen, erreferendumean onetsi behar zena, baina ez zen inoiz erreferendumik egin, Espainiako Gerra Zibilak geldiarazi zuelako.\n1936ko hauteskundeetan, Espainiako Fronte Popularraren garaipenarekin, mugimendu andaluzista sendotuz joan zen eta uztailaren 5eko batzarrean, Blas Infante etorkizuneko Andaluziako Junta Erregionalaren Ohorezko presidente aukeratu zuten.\n1936an, faxisten estatu-kolpearen ondoren, Espainiako Falangeko kide batzuek preso hartu zuten Coria del Rion, eta 1936ko abuztuaren 11n, epaiketarik gabe, fusilatu zuten."}
{"id": "57960", "revid": "105290", "url": "https://eu.wikipedia.org/wiki?curid=57960", "title": "Arthanolatze", "text": "Arthanolatze edo Arthanolatzegaina (Alguntza eta Latzegaina izenekin baita ezagutua), bere 1.530m-rekin Hars\u00fcd\u00fcrra mendilerroko mendirik altuena da eta Zuberoan kokaturik dago eta Nafarroa Behereko mugatik hurbil."}
{"id": "57961", "revid": "535", "url": "https://eu.wikipedia.org/wiki?curid=57961", "title": "Arthanolatzegaina", "text": ""}
{"id": "57962", "revid": "535", "url": "https://eu.wikipedia.org/wiki?curid=57962", "title": "Alguntza", "text": ""}
{"id": "57963", "revid": "535", "url": "https://eu.wikipedia.org/wiki?curid=57963", "title": "Latzegaina", "text": ""}
{"id": "57968", "revid": "336", "url": "https://eu.wikipedia.org/wiki?curid=57968", "title": "Txinako Itsasoak", "text": "Txinako Itsasoak Ozeano Bareko mendebaldeko hurrengo itsasoak dira:"}
{"id": "57969", "revid": "201", "url": "https://eu.wikipedia.org/wiki?curid=57969", "title": "Txinako Itsasoa", "text": ""}
{"id": "57970", "revid": "105290", "url": "https://eu.wikipedia.org/wiki?curid=57970", "title": "Beiruteko eskualdea", "text": "Beiruteko eskualdea (, \"\") Libanoko eskualdeetako bat da. Hiri eta barruti bakarra du: Beirut.\nDibertsitate erlijioso handia duen hiria da, biztanleriaren %50a kristaua (iparraldean eta ekialdean), %25a xiita (hegoaldean) eta %25a sunita (erdialdean eta mendebaldean) da eta."}
{"id": "57971", "revid": "15795", "url": "https://eu.wikipedia.org/wiki?curid=57971", "title": "Alfonso XIII.a", "text": ""}
{"id": "57972", "revid": "201", "url": "https://eu.wikipedia.org/wiki?curid=57972", "title": "Yenisey", "text": ""}
{"id": "57973", "revid": "1484", "url": "https://eu.wikipedia.org/wiki?curid=57973", "title": "Ibai Horia", "text": "Ibai Horia edo Huang He (txinera sinplifikatuz \u9ec3\u6cb3, txinera tradizionalez \u9ec4\u6cb3) Txina eta Asia osoko bigarren ibairik luzeena (lehenengoa Yangtze ibaia da) eta munduko seigarrena da, 5.464 kilometroko luzerarekin.\nIzena.\nLehengo txinatar literaturak \"Hura\" (\u6cb3, \"ibai\") izena baino ez zuen erabiltzen. \"Ibai Horia\" hitza erabili zuten lehendabiziko aldia Han Liburuan izan zen, Han Dinastiaren garaian. Izena lohizko uretatik dator.\nBatzuetan Ibai Horiari \"Lohiko Pikarra\" deritzote. Txinatar esaera baten arabera, \"Ibai Horia argia darionerako\" esatean \"inoiz ez\" esan nahi da.\nIbilbidea.\nBayankala mendilerroan jaioa, Ibai Horia Txinako bederatzi probintzia zeharkatzen ditu: Qinghai, Sichuan, Gansu, Ningxia, Barne Mongolia, Shaanxi, Shanxi, Henan eta Shandong. Ibaiko bokalea Dongyingen dago, Shandong probintziak.\nBitxikeria moduan, Hebei eta Henan probintzien izenak \"Huang He\" ibaitik datoz. Bere izenak \"Ibai (Hori)ko Iparra\" eta \"Hegoa\" esan nahi dute hurrenez hurren.\nIbaiaren bazterrean dauden hiri nagusiak honako hauek dira: Lanzhou, Wuhai, Baotou, Kaifeng, and Jinan."}
{"id": "57976", "revid": "58701", "url": "https://eu.wikipedia.org/wiki?curid=57976", "title": "Ob", "text": "Ob (), batzuetan Obi deitua, erdialdeko Errusiako ibaia da, mendebaldeko Siberiako Altai kraia, Novosibirsk oblasta, Tomsk oblasta, Khanti-Mansi eta Jamalia-Nenetsia zeharkatzen dituena. 3.650 km luze da, baina ibaiadar nagusi duen Irtyxekin batera 5.410 kilometroko luzera du (Errusiako luzeena eta munduko zazpigarrena.\nIzena.\nKhantieraz \"As\", \"Yag\", \"Kolta\" edo \"Yema\" deitzen diote; nenetseraz \"Kolta\" edo \"Kuay\"; eta Siberiako tatariarrek \"Umar\" edo \"Omass\" izena ematen diote.\nGeografia.\nIturburua Altai mendietan duten Biya eta Katun ibaien bilgunean sortzen da Ob. Ipar-mendebaldeko norantzan Siberia zeharkatzen du, eta Ozeano Artikoan dagoen Ob golkoan itsasoratzen da.\nHidrometria.\nOb ibaiaren emaria 1930-1999 bitartean neurtua izan da Salekharden (itsasoratu baino 287 km lehenago). Gune horretan, drainatutako eremuak 2.950.000 km\u00b2 ditu, arro osoaren %\u00a099,2. Bertan urteko batez besteko emaria 12.492 m\u00b3/s da; emari handiena ekainean du (32.632 m\u00b3/s) eta txikiena martxoan (3.458 m\u00b3/s).\nOb ibaiaren batezbesteko emariak (m\u00b3/s), Salekharden neurtuak"}
{"id": "57979", "revid": "201", "url": "https://eu.wikipedia.org/wiki?curid=57979", "title": "Obi", "text": ""}
{"id": "57980", "revid": "201", "url": "https://eu.wikipedia.org/wiki?curid=57980", "title": "Wolframio", "text": ""}
{"id": "57986", "revid": "535", "url": "https://eu.wikipedia.org/wiki?curid=57986", "title": "Birsozializazioa", "text": ""}
{"id": "57987", "revid": "201", "url": "https://eu.wikipedia.org/wiki?curid=57987", "title": "Sozializazioa", "text": ""}
{"id": "57990", "revid": "512", "url": "https://eu.wikipedia.org/wiki?curid=57990", "title": "\u0160arengradeko uhartea", "text": "\u0160arengradeko uhartea () Danubio ibaian dagoen uharte kroaziarra da. Serbiako iparraldeko Voivodina probintziarekin bat egiten duen tokian dago kokatua. Bere izenak adierazten duen moduan, \u0160arengrad hiritik gertu dago (\"\u0160aren\": koloretsua, \"grad\": hiri). Jugoslaviako errepublika federatuaren garaian uharte hau Kroaziako zati bat izan zen. 1992an Kroaziak bere independentzia lortu zuen, baina Jugoslaviak uharte okupatuta mantendu zuen orduan, eta ordutik hona okupaturik dirau.\nBadinterreko arbitraje batzordeko ordezkariek oinarrizko hitzarmen bat jarri zuten abian, zeinaren arabera, Sarengradeko uhartea Serbiak okupatutako uharte kroaziarra dela onartzen den ofizialki.\nHitzarmen baketsu horren ondorioz, 1998an Serbiak Kroaziari Baranja eta Ekialdeko Eslavonia itzuli zizkion, ez Sarengrad ordea. Danubioko ezker ertzeko beste uharte batzuek ere okupazio serbiarraren menpean jarraitzen dute.\nUharteko serbiar gudarosteko kideek, Nikola Safer Vukovar-Srijemgo gobernadore kroaziarra tirokatu zuten Serbiako bere kidearekin biltzera zihoanean. Bere segizioa ere tirokatua izan zen, tartean lau haur.\n2004ean Serbiak bere gudarostea uhartetik erretiratu zuen, baina polizia serbiarra han dago oraindik. Kroaziarrak ezin dira gerturatu uharte hartako euren jabetzetara."}
{"id": "57992", "revid": "6327", "url": "https://eu.wikipedia.org/wiki?curid=57992", "title": "Mediterraneo Itsasoa", "text": ""}
{"id": "57994", "revid": "512", "url": "https://eu.wikipedia.org/wiki?curid=57994", "title": "Oldehove", "text": "De Oldehove amaitu gabeko dorrea da Ljouwert hirian (Herbehereak). Okerturik dagoen dorrea da, Pisako dorrearen gisan.\n1529an hasi ziren eraikitzen, Ljouwerteko herritarrek Groningengo Martini dorrea baino dorre altuago bat nahi baitzuten.\nEraikitzen ari ziren bitartean, dorrea okertzen hasi zen. Akats hori orekatzen saiatu ziren, baina proiektua gelditu behar izan zuten 1532an. Eliza eraitsia 1595. urtean eraitsia izan zen, baina dorreak iraun zuen."}
{"id": "57995", "revid": "7624", "url": "https://eu.wikipedia.org/wiki?curid=57995", "title": "\u0160arengradeko irla", "text": ""}
{"id": "58003", "revid": "336", "url": "https://eu.wikipedia.org/wiki?curid=58003", "title": "Modulazioa", "text": ""}
{"id": "58005", "revid": "1545", "url": "https://eu.wikipedia.org/wiki?curid=58005", "title": "Shell", "text": "Shell (ingelesezko \"maskor\") honakoa izan daiteke:"}
{"id": "58006", "revid": "336", "url": "https://eu.wikipedia.org/wiki?curid=58006", "title": "Cantabrana", "text": "Cantabrana Burgosko udalerria da, Burebako eskualdean dagoena.\n2007ko urtarrilaren 1eko erroldaren arabera, herriak 36 biztanle zituen. XX. mendean zehar biztanleria asko gutxitu zen, herritar askok Burgosera eta gertu dauden Bilbo bezalako gune industrialetara lan bila joan zirelako."}
{"id": "58007", "revid": "336", "url": "https://eu.wikipedia.org/wiki?curid=58007", "title": "Carcedo de Bureba", "text": "Carcedo de Bureba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera 43 biztanle zituen."}
{"id": "58008", "revid": "336", "url": "https://eu.wikipedia.org/wiki?curid=58008", "title": "Cascajares de Bureba", "text": "Cascajares de Bureba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera 44 biztanle zituen."}
{"id": "58009", "revid": "336", "url": "https://eu.wikipedia.org/wiki?curid=58009", "title": "La Vid de Bureba", "text": "La Vid de Bureba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera 32 biztanle zituen."}
{"id": "58010", "revid": "336", "url": "https://eu.wikipedia.org/wiki?curid=58010", "title": "Llano de Bureba", "text": "Llano de Bureba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera 69 biztanle zituen."}
{"id": "58011", "revid": "336", "url": "https://eu.wikipedia.org/wiki?curid=58011", "title": "Navas de Bureba", "text": "Navas de Bureba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera herriak 44 biztanle zituen."}
{"id": "58012", "revid": "336", "url": "https://eu.wikipedia.org/wiki?curid=58012", "title": "Padrones de Bureba", "text": "Padrones de Bureba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera herriak 45 biztanle zituen."}
{"id": "58013", "revid": "336", "url": "https://eu.wikipedia.org/wiki?curid=58013", "title": "Pr\u00e1danos de Bureba", "text": "Pr\u00e1danos de Bureba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera herriak 55 biztanle zituen."}
{"id": "58014", "revid": "336", "url": "https://eu.wikipedia.org/wiki?curid=58014", "title": "Salinillas de Bureba", "text": "Salinillas de Bureba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera herriak 51 biztanle zituen."}
{"id": "58015", "revid": "336", "url": "https://eu.wikipedia.org/wiki?curid=58015", "title": "Santa Olalla de Bureba", "text": "Santa Olalla de Bureba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera herriak 39 biztanle zituen."}
{"id": "58016", "revid": "336", "url": "https://eu.wikipedia.org/wiki?curid=58016", "title": "Vallarta de Bureba", "text": "Vallarta de Bureba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera 50 biztanle zituen."}
{"id": "58018", "revid": "336", "url": "https://eu.wikipedia.org/wiki?curid=58018", "title": "Castil de Peones", "text": "Castil de Peones Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera 27 biztanle zituen."}
{"id": "58019", "revid": "336", "url": "https://eu.wikipedia.org/wiki?curid=58019", "title": "Fuentebureba", "text": "Fuentebureba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera 53 biztanle zituen."}
{"id": "58020", "revid": "336", "url": "https://eu.wikipedia.org/wiki?curid=58020", "title": "Galbarros", "text": "Galbarros Burgosko udalerria da, Burebako eskualdean dagoena.\n2007ko urtarrilaren 1eko erroldaren arabera, herriak 33 biztanle zituen."}
{"id": "58021", "revid": "336", "url": "https://eu.wikipedia.org/wiki?curid=58021", "title": "Grisale\u00f1a", "text": "Grisale\u00f1a Burgosko udalerria da, Burebako eskualdean dagoena.\n2007ko urtarrilaren 1eko erroldaren arabera, herriak 44 biztanle zituen."}
{"id": "58022", "revid": "336", "url": "https://eu.wikipedia.org/wiki?curid=58022", "title": "Monasterio de Rodilla", "text": "Monasterio de Rodilla Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera herriak 200 biztanle zituen."}
{"id": "58023", "revid": "100337", "url": "https://eu.wikipedia.org/wiki?curid=58023", "title": "Pancorbo", "text": "Pancorbo Burgosko udalerria da, Burebako eskualdean dagoena. Izen bereko haitzartearen inguruan kokatuta dago, Obarenes mendien azpian. Oroncillo ibaiaren ertzean dago.\n2005ean 519 biztanle zituen.\nHistoria.\nBeron zelten \"Antecubia\" izeneko gunea zen erromatarren garaian eta Arabako lurrei eta Nafarroako erresumari loturik egon zen luzaroan. Pancorboko ordezkariek XV. mendea arte parte hartu zuten Arabako Batzar Nagusietan.\n816an bertan Pancorboko gudua egin zuten al-Hakam I.ak bidalitako eta Abd al-Karim ibn Abd al-Wahid ibn Mugitek zuzendutako armada haizpitartea zeharkatu nahi zuenean.\n1794. urtean, Santa Engrazia gotorlekua eraiki zen.\nEspainiako guda zibileko lehen egunetan, falangistak udaletxean sartu ziren eta borroka baten ostean falangista bat hil egin zen eta agintariek herritik alde egin zuten. Laster, harrapatu eta fusilatu egin ztuzten. Guda ostean, harrobiari esker populazioa bertan geratu zen urte batzuetan baina gero, 1950tik aurrera populazio asko galtzen hasi zen."}
{"id": "58024", "revid": "336", "url": "https://eu.wikipedia.org/wiki?curid=58024", "title": "Pi\u00e9rnigas", "text": "Pi\u00e9rnigas Burgosko probintziako udalerria da, Burebako eskualdean dagoena.\n2004an 38 biztanle zituen.\nIzena.\n\"Piernigas\" izenaren etimologiak eztabaida ugari sortu du: batzuen ustez, gaztelaniazko \"pierna\" (giza zangoa) izenetik dator; beste batzuen ustez, berriz, gaztelaniazko \"piorno\" zuhaixka izenetik. Bigarren teoria horren arabera, \"Piernigas\" izenak \u00abpiorno lurraldea\u00bb esan nahi du.\nHistoria.\nPiernigas 1.066ko abuztuaren 26an jaio zen, eta horren lekuko Cid irabazlea izan zen, gainera Piernigasen eraikuntzan parte hartu zuten errege Sancho indartsu IIaren agente printzipalak eta ere O\u00f1aren monasterioko abadea. O\u00f1ako abadea izan zen ahalmen erlijiosoa, kulturala eta ekonomikoa. Rojas, Quintanabureba eta Moscadero artean espazio zabala zegoen eta abadiari iruditu zitzaion espazio horretan herri bat eraikitzea, espazio hori onura ateratzeko. Espazio hori, Villaverde herrixka ondoan zegoen (herrixka hau zuntsitzen zenean, Piernigasera abiatzen ziren Villaverdeseko biztanleak).\nAntso II.a Gaztelakoa erregearen onarpenarekin, Piernigas jaio zen abadengoko erresuman eta han egon zen XIX menderarte.\nHerrian eraiki zuten eliz bat, \"San Cosme eta San Damian\" izenarekin, O\u00f1ako lekaiden ardurapenean. 1071.urtean, Sancho II baieztatzen du Piernigasen fundazioa.\nBurebako zazpi koadrilatik Rojasen koadrilako herri bat zen Piernigas.\nPiernigas herrian, 1843.urtean 40 etxe zeuden eta 97 biztanle."}
{"id": "58025", "revid": "336", "url": "https://eu.wikipedia.org/wiki?curid=58025", "title": "Santa Mar\u00eda del Invierno", "text": "Santa Mar\u00eda del Invierno Burgosko udalerria da, Montes de Ocako eskualdean dagoena.\n2009ko urtarrilaren 1eko erroldaren arabera herriak 64 biztanle zituen."}
{"id": "58028", "revid": "336", "url": "https://eu.wikipedia.org/wiki?curid=58028", "title": "Karl weierstrass", "text": ""}
{"id": "58029", "revid": "10891", "url": "https://eu.wikipedia.org/wiki?curid=58029", "title": "Karl Weierstrass", "text": "Karl Theodor Wilhem Weierstrass (Oestenfelde, 1815ko Urriaren 31 - Berlin, 1897ko Otsailaren 19) matematikari alemaniarra izan zen, eta \"analisi modernoaren aita\"-tzat daukate. Bere lorpen handienen hartean funtzio baten jarraitasunaren definizioa, bataz besteko balioaren teorema frogatzea, eta Bolzano-Weierstrass teorema enuntziatzea daude.\nBiografia.\nWeierstrass Oestenfelden sortu zen, Prusiako Westfalia probintzian (gaur egun Alemanian dena). Gobernuko funtzionario zuen aita. Gaztetatik izan zuen matematikekiko interesa. Hala ere, Bonngo unibertsitatera bidali zuten gurasoek funtzionario bihurtzeko presta zedin. Weierstrassek arreta gutxi eskaini zien funtzionario bihurtzeko ekonomia, finantza eta zuzenbide arloko ikasgaiei, eta bere kabuz matematikak ikasten aritu zen. Graduatu gabe utzi zituen ikasketak, eta M\u00fcnsterreko Akademian hasi eta bukatu zituen matematika ikasketak. Ondoren, aitak irakasle postu bat lortu zion M\u00fcnsterreko eskola batean.\n1850ean gaixoaldi luze bat pairatu zuen, baina lanak argitaratzen jarraitu zuen, arrakasta handiz. 1856an Gewerbeinstitut delakoan irakasle postua eskuratu zuen (geroago Berlingo Unibertsitate Tekniko bihurtuko zenean). 1864an Berlingo Friedrich-Wilhelms Unibertsitateko irakasle izan zen (geroago Humboldt Unibertsitatea deituko zena). Bere ikasleen artean Ferdinand Georg Frobenius bera izan zuen.\nBere bizitzako azken hiru urteak mugiezinik pasa zituen eta Pneumonia batek hil zuen 1897n.\nEkarpen nagusiak.\nMatematika arloan, eta bereziki kalkuluan zenbait teoremaren aurkitzaile eta beste hainbat legeren frogatzaile dugu Weierstrass.\nFuntzio baten limitea, jarraitasuna eta deribatuaren definizioak zehazki taxutu zituen, gaur egun ere erabiltzen direnak. Definizio horietan oinarrituz frogatu ahal izan zituen ordurarte frogapen zorrotzik ez zuten zenbait teorema. Teorema berriak aurkitu eta frogatu ere egin zituen. Hona hemen bere ekarpen nagusien zerrenda:"}
{"id": "58031", "revid": "28807", "url": "https://eu.wikipedia.org/wiki?curid=58031", "title": "Khamenei", "text": ""}
{"id": "58033", "revid": "336", "url": "https://eu.wikipedia.org/wiki?curid=58033", "title": "Arrosa Zuria", "text": "Arrosa Zuria (alemanez \"Die wei\u00dfe Rose\") Alemania nazian, Bigarren Mundu Gerraren garaian, Municheko unibertsitateko ikasle batzuen artean eratutako erresistentzia mugimendu baketsua izan zen. Hitlerismoaren izaera kriminala salatzeko eskuorri banaketari ekin zioten, Arrosa Zuria izena erabiliz sinadura gisa. Kontzientzia pizteko mezuak izaten ziren, hala nola:\nHans Scholl eta Alexander Schmorell ikasleak izan ziren taldean antolatzen lehenak, eta gero bildu zitzaizkien Hansen arreba gaztea Sophie Scholl, eta beste batzuk. 1943ko otsailaren 18an, Hans eta Sophie Scholl eskuorriak zabaldu zituzten unibertsitateko atrioan, eta harrapatu egin zituzten. Otsailaren 22an epaitu zituzten Scholl anai-arrebak, eta beren kide Christoph Probst, eta egun berean gillotinatu zituzten Stadelheim espetxean (Munich). Ondorengo epaiketa batzuen ondoren, Kurt Huber, Alexander Schmorell eta Willi Graf hil zituzten burua moztuta.\nGerra ondorengo Alemanian kontzientzia zibikoaren eredutzat jo izan dituzte Arrosa Zurikoak. Gaur egunean, Arrosa Zuriaren Fundazioak lanean jarraitzen du, gazte haien oroimena gordetzeko. Arrazakeriaren eta edozein motatako intolerantziaren aurka borrokatzeko helburua du fundazioak."}
{"id": "58036", "revid": "1545", "url": "https://eu.wikipedia.org/wiki?curid=58036", "title": "Amur", "text": "Amur (, , , \u00abIbai beltza\u00bb, , \u00abDragoi Beltzaren ibaia\u00bb) ekialdeko Asiako ibaia da, ekialdeko Errusia eta ipar-ekialdeko Txinaren arteko muga egiten duena. 4.354 km-ko luzera du, eta munduko bederatzigarren ibairik luzeena da.\nEkialde Urruneko nabigazio bide guztiz garrantzitsua da, neguko izoztea luzea eta udako uholdeak handiak diren arren. Amur ibaiko arrainik handiena kaluga da, batzuetan 5,6 metro luze dena.\nGeografia.\nKenteko ekialdetik (Mongolia) datorren Txilka eta Daxing'an mendilerroko mendebaldetik (ipar-ekialdeko Txina) datorren Argun ibaiek bat egitean eratzen da. Handik aurrera 2.824 km luze da, 4.354 km luze Argun ibaiaren iturburutik aurrera. Muga egiten du Errusia eta Txina (Mantxuria) artean, ibilbidearen parterik luzeenean eta Sakhalin golkoan Okhotskeko itsasora isurtzen da, Tartariako itsasartearen iparraldean, Nikolayevsk-na-Amure hiriaren ondoan.\nHidrometria.\nAmur ibaiaren emaria 1933-1990 bitartean neurtua izan da Komsomolsk-na-Amuren. Gune horretan, drainatutako eremuak 1.730.000 km\u00b2 ditu, arro osoaren %\u00a093,2. Bertan urteko batez besteko emaria 9.874 m\u00b3/s da; emari handiena irailean du (20.813 m\u00b3/s) eta txikiena martxoan (1.058 m\u00b3/s).\nAmur ibaiaren batezbesteko emariak (m\u00b3/s), Komsomolsk-na-Amuren neurtuak"}
{"id": "58037", "revid": "105290", "url": "https://eu.wikipedia.org/wiki?curid=58037", "title": "Videomatch", "text": "Videomatch umorezko telebista saio argentinarra izan zen, Marcelo Tinellik aurkeztua. 1989an hasi zen Telefe telebista katean gauerdiko ordutegia zuela. Hasiera batean kirolezko saioa zen, baina sketxez egindako umorezko saioa bihurtu zen. Gaur egun, saio honek Showmatch du izena, beste telebista kate batean ematen dutenez izenez aldatu behar izan zuten.\nHistoria.\nKirol telesaio bezala hasi zen, baina oso ikusle gutxi zuenez bigarren urterako umoristak kontratatzea erabaki zuten. Handik aurrera ikusleen kopuruak goraka egin zuen.\n\"Videomatch\" 2004a arte jarraitu zuen Telefen ikusle kopuru bikainarekin, programa arrakastatsua izanik. Hala ere, Marcelo Tinellik Claudio Villaruel Telefeko programazio-zuzendariarekin izan zuen liskarraren ondorioz katea uztea erabaki zuen.\nOndorioz, telesaioa Canal 9 katean ematen hasi ziren baina \"Showmatch\" izenarekin.\nPertsonaiak eta sketxak.\nSaioak 15 urte iraun zuen Telefen eta hainbat laguntzaile eta aktoreez osatua egon da: Gonzalo Bonadeo, Osvaldo Pr\u00edncipi, Felipe Mc Gough, Henry de Ridder, Daniel Jacubovich, Marcelo \"Teto\" Medina, Ricardo \"Lanchita\" Bissio, Alejandro Coccia eta beste kirolari gehiago. Eta ondoren, Hugo Varela, Pablo Granados, Pachu Pe\u00f1a, Freddy Villarreal, Jos\u00e9 Mar\u00eda Listorti, Campi, El turco Naim, Miguel \u00c1ngel Rodr\u00edguez, Diego Korol, Larry de Clay, Roberto Pe\u00f1a, Waldo, Yayo eta Totti Ciliberto umoristak.\nBere sketxik ospetsuenak honako hauek dira: \"Deportes en el Recuerdo\", \"Los hermanos Loprette\", \"Los Raporteros\", \"Los Gauchos\", \"Leonardo Rivas Taxista\",\" Leo Leonor en la Panader\u00eda\", \"Figuretti\", \"Jose Mar\u00eda Celular\", \"Rolando Fernandez el Gran DT\", \"Jos\u00e9 Mar\u00eda Ruidoso\", \"Don Leo\", \"Top Forry\", \"Alejandro Saz\", \"Noti Pip\", \"Los Topus 4\", \"Los Jaimitos\", \"Huevo y Poroto\", \"El Sanatero\", y las c\u00e1maras ocultas \"Vale Valeria\", \"La ventana de Am\u00e9rica\", \"La Movida Internacional\", \"El Peor d\u00eda de tu Vida\", \"El peor Viaje de tu Vida\", \"La Gran Venganza\", \"La Propuesta Indecente\", \"Infraganti\", \"Atracci\u00f3n Fatal\", \"La Peor Clase de tu Vida\", \"Viva La Fiesta\", \"La C\u00e1mara C\u00f3mplice\", \"Tardes Musicales\", \"Xuxa de Am\u00e9rica\" eta \"Si No Sabe Cante\".\nFormatu aldaketak.\nVideomatchen azken urteetan sketx kopurua murriztu zen eta lehiaketa gehiago jarri zituzten."}
{"id": "58038", "revid": "201", "url": "https://eu.wikipedia.org/wiki?curid=58038", "title": "Tarabulus", "text": ""}
{"id": "58040", "revid": "119347", "url": "https://eu.wikipedia.org/wiki?curid=58040", "title": "Kongo (ibaia)", "text": "Kongo edo Zaire Erdialdeko Afrikako ibairik handiena da. 4.700 kilometroko luzera du (Chambeshi ibaia barne), hau da, Afrikako bigarren ibairik luzeena, Niloren ostean. Munduko bigarren ibairik jariotsuena da (batez besteko emaria 41.800 m\u00b3/s eta handiena 80.832 m\u00b3/s) Amazonasen ondoan.\nIzena.\n1482an, Diogo C\u00e3o portugaldarrak Kongo ibaiaren bokalea esploratu zuelarik, zutarri bat eraiki zen ibai bazterrean. Hortaz hasieran \"Rio de Pedr\u00e3o\" (\"Zutarriaren ibaia\") izena eman zitzaion. Kongo izena lurralde honetan zegoen Kongo erresumatik dator. Kongok bainatzen dituen Kongoko Errepublika Demokratikoak eta Kongoko Errepublikak ibaitik hartu dituzte beren izenak. Herri indigenek, ordea, \"Nzadi\" (\"Ibaia\") esaten zioten, portugaldarrek \"Zaire\" bihurtu zutena. 1971etik 1997ra Zaire izena hartu zuten bai Kongoko Errepublika Demokratikoak eta baita ibaiak berak ere Mobuturen erabakiz.\nHistoria Naturala.\nKongo ibaiaren egungo ibilgua duela 1,5\u22122.000.000 urte bitartean sortu zen, Pleistozenoan. \nKongoko eraketak bonoboaren eta txinpantze arruntaren espeziazio alopatrikoa ekarri zuen bere arbaso arrunt berrienetik. Bonoboa eskualdeko baso hezeetan endemikoa da, baita beste espezie ikoniko batzuk ere, hala nola Allen tximinoa, Dryas tximinoa, uretako geneta, okapia eta Kongoko pauma. \nUretako bizitzari dagokionez, Kongo ibaiaren arroak espezie-aberastasun oso handia du eta espezie endemikoen kontzentrazio-maila ezagunenen artean dago. Orain arte, ia 700 arrain espezie erregistratu dira Kongoko arroan, eta zati handiak ia ikertu gabe jarraitzen dute. Horregatik eta arroko eskualdeen arteko alde ekologiko handiak direla eta, askotan ekoeskualde ekologiko batzuetan banatu ohi da (ekoeskualde bakar gisa tratatu beharrean). Ekoeskualde horien artean, Kongo Beheko Lasterretan bakarrik 300 arrain-espezie baino gehiago daude, gutxi gorabehera 80 espezie endemiko barne , hego-mendebaldeko zatiak (Kasai arroa) 200 arrain-espezie baino gehiago ditu, eta horietatik laurden bat inguru endemikoak dira. Arrain-familia nagusienak \u2014ibaiaren zenbait lekutan behintzat\u2014 Cyprinidae (karpa/ziprinidoak) dira, hala nola \"Labeo simpsoni\", Mormyridae (elefante-arraina), Alestidae (Afrikako tetras), Mochokidae (akatu-arraina) eta Cichlidae (ziklidoak). Ibaiko bertakoen artean tigre arrain erraldoi eta haragijalea dago. Ziklido endemiko ezohikoenetako bi \"Lamprologus lethops\" zurixkak (pigmentatu gabekoak) eta itsuak dira, lurrazaletik 160 m-ko sakoneraraino bizi dela uste dena, eta \"Heterochromis multidens\", ziklidoekin erlazio estuago dagoela dirudiena, Ameriketan Afrikako beste ziklidoekin baino. Igel eta barraskilo endemiko ugari ere badaude. Ibaian dauden hainbat presa hidroelektriko arriskutsuak dira animalientzat, endemismo asko desager daitezkeelako. \nHainbat dortoka espezie eta mutur lerdeneko krokodiloa, Niloko krokodiloa eta krokodilo pigmeoa Kongo ibaiaren arroan dira bertakoak. Gainera, Afrikako manateak ibaiaren beheko ibilguetan ere bizi dira. \nIbaiaren esplorazioa.\nKongoko arro osoan Bantu herriak daude, ehunka talde etniko edo tribaletan banatuta (ikus ). Bantu hedapena K.a. 500 inguruan Erdi Kongora iritsi zela kalkulatzen da eta Kongo Altura aro arruntaren hasieran. Bantu migrazioak lekualdatutako populazio aborigenaren aztarnak, ubangiar filumeko pigmeoak/\"abatwak\", Kongoko arroko baso-eremu urrunetan geratzen dira.\nKongoko Erresuma 1400. urte inguruan sortu zen Kongo Beheko ibaiaren ezkerraldean. Haien lurralde-kontrola ibaian zehar mugatuta geratu zen gaur egun Kongo Beheko probintziari dagokiona. Kongoko Europako esplorazioa 1482an hasi zen, Diogo C\u00e3o esploratzaile portugaldarrak ibaiaren estuarioa aurkitu zuenean (ziurrenik urte horretako abuztuan), eta marrazoaren puntaren gainean altxatutako padr\u00e3o edo harrizko zutabe batekin markatu zuen (oraindik dagoena, baina zatika bakarrik). C\u00e3ok ere ibaian gora egin zuen Kongoko erreinuarekin harremana ezarriz eta Yellala ur-jauzietara iritsi zen, muga nabigagarrira, non beste padr\u00e3o bat altxatu zuen. C\u00e3o ibaian hil zen krokodilo baten atzetik. Ibaiaren ibilgua ezezaguna izan zen garai modernoaren hasieran. \nKongoko Goi Arroa Albertine Rifttik mendebalderantz doa, nahiz eta Kongorekin zuen lotura ezezaguna izan 1877ra arte. Kongoko arroaren ipar-ekialdeko muturrera hedapen nilotikoaz iritsi zen, XV. eta XVIII. mendeen artean , alur herriaren hegoaldeko luo hiztunen arbasoek. Francisco de Lacerdak Zambezi ibaiari jarraituz lortu zuen 1796an Kongoko arroaren alderik garaienera iristea (Kazembe erreinuraino, Luapula ibaiaren arroaren goiko aldean).\nEuropako esplorazioak James Kingston Tuckeyren britainiar saiakerarekin jarraitu zuen, 1816an Kongo ibaia bere bokaletik igotzen saiatu zena, 480km aurrera egitea lortuz, nahiz eta Livingstone ur-jauziak gainditzerik izan ez zuen, eta horrek bere aurrerapena moteldu zuen.\nKongoko goiko ibaira, Lualaba ibaia izenez ezagutzen dena, arabiar esklabozaleek XIX. mendean Nyangwe herria 1860 inguruan esklabo-merkatarientzako aurrerapen gisa sortu zen.\nXIX. mendean, inork ezin zuen imajinatu iparraldeko norabidean etengabe aurrera egiten duen Lualaba eta kontinente erdia zeharkatu ostean hego-mendebaldera isurtzen zen arte Atlantikora isurtzen zen Kongo ibai bera zirela. Lehenengoa Niloko korronte nagusiaren parte izan zitekeela uste zen; tesi hau, besteak beste, David Livingstone esploratzaileak defendatu zuen, 1866ko bere espedizioan Lualaba zeharkatu zuena, azken hau, berriz, Niger ibaiaren bokalarekin nahastu zuen Mungo Park esploratzaile eta naturalistak, XVIII. mendean eta XIX.aren hasieran Niger ibaia zeharkatu zuen.\nLivingstone izan zen Nyangwera iritsi zen lehen europarra 1871n. Livingstone-k Lualabak Nilorekin konektatzen zuela frogatzeari ekin zion, baina urte horretako uztailaren 15ean esklabo arabiarren 400 bat afrikarren sarraski baten lekuko izan zen Nyangwe-n, esperientzia horrek izugarri ikaratuta utzi zuen eta bere bilaketa-misioa jarraitzeari uko egin zion. Niloko iturriak, beraz, berriro itzuli zen Tanganyika lakura. \nKongoko erdialdea esploratu gabe geratu zen, bai ekialdetik eta baita mendebaldetik ere, Henry Morton Stanleyren 1876-1877 espediziora arte. Garai hartan Afrikaren (edo munduaren) esplorazioan irekitako azken galderetako bat zen, Lualaba ibaiak Nilo elikatzen ote zuen (Livingstoneren teoria), Kongo edo Niger ere. 1874an finantzatua, Stanleyren lehen esplorazio transafrikarra Zanzibarren hasi zen eta Lualabaraino iritsi zen 1876ko urriaren 17an. Lehorrez Nyangwera iritsi zen, kanibal tribuak zeuden eta Tippu Tipek bere esklaboen salerosketa garatu zuen legerik gabeko eremu baten erdigunera. Stanleyk Tippu Tip-en indar bat kontratatzea lortu zuen hurrengo 150 babesteko km edo gutxienez 90 egunez. Nyangwe lurretik utzi zuen Matimba oihan trinkoan zehar. Azaroaren 19an Lualabaraino heldu ziren berriro. Basotik pasatzea astunegia zenez, Tippu Tipek bere festarekin buelta eman zuen abenduaren 28an, Stanley bere kabuz utziz, 143 lagunekin, 8 ume eta 16 emakumerekin. 23 piragua zituzten. Bertako tribu batekin egin zuen lehen topaketa Wenya kanibalekin izan zen. Guztira, Stanleyk ibaian izandako 32 topaketa etsairen berri emango zuen, batzuk bortitzak, bere lurren zeharkaldi baketsu bat negoziatzen saiatu zen arren. Baina tribuak mesfidati eta zuhur zeuden, atzerritarrekin zuten esperientzia bakarra esklaboen merkatariekin izan baitzen, eta ezin zuten esplorazioaren puntua ulertu.\n1877ko urtarrilaren 6an, 640 kilometro egin ondoren, Boyoma ur-jauzietara (Stanley-jauziak ere deitua izan zen) iritsi ziren denbora pixka bat geroago, 100 kilometroko tartean zazpi jauziz osatua, lurretik igaro behar izan zutenak. Otsailaren 7ra arte behar izan zuten jauzien hondora iristeko. Hemen Stanleyk jakin zuen ibaiari Ikuta Yacongo deitzen zitzaiola, Kongora iritsi zirela frogatuz, eta Lualabak ez zuela Nilo elikatzen.\nHortik aurrera, ez zuten tribu kanibalagorik aurkitu, baina su-armak zituzten tribuak aurkitu zituzten, antza denez, Portugalen eraginaren ondorioz. Lau aste inguru eta 1900 km geroago Stanley Pool-ra (gaur egun Malebo Pool) iritsi ziren, gaur egungo Kinsasa eta Brazzaville hiriak dauden tokira. Uretan behera Livingstone ur-jauzietara iritsi ziren (Livingstone deitzen zena ez zen inoiz Kongon egon), 32 jauzi eta ur-laster-sail bat 270m-ko desnibelarekin 350km baino gehiagotan zehar. Martxoaren 15ean hasi ziren jaisten jaitsierak, bost hilabete behar izan zituzten eta bizitza ugari kostatu zitzaien. Isangile ur-jauzitik, oinetatik bost jauzia, kanoak eta \"Lady Alice\" hondartu zituzten eta ibaitik irten ziren, Portugalgo Boma-ko aurrerapenera lehorrez heltzeko asmoz. Abuztuaren 3an Nsada herrira iritsi ziren. Handik Stanleyk lau aitzindari bidali zizkion gutunekin Bomari, bere jendeari janaria eskatuz, gosez hiltzen zirenak. Abuztuaren 7an, laguntza iritsi zen, Liverpooleko Hatton &amp; Cookson merkataritza-enpresako ordezkariek bidalita. Abuztuaren 9an iritsi ziren Bomara, Zanzibartik 1001 egun geroago, 1874ko azaroaren 12an. Orduan 108 lagunek osatu zuten festa, tartean bidaian jaiotako hiru ume. Seguruenik (Stanley-ren argitalpenek datu koherenteak ematen dituzte) 132 pertsona galdu zituzten gaixotasunen, gosearen, itotzearen eta desertzioren ondorioz.\nKinshasa Henry Morton Stanleyk merkataritza postu gisa sortu zuen 1881ean eta Leopoldville izendatu zuen Belgikako Leopoldo II.aren omenez. Kongoko arroa Belgikak Kongoko Estatu Burujabe gisa aldarrikatu zuen 1885ean.\nKolonien garaian, lurrunontzi handiak piezaz pieza garraiatzen zituzten atezainen sorbaldetan kostaldetik Kongoko zati nabigagarrira Livingstone-go ur-jauzi beldurgarria salbatzeko.\nIbilbidea.\nKongo ibaiaren iturburuak Ekialdeko Afrikako Rifteko lautada eta mendietan, Tanganyika lakuan eta Mweru lakuan daude. Hauek Lualaba ibaia elikatzen dute eta Boyoma ur-jauzien azpian Kongo bihurtzen da. Zambiako Chambeshi ibaia hartzen da Kongoren iturburu nagusitzat, adarrik luzeena delako.\nKongok Kisangani zeharkatzen du eta baita Mbandaka ere. Han Ubangi ibaiarekin elkartzen da eta biek Malebo urgeldia (Stanley urgeldia) sortzen dute. Kinshasa, Kongoko Errepublika Demokratikoaren hiriburua, eta Brazzaville, Kongoko Errepublikarena, urgeldiaren bi bazterretan daude. Aurrerago, Livingstone ur-jauzietan amildu eta gero, Matadi eta Boma zeharkatzen ditu eta Muanda herrixkaren ondoan itsasoratzen da.\nKongo ibaiaren arroak herrialde hauen lurrak hartzen ditu: Afrika Erdiko Errepublika, Angola, Burundi, Gabon, Kamerun, Kongoko Errepublika Demokratikoa, Kongoko Errepublika, Ruanda, Tanzania eta Zambia\nGarrantzi ekonomikoa.\nLivingstone ur-jauziek itsasotik iristea galerazten badute ere, Kongo ibaiak zenbait tarte nabigagarri ditu, Kinshasa eta Kisangani artean batez ere. Duela oso gutxi arte, ibaietako ontzi handiek egin dute lan ibaian, eta Kongo ibaiak oinarrizko komunikazio-linea izaten jarraitzen du, beti errepide eta trenbideak falta izan diren lurralde batean.\nUr-jauzien tartea saihesteko burdinbidea erabiltzen da. Gaur egun, trenak hiru ur-jauzi garrantzitsuenak saihesten ditu, eta Erdialdeko Afrikako merkataritzaren zati handi bat ibaian zehar igarotzen da. Garraiatutako merkantzien adibide dira kobrea, palma-olioa, azukrea, kafea edo kotoia. Ibaia ere baliagarria izan daiteke zentral hidroelektrikoak ustiatzeko, eta Inga urtegiak, Malebo lakuaren azpitik, lehenak izan ziren martxan jartzen.\nIbaiak energia hidraulikoa produzitzeko ahalmen handia dauka. Helburu horrekin Ingako urtegiak eraiki dira Pool Maleboren beheko aldean. Gaur egun, berrogei bat zentral hidroelektriko daude Kongoko arroan. Handiena eta ikusgarriena Ingako ur-jauziak dira, Kinshasatik 200 km hego-mendebaldera. Ingaren proiektua 1970eko hamarkadaren hasieran jarri zen martxan, lehen presa eraikitzeko. Ondoren, beste lau presa proiektatu ziren, eta erraldoi bat eraiki zen, 34.500 megawatt-eko kapazitatea lortzeko. Ahalmen hori egungo Belgikako zentral guztien ahalmena halako hiru izango litzateke ia. Orain arte bi (Inga I eta Inga II) bakarrik eraiki dira hamalau turbinarekin.\n2005eko otsailean, Hegoafrikako Eskom konpainia publikoak proposamen bat egin zuen Ingako gune hidroelektrikoaren ahalmena izugarri handitzeko, hobekuntzak eginez eta presa hidroelektriko berria eraikiz. Proiektuak 40 GW inguruko errendimendua ekarriko luke, Hiru Arroiletako presa txinatarraren bikoitza. Batzuen ustez, presa hidroelektriko berri horiek ibaiko arrain espezie endemiko asko desager ditzakete.\nGeografia.\nIbaiadarrak.\nGoi ibilbidean, iturburutik Kisanganiraino, Lualaba izena du, non Boyota ur-jauzian amaitzen den: goi-ibilgutzat hartzen da, 1800 km. Ibaia estua, bihurgunetsua eta ur-jauziak edo lasterrak ebakia izan ohi da, zeharkatzen dituen mendi eta goi-ordokiengatik, eta beti iparralderantz doa.\nErdiko ibilbidea. Kongo garaia eta Erdialdeko Kongo hartzen ditu. 1700km ditu gutxi gorabehera, ibaiak mendebalderantz biratzen du kurba handi bat osatuz eta herrialdeko erdiko lautada izugarria zeharkatzen du. Bere ibilbidea lasaia da eta uhartez eta hareaz beteta dago. Bere zabalera 25 eta 30km-koa da, Makanzan, bere adarrekin batera 13 000km inguruko sare nabigagarri bat osatuz.\nBehe ibilbidea edo \"Kongo beherea\", Brazzaville/Kinshasatik itsasoraino. Bi zati:\nHidrometria.\nKongo ibaiaren emaria 81 urtez (1903-1983) neurtua izan da Kinshasan, Kongoko Errepublika Demokratikoko hiriburuan, iturburutik 3.937 kmra eta itsasoratu baino 480 km lehenago. Ikertutako azalera arro osoaren %95 da. Urteko batez besteko emaria 39.536 m\u00b3 segundokoa da, gutxi gorabehera 3 475 000 km\u00b2 inguruko arro baterako. Emari handiena abenduan du (56.081 m\u00b3/s) eta txikiena abuztuan (31.086 m\u00b3/s).\nArroan urtean bildutako ur-orria 359 milimetrokoa da.\nKongo Afrikako eta munduko ibai erregularrenetariko bat da, zalantzarik gabe, ugaria eta ondo elikatuta urte osoan zehar. 81 urteko behaketa-aldian, hileko gutxieneko emaria 22 351 m\u00b3/s izan zen eta hileko maximoa 80 832 m\u00b3/s izan zen. Ibaiaren emariaren erregulartasun handiaren arrazoiak Kongo ibaiak ipar eta hego hemisferioan isurtzen dituenean aurkitzen dira, hau da, ibaiaren zati bat bere adar sarearekin batera beti eremu euritsuetan dagoela. Ekuatorearen alde batean euriteen gorakada beste aldeko lehorteak konpentsatzen du beti. \n \nKongo ibaiaren batez besteko emariak (m\u00b3/s) Kinshasan neurtuak\nKongo ibaia herri kulturan.\nBere zabalera, arriskua eta sakonera dela eta, Kongo ibaia beti izan da mito eta kondaira iturri. Bere ertzetan bizi diren ustezko animaliena da nagusietako bat, hala nola Mok\u00e8l\u00e9-mb\u00e8mb\u00e9 edo Emela-ntouka.\nLiteratura.\nguruan egiten diren literatur lan ezberdinen artean, honako hauek nabarmentzen dira:"}
{"id": "58041", "revid": "105290", "url": "https://eu.wikipedia.org/wiki?curid=58041", "title": "Babiloniar artea", "text": "Babiloniar artea Mesopotamiako Babiloniar Inperioan sortu eta ekoitzitako artea izan zen.\nK. a. 1430. urtean, Uruk hirian \"Inanna\" izeneko tenplua eraiki zuten. Oin laukizuzena zeukan eta iskinetan errefortzu haundiak jarri zizkioten. Lehenego aldiz, kanpo itxurari garrantzi gehiago emango zaio, honela friso dekoratibo bat jarri zioten nitxoetan sarturik dauden irudiak tartekatuz paretan.\nIrudi hauek egiteko hormak egiteko erabiltzen ziren adreiluak erabili zituzten. Gero hain ezagunak izango diren persiar adreiluen aitzindari ditugu.\n'Babiloni' hiria irizpide eraikitzaile arautuen ondorio izan zen. Hiria harresiz inguratuta zegoen eta Eufrates ibaiak bitan banatzen zuen.\nHirira sartzeko zortzi ate zeuden eta horietako bat Ishtar Atea dugu. Adreilu beiraztatuz estalia zegoen, hauek kolore ezberdinetakoak ziren, hala ere urdina zen nagusi. Bertan lehoiak eta'zezenak ageri dira bejetazio eta beste element geometrikoen artean. Bi animalia hauek Marduk erregearen ezaugarri ziren.\nSarreran azaltzen ziren guda eta piztien gaiek, barruko gai atseginei irekitzen zieten bidea."}
{"id": "58042", "revid": "58701", "url": "https://eu.wikipedia.org/wiki?curid=58042", "title": "Yayo Guridi", "text": "Jos\u00e9 Carlos Guridi, \"Yayo\" goitizenez, (Villa Mar\u00eda, Cordoba, Argentina, 1965eko azaroaren 6 - ) aktore eta umorista argentinarra da. Rivadabia Ikastetxean ikasi zuen eta Cordobako Unibertsitate Nazionalean ekonomian lizentziatu zen. Gainera Cordobako Ekonomia Ministerioko aholkularia izan zen."}
{"id": "58043", "revid": "580873", "url": "https://eu.wikipedia.org/wiki?curid=58043", "title": "Jos\u00e9 Carlos Guridi", "text": ""}
{"id": "58045", "revid": "9118870", "url": "https://eu.wikipedia.org/wiki?curid=58045", "title": "Biduze", "text": "Biduze edo Lapiotz (Donaixtitik gora Urbeltzeta) Nafarroa Behereko ibaia da, Zuberoako mugan sortzen da eta Aturriren ibaiadarra da.\nIraganean ondasunen garraiorako oso erabilia izan zen ibaia, idiek tiraturiko gabarren bidez eramaten zirelarik. Ibai-portu garrantzitsuak egon ziren hala nola Akamarre eta Bidaxunen. Ibaian zehar ontzi txikiek Akamarrera arte bakarrik nabiga dezakete.\nArbailetako Ithe basoan dagoen lur azpiko ur-laster batetik sortzen da (Eltzarreko ordokia) eta Gixunen isurtzen da Aturri ibaira.\nIbaiadarrak.\nHona hemen Biduzeren ibaiadar nagusien zerrenda:"}
{"id": "58047", "revid": "201", "url": "https://eu.wikipedia.org/wiki?curid=58047", "title": "Israelgo Estatua", "text": ""}
{"id": "58049", "revid": "119347", "url": "https://eu.wikipedia.org/wiki?curid=58049", "title": "Lihuri", "text": "Lihuri Nafarroa Behereko ibaia da, Biduzeko ibaiadarra dena.\nGeografia.\nAmikuzeko basotik mendebaldera jaio egiten (Bardozeko lurretan) da bi ibaik (Arberoa eta Laharana) bat egin ondoren. Bidaxunen eta Akamarretik hurbil isurtzen da Biduzera, Bastida eta Bardoze herriak gurutzatu ostean, besteak beste. Guztira 45,8 kilometroko luzera du.\nIbaiadarrak.\nHona hemen ibaiadar nagusien zerrenda:"}
{"id": "58052", "revid": "6327", "url": "https://eu.wikipedia.org/wiki?curid=58052", "title": "Ihiburu", "text": ""}
{"id": "58054", "revid": "1545", "url": "https://eu.wikipedia.org/wiki?curid=58054", "title": "Hong Kong uhartea", "text": "Hong Kong uhartea (; ) Hong Kong eskualde administratibo bereziaren (Txina) hegoaldeko uhartea da.\n1.268.112 biztanle zituen 2006an eta 80,40 km\u00b2ko azalera du, azaleraz, Txinako bigarren irla izanez.\n1840an Erresuma Batuak uhartea inbaditu zuen."}
{"id": "58055", "revid": "109565", "url": "https://eu.wikipedia.org/wiki?curid=58055", "title": "Jerez de la Frontera", "text": "Jerez de la Frontera Andaluziako udalerria da, C\u00e1dizko probintzian kokatuta dagoena. 2013an 215.180 biztanle zituen eta 1.118,14\u00a0km\u00b2-ko azalera du.\nAzken urteotan probintziako garraio eta logistika gune garrantzitsuena bilakatu da, biztanleriari eta ekonomiari dagokionean probintziako hiriburua gainditu duelarik. Nekazaritza eta abeltzaintzarako aberatsa den lurraldean kokatuta dago. Probintziako hiri nagusia da, eta Andaluziako bosgarrena.\nKultura.\nBertako Aste Santua deklaratu zuten nazioarteko interes turistikodun jaia."}
{"id": "58057", "revid": "580964", "url": "https://eu.wikipedia.org/wiki?curid=58057", "title": "Xerez", "text": ""}
{"id": "58059", "revid": "535", "url": "https://eu.wikipedia.org/wiki?curid=58059", "title": "Jerez", "text": ""}
{"id": "58060", "revid": "1545", "url": "https://eu.wikipedia.org/wiki?curid=58060", "title": "Libanoko historia", "text": "Libano historia gizadia bezain antzinakoa da. Lurralde hau, Feniziaren oinordekoa eta kristautasunaren sorleku historikoa, Otomandar Inperioak okupatu zuen XVI. mendean. Ondoren, Frantziaren protektoratua izan zen, Lehen Mundu Gerran turkiarrak garaitu zituztenetik 1943an independentzia lortu zuten arte.\nIndependentzia.\nLibanoko historia independentziaren ondoren, oreka eta gatazka aldizkako garaiez osatua dago. Honi garapen ekonomiko handia lotu behar zaio, Beirutek duen finantza eta merkataritza garrantzi handia dela-eta. Libano Ekialde Hurbileko Suitza ezizena zuen 1970eko hamarkadaren amaiera arte, musulman eta kristauen arteko gerra zibila piztu zen arte, alegia.\n1948an, Lehen gerra arabiar-israeldarraren ondoren, 100.000 iheslari palestinar joan ziren Libanora, Israelgo Estatuaren aldarrikapena zela-eta. Beste hainbat iheslari gehitu zitzaien 1967ko Gerraren eta Irail Beltzaren ondoren. 1975an, Libanon zeuden palestinarren kopurua 300.000 ingurukoa zen. Egoera jasanezin hori izan zen gerra zibila piztu izanaren arrazoietako bat, 1975eko apirilean, eta herrialdea gobernu eraginkorrik gabe aurkitu zen.\nGerra zibila.\nGerra Zibilean kristauak eta musulmanak elkarren aurka aritu ziren: alde batean, gehien bat kristau maronitek osatutako miliziak, batez ere Kat\u0101'eb alderdikoak, Bachir Gemayel-ek gidatua; beste aldean libanoar suniek, xiitek eta palestinarrek osatutako koalizioak. 1976an, kristau maronitak eta hauen aliatuak (Sulaym\u0101n Fr\u0101njiyye eta Camille Sham\u2018\u016bn presidente izandakoaren miliziak) garaipen garrantzitsuak lortu zituzten. Horregatik, Arabiar Ligak esku-hartzea erabaki zuen Riadeko Itunean, estatu arabiarrek osatutako tropak bidaliz, nahiz eta berez Siriak kontrolatuak egon. Honek, gogor erasoz berehala bakea inposatu zuen, palestinarrak eta hauen aliatuak zalantzarik gabe kolpatuz (Tell el-Za'tar iheslari palestinarren eremuko sarraskia, 1976). 1978an, maronitek siriarren nahia ulertu zuten, hau da, baketze indarren atzean herrialdea okupatzea eta kontrolatzea zela helburu, \"Siria Handia\" ideia zaharra lortu nahian. Urte bereko irailean okupazioa argi geratu zen, nahiz eta arabiar estatuen gaitzespena jaso. Siriar indarrak Libanon gelditu ziren, bertako politika baldintzatuz.\nAzken urteak.\n2005eko apirilean alde egin behar izan zuten, Rafik Al-Hariri lehen ministroaren hilketaren ondoren egindako manifestazioak zirela-eta.\n2014ko urriaren 28an, Siriako gerra zibilak gero eta baldintzatuago zeukan Libanoko politika. Buruzagi erlijioso salafistek \u2014muturreko sunitak\u2014 eta Sirian borrokan ari ziren EI Estatu Islamikoak eta Al-Nusra Fronteak Libanoko sunitei deia egin zieten gobernuaren aurka \u00abiraultza\u00bb egiteko, haien ustez herrialdeko agintea Hezbollah milizia xiitaren esku baitzegoen. Talde horiek Libanoko 27 soldadu zeuzkaten bahituta abuztuaz geroztik. Aspalditik, xiiten eta suniten arteko borroka sektarioen erdigunea iparraldeko Tripoli hiria zen. Hiru eguneko borroken ondotik, armadak Bab al-Tebaneh auzoa kontrolpean hartu zuen urriaren 28an. Muturreko talde sunitekin borrokan ibili zen Tripolin eta Siriako mugan.\nAbenduaren 2an, Estatu Islamikoaren buruaren emazteetako bat eta seme bat atxilotu zituzten, atzerriko inteligentzia zerbitzuekin\u201d egindako elkarlanaren ondorioz. Biek pasaporte faltsuak zeramatzaten.\n2015eko urtarrilaren 24an, zortzi soldadu eta 35 jihadista borroketan hil ziren."}
{"id": "58062", "revid": "1962", "url": "https://eu.wikipedia.org/wiki?curid=58062", "title": "Ametz arrunt", "text": "Ametz arrunta (\"Quercus pyrenaica\") Fagaceae familiako zuhaitz hostoerorkorra da, haritzaren antzekoa, tamaina ertainekoa, hego-mendebaldeko Europan eta ipar-mendebaldeko Afrikan hazten dena.\nDeskribapena.\nItxura orokorra.\n25 metrorainoko zuhaitza da, normalean txikiagoa izaten den arren. Enborrak oso forma irregularra izaten du, oinarritik adarkatzen baita hasieran, nahiz eta garatu ahala beheko adarrak galduz doan. Gazteek enbor-azal leuna dute, berde-grisaxka lehen bi edo hiru urteetan, eta gris ilunagoa ondoren. 25 urte baino gehiagoko ametzen azala, berriz, lodiagoa da, longitudinalki zartatua eta arrea.\nSustrai-sistemak erro nagusi bat dauka, eta horretatik zain lateral txikiagoak garatzen dira, lurzoruaren azaletik hurbil. Zain horietatik garapen maila desberdinetako kimuak sortzen dira. Enbor nagusia mozten bada, kimu horien garapena asko azkartzen da, eta lur-azalera handiak bete ditzakete.\nHostoak.\nHostoek peziolo motza dute (25 mm-rainokoa) eta linbo pinatua, pinatifidoa edo pinatipartitua, 7-16 cm luze; 4-8 gingil pare dituzte, irregularrak, estuak eta sakonak, ia erdiko nerbioraino iristen direnak. Oinarrian bihotz forma dute. Hosto atera berriak gorriak dira, bi aldeetan tomentuz estaliak. Handitu ahala, gainaldeak kolore berde gisaska hartzen du, ile gehienak galdurik; azpialdea, berriz, hauskara da. Hostoak zimelkorrak dira, hau da, udazkenean gorritzen diren arren zuhaitzean irauten dute, udaberriko hosto berriek ordezten dituzten arte.\nLoreak.\nZuhaitz monoikoa da: oin berean lore sexubakar arrak eta emeak izaten dira. \"Quercus\" generoaren lore tipikoak dira, ez oso deigarriak, horiak edo berde argiak, airearen bidezko polinizaziora moldatuak. Udaberri hasieran agertzen dira, lehenengo hostoak ateratzen hasi aurretik. Lore arrak gerba motako infloreszentziatan hazten dira, eta emeak txorten luzeko multzo txikitan. Infloreszentzia arrak 4-8 cm luze dira, zilindrikoak, eta adarretatik zintzilik agertzen dira polena askatuz. 5-7 gingil horzdun eta iletsuz eratututako perigonioa eta 6-12 estamine ditu lore bakoitzak. Lore emeak buruxkatan antolatzen dira, hirunaka edo launaka, azken urteko adartxoetan; periantio luze eta estua, 5-8 gingilekin, eta 3 estilo labur, oinarritik dibergenteak.\nFruituak.\nFruituak ezkurrak dira, uda hasieran agertu eta iraila-urrian heltzen direnak. Glande motako fruituak dira, arrautza formakoak, 2,5 cm inguru luze, 3-4 cm-ko pedunkulu motz baten puntan banaka edo binaka hazten direnak. Karloa 8-15 x 10-20 mm-koa da, biloduna eta ezkata latzez hornitua; ezkurraren herena edo erdia estaltzen du, txapela moduko bat osatuz. Ezkurrak elikagai-iturri garrantzitsua dira zenbait animaliarentzat.\nAskotan ale helduek zezidio izeneko protuberantziak dituzte. Fruitu itxura har dezaketen arren, tumore modukoak dira, eta liztor batzuek kimuetan txertatutako larben defentsa-mekanismo modura garatzen ditu zuhaitzak.\nBanaketa.\nMarokon, mendebaldeko eta hegoaldeko Frantzian eta Iberiar penintsulan banaturik dago; Iberiar penintsularen barnean, nahiko arrunta da mendebaldean eta hegoaldean, eta bakanagoa ekialdean. Euskal Herriko iparraldean eta mendebaldean banaturik dago, 300 eta 1.000 metro arteko garaieran; izen zientifikoak dioenaren aurka, falta da Pirinioetan (Leiren eta Illonen izan ezik), eta baita hegoaldean ere. Kantaurialdeko isurialdean lurzoru hareatsuko eguteretan hazten da, eta amezti politak daude Baztanen, Malerrekan eta Bortzirietan. Basorik zabalenak, ordea, isurialde mediterraneoan daude: Ultzama-Basaburua-Imotz-Atetzen, Cabredo-Mara\u00f1onen, Gorbeia, Urkilla eta Elgea mendilerroen hegoaldeko mazeletan eta, batez ere, Izkiko Parke Naturalean, Iberiar penintsularen iparraldeko ameztirik hoberena baita.\nEkologia.\nEspezi silizikola eta kaltzifugoa da, argitasun handi-ertaina behar duena. Jatorri desberdinetako lurzoruetan hazi daiteke (kuartzitak, harearriak, gneisak, granitoak eta hare buztintsuak). Lur azidoak behar ditu (pH 3,5-5,5), nitrogenoan txiroak.\nFenologia.\nAmetzaren loreak apirilean edo maiatzean agertzen dira normalean, nahiz eta ekaina hasieran ere ikus daitezkeen batzuetan. Hostoak, maiatzaren erdialdetik aurrera ateratzen hasten dira. Ezkurrak iraila-urrian heltzen dira.\nErabilerak.\nGainerako haritzek baino kalitate eskasagoko zura du, enbor meheagoak eta bihurriagoak izaten dituelako. Hori dela eta, trenbide-trebesak eta habeak egiteko erabili da. Sustraietatik kimuak garatzeko duen ahalmena dela-eta, egur ikatza egiteko ere asko ustiatu da. Tanino kantitate handia duenez, larruak ontzeko erabili da. Ezkurrak abereak bazkatzeko baliatzen dira."}
{"id": "58063", "revid": "44278", "url": "https://eu.wikipedia.org/wiki?curid=58063", "title": "Amezti", "text": ""}
{"id": "58067", "revid": "112557", "url": "https://eu.wikipedia.org/wiki?curid=58067", "title": "Santa Mar\u00eda Ribarredonda", "text": "Santa Mar\u00eda Ribarredonda Burgosko udalerria da, Burebako eskualdean dagoena.\n2006an 105 biztanle zituen."}
{"id": "58068", "revid": "336", "url": "https://eu.wikipedia.org/wiki?curid=58068", "title": "Vile\u00f1a", "text": "Vile\u00f1a Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera, herriak 33 biztanle zituen."}
{"id": "58069", "revid": "336", "url": "https://eu.wikipedia.org/wiki?curid=58069", "title": "Villanueva de Teba", "text": "Villanueva de Teba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera herriak 49 biztanle zituen."}
{"id": "58070", "revid": "336", "url": "https://eu.wikipedia.org/wiki?curid=58070", "title": "Zu\u00f1eda", "text": "Zu\u00f1eda Burgosko udalerria da, Burebako eskualdean dagoena.\n2007ko urtarrilaren 1eko erroldaren arabera, herriak 63 biztanle zituen."}
{"id": "58071", "revid": "119347", "url": "https://eu.wikipedia.org/wiki?curid=58071", "title": "Quintanabureba", "text": "Quintanabureba Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera herriak 38 biztanle zituen."}
{"id": "58072", "revid": "371", "url": "https://eu.wikipedia.org/wiki?curid=58072", "title": "Quintanaelez", "text": ""}
{"id": "58073", "revid": "336", "url": "https://eu.wikipedia.org/wiki?curid=58073", "title": "Quintanilla San Garc\u00eda", "text": "Quintanilla San Garc\u00eda Burgosko udalerria da, Burebako eskualdean dagoena.\n2006an 102 biztanle zituen."}
{"id": "58076", "revid": "336", "url": "https://eu.wikipedia.org/wiki?curid=58076", "title": "Reinoso", "text": "Reinoso Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera herriak 228 biztanle zituen."}
{"id": "58080", "revid": "336", "url": "https://eu.wikipedia.org/wiki?curid=58080", "title": "Rojas", "text": "Rojas Burgosko udalerria da, Burebako eskualdean dagoena.\n2007ko urtarrilaren 1eko erroldaren arabera, herriak 83 biztanle zituen.\nJaiak eta ospakizunak.\nApirilaren 9an Santa Casildaren jaieguna ospatzen da."}
{"id": "58081", "revid": "336", "url": "https://eu.wikipedia.org/wiki?curid=58081", "title": "Rucandio", "text": "Rucandio Burgosko udalerria da, Burebako eskualdean dagoena.\n2006an 88 biztanle zituen."}
{"id": "58082", "revid": "336", "url": "https://eu.wikipedia.org/wiki?curid=58082", "title": "Rublacedo de Abajo", "text": "Rublacedo de Abajo Burgosko udalerria da, Burebako eskualdean dagoena.\n2009ko urtarrilaren 1eko erroldaren arabera 34 biztanle zituen."}
{"id": "58083", "revid": "201", "url": "https://eu.wikipedia.org/wiki?curid=58083", "title": "Donizetti", "text": ""}
{"id": "58084", "revid": "219", "url": "https://eu.wikipedia.org/wiki?curid=58084", "title": "Arlaban", "text": "Arlaban Euskal Herriko mendebaldeko mendate bat da, Leintz Gatzagan (Gipuzkoa) kokatua, Eskoriatza (Gipuzkoa) eta Arratzua-Ubarrundia (Araba) artean. Hainbat mendez, Debagoiena eta Gasteiz arteko ohiko bidea izan da. Gaur egun ere, AP-1 ordainpeko autobideak mendatea zeharkatzen du, Arlabango tunelaren bidez.\nArlabango guduak.\n1811ko maiatzaren 25ean, Napoleondar Gerretan izan zen Arlabanen gudua.\nGero, 1836an, Lehen Karlistaldiaren barnean, mendatearen inguruan beste bi gudu egin ziren: urtarrilekoa eta maiatzekoa, hain zuzen ere."}
{"id": "58086", "revid": "448", "url": "https://eu.wikipedia.org/wiki?curid=58086", "title": "Pagogan", "text": "Pagogan Arabako mendia da, Gasteiz mendiak mendilerroan kokatuta dagoena. Iparraldean Gasteizko lautada dago, hegoaldean berriz, Trebi\u00f1uko konderria.\nIparraldeko isurialdean pagadiak daude (hortik datorkio izena), eta hegoaldean berriz, arteak eta ipuruak hazten diren larreak.\nIzena.\nEuskal izen honen jatorria \"pago gain\" da, iparraldeko isurialdean dituen pagoak direla eta. Geroago, gaztelaniaz, jatorrizko esanahia ahaztuta, \"Palogan\" esan izan zaio."}
{"id": "58087", "revid": "1545", "url": "https://eu.wikipedia.org/wiki?curid=58087", "title": "Gatzagako mendatea", "text": "Gatzagako mendatea Euskal Herriko gaina da, Eskoriatza (Gipuzkoa) eta Arratzu-Ubarrundia (Araba) lotzen dituena. Orain arte, ohiko bidea izan da Debagoienatik Gasteizera joateko.\nGaina Leintz Gatzagan kokatuta dago."}
{"id": "58088", "revid": "448", "url": "https://eu.wikipedia.org/wiki?curid=58088", "title": "Pagadi", "text": ""}
{"id": "58089", "revid": "105290", "url": "https://eu.wikipedia.org/wiki?curid=58089", "title": "Libiaren banaketa administratiboa", "text": "Libiaren banaketa administratiboa eskualdetan (\"muhafazat\") zegoen banatua, hauek 25 udalerritan (\"baladiyat\") zatitu zituzten arte. Duela gutxi, \"sha'biyah\" izeneko 32 barrutitan banatu da berriz, hogeita bitan geroago. Honako zerrendak aurreko banaketa erakusten du eta, hortaz, oraingoaren apur bat desberdina da.\nAntzina, Libia hiru eskualdetan banatzen zen: Tripolitania, Fezzan eta Zirenaika."}
{"id": "58093", "revid": "880", "url": "https://eu.wikipedia.org/wiki?curid=58093", "title": "ASK", "text": ""}
{"id": "58095", "revid": "119347", "url": "https://eu.wikipedia.org/wiki?curid=58095", "title": "Oketa", "text": "Oketa edo Gorbei-Txiki Arabako mendia da, Gorbeiako mendilerroan kokaturik dagoena.\nTxilarra, otaxka eta ametzak bezalako landaredia ikus daiteke.\nInguruko herrietako istorio batek dio, bertan gordeta dagoela inork aurkitu ezinik dabilen Gerra Karlistetako txanponez beteriko kutxa."}
{"id": "58096", "revid": "1105", "url": "https://eu.wikipedia.org/wiki?curid=58096", "title": "Gorbei-txiki", "text": ""}
{"id": "58097", "revid": "1105", "url": "https://eu.wikipedia.org/wiki?curid=58097", "title": "Gorbei txiki", "text": ""}
{"id": "58099", "revid": "119347", "url": "https://eu.wikipedia.org/wiki?curid=58099", "title": "Javier Aspuru", "text": "Javier Aspuru Oribe (Amurrio, Araba, 1956) euskal herritar politikaria da. Ingeniaritza ikasketak ditu, eta Matematikako irakaslea da Zarobe Institutuan, Amurrion.\nHerri Batasuneko militante ohia, Aralarren Arabako koordinatzailea izan zen. 2003-2007 legegintzaldian Aralarreko zinegotzia izan zen Amurrioko Udalean. 2007tik 2009ko azaroaren 13raino Gizartekintza eta Gazteriako ahalduna izan zen Arabako foru gobernuan.\n2010ean, Araba Bai, Arabako alderdi politikoa sortu zuen beste batzuekin batera. Aralar alderdiaren banaketa baten ostean sortu zen eta Javier Aspuru izan zen zatiketaren buruzagietako bat. Bertan ibili Araba Bai desagertu arte.\nGainera, 1987-1991 legegintzaldian Arabako Batzar Nagusietan Herri Batasuneko batzarkidea izan zen."}
{"id": "58101", "revid": "201", "url": "https://eu.wikipedia.org/wiki?curid=58101", "title": "Melanismo industriala", "text": ""}
{"id": "58102", "revid": "119347", "url": "https://eu.wikipedia.org/wiki?curid=58102", "title": "Hautespen natural", "text": "Hautespen naturala populazio biologiko baten fenotipoen ugalketa diferentzialean datza. Eboluzioaren mekanismo giltzarria da, banako ongi egokituen biziraupena ezartzen duena: populazio batean fenotipo oso desberdin daude; horietako batzuk ez dira ongi egokitzen haien ingurunera, eta desagertuko dira. Ingurune horretara ongi egokitzen direnak izango dira ugaldu eta beren ezaugarri genetikoak transmitituko dituztenak. Charles Darwinek \u201chautespen natural\u201d terminoa zabaldu zuen, eta hautespen artifizialarekin alderatu zuen, zeina, bere ustez, intentziozkoa baita; hautespen naturala, aldiz, ez.\nOrganismo-populazio guztietan dago dibertsitatea. Hori, neurri batean, zorizko mutazioak organismo indibidual baten genoman sortzen direlako gertatzen da, eta haren ondorengoek mutazio horiek jaraunts ditzakete. Banakoen bizitzan zehar, haien genomek beren inguruneekin elkarreraginean jarduten dute, ezaugarriak aldatzeko. Genoma baten ingurunean sartzen dira biologia molekularra zelulan, beste zelula batzuk, beste indibiduo batzuk, populazioak, espezieak eta ingurune abiotikoa. Karaktereen zenbait aldaera dituzten indibiduoek beste batzuek baino bizirauteko eta ugaltzeko joera handiagoa dutenez, populazioak eboluzionatu egiten du. Ugalketaren arrakastari eragiten dioten beste faktore batzuk dira hautespen sexuala (gaur egun hautespen naturalean sartua) eta ugalkortasunaren hautapena.\nHautespen naturalak fenotipoan eragiten du, hau da, ingurumenean benetan eragiten duten organismoen ezaugarrietan, baina fenotipo horri ugalketa-abantaila ematen dion genetikaren (herentziazkoa) edozein fenotipo ohikoagoa izan daiteke populazio batean. Denborarekin, prozesu horrek txoko ekologiko partikularretarako espezializatzen diren populazioak sor ditzake (mikroeboluzioa), eta, batzuetan, espezializazio bihur daiteke (espezie berriak agertzea, makroeboluzioa). Bestela esanda, hautespen naturala funtsezko prozesua da populazio baten bilakaeran.\nHautespen naturala biologia modernoaren giltzarria da. Darwinek eta Alfred Russel Wallacek 1858an argitaratutako kontzeptua Darwinen 1859ko liburu eraginkorrean landu zen: \"Espezieen jatorriaz\". Hautespen naturala hautespen artifizialaren antzekotzat deskribatu zuen. Prozesu horren bidez, giza hazleek nahi dituzten ezaugarriak dituzten animaliak eta landareak sistematikoki ugaltzen dira. Hautespen naturalaren kontzeptua, hasiera batean, herentziaren teoria baliagarririk gabe garatu zen; Darwinek liburua idazteko unean, zientziak oraindik genetikari buruzko teoria modernoak garatu behar zituen. Darwinen eboluzionismo tradizionala eta genetika klasikoaren ondorengo aurkikuntzak elkartzeak XX. mendearen erdialdeko sintesi modernoa osatu zuen. Genetika molekularra gehitzeak garapenaren biologia ebolutibora eraman du, eta horrek azaltzen du molekula mailako eboluzioa. Genotipoen ordez, ausazko jito genetikoa erabil daiteke pixkanaka ematen diren aldaketak azaltzeko; hautespen naturalak, berriz, egokitze-eboluzioaren azalpen nagusia izaten jarraitzen du.\nIdeiaren garapena.\nDarwinen aurreko teoriak.\nAro klasikoko zenbait filosofok, Enpedokles eta haren ondorengo intelektual Lukrezio poeta erromatarrak barne, ideia hau adierazi zuten: naturak izaki ugari sortzen dituela, zoriz, eta bakarrik irauten dutela beren burua hornitu eta arrakastaz ugaltzea lortzen duten izakiek. Aristotelesek \"Fisika\"ko II. Liburuan kritikatu zuen Enpedoklesen ideia, hots, beroa eta hotza bezalako kausen funtzionamendu intzidentalaren ondorioz sortzen zirela organismoak. Bere ordez, teleologia naturala planteatu zuen, eta uste zuen forma hori helburu batekin lortu zela, eta froga gisa aipatzen zuen espezieetako herentziaren erregulartasuna. Hala ere, bere biologian onartu zuen animalia-mota berriak, munstroak (\u03c4\u03b5\u03c1\u03b1\u03c2, \"teras\"), oso kasu arraroetan gerta daitezkeela (\"Animalien Sorkuntza\", IV. liburua). Darwinen 1872ko \"Espezien Jatorria\" edizioan aipatzen den moduan, Aristotelesek pentsatu zuen hainbat forma (adibidez, hortzak) istripuz agertu zitezkeela, baina forma erabilgarriek bakarrik irauten zutela bizirik:\nBaina Aristotelesek uko egiten dio aukera horri hurrengo paragrafoan, esanez animalien garapenaz hitz egiten ari dela enbrioi gisa \"beti edo normalean gertatzen dira\" esaldiarekin, ez espezieen jatorriaz:\nExistentziaren aldeko borroka geroago deskribatu zuen Al-Jahiz idazle islamiarrak IX. mendean.\nPierre Louis Maupertuisek eta beste batzuek, Darwinen aitona zen Erasmus Darwinek barne, XVIII. mendean berriro sartu zituzten argudio klasikoak.\nXIX. mendearen hasierara arte, mendebaldeko gizarteetan iritzi nagusia zen espezie bateko banakoen arteko desberdintasunak sortutako moten ideal platonikoen (edo \"typus\"en) interesik gabeko desbideratzeak zirela. Hala ere, geologian aktualismoaren teoriak ideia hau sustatu zuen: indar sinple eta ahulek denbora luzez etengabe jardun zezaketela Lurraren paisaian aldaketa erradikalak eragiteko. Teoria horren arrakastak denbora geologikoaren eskala zabalaz jabetzea eragin zuen, eta hurrengo belaunaldietan aldaketa txiki eta ia hautemanezinek espezieen arteko desberdintasunen eskalan ondorioak eragin zitzaketelako ideia onargarri bihurtu zuen.\nXIX. mendearen hasierako Jean-Baptiste Lamarck zoologoak aldaketa ebolutiborako mekanismo gisa hartutako ezaugarrien herentzia iradoki zuen; organismo batek bere bizitzan bereganatutako egokitze-ezaugarriak organismo horren ondorengoek jaraunts zitzaketen, eta, hala, espezieen transmutazioa eragin. Teoria hori, lamarckismoa, Trofim Lysenko biologo sobietarrak XX. mendean defendatu zuen teoria genetikoari aurre egiteko.\n1835 eta 1837 bitartean, Edward Blyth zoologoak bariazioa, hautespen artifiziala eta antzeko prozesuak naturan nola gerta daitezkeen landu zuen. Darwinek Blythen ideiak onartu zituen \"espezieen jatorriaren\" aldaketari buruzko lehen kapituluan.\nDarwinen teoria.\n1859an, Charles Darwinek hautespen naturalaren bidezko eboluzioaren teoria ezarri zuen egokitzapenerako eta espezializaziorako azalpen gisa. Honela definitu zuen hautespen naturala: \"[ezaugarri baten] aldaera txiki bakoitza kontserbatzeko printzipioa, erabilgarria bada\". Kontzeptua sinplea zen, baina boteretsua: beren inguruneetara ondoen egokitzen diren gizabanakoak bizirauteko eta ugaltzeko joera handiagoa dute. Haien artean aldaketaren bat dagoen bitartean eta aldaketa hori hereditarioa den bitartean, aldaketa onuragarrienak dituzten banakoen hautaketa saihestezina egongo da. Aldaketak herentzia bidez zabaltzen badira, ugalketaren arrakasta diferentzialak espezie baten populazio partikularren bilakaerara darama, eta behar bezain desberdinak izateko eboluzionatzen duten populazioak espezie desberdin bihurtzen dira.\nDarwinen ideiak HMS \"Beagle\"ren bigarren bidaian (1831 \u2013 1836) egindako oharretan oinarritu ziren, eta ekonomialari politiko baten lanean, Thomas Robert Malthus, zeinak, \"An Essay on the Principles of Population\" (1798) lanean, adierazi zuen populazioa (ez bada bakarrik kontrolatzen) modu esponentzialean hazten dela, elikagaien eskaintza aritmetikoki hazten den bitartean. Darwinek Malthus irakurri zuenean, 1838an, naturalista gisa bere lana indartsua zela ikusi zuen, naturan ematen den \"existentziaren aldeko borroka\" azaltzeko. Bere ustez, populazioak baliabideak gainditzen zituen heinean, \"aldeko aldakuntzak mantendu egingo lirateke, eta kaltegarriak, suntsitu. Horren emaitza espezie berriak sortzea izango litzateke\". Darwinek hau idatzi zuen:\nBehin bere teoria izan zuenean, Darwin oso zorrotza izan zen frogak bildu eta hobetzeko orduan, bere ideia publiko egin aurretik. Bere \"liburu handia\" idazten ari zen bere ikerketa aurkezteko, Alfred Russel Wallace naturalistak hasiera modu independentean bururatu eta Darwini Charles Lyelli bidali zion saiakera batean deskribatu zuenean. Lyellek eta Joseph Dalton Hookerrek beren saiakera aurkeztea erabaki zuten Darwinek beste naturalista batzuei bidalitako idatzi argitaragabeekin batera, eta espezieek barietateak sortzeko zuten joerari buruz eta barietateak eta espezieak hautatzeko bitarteko naturalen bidez betikotzeari buruz Londresko \"Sociedad Linneana\"ren aurrean irakurri zen, hasierako aurkikuntza 1858ko uztailean iragarriz. Darwinek bere proben eta ondorioen zerrenda zehatza argitaratu zuen 1859ko \"Espezien Jatorriaz\" liburuaren hirugarren edizioan.\nDarwinek hautespen naturalean pentsatu zuenean nekazariek nola hautatzen dituzten hazkuntzarako laboreak edo azienda aztertu zuen, berak \"hautespen artifiziala\" deitu zion horri; lehen eskuizkribuetan, hautapena egingo zuen \"natura\" aipatzen zuen. Une hartan, beste eboluzio-mekanismo batzuk, hala nola jito genetikoaren bidezko bilakaera, oraindik ez zeuden esplizituki adierazita, eta Darwinek uste zuen hautespena historiaren zati bat besterik ez zela: \"Ziur nago hautespen naturala izan dela aldaketarako bide nagusia, baina ez esklusiboa\". Charles Lyelli 1860ko irailean idatzitako gutun batean, Darwinek deitoratu egin zuen \"Hautespen naturala\" terminoa erabiltzea, \"Preserbazio naturala\" hitza nahiago zuela.\nDarwinentzat eta haren garaikideentzat, hautespen naturala, funtsean, hautespen naturalaren bidezko eboluzioaren sinonimoa zen. \"Espezieen jatorriari buruzko\" liburua argitaratu ondoren, hezkuntza minimoa zuten pertsonek onartu zuten eboluzioa nolabait gertatzen zela. Hala ere, hautespen naturalak eztabaidagarria izaten jarraitzen zuen mekanismo gisa, neurri batean jendeari ahulegia iruditzen zitzaiolako organismo bizidunen ezaugarri-sorta azaltzeko, eta, hein batean, eboluzioaren aldekoak ere beren izaera \"ez-gidatutik\" zein ez progresibotik urruntzen zirelako, hori zenean ideia onartzeko eragozpen bakarra. Hala ere, pentsalari batzuek gogo biziz besarkatu zuten hautespen naturala; Darwin irakurri ondoren, Herbert Spencerrek \u00abegokienaren biziraupena\u00bb esaldia sortu zuen, teoriaren laburpen ezagun bihurtu zena. 1869an argitaratutako \"Espezieen jatorriari buruzko\" bosgarren edizioan, Spencerren esaldia hautespen naturalaren alternatiba gisa agertzen zen, emandako kredituarekin: \"Baina Herbert Spencer jaunak Egokienaren Biziraupenaren inguruan maiz erabiltzen duen adierazpena zehatzagoa da, eta batzuetan komenigarria ere bada\". Nahiz eta oraindik biologo ez direnek esaldia maiz erabiltzen duten, biologo modernoek saihestu egiten dute, tautologikoa baita baldin eta \"egokiena\" irakurtzen bada \"funtzionalki hobea\" dela adierazteko, eta indibiduoei aplikatzen zaie, populazioen batez besteko kopurua kontuan hartu ordez.\nSintesi modernoa.\nHautespen naturala, funtsean, herentziaren ideian oinarritzen da, baina genetikaren oinarrizko kontzeptuen aurretik garatua. Genetika modernoaren aita zen Gregor Mendel monje moraviarra Darwinen garaikidea zen arren, haren lana ilunpetan zegoen, eta 1900ean bakarrik aurkitu zuten. XX. mendearen hasieran, Mendelen herentzia-legeekin, sintesi modernoa deiturikoarekin, eboluzioaren integrazioarekin, zientzialariek oro har hautespen naturala onartu zuten. Sintesia hainbat arlotako aurrerapenetatik sortu zen. Ronald Fisherrek beharrezko matematika-hizkuntza garatu eta \"Hautespen Naturalaren Teoria Genetikoa\" (1930) idatzi zuen. J. B. S. Haldanek hautespen naturalaren \"kostua\" kontzeptua sartu zuen.\nSewall Wright-ek hautapenaren eta egokitzapenaren izaera azaldu zuen.\nTheodosius Dobzhanskyk, \"Genetika eta Espezieen Jatorria\" (1937) liburuan, ideia hau ezarri zuen: mutazioak, hautapenaren aurkaritzat ikusi ondoren, hautespen naturalerako lehengaia hornitzen zuela, dibertsitate genetikoa sortuz.\nHautespena eta biziraupena.\nHautespen naturala biziraupen eta birsorkuntzan dauden ezberdintasunak direla-eta sortzen da. Hilkortasun diferentzia deritzo indibiduoen bizirautea euren birsortze adinaren arabera. Mutazioak eta jito genetikoa ausazkoak diren arren, hautespen naturala ez da eta normalean hobekuntzak aurkezten dituzten mutazioak aukeratzen dira. Adibidez, dado bat jaurtikitzen badugu emaitza ausazkoa izango da, baina bi dadoen arteko zenbakirik altuena hartzen badugu hau ez da ausazkoa. Hau dela eta eboluzioa oso lotuta dago ekologiaren ikerketarekin.\nHautespen naturala bi esparrutan bana daiteke: hautespen ekologikoa gertatuko da bizirauten duten izakiak birsortu eta euren geneen ugaritasuna handiagotzen denean gene guztien artean; hautespen sexuala gertatzen da izaki bat beste sexuarekiko interesgarriagoa denean hainbat faktore direla eta, eta horrek ere igoko ditu hainbat generen frekuentziak.\nHautespen naturalak modu ezberdinetan eragiten du mutazioetan. Normalki modurik normalena hautespena egonkortzea da, mutazio txarren frekuentzia txikituz. Beste hautespen mota batek hautespen direkzionala barne hartzen du, mutazio onuragarrien frekuentzia handiagotuz, eta hautespen artifiziala ere hor da, gizakiok hainbat espezieren arraza eta aldaerarekin egiten duguna.\nHautespen naturalaren prozesuarekin organismoak euren ingurunera hobeto moldatzen dira denboran zehar. Hala ere ingurunea aldakorra izan daitekeenez onura horiek beti egongo dira zalantzan eta momentu batean hobekuntza bat dena etorkizunean oztopo bat izan daiteke.\nEsan liteke eboluzioaren prozesua mutazioak gertatutakoan hasten dela, horiek baitira genotipo berriak sortzen dituztenak. Genotipo horien gainean jarduten du hautespen naturalak, egokienak (ingurunera hobekien moldatzen direnak) hautatuz eta desegokienak baztertuz. Beraz, mutaziorik gabe ez dago eboluziorik, baina azken finean eboluzioaren norabidea finkatzen duena hautespen naturala da: horrek ez du genotipo berririk sortzen, baina egokienen biziraupena eragiten du.\nTerminologia.\n\"Hautespen natural\" terminoa maizago definitzen da herentziazko ezaugarrien gainean lan egiten, horiek zuzenean parte hartzen baitute eboluzioan. Hala ere, hautespen naturala \"itsua\" da, fenotipoaren aldaketek ugalketa-abantaila eman baitezakete, edozein dela ere ezaugarria, heredagarria izan ala ez. Darwinen erabilera primarioari jarraituz, hautespen itsuaren ondorio ebolutiboa eta haren mekanismoak izendatzeko erabiltzen da terminoa. Batzuetan, baliagarria izaten da hautespen-mekanismoak eta horien ondorioak esplizituki bereiztea; bereizketa hori garrantzitsua denean, zientzialariek \"hautespen natural fenotipikoa\" definitzen dute, berariaz, \"birsortzen diren indibiduoak aukeratzen laguntzen duten mekanismoak\", hautapenaren oinarria herentziazkoa den kontuan hartu gabe. Esaten da organismo baten ugalketa-arrakasta handiena eragiten duten ezaugarriak hautatzen direla, eta arrakasta murrizten dutenek, berriz, aurkako hautespena dutela.\nMekanismoa.\nAldaketa hereditarioa, ugalketa diferentziala.\nOrganismoetako edozein populaziotako indibiduoen artean gertatzen da aldaketa naturala. Desberdintasun batzuek hobekuntza eskaintzen dizkiote organismo batek bizirik irauteko eta ugaltzeko dituen aukerei, halako moldez non ugalketa-tasak gora egiten baituen, eta horrek kume gehiago uzten baitituen. Indibiduo horiei ugaltze-abantaila ematen dieten ezaugarriak ere herentziazkoak badira, hau da, gurasoengandik seme-alabengana pasatzen badira, ugalketa diferentziala izango da, hau da, hurrengo belaunaldian untxi azkarren edo alga eraginkorren proportzio handixeagoa izango da. Ugalketa-abantaila oso txikia bada ere, belaunaldi askotan herentziazko ezaugarri onuragarri guztiak dira nagusi biztanlerian. Horrela, organismo baten inguru naturalak ugalketa-abantaila ematen duten ezaugarriak \"hautatzen\" ditu, eboluzio-aldaketa eraginez, Darwinek deskribatu zuenez. Honek asmoz egindakoaren itxura du, baina hautespen naturalean ez dago nahitako hautaketarik. Hautespen artifiziala hautespen naturala ez den lekuetan egiten da, nahiz eta biologoek askotan hizkuntza teleologikoa erabiltzen duten hautespen hori deskribatzeko.\n\"Biston betularia\" kolore argiko zein iluneko motatan agertzen da Britainia Handian, baina industria-iraultzan, sitsak zeuden zuhaitz asko belztu egin zituen kedarrak, eta sits ilunei abantaila eman zieten harrapariengandik ezkutatzeko garaian. Horregatik, kolore iluneko sitsek bizirauteko aukera hobea izan zuten kolore iluneko ondorengoak sortzeko, eta lehen sits iluna ikusi zenetik berrogeita hamar urtera, Manchester industrialeko ia sits guztiak ilunak ziren. Oreka 1956ko Aire Garbiaren Legearen eraginez leheneratu zen, eta sits ilunak berriz ere bakan bihurtu ziren, hautespen naturalak sits hauen bilakaeran duen eragina erakutsiz. Berriki egindako azterlan batek, hegaztien ikusmen-gaitasuna aztertuta, erakusten du likenen koloretik gertuen daudela banako argiak ilunak baino, eta, lehenengo aldiz, sitsen kamuflajea baloratzeko aukera eman zuen.\nEgokiera.\nEgokiera edo \"fitness\" kontzeptua funtsezkoa da hautespen naturalerako. Oro har, organismo \"egokituenek\" bizirauteko aukera hobea dute, \"egokienaren biziraupena\" esaldi ezagunean bezala, baina terminoaren esanahi zehatza askoz sotilagoa da. Eboluzioaren teoria modernoak egokiera definitzen du, ez organismo bat zenbat denbora bizi den, ugaltzean duen arrakastaren arabera baizik. Organismo bat bere espezieko beste batzuen denboraren erdia bizi bada, baina helduarora arte bizirik irauten duten ondorengoen bikoitza badu, haren geneak ohikoagoak bihurtzen dira hurrengo belaunaldiko populazio helduetan. Hautespen naturalak banakoei eragiten dien arren, zoriaren ondorioek adierazten dute egokiera \"batez beste\" soilik definitu daitekeela populazio bateko banakoentzat. Genotipo partikular baten gaitasuna genotipo horrekiko banako guztien batez besteko efektuari dagokio.\n\"Egokienaren biziraupena\" eta \"egokienaren hobekuntza\" kontzeptuak bereizi behar dira. \"Egokienaren biziraupenak\" ez du \"egokiena hobetzen\", populazio baten aldaerarik ahulenak ezabatzea baizik ez du esan nahi. Haldanek adibide matematiko bat eskaintzen du, \"egokienaren biziraupena\", \"hautespen naturalaren kostua\" artikuluan. Haldanek \"ordezkapen\" deitu zion prozesu horri, edo, eskuarki, biologian, \"finkapen\". Hori ondo deskribatzen da, fenotipoan dauden desberdintasunak direla eta, indibiduoen biziraupen diferentziala eta ugalketa direla eta. Bestalde, \"egokitasunaren hobekuntza\" ez dago biziraute diferentzialaren eta indibiduoen ugalketaren mende, fenotipoan dauden desberdintasunak direla eta, baizik eta aldaera zehatz horren biziraupen absolutuaren menpe. Populazio bateko kideren batean mutazio onuragarria gertatzeko probabilitatea aldaera horren erreplikazio guztien araberakoa da. Kleinmanek deskribatu zuen egokitasuna hobetzeko matematika. Kishonyren Mega-Plate esperimentuak \"egokitasuna hobetzeko\" adibide enpiriko bat eman zuen. Esperimentu honetan, \"egokitasunaren hobekuntza\" aldaera partikularraren erreplikazio-kopuruaren araberakoa da, farmakoaren hurrengo kontzentrazio-eskualde altuenean hazteko gai den aldaera berri bat ager dadin. Finkatzea edo ordezkatzea ez da beharrezkoa \"egokitasuna hobetzeko\". Bestalde, \"egokitasuba hobetzea\" ere gerta daiteke \"egokienaren biziraupena\" gertatzen ari den bitartean. Richard Lenskiren \"E. coli\"-ren epe luzeko eboluzio-esperimentu klasikoa ingurune lehiakor bateko egokitzapenaren adibidea da (\"egokienaren biziraupenean\", \"egokitasuna hobetzen\" den bitartean). Leinuko kide batean egokitasun hobea emateko mutazio onuragarria gertatzeko probabilitatea motelagoa da lehiakideak badaude. Karga-ahalmen mugatuko ingurune horretan mutazio onuragarria izateko aukera ematen duen aldaerak, lehenik eta behin, \"balio txikieneko\" aldaerekin lehiatu behar du, behar adina erreplikazio pilatzeko, mutazio onuragarri hori gertatzeko arrazoizko probabilitatea egon dadin.\nLehia.\nBiologian, lehia organismoen arteko elkarrekintza bat da, non bataren gaitasuna beste baten presentziak murrizten duen. Izan ere, elikagai, ur edo lurralde baten hornidura mugatua da. Lehia espezieen artean edo barruan egon daiteke, eta zuzena edo zeharkakoa izan daiteke. Teorian, lehiatzeko hain egokiak ez diren espezieak egokitu edo desagertu egin beharko lirateke, lehiak rol indartsua baitu hautespen naturalean, baina \"alderrai ibiltzeko gelaren\" teoriaren arabera, garrantzitsuagoa izan daiteke klado handienen arteko hedapena baino.\nLehia r/K hautapen-teoriak modelatzen du. Teoria hori Robert MacArthurrek eta E. O. Wilsonek uhartetako-biogeografiari buruz egindako lanean oinarritzen da. Teoria horretan, hautespen-presioek bi norabide estereotipatuetako baten bilakaera bultzatzen dute: r edo k hautespena. Termino horie\"k\", r eta K, biztanleria-dinamikako eredu logistiko batean irudika daitezke:\nnon \"r\" baita biztanleriaren hazkunde-tasa (N), eta K baita tokiko ingurumenaren karga-ahalmena. Oro har, r hautatutako espezieek nitxo hutsak ustiatzen dituzte eta kume asko sortzen dituzte, bakoitza helduaroan bizirik irauteko probabilitate txiki samarra duena. Aitzitik, K hautatutako espezieek lehiakide sendoak dituzte euren txoko ekologikoan, eta gehiago inbertitzen dute askoz ere kume gutxiagotan, bakoitza helduaroan bizirik irauteko probabilitate handi samarrarekin.\nSailkapena.\nHautespen naturalak herentziazko edozein karaktere fenotipikoren gainean jardun dezake, eta presio selektiboa ingurumenaren edozein alderdiren ondorioz gerta daiteke, hautespen sexuala eta espezie bereko edo beste batzuetako kideekin duen lehia barne. Hala ere, horrek ez du esan nahi hautespen naturala beti norabidekoa denik eta eboluzioa eragiten duenik; hautespen naturala, maiz, \"statu quo\" mantentzean lortzen da, hain egokiak ez diren aldaerak kenduz.\nHautespena hainbat modutan sailka daiteke, hala nola ezaugarri batean duen eragina, dibertsitate genetikoa, jarduten duen bizi-zikloaren etapa, hautapen-unitatea edo lehiatzeko baliabidea.\nKaraktereen gainean duen ondorioaren arabera.\nHautespenak ondorio desberdinak ditu karaktereetan. Hautespen egonkortzailea ezaugarri batek bere egoerarik egonkorrenean mantentzen du, eta, kasurik sinpleenean, optimoaren desbideratze guztiak desabantailatsuak dira selektiboki. Norabide-hautespenak ezaugarri baten muturreko balioei laguntzen die. Oso gutxitan gertatzen den hautespen disruptiboak trantsizio-aldietan ere eragiten du uneko modua azpioptimoa denean, baina norabidea aldatzen du leku batean baino gehiagotan. Bereziki, ezaugarria kuantitatiboa eta unibariatua bada, karaktere altuenak eta baxuenak hobesten dira. Hautespen disruptiboa espezializazioaren aitzindari izan daiteke.\nAniztasun genetikoan duen eraginaren arabera.\nHautespena, aukeran, aniztasun genetikoan duen eraginaren arabera bana daiteke. Hautespen garbitzaileak edo negatiboak populazioaren bariazio genetikoa desagerrarazteko jarduten du (eta aurka de novo mutazioa du, aldaketa berriak sartzen dituena.) Aitzitik, hautaketaren orekak populazio bateko bariazio genetikoari eusteko jarduten du, baita de novorik ez dagoenean ere, menpeko hautespen negatiboaren bidez. Horretarako mekanismo bat da abantaila heterozigotoa, non bi alelo desberdin dituzten banakoek abantaila selektibo bat baituten alelo bakarra duten banakoen aldean. Horrela azaldu da giza ABO odol-taldearen locus polimorfismoa.\nBizi-zikloaren arabera.\nBeste aukera bat hautespena bizi-zikloaren etaparen arabera sailkatzea da. Biologo batzuek bi mota bakarrik onartzen dituzte: batetik, bideragarritasun-hautapena (edo biziraupena), organismo batek bizirik irauteko duen probabilitatea handitzeko jarduten duena, eta, bestetik, ugalkortasun-tasa, biziraupena dela-eta ugalketa-tasa handitzeko jarduten duena. Beste batzuek hautaketaren beste osagai batzuetan banatzen dute bizi-zikloa. Beraz, bideragarritasunaren eta biziraupenaren aukeraketa bereizita eta hurrenez hurren defini daiteke: ugalketa-adinaren aurretik eta ondoren bizirik irauteko probabilitatea hobetzeko ekintza; ugalkortasunaren hautapena, berriz, azpiosagai gehigarrietan bana daiteke, hala nola sexu-hautapena, gametoen biziraupenean eta bateragarritasunaren hautaketan eraginez, zigotoen eraketan jardunez.\nHautapen unitatearen arabera.\nHautespena mailaren edo hautespen-unitatearen arabera ere sailka daiteke. Banakako hautespenak banakoaren gain eragiten du, hau da, egokitzapenak norbanakoaren onurarako sorten dira, eta gizabanakoen arteko hautespenen emaitza dira. Geneen hautaketak zuzenean eragiten du genearen mailan. Ahaidetasuna hautatzean eta gatazka intragenomikoan, gene mailako hautespenak mendeko prozesuak hobeki azaltzen laguntzen du. Talde hautespenak, halakorik bada, organismo-taldeetan jarduten du, taldeak geneen eta banakoen antzera erreplikatu eta mutatzen dutela proposatuz. Talde hautespenak naturan zenbateraino gertatzen diren eztabaidan dago.\nLehian dagoen errekurtsoaren arabera.\nAzkenik, lehia sortzen duen baliabidearen arabera sailka daiteke hautespena. Sexu-hautespena bikotegaia eskuratzeko lehiaren ondorioa da. Sexu-hautespena, eskuarki, ugalkortasun hautespenaren bidez egiten da, batzuetan bideragarritasunaren kontura. Hautespen ekologikoa hautespen naturala da, hautespen sexuala ez den beste edozein bide erabiliz, hala nola ahaidetasunaren hautapena, lehia eta infantizidioa. Darwini jarraiki, hautespen naturala hautespen ekologiko gisa definitzen da batzuetan; kasu horretan, hautespen sexuala mekanismo bereizitzat hartzen da.\nDarwinek lehen aldiz artikulatutako sexu-hautespena (indioilarraren isatsaren adibidea erabiliz) bikotea aurkitzeko gaitasunari dagokio bereziki. Lehia hori, berez, sexu bereko banakoen artekoa izan daiteke, arren arteko lehia edo sexu artekoa, non genero batek bikotekidea aukeratzen baitu, sarritan arrak erakusten eta emeak aukeratzen. Hala ere, espezie batzuetan, batez ere arrek aukeratzen dute matea, Syngnathidae familiako arrain batzuetan bezala.\nEzaugarri fenotipikoak sexu batean ager daitezke eta beste sexuan desiratu, eta fishertar lasterketa izeneko atzeraelikadura-ziklo positiboa eragin dezakete; adibidez, hegazti ar batzuen (indioilarrean, adibidez) lumaje bitxiena. Ronald Fisherrek berak 1930ean proposatutako teoria alternatibo bat seme sexyaren hipotesia da: amek seme-alaba promiskuoak nahi dituzte biloba kopuru handia emateko eta, hartara, seme-alaben guraso promiskuoak aukeratzen dituzte. Sexu bereko kideen arteko erasoa oso ezaugarri bereizgarriekin lotzen da batzuetan, hala nola oreinen adarrekin, beste ar batzuekin borrokatzeko erabiltzen baitira. Oro har, sexuen arteko hautespena dimorfismoarekin lotzen da maiz, espezie bateko arren eta emeen arteko gorputz-tamainan desberdintasunak barne.\nArma-lasterketa.\nHautespen naturala ikusten da mikroorganismoetan antibiotikoekiko erresistentziaren garapenean. 1928an penizilina aurkitu zenetik, antibiotikoak gaixotasun bakterianoei aurre egiteko erabili dira. Antibiotikoen erabilera oker orokortuak erabilera klinikoko antibiotikoekiko mikrobio-erresistentzia hautatu du, eta metizilinarekiko erresistentea den \"Staphylococcus aureus\" (SARM) \"superbakterio\" gisa deskribatu da, osasunari eragiten dion mehatxuagatik eta dauden farmakoekiko menderagaiztasun erlatiboagatik. Erantzun-estrategietan antibiotiko desberdinak eta indartsuagoak erabili ohi dira; hala ere, duela gutxi SARM andui berriak agertu dira, sendagai horiekiko erresistenteak direnak. Arma-lasterketa ebolutibo bat da, non bakterioek antibiotikoekiko hain sentikorrak ez diren anduiak garatzen dituzten, eta bitartean, ikertzaile medikoak antibiotiko berriak garatzen saiatzen dira, andui horiekin amaitzeko. Antzeko egoera gertatzen da landareen eta intsektuen pestizidekiko erresistentziarekin. Armamentu-karrerak ez dira gizakiak eragindakoak nahitaez; ondo dokumentatutako adibide bat da gene bat zabaltzea \"Hypolimnas bolina\" tximeletan, \"Wolbachia\" bakterioaren parasitoek arrak hiltzea eragozten duena Samoako uhartean, non genea bost urteko epean bakarrik hedatu zen.\nHautespen naturalaren bidezko eboluzioa.\nHautespen naturalaren bidezko eboluzioa, karaktere berriak eta espeziazioa eragiteko aurretiazko baldintza bat da heredatu daitekeen aldakuntza genetiko bat egotea, gaitasun-desberdintasunak sorrarazten dituena. Aldakuntza genetikoa mutazioen, birkonbinazio genetikoen eta kariotipoaren alterazioen emaitza da (kromosomen zenbakia, forma, tamaina eta barne-antolaketa). Aldaketa horietako edozeinek eragin oso onuragarria edo oso desabantailatsua izan dezake, baina efektu handiak arraroak dira. Iraganean, material genetikoaren aldaketa gehienak neutrotzat edo ia neutrotzat jotzen ziren, DNA ez-kodifikatzailean gertatzen zirelako edo ordezkapen sinonimoa eragiten zutelako. Hala ere, DNA ez-kodetzailearen mutazio askok ondorio kaltegarriak dituzte. Mutazio-tasak eta mutazioek gaitasunean dituzten batez besteko ondorioak organismoaren araberakoak badira ere, gizakien mutazio gehienak zertxobait txarrak dira.\nMutazio batzuk \"Toolkit\" edo gene erregulatzaileetan gertatzen dira. Aldaketa horiek eragin handia izaten dute banakoaren fenotipoan, beste gene askoren funtzioa arautzen dutelako. Gene erregulatzaileetako mutazio gehienek, baina ez guztiek, bideragarriak ez diren enbrioiak sortzen dituzte. Gizakietan mutazio erregulatzaile ez-hilgarri batzuk gertatzen dira HOX geneetan, saihets zerbikal gehigarri bat edo polidaktilia eragin dezaketenak, eskuetako edo oinetako behatz kopurua handitzea. Mutazio horiek gaitasun handiagoa ematen dutenean, hautespen naturalak fenotipo horien alde egiten du, eta ezaugarri berria populazioan zabaltzen da. Ezarritako ezaugarriak ez dira aldaezinak; ingurumen-testuinguru batean gaitasun handia duten ezaugarriak askoz ere egokiagoak izan daitezke ingurumen-baldintzak aldatzen badira. Ezaugarri hori gordetzen duen hautespen naturalik ezean, aldakorragoa bihurtzen da eta denborarekin hondatu egiten da, eta, beharbada, ezaugarriaren bestigio bat sortzen da, motxila ebolutibo ere deitua. Egoera askotan, itxuraz aztarna den egiturak funtzionaltasun mugatua gorde dezake, edo beste ezaugarri abantailatsu batzuetarako kooptatua izan daiteke aurre-adaptazio gisa ezagutzen den fenomeno batean. Aztarna-egituraren adibide ospetsu bat, \"Spalax\" sator itsuaren begia, fotoperiodikotasunaren pertzepzioan duen funtzioa gordetzen duela uste da.\nEspeziazioa.\nEspeziazioak nolabaiteko ugalketa-isolamendua eskatzen du, hau da, gene-fluxua murriztea. Hala ere, espezie kontzeptuaren berezkoa da hibridoen aurkako hautespena egotea, ugalketa-isolamenduaren bilakaeraren aurka eginez, eta Darwinek arazo hori onartu zuen. Arazoa ez da espeziazio alopatrikoan planteatzen, geografikoki bereizitako populazioekin, mutazio multzo desberdinekin dibergitu baitaitezke. E. B. Poulton 1903an konturatu zen ugalketa-isolamenduak dibergentziagatik eboluzionatu zezakeela, leinu bakoitzak gene beraren alelo desberdin eta bateraezina hartzen bazuen. Heterozigotoaren aurkako hautaketak, orduan, zuzenean ugalketa-isolamendua sortuko luke, Bateson-Dobzhansky-Muller modeloa sortuz, geroago H. Allen Orr eta Sergey Gavrilets autoreek egina. Hala ere, errefortzuarekin, hautespen naturalak isolamendu preziatua areagotzea eragin dezake, espeziazio prozesuan zuzenean eraginez.\nOinarri genetikoa.\nGenotipoa eta fenotipoa.\nHautespen naturalak organismo baten fenotipoan edo ezaugarri fisikoetan eragiten du. Fenotipoa organismo baten forma genetikoak (genotipoa) eta organismoa bizi den inguruneak zehazten dute. Populazio bateko organismoek ezaugarri jakin baterako gene baten bertsio desberdinak dituztenean, bertsio horietako bakoitzari alelo deitzen zaio. Aldaketa genetiko horrek eragiten ditu fenotipoaren desberdintasunak. Horren adibide dira gizakietan ABO odol-motako antigenoak, non hiru alelok gobernatzen baitute fenotipoa.\nEzaugarri batzuk gene bakar batek zuzentzen ditu, baina ezaugarri gehienak gene askoren elkarreraginaren ondorio dira. Ezaugarri bat sortzen duten generen batean gertatzen den aldaketa baten efektua txikia izan daiteke fenotipoan; elkarrekin, gene horiek balio fenotipiko posibleen segida bat eragin dezakete.\nHautespen norabidetua.\nEzaugarri baten osagairen bat hereditarioa denean, hautespenak aldatu egiten ditu aleloen maiztasunak, edo ezaugarriaren aldaerak sortzen dituen genearen aldaerak. Hautaketa hiru motatan bana daiteke, maiztasun alelikoetan duen eraginaren arabera: norabidezkoa, egonkortzailea eta hautapen disruptiboa. Noranzko hautespena alelo batek beste batzuek baino egokiera hobea duenean gertatzen da; hori dela eta, maizago aukeratzen da, eta gero eta populazioaren zati handiagoak du. Prozesu horrek jarraitu egin dezake aleloa finko egon arte, eta populazio osoa fenotipo egokienarekin bizi da. Askoz ohikoagoa da hautespen egonkortzailea, fenotipoan eragin kaltegarria duten aleloen maiztasuna murrizten baitu, hau da, ezaugarri fisiko txikiagoko organismoak kentzen ditu. Prozesu horrek aleloa populaziotik kanporatu arte jarrai dezake. Hautespenaren egonkortasunak ezaugarri genetiko funtzionalak gordetzen ditu, hala nola proteina gene kodetzaileak edo sekuentzia erregulatzaileak, eta denboraren poderioz, presio selektiboaren bidez, aldagai deletereoen aurka egiten du. Hautespen disruptiboa (edo dibertsifikatzailea) muturreko ezaugarrien balioei mesede egiten dien hautespena da. Hautespen disruptiboak espeziazio sinpatrikoa eragin dezake txokoen zatiketaren bidez.\nHori gertatu daiteke espezie diploideetan (kromosoma-pareak dituztenetan), indibiduo heterozigotoak (aleloaren kopia bakarra dutenak) homozigotoak (bi kopia dituztenak) baino egokiagoak direnean. Horri abantaila heterozigota esaten zaio, eta horren adibiderik ezagunena malariarekiko erresistentzia da anemia faltziformerako heterozigotikoak diren gizakien kasuan. Aldakuntza alelikoari eustea hautespen disruptibo edo dibertsifikatu baten bidez ere gerta daiteke, eta horrek edozein norabidetan batezbestekotik aldentzen diren genotipoen alde egiten du (hau da, gehiegizko dominantziaren aurka doazenen alde), eta ezaugarriaren balioen banaketa bimodala eragin dezake. Azkenik, oreka-hautespena mendeko hautespenaren bidez egin daiteke, non fenotipo jakin baten egokitasuna beste fenotipo batzuek populazioan duten banaketaren araberakoa baita. Jokoen teoriaren printzipioak egoera horietako egokitasunen banaketak ulertzeko erabili dira, bereziki ahaidetasunaren hautapena eta elkarrekiko altruismoaren bilakaera aztertzeko.\nHautapena, bariazio genetikoa eta jitoa.\nBariazio genetiko guztiaren zati bat funtzionalki neutroa da, eta ez du inolako efektu fenotipikorik edo ezberdintasun esanguratsurik eragiten gaitasunean. Motoo Kimurak jito genetiko bidezko eboluzio molekularrari buruzko teoria neutroak proposatzen du aldaketa horrek behatutako bariazio genetikoaren zati handi bat azaltzen duela. Gertakari neutralek aldaketa genetikoa errotik murritz dezakete populazio botila-lepoen bidez, eta horrek, besteak beste, hasieran txikiak ziren populazio berrietan eragin sortzailea eragin dezake. Bariazio genetikoak gaitasun-desberdintasunik eragiten ez duenean, hautespenak ezin dio zuzenean eragin bariazio horren maiztasunari. Ondorioz, leku horietan bariazio genetikoa handiagoa da bariazioak gaitasunean eragina duen lekuetan baino. Hala ere, mutazio berririk gabeko aldi baten ondoren, leku horietako bariazio genetikoa ezabatu egiten da jito genetikoaren ondorioz. Hautespen naturalak bariazio genetikoa murrizten du, egokitu gabeko banakoak eta, beraz, egokitu ezina eragin zuten mutazioak ezabatuz. Aldi berean, mutazio berriak sortzen dira, eta horrek mutazio-hautespen oreka sortzen du. Bi prozesuen emaitza zehatza mutazio berrien abiaduraren araberakoa da, baita hautespen naturalaren indarraren araberakoa ere, azken hau mutazioaren kaltegarritasun mailaren ondorio.\nLotura genetikoa gertatzen da bi aleloren kokapena kromosoma batean oso hurbil daudenean. Gametoak sortzen diren bitartean, birkonbinazioak aleloak berrantolatzen ditu. Bi aleloren artean birkonbinazio hori gertatzeko probabilitateak alderantzizko lotura du haien arteko distantziarekin. Hautazko ekorketa populazio batean hautespen positiboaren ondorioz alelo bat ohikoagoa bihurtzen denean gertatzen dira. Alelo baten prebalentzia handitzen den heinean, estuki lotutako aleloak ere ohikoagoak bihur daitezke \"autostopismo genetikoaren\" bidez, neutroak izan zein apur bat txarrak izanda ere. Ekorketa selektibo handi batek genomaren eskualde bat sorrarazten du, non haplotipoa (aleloa eta bizilagunak), funtsean, populazioan dauden bakarrak diren. Ekorketa selektiboak loturen desoreka neurtuz antzeman daitezke, hau da, haplotipo jakin bat populazioan gainordezkatuta dagoen aztertuz. Ekorketa selektibo batek inguruko aleloak ere hautatzen dituenez, lotura-desoreka handiko bloke bat egoteak blokearen erdigunetik gertu \"duela gutxiko\" ekorketa selektiboa adieraz lezake.\nAtzealdeko hautespena ekorketa selektiboaren kontrakoa da. Gune espezifiko batek hautespen araztaile indartsu eta iraunkor bat esperimentatzen badu, lotutako aldakuntza horrekin batera ezabatzeko joera du, aldakortasun orokor txikiko eskualde bat sortuz genoman. Hondoko hautatzea mutazio kaltegarri berrien emaitza denez, edozein haplotipotan ausaz gerta daitezkeenak, ez du sortzen lotura-desorekako bloke argirik, nahiz eta birkonbinazio baxuarekin lotura-desoreka apur bat negatiboa eragin dezakeen, oro har.\nEragina.\nDarwinen ideiek, Adam Smith eta Karl Marxen ideiekin batera, eragin sakona izan zuten XIX. mendeko pentsamenduan, eta haren baieztapen erradikala ere jaso zen: \"modu landuan eraikiak, hain desberdinak eta elkarren mendekoak hain modu konplexuan\", bizitza-forma sinpleenetatik eboluzionatu zuten printzipio sinple batzuen bidez. Horrek Darwinen aldeko sutsuenetako batzuk inspiratu zituen, eta aurkaritza gogorrena eragin zuen. Hautespen naturalak, Stephen Jay Goulden arabera, \"mendebaldeko pentsamenduaren erosotasun sakon eta tradizionalenetako batzuk kentzeko\" ahalmena zuen, gizakiek munduan leku berezia dutenaren ustea, besteak beste.\nDaniel Dennett filosofoaren hitzetan, hautespen naturalaren bidezko eboluzioaren \"Darwinen ideia arriskutsua\" \"azido unibertsal\" bat da, eta ezin da mugatu ezein ontzi edo edukiontzitara, laster urtzen baita, gero eta ingurune zabalagorako bidean. Hala, azken hamarkadetan, hautespen naturalaren kontzeptua biologia ebolutibotik beste diziplina batzuetara hedatu da, hala nola konputazio ebolutiboa, darwinismo kuantikoa, ekonomia ebolutiboa, epistemologia ebolutiboa, psikologia ebolutiboa eta hautespen natural kosmologikoa. Aplikazio mugagabe horri darwinismo unibertsal deritzo.\nBiziaren jatorria.\nBizia materia ez-organikotik abiatzeko modua biologian oraindik konpondu gabeko arazoa da. Hipotesi nabarmena da bizitza, lehenik, RNA polimero autoerreplikatzaile motz gisa agertu zela. Ikuspegi horretatik, bizitza sor daiteke RNAren kateek lehen aldiz hautespen naturala gertatzeko oinarrizko baldintzak izan zituztenean, Charles Darwinek proposatu zuen bezala. Hauek dira baldintzak: herentzia, moten arteko alden arteko lehiengatik. RNAren erreplikatzaile goiztiar baten gaitasuna egokitze-ahalmen intrintsekoen (hau da, sekuentzia nukleotidikoak zehaztutakoak) eta baliabideen eskuragarritasunaren funtzio bat izango zen ziurrenik. Hiru egokitze-gaitasun nagusiak, jakina, honako hauek izan zitezkeen: 1) leialtasun moderatuarekin erantzuteko gaitasuna (herentzia eta motaren aldaketa eragiten ditu), 2) gainbehera saihesteko gaitasuna eta 3) baliabideak eskuratu eta prozesatzeko gaitasuna. Gaitasun horiek, hasiera batean, RNA erreplikatzaileen konfigurazio tolestuen bidez zehaztuko ziren (erribozima-jarduera duten konfigurazioak barne), eta horiek, era berean, banakako nukleotidoen sekuentzietan kodetuko ziren.\nBiologia zelularra eta molekularra.\n1881ean, Wilhelm Roux enbriologoak \"Der Kampf der Theile im Organismus\" (\"Atalen borroka organismoetan\") lana argitaratu zuen. Bertan, organismo baten garapena enbrioiaren atalen arteko lehia darwiniarraren emaitza dela iradoki zuen, maila guztietan gertatzen dena, molekuletatik organoetaraino. Azken urteotan, teoria horren bertsio modernoa proposatu du Jacques Kupiec-ek. Darwinismo zelular horren arabera, molekula-mailako zorizko bariazioak aniztasuna sortzen du zelula-motetan, eta zelula-interakzioek, berriz, ordena bereizgarri bat ezartzen diote garatzen ari den enbrioiari.\nTeoria soziala eta psikologikoa.\nHautespen naturalaren bidezko eboluzioaren teoriaren ondorio sozialak ere eztabaida etengabearen iturri bihurtu ziren. Friedrich Engels filosofo politiko alemanak, komunismoaren ideologiaren sortzaileetako batek, idatzi zuen 1872an: \"Darwinek ez zekien zer satira garratza idatzi zuen gizateriari buruz, eta, bereziki, bere herrikideei buruz, frogatu zuenean lehia askea, existentziaren aldeko borroka, ekonomialariek lorpen historikorik altuena bezala ospatzen dutena, \"animalien\" erreinuaren egoera normala dela\". Herbert Spencerrek eta Francis Galton eugenistak hautespen naturala nahitaez progresiboa dela interpretatzearen alde zeuden. Hautespen horrek adimena eta zibilizazioa lortzeko ustezko aurrerapenak ekartzen ditu, eta kolonialismoa, eugenesia eta darwinismo sozialerako justifikazio bihurtu zen. Esate baterako, 1940an, Konrad Lorenzek, geroago errefusatu zituen idatzietan, teoria hori erabili zuen Estatu naziaren politiketarako justifikazio gisa.\nHauxe idatzi zuen: \"... nekaezintasunagatik, heroismoagatik eta gizarte-onuragatik egindako hautapena giza erakunderen batek egin behar du, baldin eta gizateria, hautatze-faktorerik ezean, ez bada menderatzeak eragindako endekapenak hondatu behar. Arrazaren ideiak, gure estatuaren oinarri gisa, asko lortu du zentzu horretan\". Beste batzuek, berriz, gizarteek eta kulturak espezieen eboluzioari aplikatzen zaizkionen antzeko mekanismoen bidez eboluzionatzen duten ideiak garatu dituzte.\nDuela gutxi, antropologoen eta psikologoen arteko lanaren ondorioz, soziobiologia garatu da, eta, geroago, psikologia ebolutiboa. Giza psikologiaren ezaugarriak azaltzen saiatzen da eremu hori, antzinako ingurunera egokitzeari dagokionez. Psikologia ebolutiboaren adibiderik nabarmenena, bereziki aurreratua Noam Chomskyren lehen lanetan eta geroago Steven Pinkerren lanean, hipotesi hau da: giza garuna egokitu egin dela hizkuntza naturalaren gramatika-arauak eskuratzeko. Giza portaeraren eta gizarte-egituren beste alderdi batzuk, kultura-arau espezifikoetatik hasi (intzestua saihestea, adibidez) eta genero-rolak bezalako eredu zabalagoetaraino, hipotesi gisa planteatu dira, gizaki modernoek eboluzionatu zuten ingurune goiztiarrerako egokitzapenen antzeko jatorria dutenak. Geneetako hautespen naturalaren ekintzaren analogiaz, honako kontzeptu hauek sortu dira: memeak, \"transmisio kulturaleko unitateak\" edo hautapenaren eta birkonbinazioaren mende dauden geneen kulturaren baliokideak. Richard Dawkinsek deskribatu zuen lehen aldiz, 1976an, eta, ondoren, Daniel Dennett eta beste filosofo batzuek zabaldu zuten kultura-jarduera konplexuetarako azalpen gisa, giza kontzientzia barne.\nInformazioaren eta sistemen teoria.\n1922an, Alfred J. Lotkak proposatu zuen hautespen naturala printzipio fisiko gisa uler zitekeela, sistema batek energia erabiltzeari dagokionez. Kontzeptu hori, gero, Howard T. Odum-ek garatu zuen termodinamikako potentzia maximoaren printzipiotzat, eta, beraz, abantaila selektiboa duten sistema ebolutiboek energia erabilgarriaren transformazio-tasa maximizatzen dute.\nHautespen naturalaren printzipioek askotariko teknika konputazionalak inspiratu dituzte, hala nola bizi artifizial \"leuna\", zeinak hautatze-prozesuak simulatzen dituen, eta oso eraginkorrak izan baitaitezke erakundeak gaitasun espezifikoko funtzio batek definitutako ingurunera egokitzeko. Adibidez, algoritmo genetiko gisa ezagutzen den optimizazio-algoritmo heuristiko mota batek, 1970eko hamarkadan John Henry Holland-ek aitzindariak eta David E. Goldbergek zabalduak, soluzio optimoak identifikatzen zituen, hasierako probabilitate-banaketa batek definitutako ebazpen-populazio baten erreprodukzio simulatuaren eta mutazioaren bidez. Algoritmo horiek bereziki erabilgarriak dira energia-paisaia oso latza duten edo gutxieneko lokal asko dituzten problemei aplikatzen zaizkienean.\nFikzioan.\nHautespen naturalaren bidezko eboluzio darwindarra ohikoa da literaturan, gizateriak perfekziorantz nola eboluzionatu dezakeen modu baikorrean hartuta, edo, modu ezkorrean, giza naturaren elkarrekintzaren eta bizirauteko borrokaren ondorio negargarriei dagokienez. Erantzun nagusien artean Samuel Butlerren 1872ko \"Erewhon\" ezkorra dago (\"inon ere ez\", atzeraka idatzia). 1893an, H. G. Wellsek \"The Man of the Year Million\" imajinatu zuen (milioigarren urteko gizakia), hautespen naturalaren bidez buru eta begi izugarriak zituen eta gorputza uzkurtuta zuen izaki bihurtuta."}
{"id": "58105", "revid": "71145", "url": "https://eu.wikipedia.org/wiki?curid=58105", "title": "Pagoeta (argipena)", "text": "Pagoeta izenak hainbat adiera ditu:"}
{"id": "58106", "revid": "1105", "url": "https://eu.wikipedia.org/wiki?curid=58106", "title": "Pagondo", "text": ""}
{"id": "58107", "revid": "105290", "url": "https://eu.wikipedia.org/wiki?curid=58107", "title": "Abitigarra", "text": "Abitigarra Arabako mendi bat da, Iturrietako mendilerroan kokatuta dagoena.\nGerardo L\u00f3pez de Guere\u00f1u Iholdik, egindako ikerketan, gailurraren eta tokiaren jatorrizko izena Abitigarra zela aurkitu zuen.\nGailurretik 45 minututara Santa Teodosia ermita eta aisiagunea dago.\nOso inguru basotsua da, gehienbat pagadiak nabarmenak dira."}
{"id": "58108", "revid": "1105", "url": "https://eu.wikipedia.org/wiki?curid=58108", "title": "Bitigarra", "text": ""}
{"id": "58110", "revid": "119347", "url": "https://eu.wikipedia.org/wiki?curid=58110", "title": "Serradilla del Llano", "text": "Serradilla del Llano Salamancako probintziaren hegoaldean kokatuta dagoen udalerria da, 182 biztanle dituena. Agad\u00f3n ibaiak zeharkatzen du udalerria.\nHerriko eraikinik esanguratsuenetarikoa Santa katalina eliza da.\nJaiak eta ospakizunak.\nHerriko jaiak azaroan antolatzen dira Santa Catalinaren omenez (azaroaren 25a). Horrez gain, abuztu hasieran Cristoren eguna ere ospatzen da."}
{"id": "58113", "revid": "1545", "url": "https://eu.wikipedia.org/wiki?curid=58113", "title": "Haranbeltzeko basoa", "text": "Haranbeltzeko edo Soh\u00fctako basoa Zuberoako ekialdean dagoen oihana da, Soh\u00fcta, Ospitalepea eta Barkoxe udalerrien artean kokaturik, Bearnoko mugan. Batez ere haritz eta pagoz dago osatuta.\nZuberoako basorik handiena da berau eta Bigarren Mundu Gerran, nazien aurkako erresistentziaren babesgune ere izan zen, Vichyko Frantzia eta Frantzia okupatuaren arteko muga hurbil zegoela aprobetxatuz. Bertan hil zuten soldadu alemaniarrek Pierre Cazemajor jendarmea, erresistentziari laguntzea leporatuta.\nBertan bi muino aipagarri topa daitezke:"}
{"id": "58114", "revid": "535", "url": "https://eu.wikipedia.org/wiki?curid=58114", "title": "Soh\u00fctako basoa", "text": ""}
{"id": "58116", "revid": "201", "url": "https://eu.wikipedia.org/wiki?curid=58116", "title": "Strigiformes", "text": ""}
{"id": "58117", "revid": "201", "url": "https://eu.wikipedia.org/wiki?curid=58117", "title": "Ixtarren atea", "text": "Ixtarren atea (, \"Darwaza D'Ishtar\", , ) Babilonia hiriko zortzigarren atea zen, Nabukodonosor II.a erregeak aginduta eraikia K.a. 575. urtean.\nIxtar babiloniar jainkoari eskainia da eta bertan zezenak eta lehoiak azaltzen zaizkigu bereziki, beste animalia askoren artean.\nGaur egun zati ezberdinak munduko hainbat museotan barrena daude banaturik eta Berlingo Museoen uhartean kokatzen den Pergamo Museoan egiazko atalekin eginiko faximila dago. Irakeko gobernuak erreibindikatzen du Alemaniak itzuli egin behar duela eraikin hau dagokion tokira.\nErabilitako teknika adreilu beiraztatua da, hau da, adreiluari beirazko berniz geruza bat ematen zaio eta egosi egiten da. Honela itxura distiratsu bat ematen zaio eta aldi berean kolorezko mundu batean murgiltzen."}
{"id": "58212", "revid": "512", "url": "https://eu.wikipedia.org/wiki?curid=58212", "title": "Daniel Innerarity", "text": "Daniel Innerarity Grau (Bilbo, Bizkaia, 1959) filosofoa eta gaztelaniazko saiogilea da. Filosofiako hainbat testu itzuli ditu alemanetik gaztelaniara.\nBiografia.\nFilosofian doktore, bekadun izan zen Alexander von Humboldt Fundazioan, eta gaur egun Filosofia irakasle titularra da Zaragozako Unibertsitatean. Iritzi artikuluak idazten ditu hainbat hedabidetan, hala nola \"El Pa\u00eds\" eta \"El Correo/Diario Vasco\" egunkarietan. Berak argitaratzen du \"Claves de raz\u00f3n pr\u00e1ctica\" aldizkaria. Pentsalari hauen testuak itzuli ditu gaztelaniara: Hans Blumenberg, Robert Spaemann, Reinhart Koselleck, Jauss, Fichte, Friedrich Schiller eta Friedrich H\u00f6lderlin."}
{"id": "58213", "revid": "535", "url": "https://eu.wikipedia.org/wiki?curid=58213", "title": "Daniel innerarity", "text": ""}
{"id": "58215", "revid": "15795", "url": "https://eu.wikipedia.org/wiki?curid=58215", "title": "Ishtar-eko atea", "text": ""}
{"id": "58221", "revid": "15795", "url": "https://eu.wikipedia.org/wiki?curid=58221", "title": "Ishtarko atea", "text": ""}
{"id": "58223", "revid": "336", "url": "https://eu.wikipedia.org/wiki?curid=58223", "title": "Tiamina", "text": "B1 bitamina edo tiamina C12H17ClN4OS formula kimikoa duen bitamina da. Bere molekulan pirimidina eta tiazol eraztun bana du. Gluzidoen oxidazioan parte hartzen du, eta nerbio-bulkadetan funtsezko zeregina du. Zerealetan, lekaleetan eta barazkietan dago.\nHazkunde egokia ziurtatzeko oinarrizkoa den bitamina antineuritikoa da. Haren gabeziak beriberi izeneko nerbio-gaitza eragiten du, giharren ahulezia, gutxiegitasun kardiakoa eta kalte gastrointestinalak sortzen dituena.\nB multzoa osatzen duten bitaminen arteko garrantzitsuenetakoa da. Karbohidratoen metabolismoan oinarrizko katalisi bat eragiten du. Gizakiak 1,2-1,8 mg tiamina behar ditu egunean. Landareetan izaten da; batez ere zerealen ernamuin eta zahietan, eta garagardo legamian. Arrozaren azalean aurkitu zuen lehen aldiz 1911n Casimir Funk poloniar biokimikariak. Gaur egun sintesi bidez lortzen da, eta medikuntzan, elikaduran eta azala kendu zaion gari irina aberasteko erabiltzen da."}
{"id": "58225", "revid": "512", "url": "https://eu.wikipedia.org/wiki?curid=58225", "title": "Multiprogramazio", "text": " Multiprogramazioa prozesu bik edo gehiagok memoria nagusiko unitate berean lan egitea eta PUZ batean era beran (sasiparalelismo) egikaritzea ahalbidetzen duen teknikei deitzen zaie.\nUne konkretu batean PUZak prozesu bakarra hartzen du horregatik sasiparalelismo esaten zaio. Multiprogramazioan memoria nagusiko prozesuak PUZak exekuta ditzaten denboran txandakatzen dira, prozesu bat osorik bukatu beharrik gabe (algoritmoaren arabera) beste bat exekutatzen da. Prozesu baten sarrera-irteera (S-I) eragiketa bat gertatzen denean, PUZak honi itxaron beharrean beste prozesu bat hartzen du, kasu hau da multiprogramazioaren sasiparalelismo gehien ustiatzen duena.\nMultiprogramazio eta multiataza.\nMemoria kudeatzeko (babesteko) teknika hauek sistema eragileak kudetzen ditu. Bereizketa sakonagoa eginez, [multiataza]] kontzeptuak sistema eragileak prozesu bi aldi berean egikaritzeko ezaugarria adierazten du, aldiz multiprogramazioak memoria kudetzeko teknikak eta sarrera-irteerarako (S-I) gailuak partekatu ahal izateko konkurrentziaren kontrola eskaintzen ditu.\nProzesatzeko unitateak hariak (prozesuen zatiak) badira sistema multihariduna deritzo."}
{"id": "58226", "revid": "336", "url": "https://eu.wikipedia.org/wiki?curid=58226", "title": "Multiprozesaketa", "text": "Multiprozesaketa bi mikroprozesadore edo gehiagok aldi berean hainbat prozesu egikaritzen duenaren ezaugarriari esaten zaio. Multiprogramazioan mikroprozesadore (PUZ) batekin exekutatzen dira zenbait lan, multiprozesaketan gauza bera baina prozesadore bat baino gehiagorekin. Bi mikroprozesadore edo gehiago dituen ordenagailuari multiprozesadore deritzo.\nSistema eragilea arduratzen da prozesu edo hari desberdinak mikroprozesadore desberdinetan banatzeaz. Ez da lan erraza, modu konkurrentean lan egiteko ez daudelako idatzita programak. Honetarako semaforoak eta antzeko programazio teknikak dituzte sistema eragileek prozesuaren kopia batek makinaren zenbait balio modu esklusiboan idazteko.\nOrdenagailu multiprozesadoreen ezaugarriak eta arkitektura.\nKonputagailu multiprozesadore batek prozesu baten hariak edo prozesu bat baino gehiagotakoak aldi berean exekuta ditzake. Konputagailu multiprozesadoreen diseinua, monoprozesadorekin alderatuz gero, konplexuagoa da; izan ere, aldi berean programa bi exekutatzen direnean baliabide esklusiboen erabilera (memoria esaterako) gatazkatsua izan daiteke. Arazo horiei irtenbidea emateko, arkitektura bi daude:\nSistema eragilea arduratzen da prozesu edo hari bakoitza mikroprozesadore batera bideratzeaz. Ez da lan erraza, modu konkurrentean lan egiteko ez daudelako idatzita programak. Horretarako, semaforoak eta antzeko programazio teknikak dituzte sistema eragileek prozesuaren kopia batek makinaren zenbait balio modu esklusiboan idazteko."}
{"id": "58227", "revid": "448", "url": "https://eu.wikipedia.org/wiki?curid=58227", "title": "Multiprozesadore", "text": ""}
{"id": "58231", "revid": "336", "url": "https://eu.wikipedia.org/wiki?curid=58231", "title": "Berberia makako", "text": "Berberia makakoa edo Gibraltarreko tximinoa (\"Macaca sylvanus\"), Mundu Zaharreko tximinoa da, eta gaur egun, Atlas mendietako zona konkretuetan eta Gibraltarreko haitzean, Iberiar penintsularen hegoaldean, bizi da. Gizakiaz gain, Europan askatasunean bizi den primate bakarra da, eta Asiatik kanpo bizi den \"Macaca\" generoaren animalia bakarra da.\nEzaugarriak.\nTamaina txikiko lauoinekoa da, inoiz ez ditu 75 zentimetroko luzera eta 13 kilogramoko pisua gainditzen. Marroi-horixka koloreko ileaz estalita du gorputza, baita kasu batzuetan grisa ere. Aurpegia, oinak eta eskuak arrosa kolorekoak dira. Arrak, emeak baino handiagoak dira. Berberiako tximinoak egunezko animalia orojaleak dira, baso mixtoetan bizi dira, itsas mailatik 2.100 metroraino.\nHabitat eta zabalpena.\nGaur egun munduan 1200-2000 inguru berberiar makako gelditzen dira. Espeziearen habitat nagusia Atlas mendietan dago. Egoera ahulean bezala sailkatuta dago. Afrikako iparraldean orokorrean piztia bezala dago ikusita, batez ere Islamaren aurreiritzien ondorioz, izan ere Koranean jasotzen den bezala, tximinoak beti mespretxuz tratatuak izan baitira. Bestealde animalien trafikatzaileek talde askorekin bukatu dute espeziearen etorkizuna arriskuan jarriz. Gizakien jazarpenetik kanpo, baso inguruen suntsipena da espezieak pairatzen duen arazo nagusia.\nGibralatarren aldiz, populazio finkoa dago baina han egoera oso desberdina da. Makakoak oso apreziatuak dira eta ia lurraldearen ikur ez ofizial gisa kontsidera genitzazke. Inguru horretan jendearekin bizitzen ohitu dira eta herrian zehar arazorik gabe mugitzen dira, turistentzat benetako erreklamoa izanik. Multzo honen jatorria benetako misterioa da, baina itxura guztien arabera, berandu sartuak izan ziren nahiz eta Pleistozenoan espezie hau zenbait momentutan Europa osoan zabaldurik egon; besteak beste Alemanian eta Ingalaterran aurkitu izan dira animalia hauen aztarnak. Glaziazioen ondorioz makako hauen kopurua erabat jaitsi zen. Iberiar Penintsulan 30.000 urte dira erabat desagertu zela. Gibraltarren antza denez, domestikatuta itzuliko zen, eta ondorenera berriz basatu. Dena dela, haien presentzia haitzean ingelesen etorreraren aurrekoa da, hau da, 1704 baino aurrekoa. Gaur egun makako honen Gibraltarreko taldea 300 bururen ingurukoa, Europako bakarra da.\nGibraltarreko kondaira.\nBarberiar makakoa Gibraltarreko ondarearen partea da gaur egun. Hasiera batean haien babesa eta mantenimendua \"Royal Navy\"ren ardura zen. 1991an lan hori Gibraltarreko gobernuaren esku gelditu zen. Herriaren tradizioaren arabera, makakoak haitzan dauden bitartean hau britaniarren esku egongo da. Kondaira hori zela eta, Bigarren Mundu Gerran, alemaniarren eta espainiarren inbasioaren beldurrez Winston Churchill lehen ministroak Afrikatik eramandako animaliekin bertako populazioa indartzeko agindua eman zuen."}
{"id": "58235", "revid": "512", "url": "https://eu.wikipedia.org/wiki?curid=58235", "title": "Zigurat", "text": "Zigurata (akadieraz: \"ziqqurat\", \"erakitzea eremu goratu batean\") Mesopotamiako dorre mota da, piramide mailakatu baten gisakoa, mailatik mailara eskaileraz igotzen zena. K.a. 2200-500 bitartean eraiki ziren gehienak. Barnetik adreiluz eginak izaten ziren, harrizko xaflaz estaliak. Ez zuten gelarik izaten. 40 \u00d7 50 metro inguruko oin karratua izaten zuten. 32 zigurat inguru ezagutzen dira, gehienak Irak eta Iranen.\nDeskripzioa.\nZiguratak antzinako Sumer, Akad, Asiria, Elam, Ebla eta Babilonian egin ziren. Dorre mailakatu trinkoak ziren, \"kiggallu\" izeneko terraza zabal baten gainean eraikitakoak. Oinarria karratua edo laukizuzena izan zitekeen. Hiru eta zazpi maila (\"rikbu\") artean izaten zituzten, eta gaineko terrazan tenplua (\"gigun\u00fb\") zegoela pentsatzen da. Aditu batzuen arabera, zigurat osoa zen tenplua, ez gaineko eraikina bakarrik. Eskailera edo pasabide batek lotzen zituen terrazak. Buztinezko adreiluz eraiki ziren; Asirian besterik ez zen harria erabili (Nimrudekoan adibidez).\nAntza denez, zigurat zaharrenek oinarri laukizuzena zeukaten, baina oinplano karratua nagusitu zen geroago. Neurriak oso aldakorrak dira: Tell Rimahekoak 31,50 \u00d7 19 metroko oinarria du, eta Chogha Zanbilekoak 105 \u00d7 105 metrokoa; tarteko neurriak dituzte Dur Sharrukingoak (43,10 \u00d7 43,10 metro), Nimrudekoak (51 \u00d7 51 metro) edo Eridukoak (61,80 \u00d7 36,50 metro). Zaila da jakitea zenbat maila zituzten, goikoa aldea higaturik egoten delako. Esate baterako, Dur-Kurigalzukoaren hondakinak 57 metro gora badira ere, jatorrian 70 metroko garaiera zuela uste da.\nGuztira 32 zigurat ezagutzen dira, gehienak Iran eta Iraken. Irakeko azken gerran, ordea, herrialde hartako zigurat batzuk suntsitu dira. Ezagutzen den zaharrena Tappeh Sialkekoa da, Kashandik gertu, K.a. 3. milurtekokoa. Elamgo Chogha Zanbilekoa da hobekien kontserbatu direnetako bat.\nFuntzioa.\nMesopotamiako zibilizazio desberdinek eraiki zituzten ziguratak, eta oso denbora tarte handian (K.a. 3. eta 1. milurtekoen artean). Haien idazkietan, ordea, ez da zehazki azaltzen zeren sinbolo ziren dorre horiek. Aditu gehienen arabera, jainko eta jainkosen lurreko egoitzak ziren. Helburua zen jainkoak herritik hurbil sentitzea eta, aldi berean, herriak jainkoen babesa nabaritzea. Bertan ez ziren zeremonia edo ospakizun publikoak egiten, eta apaizek bakarrik zuten aukera tenpluaren barrura sartzeko, jainkoak zaintzeko eta haien beharrak asetzeko. Hala, sakrifizioak, eskaintzak eta herriak eginiko opariak kudeatzen zituzten. Apaizak pertsonaia boteretsuak bilakatu ziren Mesopotamian. Jainkoekin zeukaten harreman zuzenak, estatus berezia eman zien oeduko gizarte mailakatuan.\nSumertarrek eraiki zituzten lehenbiziko ziguratak, Uruk Aroan (K.a. 3500-2900). Haientzat kosmosak bi zati zituen: zerua (\"an\") goian eta lurra (\"ki\") behean. Lurrazalaren azpian zeuden lurpeko urak (\"abzu\") eta azpimundua (\"kur\"). Ikerlari batzuen arabera, ardatz kosmiko gisa ulertu zituzten ziguratak: lokarri bertikala, zeruaren, lurraren ea azpimunduaren artean, eta baita unibertso ezberdinen arteko lokarri horizontala ere. Horrela, Unibertsoko zerua, lurra, izarrak eta planetak irudikatzen zituen tenpluaren maila bakoitzak.\nZigurata izaten zen hiri batean jasotzen zen lehenbiziko eraikina, eta hiria haren inguruan zabaltzen zen. Erregearentzat ere, bere boterea erakusteko modua zen. Zigurataren inguruko guneetan egoten ziren idazlari-eskolak eta astronomia behatokiak, eta bertan garatu zen Mesopotamiako matematika. Babelgo dorrearen deskribapen biblikoa tenplu hauetan inspiratu zela dirudi."}
{"id": "58236", "revid": "137486", "url": "https://eu.wikipedia.org/wiki?curid=58236", "title": "Itsuki Irratia", "text": "Itsuki irratia Bermeon euskaraz emititzen zuen irratia da. 1985. urteko ekainaren 5ean jaio zen eta 2022ko otsailaren 1ean itxi zen.\nLehenengo emizioa Bermeon Ibilaldia ospatzen ari zela egin zen. Udalarekin hitz egin ondoren eta toki bat aurkitu eta gero, lehen emisioak egiten hasi ziren, Ibon Etxebarriak zuzenduta. Hasiera bateko programazioa batik bat kulturala eta musikala izanik, bide berdinetik jarraitu zuen bere bizitza osoan. Euskara hutsean igortzen zuen entretenimenduzko irratia zen. Bermeo herriko euskalkia erabiltzen zuten irratian hitz egiterako orduan. FM 105.2 frekuentziaren bidez entzun zitekeen.\nItsuki irratiaren hedapenari begira, bere emisioa Bizkaian entzun ziitekeen. Nahiz eta Bizkaia osoko hedapena izan, Bermeoko herritarrak ziren Itsuki irratia gehien entzuten eta bertan parte hartzen zutenak. Urte hauetan, Itsuki Irratia hainbat lokaletatik igaro zen. Lehen lokala Intxausti kalean zegoen eta Bermeoko Saltzaileen Elkarteak emandakoa zen. Lehen lokal haren azpiegitura oso txarra zenez, Udalak emandako beste lokal batean kokatu zuten gero irratia. Baina, hala ere, Askatasun Bideko lokal horretan, arazoak zirela-eta, ez zuten denbora luzea igaro, eta, hortik, Artike Bideko abere-hiltegiko bigarren solairura pasatu ziren. Baina, han ere, arazoak izan zituzten. Beraz, Udalak Teodoro Anasagasti kalean zegoen institutu zaharreko goiko solairuko gela batzuetan beharrezkoak ziren erreforma-lanak amaitu ondoren, han ezarri ziren Itsuki Irratikoak.\nProgramazioa.\nProgramazioari zegokionez, astelehenetik iganderako programazioa ezberdina zen. Sail ezberdinetan banatzen zen irratiko programazioa. Alde batetik, astegunetako programazioa eta, bestetik, asteburuetako programazioa izanik.\n\"Astelehenetik-Ostiralera:\"\n\"Asteburuetan:\"\nIgandeetan: Berbetan (tertulia)\nNegozio eredua.\nDiru-laguntzak diru publikoak izatean, elkarte honetako kontuak publikoak izan behar zirela mundu guztiarentzako erabaki zuen Ibon Etxebarria zuzendariak. Beraz, azken urteetako irratiaren kontuak eskuragarri zeuden nahi zuenarentzat. \nPublizitateari dagokionez, hiru modu zituzten publizitatea sartzeko. Hiru aukera\u00a0 hauetan prezioa aldatu egiten zen. 15\u2019\u2019, 20\u2019\u2019 eta 25\u2019\u2019-ko ku\u00f1ak sartu zitezkeen irratian.\nIrratiaren itxiera.\nIrratiaren diru sarrerak publizitatetik, Bermeoko Udaletik, Bizkaiko Foru Aldunditik eta bazkideen ekarpenetatik eskuratzen zituzten. 2019an baina baita lehenago ere kanpaina bereziak jarri zituen martxan Itsukik, \"beraien entzuleei ekonomikoki laguntza eskatu eta irratiak bizirik iraun dezan diru estra hau bildu ahal izateko\" eta besteak beste laguntasun honi esker 37 urte egon ziren emititzen egunero ia etenik gabe.\n2020.urtean, 2019 arekin alderatuz, diru sarrera gutxiago izan dituzte. Izan ere, 2020.urtean ez zuten Foru Aldunditik diru laguntzarik eskuratu. Horrez gain, gainontzekoen diru sarreren guztizko kopurua gutxitu egin zen 2019ko urtearekin alderatuz. \nBere arduradunen hitzetan, \u00abproiektu bideragarri batekin jarraitzeko ezintasunagatik\u00bb hartu dute erabakia.\nEuren hitzetan, irratiak urteak zeramatzan galerak pilatzen. \u00abZoritxarrez, gastuak handitzen ari dira, azken urteotan diru sarrerak etengabe murrizten diren bitartean, batez ere publizitatearen aldetik\u00bb, deitoratu zuten.\nArazo horrek ekarri du ekipamendu teknikoa mantentzeko eta inbertsioak egiteko, berritzeko eta modernizatzeko ezintasuna, baita langileen nominak kobratzeko atzerapen handiak ere, eta horrek, aldi berean, irratiko zuzendaritzaren eta langileen motibazio falta eragin du.\nGogorarazi zutenez, diru sarrerarik handiena Bermeoko Udalak ematen zuen urteko dirulaguntza moduan; bigarren sarrera nagusia emititzen den publizitatetik zetorren, eta bazkideen ekarpenak eta loteriaren salmentaren laguntzek osatzen zuten diru sarreren atala. \u00abBaina hori guztia ez da nahikoa egonkortasun ekonomikoa bermatzeko administrazio publikoaren edo kapital pribatuaren inbertsio handirik gabe\u00bb, gaineratu dute.\nBada, egoera horrek eraman zituen Itsuki irratiko arduradunak emisioa behin betiko bukatzeko \u00aberabaki zorrotz eta tristea\u00bb hartzera, \u00abegoera ekonomiko larriari irtenbiderik aurkitzeko gai izan ez direlarik\u00bb."}
{"id": "58239", "revid": "688", "url": "https://eu.wikipedia.org/wiki?curid=58239", "title": "Callicebus", "text": "Callicebus Hego Amerikako tximino taldea da, Platyrrhini taldekoa eta Cebidae familiakoa. Hego Amerikan bakarrik aurki daitezke. Gehienbat Brasilen bizi dira, baina Kolonbiatik Peru eta Paraguaira aurki daitezke."}
{"id": "58240", "revid": "1982", "url": "https://eu.wikipedia.org/wiki?curid=58240", "title": "Callithix jaccus", "text": ""}
{"id": "58241", "revid": "1982", "url": "https://eu.wikipedia.org/wiki?curid=58241", "title": "Callithix", "text": ""}
{"id": "58245", "revid": "1484", "url": "https://eu.wikipedia.org/wiki?curid=58245", "title": "Lena (ibaia)", "text": "Lena (, ; buriateraz:\u0417\u04af\u043b\u0445\u044d, \"Z\u00fclhe\"; sakheraz: \u04e8\u043b\u04af\u04e9\u043d\u044d, \"\u00d6l\u00fc\u00f6ne\"), ipar-ekialdeko Siberiako ibaia da. 4.472 km-ko luzera du eta 2.490.000 km\u00b2-ko arroa drainatzen du.\nErrusiako ibairik luzeena, Asiako hirugarrena eta munduko hamargarrena da.\nIbilbidea.\nBaikal mendietan 1.640 metroetan jaio eta Siberiako lautada zeharkatzen du, Baikal aintzira mendebaldean utzita. Behin Kirenga eta Vitim ibaiekin elkartuta, ipar-ekialderantz jotzen du. Ozeano Artikoko Laptev itsasora isurtzen da, 10.800 kilometro koadrolo delta sortuz.\nHistoria.\nVladimir Lenin politikari marxistak ibai honetatik hartu zuen bere deitura (berez \"Lenin\" ezizenak \u00abLena ibaikoa\u00bb esan nahi du). Izenaren jatorria ez dakigu zehatz-mehatz nondik sortu zuen, baina bi teoria daude: bata, Lenaren urre meatzeetako sarraskiaren ondoren hartu zuela; bestea, bere kide Georgi Plekhanovek \"Volgin\" ezizena hartu zuenean, Vladimir Iljitxek berea hartu zuela.\nHidrologia.\nLenaren emaria 1976-1994 bitartean neurtua izan da Stolben, deltaren goialdean. Urteko batez besteko emaria 16.300 m\u00b3/s-koa da, baina alde handia dago negutik udara; emari handiena ekainean du (61.831 m\u00b3/s), elurra urtzen delarik, eta txikiena apirilean (1.759 m\u00b3/s). Urritik ekainera izozturik egoten da.\nLenaren batezbesteko emariak (m\u00b3/s), Stolben neurtuak"}
{"id": "58247", "revid": "336", "url": "https://eu.wikipedia.org/wiki?curid=58247", "title": "Igeriketa", "text": "Igeriketa uretan mugitzea da, besoei, zangoei eta gorputzari eraginez eta hondoa ukitu gabe. Itsaso, ibai, erreka, aintzira nahiz igerilekuetan egiten da. Gizakiok flotatzeko gai gara, gure dentsitatea batez beste 0,98\u00a0g/cm3 delako; izan ere, uretan hondoratzeko 1\u00a0g/cm3-ko dentsitatea izan behar da. Hala ere, bi dentsitate horien arteko aldea txikia denez, urperatu gaitezke, ur gainean geratzen ez badakigu.\nItsaso, ibai, erreka, aintzira, igerileku edo bestelako ur masetatik hurbil dabiltzanentzat, bizirik irauteko eta larrialdietarako garrantzitsua da ur gainean egoten eta pixka bat igeri egiten jakitea; ezintasun berezirik ez duten pertsona guztiek ikas dezakete. Hala eta guztiz ere, jende askok ez daki; zaharrek, batez ere.\nIgeriketaren helburuak.\nIgeri egitearen jarduerari dagokionez, hurrengo bost planteamendu hauek bereizten dira:\nIgeriketaren edukiak.\nLehen-lehenik oso garrantzitsua da ur-ingurunearen eta lehorrekoaren arteko oinarrizko aldeak ezagutzea, praktika horretan abiatzen denak alde horiek pairatuko baititu. Alde edo diferentzia hauek funtsezkoak dira, edozein jarduera proposatzeko unean; izan ere, urak sortarazten dizkigun sentsazio desberdin horiek ez gainditzeak porrotera eramango du proposamen oro, izugarri didaktiko edo motibagarri izanik ere. Uretan sartzean, pertzepzio, orientazio, propultsio eta arnasketa mekanismoek aldaketa bat jasango dute.\nJardueraren faktoreak.\nUretan gaudenean, arnasketaren mekanika batik bat arnasa ahotik hartu eta botatzea da; sudurra bakar-bakarrik airea botatzeko erabiliko da, eta zaindu behar da sudurzuloetatik urik sar ez dakigun.\nUretan egotearen eraginez erreferentziak aldatu egiten dira; esate baterako, normalean ikuspegi horizontala izango da, eta horrela segmentuak kokatzeko, gorputza orientatzeko eta beste zenbaitetarako gure printzipioak nahiko aldatzen dira.\nUretan desplazamendua eragiten duen oro propultsioa da. Lehorrean, zangoak funtsezkoak dira, eta oinarriak sendoak eta egonkorrak, baina uretan besoak garrantzitsuagoak dira, eta oinarriak, berriz, sendotasun gutxikoak; ondorioz, desplazatzeko indarraren transmisioa oso desberdina da.\nIgeri egiteko hainbat leku mota daude: igerilekua, aintzira, itsasoa, ibaia... Horien arabera antolatu beharko dira lortu nahi ditugun helburuak, hauetarako estrategiak, eta jarduerak berak. Igerileku batean, alderdirik garrantzitsuena sakonera izango da. Hala, igerileku sakonak ditugu, sakonera txikikoak, eta igerileku mistoak."}
{"id": "58248", "revid": "58701", "url": "https://eu.wikipedia.org/wiki?curid=58248", "title": "Marmarako itsasoa", "text": "Marmarako itsasoa (, ) \u2014antzinako izena: Propontis\u2014 Itsaso Beltza eta Egeo itsasoa banatzen dituen barneko itsasoa da. Bosforo eta Dardaneloetako itsasarteen artean kokatuta dago.\nGeografia.\nBosforo eta Dardaneloetako itsasarteen artean kokatuta dagoenez, Istanbuleko alde asiar eta europarra banatzen ditu. Itsasoaren eremua 11.350 km\u00b2 da. Marmara itsasoak 200 kilometro luze eta 75 kilometro zabal da. Batez beste 494 metro sakon da, baina lekurik sakonena 1.355 metrokoa da, itsasoaren erdian hain zuzen. Ez du itsas-laster handirik. Batez besteko gazitasuna % 22koa da. Ia 2.500.000 urte sortua, Pliozenoan, sarri lurrikarak daude inguruan.\nItsasoak uhartedi bi ditu: Printze uhartedia eta Marmara uhartedia. Bigarren multzoan marmol asko omen dago, hortik dator itsasoaren izena (\"marmaros\" \"marmola\" baita grezieraz).\nHistoria.\nAntzinan, greziarrek \"Propontide\" deitzen zioten Marmara itsasoari (, -\u03af\u03b4\u03bf\u03c2, pro, \u00abaurreko\u00bb eta Pontos, \u00abitsasoa\u00bb). Marmara Itsasoa zeharkatu behar zuten \"Ponto Euxino\" itsasora (Itsaso Beltza) heltzeko.\nBazterretan, Asia partean, hegoaldeko Misia eta iparraldeko Bitinia eskualdeak zeuden, Europa partean, berriz, Trazia eskualdea."}
{"id": "58249", "revid": "582930", "url": "https://eu.wikipedia.org/wiki?curid=58249", "title": "Elurmendi", "text": ""}
{"id": "58250", "revid": "95298", "url": "https://eu.wikipedia.org/wiki?curid=58250", "title": "Umandi", "text": "Andoni Karmelo Urrestarazu Landazabal, izengoitiz Umandi (Araia, Araba, 1902ko uztailaren 16a \u2013 Gasteiz, Araba, 1993ko azaroaren 21a) euskal idazlea izan zen. Euskaltzain urgazlea izan zen, eta \"Euzko-gogoa, Euzko Deya, Egi Billa, Alderdi, Herria, Euzko Gaztedi\" eta \"Azkatasuna\" agerkarietan eman zituen argitara lan aipagarrienak. Bere lan nagusia euskara irakastea izan zen, eta hartarako metodoak argitaratu zituen.\nBizitza.\n1919an hasi zen euskara ikasten. Espainiako Gerra Zibilean gudari talde batekin ibili zen, harik eta Santo\u00f1an atxilotu zuten arte. Hiru urte pasatu zituen kartzelan. 1953an Parisa joan zen erbesteratuta; han, Eusko Jaurlaritzan aritu zen lanean.\nParisko \"Euskal Kulturaren Alde\" erakundeko idazkaria izan zen 1962. urteaz geroztik.\n\"Irazkintza\" ikastoletarako aldizkaria sortu zuen Baionan, 1966an; urtebete iraun zuen. Hil aurretik \"Euskal Gogo Iztegia\" izeneko hiztegi ideologiko batean ari zen lanean."}
{"id": "58252", "revid": "56334", "url": "https://eu.wikipedia.org/wiki?curid=58252", "title": "Ozono", "text": "Ozonoa (O3) edo oxigeno peroxidoa hiru oxigeno atomok osatzen duten molekula da. Kolorerik ez du eta usain atsegina du. Erradiazio ultramorea behar da ozonoa sortu ahal izateko. Gainera karga elektriko negatiboa du.\nMartinus van Marum fisikari herbeheretarrak aurkitu zuen 1781ean makina elektrostatikoekin lanean zebilenean. Gas (\"ozono\") usaina sumatu baitzuen. 1840ko maiatzean Christian Sch\u00f6nbein, Basileako Unibertsitateko kimikari alemaniarrak, ozono izena jarri zion.\nSorkuntza.\nEnergia kantitate handiak oxigeno molekulekin kontaktuan sartzen direnean ozonoa sortzen da, hauek atomo bakarretan zatituko dira oxigeno molekulekin erreakzionatzeko. Katalizatzaile baten bidez erraztuko da erreakzioa eta ozono molekulak sortzen dira. Gas hau oso ezegonkorra da eta hirugarren oxigeno atomoak eskuarki ihes egiten du segundo batzuk pasatzen direnean.\nAtmosferako ozono kantitate gehienak izpi ultramoreengatik sortzen dira, atmosferan sartzen direnak eta estratosferako altuera (10-50 km) erreakzio fotokimikoa sortzen dute.\nOxigenoaren formazioa landare-kopuruarekiko zuzenki proportzionala da funtzio klorofilikoaren eraginez. Landaretza handiena tropikoen artean dago; hots, Amazonia eta Asia hegoaldea, esaterako, baso zein landaretza ugari dutelako ezagunak dira.\nBestalde, eguzki-argiak gehien jotzen duen lekua ere tropikoen artekoa da. Beraz, ozono-kantitaterik handiena tropikoen arteko lurren gainean sortzen da.\nNeurketa.\nGlobo zundarekin atmosferan dagoen O3 kontzentrazioa neurtzen da, erradiazioa neurtzen duten sateliteekin. Lehenengo neurketak 1930an izan ziren Arosa estazio meteorologikoan, Suitzan. Kontzentrazio hauek Dobson unitateetan neurtzen dira non:\nTropikoen artean kontzentrazio normalena 250 eta 260 UD bitartekoa da, baina latitude handiagoetan kontzentrazioak 400 DU baino handiagoan izaten dira.\nOzono-geruza.\nEguzkitik Lurrera datozen uhin ultramoreek erredura larriak sorraraz ditzakete, eta azaleko minbiziaren arriskua handiagotu. Erradiazio hori Lurrera zuzenean helduko balitz, bizitza ezinezkoa izango litzateke gure planetan. Zorionez, estratosferan ozono geruza bat dugu, Eguzkitik datozen uhin ultramore kopurua handia desbideratzen du.\nAzken urte hauetan ikusi ahal izan denez, ozono geruza hori mehetu egin da, eta zulo handi bat ere nabaritu zaio Antartikaren parean. Badirudi ozono geruza horren galera hegazkin supersonikoek eta CFC izeneko gaiek (kloro-fluoro-karbonatuak) eragiten dutela. Aerosol (esprai), hozkailu eta girogailuetan erabiltzen dira aipatutako substantzia horiek.\nErabilera.\nEstratosferako ozonoaren onurez gain,bestelakoaren abantailak aipagarriak dira zenbait adituren ustez. Adibidez, uren tratamenduan lanean ari den ikerlari-talde batek dioenez, ozonoak desinfektatzeaz gain, bakterioak hiltzen ditu eta birusak moteldu. Ez hori bakarrik, medikuntza arloan lanean ari diren hainbat zientzialariren arabera, odolean sartuz gero, zelulek oxigenoa garraiatzeko duten gaitasunak gora egiten du, eta, aldi berean, zeluletan egon daitezkeen birusak edo eta bakterioak hil ditzake. Odolaren zirkulazio-arazoetan, kolitis-kasuetan, minbizi mota batzuetan, fistuletan, azaleko infekzioetan, erreduretan, burmuineko odol-zirkulazioa handitzeko eta abarretan ozonoa erabiltzen da.\nKloroa baino garestiagoa izan arren, ura edateko on bihurtzeko erabiltzen da ozonoa. Dena den, oxidatzaile ahaltsua denez, kontuz erabiltzen ez bada arriskutsua izan daiteke. Baina uretara ozono gehiegi botaz gero arazoak sor ditzake: arnasbideetako eta biriketako narritadurak batez ere.\nUra edateko modukoa bihurtzeko erabiltzeaz gain, airea arazteko eta ur zikinek sortzen dituzten gasak garbitzeko ere erabiltzen da. Oxidatzailea denez, argizariak, olioak, irinak eta ehunak zuritzeko erabili izan da.\nOzono troposferikoa.\nOzono troposferikoa edo gainazaleko ozonoa troposferan dagoen ozonoa da, lurrazaletik eta 10km gorako geruzan dagoena. Oso oxidatzailea denez, gainazalak, eraikuntzak eta beste material batzuk kalte ditzake. Uztentzako, basoentzako eta landaretzarako, kaltegarria da bere emankortasun biologikoa gutxitzen baitu. Baina batez ere osasun publikoarentzat da kaltegarria, hainbat efektuak sortuz, hala nola, eztula, begi, lepo eta eztarrian sumindura edo birika kapazitatearen murrizpena %20an.\nHala ere, efektu hauek kontzentrazioaren arabera alda daitezke, eta baita, esposizio denbora eta norberaren sentsibilitatearen arabera. Biztanleriaren talde sentikorra, haurrak, zaharrak, arnasketa arazodun pertsonak eta ozonoaren eraginera oso sentikorrak diren pertsonak dira. Azken hauek biztanleriaren %10 osatzen dute."}
{"id": "58254", "revid": "56334", "url": "https://eu.wikipedia.org/wiki?curid=58254", "title": "Landare inbaditzaileak Urdaibain", "text": "Landare inbaditzaileak Urdaibain azken urteotan ugaritu egin dira, gizakiak nahita edo nahi gabe bertakotuak, ingurune berrian garapen handia izan dutenak bertako espezieak eta oreka ekologikoa aldatuz.\nUrdaibaiko Biosfera Erreserba.\nUrdaibai, Biosfera Erreserba da eta, beraz, Euskal Autonomia Erkidego osoan gainerako ingurune babestuek ez duten esker ona disfrutatzen du. Esker on hori duen paisaia-kalitatea, ondare kultural eta naturalak direla medio jaso du. Ondare horren zati bat arriskuan dago. LAIen eraginez, hainbeste habitat sakon aldatzen ari dira, batez ere itsasertza eta padurak.\nOraintsuko ikerketek Euskal Autonomia Erkidegoan erroldatutako 236 LAIetatik 67 daude komunitate natural edo sasi-naturaletan. Horietatik 11 arriskutsu modura izendatu dira (Campos &amp; Herrera, 1997). Azken horietatik gehienak Urdaibaiko itsasertzeko ekosistemetan daude.\nUrdaibain dauden landare inbaditzaileen artean nabarmenenak bi dira, hedapen eta bortizkeria handikoak direlako: Baccharis hamilifolia eta Cortaderia selloana. Lehenengoa, Urdaibaiko izurriterik handiena da. Bere erradikazioa oso zaila da, ia ezinezkoa. Bigarrena, baztertutako nekazaritza-lurzoru hezeetan eta Biosfera Erreserbako beste toki batzuetan dago. Beste landare batzuk hedatze-prozesuan daude, batez ere itsasertzean. Adibidez, Carpobrotus edulis, Arctotheca calendula eta Oenothera glazioviana.\nDatu kezkagarri horien aurrean, Urdaibaiko Biosfera Erreserbako itsasertzeko ekosistemak inguruko paregabeenak direla kontuan hartuta, espezie horien kontrolerako neurriak hartu dira.\nKatalogoa.\nOndoko landare inbaditzaileak hedatu dira Urdaibai Biosfera Erreserbako hainbat ekosistemetan. Gainera, bertan Euskal Herrian aurki daitezkeen gehienak ordezkatuta daudela aitortu beharra dago.\n\"Baccharis halimifolia\".\nJatorria: Amerikako Ipar-mendebaldea.\nHabitata: Padurak, dunak eta labarretako marea goitiko eskualdeak.\nEstatusa: Jatorri aloktonoa duen espeziea, komunitate naturaletan ezarpen iraunkorrekoa.\nSartze-era: Ornamentazio-lorezaintzan erabili da. Lorategietatik eratorria da.\nEzaugarriak: Urdaibaiko Biosfera Erreserban dagoen izurriterik handiena da. Amerikako Ipar-mendebaldetik dator (Massachusetts, Florida, Texas, etab.), bere habitatak itsasertzeko padurak, dunak eta labarrak dira. XIX. mendearen amaieran Australian sartu zuten ornamentazio-lorezaintzan erabiltzeko. Kontinente horren itsasertzeko eskualde zabaletan (30.000 ha) hedatuta dago, gaur egun. Deskribatutako lehenengo indibiduo Allorgue-k aipatu zuen Lekeition, 1941. urtean. Ondoren, Guinea-k, 1953an, beste bat deskribatu zuen leku berean.\nUrdaibaiko belardi hezeetan burutzen ziren nekazal ustiapenek Baccharis-a kontrolpean mantendu zuten XX. mendeko 1950ko hamarkadaren amaiera arte. Ziurrenez, munen (polderren \u2013itzen\u2013 babes harresiak) ertzetan ohikoa izango ei zen. Nekazaritza baztertu zenean, belardi horietan espeziea hedatu zen era esponentzialean itsasadarraren zehar.\nEspezie inbaditzaile horren arrakasta hazi-ekoizpenean (landare bakoitzeko 1,5 miloi hazi baino gehiago), haizeak eragindako hazi-dispertsioan, gaztaroan duen hazkuntza-tasan (nitrogeno gutxi egonda ere) eta gazitasunarekiko, behin behineko uholdearekiko eta lehortearekiko landareak duen tolerantzian datza. Espeziaren hostoak toxikoak dira eta abereek ezin dituzte jan.\nKantauri aldean egindako saiakeren arabera, \"Baccharis\"-ak ezin du luzaro jasan ur gazitan. Urdaibain 300 Ha inguru hartzen du, Gernikako hezegune eta paduretatik Busturiko San Kristobaleko hareatza arte. Espezie honen indibiduo kopuru handien duen eskualdea Forua-Murueta eta Arteaga-Kortezubi artean dagoen padura da.\nPanpa-lezka edo \"Cortaderia selloana\".\nJatorria: Hego Amerika.\nHabitata: Arekak, ezpondak, landutako lurzoruak eta sastrakadiak.\nEstatusa: Itsasadarreko marearteko eskualdetan ondo hedatutako espeziea (Muruetako munan, adibidez).\nSartze-era: Apaintzeko bakarrik erabilita, etxalde eta lorategiekin estuki erlazionatuta.\nEzaugarriak: Xede ornamentalekin landatu zen eta, gaur egun, komunitate sasi-naturaletan ezarri da. Estreinako aldiz Santanderren aipatu zen (Guinea, 1953). Urdaibai Biosfera Erreserban dagoen bigarren izurritea da.\nLandutako eta degradatutako lurzoruak arin kolonizatzen ditu. Bere dispertsio-sistema hazi hegazkorren eta lurpeko errizomen bitartekoa da. Komunikabide arinak erabiltzen ohi ditu hedatzeko, bereziki autobiak.\nHalere, ez da ikusten Urdaibaitik hurbil dauden beste eskualdeen eragina (Kantabria, barez ere). Azken urteetan hedapen handia izaten ari da itsasadarretik kanpo.\nKanabera edo \"Arundo donax L.\" eta banbua edo \"Phyllostachys flexuosa\".\nJatorria: Espezie biak, ziurrenez, Asiako Ekialdetik datoz, Txinatik.\nHabitata: Kostaldeko ezpondak eta putzu eta ur-ibilguen ertzak.\nEstatusa: Jatorri aloktonoa duten espezieak, komunitate naturaletan ezarpen iraunkorrekoak.\nSartze-era: Xede ezberdinekin landatu ziren, normalean indaba moduko baratze-landaketen euskarri modura erabili ohi dira.\nEzaugarriak: Ibaiertzetan landatzen dira eta masa monoespezifiko dentsoa sortzen dute. Hezetasun edafiko handiko eskualde termofiloak bilatzen dituzte. Errizoma oso dinamikoen bitartez hedatzen dira. Landareak ingurumen-baldintza egokiak topatzen dituztenean, ibaiertzetako landareki autoktonoa bazter dezakete.\nLandarea horiek behin egonkortu ondoren, oso zaila da eskuz kentzea. Seguru asko, banbua hedakor eta oldarkorragoa da kanabera baino. Gaur egungo arazoak sortzen hasi dira bide eta belardietan. Errizomen eta lurpeko kimuen bitartez errepidetako asfalto-geruza apur dezakete. Oso zaila da landareak kentzea sistema mekanikoz baliatuz.\n\"Buddleja davidii F\".\nJatorria: Asiako Ekialdea: Txina.\nHabitata: Arekak, ezpondak eta baztertutako lurzoruak.\nEstatusa: Jatorri aloktonoa duen espeziea, komunitate naturaletan ezarpen iraunkorrekoa.\nSartze-era: Ornamentazio-lorezaintzan erabili da. Hortaz, lorategietatik eratorria da.\nEzaugarriak: Azken urteetan Urdaibain hedapen handia izan duen landarea da. Ezkutuan denbora luzean egon arren, egun hedatzeko eskualdean ugaritu diren baso-bideak, ezpondak eta arekak erabiltzen ditu. Hedapen-foku berrien zapalkuntza komenigarria da horiek hazitoki bihurtu baino lehenago.\nKatu-azazkala edo \"Carpobrotus edulis\".\nJatorria: Hegoafrika (Lurmutur Hiria).\nHabitata: Itsasertzeko dunak eta labarrak.\nEstatusa: Jatorri aloktonoa duen espeziea, komunitate naturaletan ezarpen iraunkorrekoa.\nSartze-era: Ornamentazio-lorezaintzan erabili da. Beraz, lorategietatik eratorritakoa da.\nEzaugarriak: Mediterraneo itsasertzean zabalera handia duen espeziea dugu. Urdaibain ia ez dago. Foku bat egon zen Lagako hondartzan baina Urdaibaiko Galtzagorriak (ondarea babestu eta berreskuratzeko boluntarioen taldea) plataformak deuseztatu zuen 2003an. Dena dela, kontuan hartuta inbaditzailea dela eta Kantabriako duna eta labarretan dagoen egoera larria dela zurt egon behar da etorkizunean heda ez dadin.\n\"Oenothera glazioviana\" edo oenetera handia.\nJatorria: Ipar Amerika.\nHabitata: Itsasertzeko dunak eta ibaiertz hareatsuak.\nEstatusa: Jatorri aloktonoa duen espeziea, komunitate naturaletan ezarpen iraunkorrekoa.\nSartze-era: Ustekabean sartutako landarea, askotan merkataritza garraioak ekarrita.\nEzaugarriak: Lore horiduneko landare liraina (\"Oenothera glazioviana\" eta \"Oenothera biennis\"). Polen eta hazi ugari ekoizten ditu. Haziak denbora luzean egon daitezke lurzoruan garatzeko ahalmenarekin. Dunetan hedatzeko baldintza egokiak aurkitzen dituzte, lehia handirik ez dutelako. Lagako hondartzan, hain zuzen, Urdaibaiko Galtzagorriak (ondarea babestu eta berreskuratzeko boluntarioen taldea) plataformako kideek identifikatu eta deuseztatu egin dute hasierako zabaltzen aldian zegoela.\nBarrabas belarra, Bermeo belarra, Txomin belarra edo \"Oxalis latifolia\".\nJatorria: Hego Amerika.\nHabitata: Soro komunitateak.\nEstatusa: Jatorri aloktonoa duen espeziea, komunitate nitrofiloetan, erruderaletan edota soro komunitateetan ezarpen iraunkorrekoa.\nSartze-era: Ustekabean sartutako landarea, askotan merkataritza garraioak ekarrita.\nEzaugarriak: Ohiko landarea da Urdaibaiko soroetan. Belar txar modura izendatzen da eta hazi eta errizomen bitartez hedatzen da nekazaritza makineriaren laguntzaz. Landatutako lurzoruetara mugatzen da bere banaketa.\nSasiakazia edo \"Robinia pseudoacacia\".\nJatorria: Ipar Amerika eta Ameriketako Estatu Batuetako ekialdea eta erdialdea.\nHabitata: Erreketatik hurbil dauden baso mistoak eta harizti azidofiloak ordezkatuz.\nEstatusa: Jatorri aloktonoa duten espeziea, komunitate naturaletan ezarpen iraunkorrekoa.\nSartze-era: Ornamentazio-lorezaintzan erabili da. Lorategietatik eratorria da.\nEzaugarriak: Robinia edo sasiakazia Ipar Amerikako zuhaitza da eta XVII. mendean sartu zen Europan. Apaingarri eta basogintzarako xedearekin landatu zen eta, gaur egun, oso hedatuta dago Hego Euskal Herrian.\nAmeriketako Estatu Batuetako Apalatxe mendietatik dator et klima atlantiko hezean garatzen da. Maldetan, baso-ertzetan edo basoen zabalgunetan kokatzen da urkia edo sahats arruntaren nitxo ekologikoa okupatuz. Lurrazpiko sustrai-kimuen bitartez hedatzen da. Haritz txortendunaren garapena ere zailtzen du. Hots, maldak eta bere ohiko lekuak okupatzen ditu inbaditzaile honek.\nHazkuntza arina eta indartsua eta sustraiaren kimu berriak sortzeko ahalmen izugarria duenez, suteen edota mozketen ondoren birsortzen da. Horregatik, oso ohikoa da maldetan, landutako lurzoruetan edo basogabetutako larretan. Leku horietan baso dentsoak garatzen ditu eta bertoko basoen garapena oztopatzen du.\nHerbiziden aurreko erresistentzia handia du. Espezie hori kontrolatzeko bide biologikoak ez daude frogatuta orain arte. Urdaibain, bailaretako heze guneetan, ibai ertzetan eta errepideen ondoko maldetan ikusi da. Horrelako asko dago Zugastietan, Albizen, Belendizen, Arratzun, Morgarako igoeran eta Errigoitirako errepidean. Espezie honen inpaktu-maila esanguratsua da, hazkuntza arineko espezie baita eta bertoko formazioen hazkuntza zaildu eta berandutu egiten baitu. Horrela, oihanpeko floraren aniztasuna kaltetzen du nabarmen (Silvan, Campos, 2001).\n\"Arctotheca calendula\".\nJatorria: Hegoafrika.\nHabitata: Itsasertzeko hareatzak eta kostaldeko txilardiak.\nEstatusa: Jatorri aloktonoa duten espeziea, komunitate naturaletan ezarpen iraunkorrekoa.\nSartze-era: Ustekabean sartutako landarea, askotan merkantzia-garraioak ekarrita.\nEzaugarriak: Hedapenean dagoen landarea da. Gaur egun hiru hareatzetan dago Urdaibaiko Biosfera Erreserban: Kanalan, San Antonion eta Lagan. Azken honetan, batez ere, atzeko aldekoan eta hondartzako barne pinudian dago. Landare hori mundu osoan zehar hedatuta dago. Australia eta Portugalen kalte larriak sorrarazi ditu bertako duna-landarediaren gainean."}
{"id": "58255", "revid": "201", "url": "https://eu.wikipedia.org/wiki?curid=58255", "title": "Landare inbaditzailea", "text": ""}
{"id": "58256", "revid": "201", "url": "https://eu.wikipedia.org/wiki?curid=58256", "title": "LAI", "text": ""}
{"id": "58259", "revid": "1491", "url": "https://eu.wikipedia.org/wiki?curid=58259", "title": "Deabruak Teilatuetan", "text": "Deabruak Teilatuetan Tolosako (Gipuzkoa) rock taldea da.\nTaldea.\nM-ak taldearen izen bereko kantu baten izenburua hartuta, ikastolan elkar ezagututako koadrilako lau lagunek Deabruak Teilatuetan taldea sortu zuten, 1991n, Tolosan (Gipuzkoa). Hardcorea, melodia itsaskorrak, literatura eta poesia modu dotorean jantzita, lau disko kaleratu dituzte. Eta horietako ia guztietan M-ak taldeko gitarrista izandako Kaki Arkarazo soinu hartzaileak esku hartu du, bosgarren deabru bilakatuta. 1998an taldearen ibilbidea etetea erabaki zuten, bateria jotzaileak kanpora jo zuelako, baina 2007an beste lan batekin itzuli ziren.\nDeabruak Teilatuetan Tolosako Bukaera eta Ruido de Rabia musika taldeen entsegu lokalean jaio zen, koadrilako hiru lagunek -I\u00f1igo Arruti (bateria), Imanol Ubeda (gitarra) eta Joni Ubeda (baxua)- lehenengo aldiz musika talde bat sortzea erabaki zutenean. Lehenengo kantuak ia halabeharrez egin zituzten, lagun batek eskatuta. Handik gutxira, Aritz Mendieta (ahotsa) batu zitzaien, eta 1994an Endreduan izeneko maketa kaleratu zuten; oso harrera ona izan zuen. Horrez gain, Tolosako Galtzaundi euskara elkarteak bultzatutako Martxaundi izeneko bi bildumatan esku hartu zuten. Bitartean, kontzertuetan bikain moldatu ziren: taldea indartsu aritzen zen, eta abeslari geldiezinak oso estilo berezia, elektrikoa, erakusten zuen. Era berean, abiadura eta melodia maisuki nahasten ikasi zuten: hardcorearen gordina eta Aritzen ahotsaren melodia.\nMaketa atera eta urtebetera, Esan Ozenki diskoetxeak interesa jarri zuen taldean. Kaki Arkarazorekin grabatu zuten Itsumutugor (Esan Ozenki, 1995). Arkarazorekin izandako lehen harremana izan zen. Gainera, Kakik gitarra jo zuen M-ak taldearen \"Gasa (opor guztietako zalantza)\" bertsioan. Disko horretan, taldea sortu zutenetik bildutako hainbat abesti batu zituzten, tartean maketako batzuk, eta erakutsi zuten doinu gogor eta azkarrak lantzeaz gain, giro goxoek ere lekua zutela beren eskaintzan.\nItsumutugor-ekin tolosarrak emanaldien esprint baten murgildu ziren, diskoak izandako harrera beroari eta Esan Ozenkiren lanari esker. Hala, taldeak hainbeste maite dituen gaztetxe eta areto txikiez gain, agertoki erraldoietan ere aritu behar izan zuen. Esaterako, Oiartzungo Hitz Egin! jaialdi erraldoian eta Esan Ozenkiren 5. urteurrena ospatzeko Bordelen egindako jaian. Horrek guztiak ezagutzera eman zituen, eta 1996an 50 bat kontzertu egin zituzten.\nHorren ostean, bigarren diskoa izango zena prestatzen hasi ziren buru-belarri, baina tartean taldekideak hitzak idazterakoan hainbeste inspiratu izan dituen Joseba Sarrionandiaren \"Hau da ene ondasun guztia\" poema moldatu eta grabatu zuten Euskal Herrian Euskaraz elkarteak bultzatutako bilduma baterako. Horrez gain, Morau bakarlariari lagundu zioten lehenengo diskoa grabatzen.\nZein da zein? (Esan Ozenki, 1997) bigarren diskoan, Kaki Arkarazo taldeko bosgarren kide bihurtu zen, haien esanetan, entseguetara joan zelako kantuak moldatzen lagundu eta aholkuak ematera. Izenburu horrekin, gatazka politikoaren ondorioz Euskal Herrian bizi den paranoia irudikatu nahi izan zuten. Emaitzari dagokionez, Itsumutugor-en ildoari jarraitu zioten: hardcore melodikoaren eragin garbia, pop-rock zipriztinak eta hitz landu eta metaforikoak. Horren barruan, Jose Luis Otamendiren poema musikatu bat eta M-ak taldearen inoiz argitaratu gabeko \"Pay your rents\", taldekideek asmatutako hitzekin. Sasoi horretarako, Bide Ertzean proiektua martxan jarria zuten Ubeda anaiek, Otamendiren poemak musikatzeko.\nOrdurako konturatuak ziren zuzenean askotxo jotzen zutela, eta horren ordez estudioan aritzera zaletu ziren. Horren erakusle da Ikastola berria eraik dezagun Zuberoan (Esan Ozenki, 1997) bildumarako Alaitz eta Maider bikotearekin elkarlanean egindako kantua, \"Kantari noa\". Urte berean, Kubara jo zuten bizpahiru kontzertu egitera, eta sasoi hartan Imanol Ubedak Entzun! euskarazko musikari aldizkariko ardura hartu zuen.\n1998an, taldearen etenaldia iragarri zuten, I\u00f1igo Arruti bateria jotzailea Bartzelonara ikastera joan zelako. Itxaronaldia goxoagoa egiteko, baina, Deabruak guarda!! (Esan Ozenki, 1998) kaleratu zuten, estudioko abesti argitaragabeekin, zuzenetakoekin, entseguetako grabazioekin eta abar. Gabonetan bi ikuskizun eskaini, eta opor luzeak hartu zituzten, Bide Ertzean taldearekin buru-belarri aritzeko.\nGerora, inoiz Tolosako Bonberenea gaztetxean jotzeko elkartu badira ere, 2007ra arte ez zuen berri askorik eman. Hala, 2007. urtean 1973 (Bonberenea Ekintzak) diskoa kaleratu zuten -diskoaren izenburua taldekideen jaiotze urteari buruzko erreferentzia da-, eta 2008an agertokietara itzuli ziren. Hatortxu Rock jaialdian, Herri Urrats-en, Durangoko Plateruena Kafe Antzokian, Bonberenea Sutan jaialdian eta hainbat herritako jaietan jo zuen taldeak, besteak beste.\nUbeda anaiek eta Gorka Urbizuk badute beste talde bat: Peiremans (gaur egun Peiremans+ izena hartu du)."}
{"id": "58260", "revid": "56334", "url": "https://eu.wikipedia.org/wiki?curid=58260", "title": "Zelula ama", "text": "Zelula ametatik (ingelesezko \"stem cells\") abiatuta organismo zelulaniztunetan funtzio espezializatuak dituzten gainerako zelula guztiak sortzen dira, hala nola odol-zelulak, garun-zelulak, bihotz-giharretako zelulak edo hezur-zelula. \u00a0Zelula oro beste zelula batetik dator, hauek biderkatzeko aukera baitute. Zelula amen gaitasun horien artean osagaiak ordenean handitzea, funtsezkoak direnak bikoiztea eta, hori guztia gertatu denean, era ordenatuan eta beharrezko nutrizio-ekarpenak jasota, biderkatzea, bi zelula alaba sortuz.\nZelula amen izendapenik egokiena \"enborreko zelulak\" litzateke, organo eta ehunetako zelulak sortzeko eta\u00a0zatiketan espezializatzeko (bereizteko) gaitasuna duen zelula-enbor bati baitagozkio.\nZelula hauek ugaltzeko eta bereizteko gaitasun mugagabea dute. Bi alderdi horiek funtsezkoak dira, eta horrek esan nahi du zelula amek, banatzerakoan, bai biderkatzeko eta bereizteko gaitasun zehaztugabe bera duten zelula berdin-berdinak sor ditzaketela, baita biderkatzeari eta bereizteari dagokienez gaitasun murritzagoak dituzten bereizitako zelulak ere. Gainera, zelula amek beste zelula ama batzuk sortzen dituztenez, autoberriztagarriak direla esaten da.\nMotak.\nZelula amak hainbat iturritatik lor daitezke, hala nola enbrioitik, zilbor-hesteko odoletik eta hezur-muinetik, eta, beraz, zelula mota askotarikoak izan daitezke.\nZelula ama pluripotenteak..\nZelula ama pluripotenteak zelula ama gehiagotan bana daitezke baita gorputzeko edozein zelula mota bihurtu ere. Gaur egun, enbrioi-garapena aztertzeko erabiltzen dira. Gainera, mekanismoei eta seinaleei buruzko ezagutza gero eta handiagoa denez, organismotik bereizitako zelulak sortzeko aukera dago, organismo bizi bateko zelula helduek beren garapen ebolutiboan atzera egitea lortuz, enbrioi-zelula amen berezko ezaugarriak berreskuratu arte.\nHaien ezaugarri garrantzitsuenen artean, enbrioian maiz hazkuntza-baldintza jakin batzuetan, mugarik gabe manten daitezkeela dago, eta, zatitzean sortzen den zelula berria, jatorrizkoaren berdina izango da. Horri esker, teorian, enbrioietako zelula amak gaixotasun batek jotako ehunak eta organoak birsortzeko edo konpontzeko erabil daitezke.\nZelula ama helduak.\nZelula ama pluripotenteak baino mugatuagoak eta espezializatuagoak dira, ehun mota bakarra edo bi sortzeko gaitasuna dutelako, hala nola odol-zelulak, muskulu-zelulak edo garun-zelulak, besteak beste. Ehuneko zelula ama espezifikoak ere esaten zaie. Alegia, banako guztietan daudenak dira. Bestalde, zelula ama hematopoietikoak ere aurki ditzakegu: zelula heldugabeak dira, eta, garatzean, odolaren osagaiak eta giza sistema immunologikoa sortzen dituzte.\nZelula ama pluripotente induzituak.\n(\"iPS\" zelula amak, ingelesez) enbrioi-zelula ama gisa jokatzeko birprogramatu diren zelula helduak dira. Induzitutako zelula ama potentzial anitzak 2006an eta 2007an aurkeztu ziren lehen aldiz, giza zeluletatik abiatuta. Lorpen hau zelula amekin egindako ikerketaren aurrerapen garrantzitsuenetako bat izan da, ikertzaileek zelula ama potentzial anitzak lor ditzaketelako, ikerketetan eta erabilera terapeutikoetan aplikazio posibleak dituztenak enbrioien erabileraren eztabaidarik gabe.\nErabilera.\nZelula amak birsorkuntza-medikuntzaren oinarri dira. Izan ere, haien helburu nagusitarikoa ehunen birsorkuntza sustatzea da, baita hainbat gaixotasunek kaltetutako ehunak konpontzeko immunoerregulatzaileak sortzea ere. Horregatik erabiltzen dira terapia birsortzaile gisa, hala nola,\u00a0 medikuntza ortopedikoan edo larruazaleko lesioetan. Gainera, endekapenezko gaixotasunetan eta patologia konplexuetan hainbat ikerketa ireki dira.\nErabilerarik ezagunena, zelula hematopoietikoen transplantea da, duela hamarkada batzuetatik gaixotasun hematologikoen tratamenduan erabiltzen dena. Komunitate zientifikoaren eta komunikabideen itxaropenak gorabehera, zelula amen beste aplikazio gehienak esperimentalak dira.\nZelula amek zenbait ezaugarri espezifiko dituzte, medikuntzan eta beste eremu batzuetan erabiltzea ahalbidetzen digutenak, esaterako, zabal ugaldu daitezkeela, eskatzen diren zelula-motak bereiziz. Besteak beste, transplantearen ondoren, hartzailean bizirautea era batean bermatzea eta inguruko ehunetan integratzea, immunitate-errefusa saihestuz.\nTrasnplante hematopoietikoak.\nZelula amen transplanteak odola osatzen duten zelula amak bideratzen dituzten prozedurak dira. Minbizi kasuetan erabiltzen dira, hau tratatzeko erabiltzen diren prozedurek, kimioterapiak edo radioterapiak esaterako, gainerako zelulak suntsitzeko joera dute eta beraz hauek berritu behar dira. Zelula amen transplante batean, odola osatzen duten zelula amak gaixoaren odol-uholdean sartzen dira. Hezur-muinera garraiatzen dira, tratamenduagatik suntsitu ziren zelulen ordezko gisa. Odola osatzen duten zelula amak, transplanteetan erabiltzen direnak, hezur-muinetik, odol-uharritik edo zilbor-hestetik datoz. Hauek izan daitezke transplanteak:\nImmunohematologia.\nImmunohematologia hemoterapiako espezialitate bat da, transfusio-medikuntzarekin zerikusia duena, eta odol-elementuei dagokienez organismoan gertatzen diren prozesu immunitarioak aztertzen dituen hematologiaren adarra da. Transfusioaren helburu nagusia hartzaileari abantailak ematea da, horrek dakartzan arriskuak gorabehera. Alde horretatik, proba immunohematologikoek arrisku horiek murrizten dituzte, emailearen eta hartzailearen arteko odol-bateragarritasuna egiaztatuz analisien bidez eraginkortasun terapeutikoa eta segurtasuna bermatzeko.\nImmunohematologia etengabeko eboluzioan dagoen ikerketa baten parte da, erreaktiboen eta tekniken kalitate-kontroletik sistema automatizatu berriak txertatzeraino, espezializazio profesionalaz gain.\nEskurapen metodoak.\nZilbor-hestearen bidez.\nErditzean, enbrioi-ezaugarriak eta ezaugarri hematopoietikoak dituzten zelula ama multipotenteen populazio bat isolatu daiteke eta hauek banku pribatu edo publikoetan kriokontserbatuko dira. Zelula ama heldu horiek odoleko eta immunologia-sistemako zeluletan bereiz daitezke.\nLikido anmiotikoa.\nFluido amniotikoko zelulek bizkarrezur-muineko zelula amen antzeko markatzaileak dituzte baita enbrioi-ehunetako eta enbrioietatik kanpoko zelula bereiziak eta bereizi gabeak ere badituzte, zelula gurasoen adierazle izan daitezkeenak (multipotentzialak).\nHortz-jatorriko zelulak.\nHortzetako zelula amak mesenkimatosoak dira, hau da, ehun konjuntiboan, odol-hodietan eta ehun linfatikoan garatzen diren zelulak, eta hortz primarioen hortz-mamian daude. Hortzetako zelula hauek ziztada baten bidez lortzen da, hortza ez hausteko. Ondoren, zelulak landu, hedatu eta kalitate-kontrola egiten da, zelula-kopurua aztertuz. Mesenkimika-jatorriko zelulak direnez, gaitasun klonogeniko handia dute, ugaritze-maila handia baita multilinajea bereizteko gaitasun handia ere."}
{"id": "58261", "revid": "583031", "url": "https://eu.wikipedia.org/wiki?curid=58261", "title": "Ama zelula", "text": ""}
{"id": "58263", "revid": "6327", "url": "https://eu.wikipedia.org/wiki?curid=58263", "title": "Marmara", "text": ""}
{"id": "58264", "revid": "1519", "url": "https://eu.wikipedia.org/wiki?curid=58264", "title": "Lena", "text": ""}
{"id": "58265", "revid": "6327", "url": "https://eu.wikipedia.org/wiki?curid=58265", "title": "Erresonantzia magnetiko", "text": ""}
{"id": "58266", "revid": "535", "url": "https://eu.wikipedia.org/wiki?curid=58266", "title": "Altzuruku", "text": ""}
{"id": "58267", "revid": "371", "url": "https://eu.wikipedia.org/wiki?curid=58267", "title": "Karpe diem", "text": ""}
{"id": "58268", "revid": "371", "url": "https://eu.wikipedia.org/wiki?curid=58268", "title": "Carpe Diem", "text": ""}
{"id": "58273", "revid": "119347", "url": "https://eu.wikipedia.org/wiki?curid=58273", "title": "Legan\u00e9s", "text": "Legan\u00e9s Madrilgo Erkidegoko hegoaldeko udalerri bat da, hiriburutik 9 kilometrora hegoaldera kokatuta, metropoli eremuaren barnean. Mugakide ditu hegoaldean Fuenlabrada, iparraldean Madril, mendebaldean Alcorc\u00f3n, eta ekialdean Madril eta Getafe.\nErkidegoko udalerri jendetsuenetan bosgarrena da, 182.471 biztanle baitzituen 2006an."}
{"id": "58275", "revid": "56334", "url": "https://eu.wikipedia.org/wiki?curid=58275", "title": "Arre (kolorea)", "text": "Arrea edo marroia zuraren edo lurraren antzeko kolorea da. RAL kolore sisteman arreak 8001 eta 8099 artekoak dira.\nEzaugarriak.\nKolore osagarriak nahastuz lortzen da, adibidez:\nNahasturiko pigmentuen izaerak eta kopuruak hainbat arre kolore desberdin sortaraz ditzake: marroia, arrea, kafe kolorea, gaztaina kolorea, kanela kolorea, txokolate kolorea, beigea... Azal kolorearen tono ia guztiak ere marroi kontsideratzen dira.\nErabilera.\nBaso hostoerorkorreko ugaztun asko arreak izaten dira basoetako koloreen artean ezkutatzeko, hala nola: azeria, otsoa, katagorria, hartz arrea, erbinubea...\nUdazkenetan orbelaren kolorea gorrixka eta arrea izaten da. Fruitu lehorrak ere marroiak izaten dira, esate baterako, gaztainak, hurrak, arbendolak..."}
{"id": "58276", "revid": "42539", "url": "https://eu.wikipedia.org/wiki?curid=58276", "title": "Granate", "text": "Granate hurrengo gauzak izan daitezke:"}
{"id": "58277", "revid": "512", "url": "https://eu.wikipedia.org/wiki?curid=58277", "title": "Alcorc\u00f3n", "text": "Alcorc\u00f3n Madrilgo Erkidegoko udalerria da, hiriburutik 13 kilometrora kokatuta dagoena, gune metropolitarrean barne dagoelarik.\n2006an 164.633 biztanle zituen.\nBanaketa administratiboa.\nAlcorconek hiru barruti dauzka:"}
{"id": "58279", "revid": "56334", "url": "https://eu.wikipedia.org/wiki?curid=58279", "title": "Gris", "text": "Grisa zuria eta beltza proportzio ezberdinetan nahastean sortzen den kolorea da. RAL kolore sisteman grisak 7001 eta 7099 artekoak dira.\nEzaugarriak.\nKolore grisak tono desberdinak izan ditzake, nahasten den zuri eta beltz kopuruaren arabera. Adibidez:\nEsanahiak.\nKolore grisa egoera goibelarekin lotzen da. Pertsonak grisak izan daitezke; tristeak, malenkoniatsuak dira. Eguraldi lainotsua ere grisa da. Moda kontuetan seriotasuna adierazten du, eta kasu batzutan dotorezia.\nZerebroak badu materia grisa eta beraz jakintsu edo intelektualen kolorea ere bada."}
{"id": "58280", "revid": "512", "url": "https://eu.wikipedia.org/wiki?curid=58280", "title": "\u00dchaitza", "text": "\u00dchaitza Zuberoako eta Bearnoko uhaitz edo ibai bat da, Oloroeko uhaitzaren ibaiadar nagusia.\nIzena.\nZubereraz, \"uhaitz\" izenak \u00abibai\u00bb esan nahi du, eta hortik datorkio izena ibaiari. \"Uhaitz Handi\" ere deitu izan zaio.\nFrantsesez ' edo ' (Mauleko uhaitza) du izena. Lehen izen horren antzinako forma (Cassiniren mapan aurkitua) \"Gaison\" zen, euskarazko izenetik hartua. \"Gaison\", berriz, \"Saison\" bihurtu zen, frantsesezko \"\" (\u00aburtaro\u00bb) izenarekin duen antzekotasunaren eraginez.\nGeografia.\n\u00dchaitz ibaia Ligi-Atherei udalerrian jaiotzen da, Larraineko \u00fchaitza eta Santa Graziko \u00fchaitza ibaiek bat egitean, 288 metroko altueran. Larraineko \u00fchaitzaren luzera (\u00dchaitzaren bi ibaien artean luzeena) osoa gehituz gero, ibaiaren luzera osoa 72,1 kilometro da, Larraineko \u00fchaitza Iratzabaletan jaiotzen baita.\nSanta Graziko \u00fchaitzaren ibilbidean, berriz, laugarren aroan izandako glaziar baten eta karsten eraginak nabariak ziren. Bertan Kakuetako arroila famatua dago.\nAtharratze-Sorhol\u00fczen zeharkatzean Aphura erreka datorkio, bere ibaiadar nagusia dena. Lauhire eskualdean dagoen Autevielle-Saint-Martin-Biderenen Oloroeko uhaitzarekin lotunea du.\nIbaiadarrak.\nIbai biek Larraineko \u00fchaitza (Orhin jaioa eta 20 km dituena) eta Santa Graziko \u00fchaitza (15,1 km dituena) osatuta badago, baditu zenbait ibaiadar:\nHidrologia.\n\u00dchaitzaren emaria 42 urtez, 1967 eta 2008 artean, ikertua izan da Maule-Lextarren. Ikertutako azalerak 480 km\u00b2 ditu, hau da, ia arroaren %100a.\nBatez besteko emaria 24,4 m\u00b3 segundokoa bada ere, urtaroz urtaro aldatzen da: neguan eta udaberrian 37,7 eta 38,1 m\u00b3/s artean dago (gehienezko bi izanik: lehenengoa abendu-urtarrilean, eta bigarrena apirilean); maiatzatik irailera, emaria gutxituz doa, eta urteko gutxienekoa abuztuan dauka: 8,12 m\u00b3/s izanik.\n \n\u00dchaitzaren batez besteko emariak (m\u00b3/s), Maule-Lextarren neurtuak\nHistoriako momentuzko gehienezkoa 522 m\u00b3/segundokoa zen 1994ko abenduaren 1ean, egunekoa, berriz, 515 m\u00b3/segundokoa zen, 1992ko ekainaren 17an lortua."}
{"id": "58284", "revid": "448", "url": "https://eu.wikipedia.org/wiki?curid=58284", "title": "Titi (argipena)", "text": "Titi izenak hainbat adiera ditu:"}
{"id": "58285", "revid": "336", "url": "https://eu.wikipedia.org/wiki?curid=58285", "title": "Ugatz", "text": "Ugatzak edo titiak ugaztun emeen guruin esne-jariatzaileak dira. Primateen kasuan bularra gorputzaren goiko sabelaldean dauden bi goraguneak dira. Abereen kasuan errape izena ematen zaio, eta normalki toraxaren atzeko aldean egoten dira. Emeetan, bular-guruin gisa balio du, eta esnea sortzen eta jariatzen du, haurrak elikatzeko. Emeek eta arrek enbrioi-ehun berberak erabiliz garatzen dituzte bularrak. Pubertaroan, estrogenoek, hazkuntzaren hormonarekin batera, bularren garapena eragiten dute giza emeengan, eta askoz neurri txikiagoan beste primate batzuetan. Beste primate eme batzuen bularrak haurdunaldian baino ez dira garatzen.\nLarruazalpeko koipeak bular-muturrean elkartzen diren hodien sare bat estaltzen eta biltzen du, eta ehun horiek bularrari tamaina eta forma ematen diote. Hodien muturretan bular-lobuluak edo albeolo-multzoak daude, eta horietan esnea sortzen eta biltegiratzen da seinale hormonalei erantzunez. Haurdunaldian zehar, titiek hormonen interakzio konplexu bati erantzuten dio, estrogenoak, progesterona eta prolaktina barne, heltze lobulo-albeolarra deitzen den prozesuan, edoskitzeko eta bularra emateko prestatzen denean.\nBularreko haurrei nutrizioa emateko funtzio nagusiarekin batera, bular femeninoek ezaugarri sozial eta sexualak dituzte, karaktere sexual sekundarioa gisa. Bularrak, eskultura zahar eta moderno nabarmenetan agertu dira, baita margolaritzan eta argazkigintzan. Emakumearen gorputzaren pertzepzioan eta erakargarritasun sexualean nabarmen ager daitezke. Hainbat kulturak sexualitatearekin lotzen dituzte bularrak, eta jendaurrean bular biluziak lizuntzat hartzeko joera dute. Bularrak, batez ere titiburuak, gune erogeno bat dira.\nAnatomia.\nEmakumeengan, ugatzen bular-muskulu handia estaltzen dute, eta bigarren saihetsaren mailatik seigarren saihetsaren mailara arte hedatzen dira, giza bular-kaxaren aurrealdean; beraz, ugatzen bularraren eremuaren zati handi bat eta bular-paretak estaltzen dituzte. Bularraren aurrealdean, bular-ehuna klabikulatik bularrezurraren erdiraino zabal daiteke. Bularraren alboetan, bular-ehuna besaperaino zabal daiteke eta bizkarreko muskulu zabalaren atzealderaino irits daiteke, bizkarraren behealdetik humeroraino. Ugatz-guruinari dagokionez, titia ehun biologiko geruza ezberdinez osatua dago, nagusiki bi motatakoak: ehun adiposoa eta hodi galaktoforoak, ugatzen edoskitze funtzioei eragiten diena.\nMorfologikoki, ugatzak malko forma du. Azaleko ehunaren geruza (azaleko faszia) azaletik 0,5-2,5 cm-ko azalpeko koipearekin (ehun adiposoa) bananduta dago. Cooperren lotailu esekitzaileak zuntz-ehunezko luzapenak dira, azaleko fasziatik larruazalaren estalkiraino irradiatzen direnak. Bular heldu femeninoak 14-18 lobulu galaktoforo irregular ditu, titiburuan elkartzen direnak. 2,0-4,5 mm-ko esne-hodiak guruinei eusten dien ehun konektibo trinkoz inguratuta daude. Esnea bularretik irteten da titiburutik, eta areola izeneko larruazal pigmentatuko eremu batek inguratzen du. Areolaren tamaina asko alda daiteke emakumeen artean. Areolak Montgomeryren guruinak bezala ezagutzen diren izerdi guruin eraldatuak ditu. Guruin horiek jariakin oliotsu bat gordetzen dute, lubrifikatu eta bular-muturra babesten duena edoskitzaroan. Jariakin horien konposatu lurrunkorrak ere usaimen-estimulu gisa erabil daitezke jaioberriaren jateko.\nBularren odol-zirkulazio arteriala barneko arteria torazikotik dator (lehen barneko bular-arteria deitzen zena), eta arteria subklabiatik, alboko arteria torazikotik, arteria torakoakromialetik (biak arteria axilarretik jaiotzen dira) eta atzeko arteria interkostaletik. Bularretako zain-drainatzea, batez ere, besape-zainak egiten du, nahiz eta barneko eta kosten arteko zainek ere parte har dezaketen. Bai gizonek bai emakumeek odol-hodi eta nerbio ugari dituzte bular-muturretan.\nBi sexuetan, titiburuek erekzio-gaitasuna dute estimulu sexualei zein hotzari erantzuteko. Bularren inerbazioa lau eta sei nerbio interkostalen alboetatik sortzen dira. Titiburua bera T4 nerbio torazikoaren distribuzio dermatomikotik inerbatzen da.\nBularraren neurriak eta pisua asko aldatzen dira emakumeen artean. Bular txiki eta ertain batek 500 gramo edo gutxiago pisatzen du, eta bular handi batek 750 eta 1.000 gramo edo gehiago pisatu dezake. Titiaren ehunaren konposizioaren proportzioak ere aldatu egiten dira emakumeen artean. Emakume batzuen bularrek guruin-ehunaren proportzio aldakorragoak dituzte ehun adiposoaren edo konektiboaren proportzioak baino. Ehun adiposoaren edo konektiboaren proportzioak zehazten du titiaren dentsitatea edo irmotasuna. Emakume baten bizitzan, bularrak tamainaz, formaz eta pisuz aldatzen dira pubertaroan, hilekoaren zikloan, haurdunaldian, edoskitzean eta menopausian gertatzen diren aldaketa hormonalen ondorioz.\nGarapena.\nUgatzk batez ere ehun adiposo, glandular eta konektiboz osatuta daude. Ehun horiek hormonak detektatzeko errezeptoreak dituztenez, euren tamaina eta bolumenak aldatzen dira hormonen ondorioz, lehenengo telarkian (bularrak hazten direnean), menstruazioan (obuluak sortzean), haurdunaldian (birsortzea), edoskitzea (kumeak elikatzea) eta menopausian (menstruazioaren amaieran).\nPubertaroa.\nGiza bularraren egitura morfologikoa berdina da gizon eta emakumeengan pubertarora arte. Telarkian (bularraren garapen-etapan) dabiltzan neskentzat, emakumeen hormona sexualek (batez ere estrogenoek), hazteko hormonarekin batera, agerraldia, hazkundea eta bularren garapena sustatzen dute. Denbora horretan, bular-guruinak tamainaz eta bolumenez hazten dira eta bularraren gainean tamaina hartzen hasten dira. Ezaugarri sexual sekundarioen garapen etapa hauek (titiak, ile pubikoa, etab.) bost etapako Tannerren Eskalan ilustratzen dira.\nHanditzean, garatzen ari diren bitartean, tamaina ezberdinekoak izan ohi dira bularrak. Oro har, ezkerreko bularra apur bat handiagoa da. Asimetria-baldintza hori iragankorra eta estatistikoki normala da emakumearen garapen fisiko eta sexualean. Baldintza medikoek gehiegizko garapena (adibidez, ugatz birjinalen hipertrofia, makromastia) edo azpigarapena (adibidez, bular tuberosoak, mikromastia) eragin dezakete neskengan eta emakumeengan.\nPubertaroa hasi eta bi urtera gutxi gorabehera (neskato baten hilekoaren lehen zikloa), estrogenoak eta hazkundearen hormonak ehun koipetsuaren eta ugatza osatzen duten ehun esekitzaileen garapena eta hazkundea estimulatzen dute. Honek, gutxi gora-behera, lau urtez jarraitzen du, titiaren azken forma (tamaina, bolumena, dentsitatea) 21 urte inguruan ezartzen den arte. Mamoplastia (bularren tamaina handitzea) pubertaroan hasten da neskengan, bularrak edoskitzaroan bakarrik handitzen diren beste primate guztietan ez bezala.\nHilekoarekin lotutako aldaketak.\nMenstruazion zehar, ugatzak handitzen dira bai tenporalki hazten direlako bai likido erretentzio premenstrualaren ondorioz.\nHaurdunaldia eta edoskitzea.\nBularrek heldutasun osoa lortzen dute soilik emakume baten lehen haurdunaldia gertatzen denean. Bularrak aldatzea haurdunaldiaren lehen zantzuetako bat da. Bularrak handitu egiten dira, titiburua-areola konplexua handitu eta ilundu egiten da, Montgomeryren guruinak handitu egiten dira, eta zainak batzuetan ikusgarriago bihurtzen dira. Haurdunaldian bularrek duten sentikortasuna ohikoa da, batez ere lehen hiruhilekoan. Haurdunaldiaren erdialdean, bularra fisiologikoki esnea ekoizteko gai da, eta emakume batzuek oritza atera dezakete, amaren esne mota bat.\nHaurdunaldiak prolaktina hormonaren maila altuak eragiten ditu, esne-ekoizpenean funtsezko eginkizuna baitu. Hala ere, esnearen ekoizpena hormonek blokeatzen dute, progesterona eta estrogenoa erditu arte, progesterona eta estrogeno mailak txikitzen direnean.\nGarrantzi klinikoa.\nBularreko minbizia.\nBularreko minbizia, bularreko ehunean garatzen den minbizi mota da, eta emakumeen artean minbizirik ohikoena. Bulto bat bularrean, titien formaren aldaketa, bertako azalaren sakonunea, titiburuen jariaketa ez normala, azaleko orban gorriak... bularreko minbiziaren adierazleak izan daitezke. Gaixotasuna oso garatuta badago mina, guruin linfatikoen hantura, arnasa hartzeko zailtasuna edo azal horixka ere ager daitezke.\nBularreko minbizia pairatzeko arrisku faktoreen artean emakumezkoa izatea, obesitatea, sedentarismoa, alkoholaren kontsumoa, menopausian zehar tratamendu hormonala jasotzea, erradiazio ionizatzailea, lehen hilekoa izatean oso gaztea izatea, seme-alabak berandu izatea edo ez izatea, adina eta aurrekari familiarrak dira. Kasuen %5-10 inguru gene herentziagatik ematen dira; besteak beste, BRCA1 eta BRCA2 geneak. Bularreko minbizia gehien bat hodi galaktoforoen zeluletan baita sinu galaktoforoen zeluletan agertzen da. Hodietan garatzen diren minbiziak hodi kartzinomak deitzen dira eta lobuluetatik garatu direnak berriz, lobulu kartzinoma. Hauetaz gain, beste 18 bularreko minbizi azpimota daude. Minbizi batzuk, adibidez hodi kartzinoma, aurreko lesioetatik garatzen dira. Bularreko minbiziaren diagnostikoa egiaztatzeko biopsia egiten da. Behin ziurtatuta, beste froga batzuk egin daitezke minbiziaren hedapena eta tratamenduekiko erantzuna aztertzeko.\nSendatzeko aukerak minbizi motaren, hedapenaren eta banakoaren adinaren araberakoak dira. Biziraupen tasak altuak dira herrialde garatuetan, baina herrialde txiroetan oso baxuak dira. Mundu mailan honako hau emakumeetan ematen den minbizi ugariena da."}
{"id": "58287", "revid": "336", "url": "https://eu.wikipedia.org/wiki?curid=58287", "title": "Ihi", "text": "Ihiak alde hezeetan hazten diren belarki bizikorrak dira (\"Juncus\" generoa), zurtoin zuzena eta malgua dutena. Orokorki 1,5 metroko garaiera dute.\nIhiak Mediterraneo herrietan, Amerikan e Afrikan bizi dira. 225 espezie baino gehiago dira.\nSaskigintzan erabiltzen dira, teilatuak eta hesi naturalak egiteko. Lanpara asmatu baino lehen, argi egiteko erabiltzen ziren. Euskal Herrian, pilotako erremonte jokorako saski edo xisterak ihiz egin ohi dira, nahiz eta gaur egun plastikoak bazter utzi.\nEtimologia.\nAitzineuskaraz: \"*ini\" Koldo Mitxelenaren ikerketen arabera."}
{"id": "58288", "revid": "336", "url": "https://eu.wikipedia.org/wiki?curid=58288", "title": "Funtzio (matematika)", "text": "Matematikan, funtzio edo aplikazioa bi multzoren elementuen arteko \"f\" erlazio bat da, X multzo bateko \"x\" elementu bakoitzari Y multzoko \"y\" elementu bakarra esleitzen diona. \nAdibidez, bizikleta batek egindako \"s\" ibilbidea (km) honela iragandako \"t\" denborarekin (ordutan) honela lotzen dela adieraz daiteke funtzio baten bitartez, abiadura 10km/h denean: \"s=10t\", horrela \"t=1,2,3\" balioak ordeztuz funtzioan 1, 2 eta 3 ordutara egindako bideak 10, 20 eta 30 km dira. Aurreko adibidean, funtzioa era \"analitikoan\" edo formulaz adierazi bada ere, funtzioa multzoen arteko edonolako erlazio batez irudika daiteke, ondoko irudian azaldu bezala, betiere \"x\" balio bakoitzari \"y\" balio bakarra badagokio. Funtzioaren kontzeptua funtsezkoa da matematikan, eta horri esker zientzian eta teknologian funtsezkoa den \"aldaketa\" kontzeptua garatu ahal izan da, deribatuen eta integral bitartez, besteak beste.\nFormalki honela definitzen da \"f\" funtzio bat:\nformula_1.\nX multzoari izate-eremu, abiaburu-multzo edo dominio deritzo, eta Y multzoari kodominioa. Y kodominioan X multzoko balioek hartzen duten balioen multzoa irudi-multzo edo helburu-multzoa da. \"x\" elementu bakoitzari \"argumentu\" deritzo, eta dagokion \"y\" balioari \"irudi\" edo \"balio\".\nSarrera.\nFuntzio bat objektu matematiko bat izan ohi da, bi magnitudeen arteko menpekotasuna adierazten duena, hain zuzen ere. Gainera, hainbat alderdi osagarrien bidez aurkeztu daiteke. Funtzioen adibide oso ohikoa gorputz baten higiduran posizioaren eta denboraren arteko erlazioa da, lehen aipatu bezala.\nHorrez gain, matematikan, funtzio batek menpeko aldagai batek beste aldagai independenterekin duen erlazioa ere adierazten du askotan.\nHala ere, aipatu beharra dago funtzio batek ez dituela soilik aldagai matematikoak erlazionatzen, beste edozein objekturen menpekotasuna ere adierazten dituelako.\nDefinizioa.\nX eta Y bi multzo emanda, haien arteko \"f\" asoziazioa , X multzoko edozein elementuri Y multzoko elementu bakarra esleitzen diona da. Orduan, X multzoari izate edo definizio-eremua eta Y multzoari koeremua esaten zaio.\nX eremuko x elementuari aldagai independente deritzo. Y koeremuko y elementua berriz, aldagai dependentea izango da. Sarrera eta irteerako balioak ere deitzen zaizkie, hurrenez hurren.\nDefinizio hau zehatza da, nahiz eta matematikan definizio formal zorrotzagoa erabiltzen den, lehen ikusi dugun bezala, funtzioak objektu konkretu gisa eraikitzen dituen bikote ordenatuen ideiatik. Laburbilduz, funtzio bat bikote ordenatuen multzoa da, zeinetan bikote bakoitzaren hasierako elementua ez den errepikatzen.\nFuntzio bat definitzeko moduak.\nBalioak zerrendatuz.\nMultzo finitu batean, funtzio bat aurreirudiaren elementuekin erlazionatuta dauden irudiaren elementuak zerrendatzen defini daiteke. Adibidez, formula_2 bada formula_3 funtzioa formula_4 bezala defini daiteke.\nFormula baten bidez.\nAdibidez, goiko formula_5 funtzioa formula_6, formula_7 formularekin defini daiteke.\nFuntzioak askotan hura definitzen duten formularen arabera sailkatzen dira:\nFuntzio bat adierazteko moduak.\nOrokorki funtzioak adierazteko grafikoak erabiltzen dira. Grafiko baten bidez, funtzio baten irudi intuitibo bat egin dezakegu. Adibidez, beherakorra edo gorakorra den ikus dezakegu. Funtzio batzuk barra-diagramen bidez ere adieraz daitezke.\nGrafikoak.\nformula_13 funtzio bat emanda, funztio horren grafikoa, formalki, formula_14 multzoa da. Orokorki, formula_15 eta formula_16 zenbaki errealen azpimultzoak direnan, formula_17 2 dimentsioko koordenatu sistema bateko x,y koordenatuak dituen puntu bat bezala identifika daiteke. \nBalio taulak.\nFuntzio baten eremua finitua bada funtzio hori bat balio taula bat bezala adieraz daiteke. Adibidez formula_18 formula_19 bidez definitutako biderketa funtzioa ohiko biderketa taula bezala adieraz daiteke:\nBarra diagramak.\nBarra diagramak eremu gisa zenbaki arruntak, zenbaki osoak edo multzo finitua duten funtzoak adierazteko erabil daiteke. Kasu honetan, x eremuko elementu bat x-ardatzeko tarte bat bezala adierazten da, eta f(x) funtzioaren balioa oinarria x-k hartzen duen tartea eta altuera f(x) duen laukizuzena.\nNotazioa.\nFuntzioak denotatzeko zenbait modu daude. Erabiltzen den notazio komunena notazio funtzionala da, hurrengo atalean definituta dagoena.\nNotazio funtzionala.\nNotazio funtzional batean, funtzioari izen bat ematen zaio, hala nola , eta bere definizioa argumentu ezplizituarekin duen erlazioaren arabera ematen da, -ren formula bat erabiliz. Adibidez, zenbaki errealetatik zenbaki hori gehi 1-era doan funtzioa honako moduan denotatzen da\nFuntzio bat idazkera honetan definitzen bada, bere eremua eta koeremua inplizituki hartzen dira biak formula_21, zenbaki errealen multzoa. Baldin eta formula ezin bada zenbaki erreal guztietan ebaluatu, orduan eremua hartzen da inplizituki formula_21-ren azpimultzo multzo maximotzat, non formula ebaluatu daiteke.\nBeste adibide konplexuago bat honako funtzio hau izango litzateke\nf(x)=\\sin(x^2+1)\nAdibide honetan, f funtzioak zenbaki erreal bat hartu, bere karratua egin eta emaitzari 1 gehitu ondoren geratzen den zenbakiaren sinuaren emaitza itzultzeen du irteera gisa.\nFuntzioa denotatzen duen ikurrak hainbat karakterez osatuta dagoenean eta anbiguotasunik sor ez denean, notazio funtzionalaren parentesiak ez dira jarri behar. Hala nola, sin(x) -ren kasuan, hori idatzi beharrean sin x idazten ohi da.\nNotazio funtzionala Leonhard Eulerrek 1734an erabiltzen hasi zuen. Asko erabiltzen diren funtzio batzuk hainbat hizkiz osatutako ikur batez adierazten dira(normalean bi edo hiru, haien izenaren laburdura). Kasu honetan erromatar mota bat erabili ohi da ordez,\"sin\" adibidez sinu funtziorako, letra bakarreko simboloetarako letra etzanda jarriz.\nNotazio hau erabiltzerakoan, sarritan f(x) notazioa f x-n duen balioari edo funtzio berari erreferentzia egin diezaiokeen notazio-gehiegikeriarekin aurkitzen da. Aurretik x aldagaia deklaratu bazen, orduan f(x) notazioak anbiguotasunik gabe f-ren balioa x-n esan nahi du. Bestela, komenigarria da notazio biak aldi berean daudela ulertzea; horri esker, f eta g bi funtzioren adierazpena modu labur batean idatz daiteke f(g(x)) idazkeraren bidez.\nDena den, f eta f(x) bereiztea garrantzitsua gerta daiteke funtzioek beste funtzio batzuen sarrera gisa balio duten kasuetarako. (Funtzio batek beste funtzio bat bere sarrera gisa duena, funtzionala deritzo). Notazio-funtzioen beste ikuspegi batzuk, behean zehazten direnak, arazo hau sahiesten dute, baina gutxiago erabiltzen dira.\nGezi-notazioa.\nGezi-notazioak funtzio inline baten araua definitzen du, funtzioari izenik eman beharrik gabe. Adibidez, zenbaki errealetatik zenbaki hori gehi 1-era doan funtzioa formula_23 moduan denotatzen da. Berriz ere, eremua eta koeremua formula_21-n.\nEremua eta koeremua esplizituki ere adieraz daitezke, hala nola:\nHonek sqr funtzio bat definitzen du zenbaki osoetatik bere sarrerako karratua itzultzen duen zenbaki osoetara.\nGezi-notazioaren ohiko aplikazio gisa demagun formula_26 bi aldagaietako funtzioa da, eta partzialki aplikatutako funtzio bati erreferentzia egin nahi diogu formula_27 bigarren argumentua t0 balioari finkatuz sortu da, funtzio-izen berririk sartu gabe. Aipatutako kasua adierazi litzateke formula_28 gezi-notazioa erabiliz. formula_28 adierazpena ( x-tik f(x, t0)-ra hartzen duen kasua\" gisa irakurrita) funtzio berri hau argumentu bakarrarekin adierazten da, eta f(x, t0) adierazpenak f(x, t0) puntuko funtzioaren balioari egiten dio erreferentzia (x0, t0). \nIndize-notazioa.\nIndize-notazioa erabili ohi da notazio funtzionalaren ordez. Hau da, f(x) idatzi beharrean formula_30 idazten da. \nHau da normalean, eremua zenbaki arrunten multzo gisa duten funtzioen kasua. Funtzio horri segida esaten zaio, eta, kasu honetan, formula_31 elementuari sekuentziaren n-garren elementu deritzo.\nFuntzioen historia.\nFuntzioaren kontzeptua objektu matematiko independente gisa ez zen erabili XVII.mendera arte, kalkuluaren hasierara arte, hain zuzen. Ren\u00e9 Descartesek, Isaac Newtonek eta Gottfried Wilhelm Leibnizek funtzio ideia bi kantitate aldakorren arteko mendekotasun gisa ezarri zuten. Gainera, Leibnizek \"funtzio\", \"aldagai\", \"konstante\" eta \"parametro\" terminoak ere sortu zituen. F (x) idazkera erabiltzen lehenak, aldiz, Alexis Claude Clairaut frantziarra eta Leonhard Euler suitzarra izan ziren, \"Commentarii de Saint Petersburg\" izeneko lanean, 1736an. \nHasiera batean, adierazpen analitiko bat bezala identifikatzen zen funtzio bat, bere balioak kalkulatzeko aukera ematen zuena. Hala eta guztiz ere, definizio honek muga batzuk zituen, adierazpen ezberdinek balio berdinak itzul zitzaketelako, eta bi kantitateren arteko menpekotasun guztiak ezin zirelako modu horretan adierazi. Hori dela eta, 1837an, Johann Peter Gustav Lejeune Dirichlet matematikari alemaniarrak zenbakizko funtzioaren definizio modernoa proposatu zuen bi zenbaki-multzoren arteko edozein elkarrekikotasun bezala, hasierako multzoko zenbaki bakoitza bukaerako zenbaki bakarrarekin lotuz.\nGainera, funtzioei buruzko intuizioak ere bilakaera izan zuen. Hasieran, bi kopururen arteko menpekotasuna prozesu fisiko bat izango balitz bezala irudikatzen zen. Beraz, bere adierazpen aljebraikoak zegokion lege fisikoa jasotzen zuen. Abstrakzioa geroz eta handiagoa zen, adibide batzuk aurkitu baitziren adierazpen analitiko eta irudikapen geometriko gabeak, edo fenomeno naturalekin erlaziorik ez zutenak. \nXIX. mendean zehar, Julius Wilhelm Richard Dedekind, Karl Weierstrass eta Georg Cantor matematikari alemaniarrek, zenbaki errealen azterketa sakon batean oinarriturik, funtzioen teoria garatu zuten, zenbaketa-sistematik independentea zena. Multzoen teoriaren garapenean, XIX eta XX. mendeetan, gaur egun erabiltzen den funtzioaren definizioa sortu zen, hau da, edozein objektu-multzoren arteko korrespondentzia gisa, ez zutela zertan zenbakizkoak izan behar.\nIzate-eremua eta irudi-multzoa.\nFuntzioa definitua dagoen elementuen multzoari domeinu, definizio- edo izate-eremua deitzen zaio. Funtzioaren bidez, multzo honetako elementuak beste multzo bateko elementuekin erlazionatzen dira, koeremua, helburuko- edo helmugako-multzoa bezala izendatua. Helburuko multzoko elementuek, ordea, ez daukate zertan jatorrizko multzoko elementuen irudi izan; helburuko elementu hauen artean, batzuk izate-eremuko elementu bakar baten irudia izango dira, besteak hainbat elementurena, eta beste batzuk inorena. \nIzate-eremuko elementuen irudia diren helburuko multzoko elementuek osatzen duten multzoari irudi deritzo (\"Im(f)\"), eta helburuko multzoaren azpimultzo bat da:\nformula_32.\nHau da, X eremuaren elementuekin erlazionatutako Y koeremuko elementuek funtzioaren irudia osatzen dute. \"f\" : X \u2192 Y funtzioa izanik, X eremuko x elementu batekin bat datorren Y koeremuko elementuei irudi esaten zaie.\nAldiz, \"f\" funtzioko Y koeremnuko y elementuaren aurre-irudia X eremuko elementuan multzoa da eta \"f\"\u22121(y) -en bidez adierazten da.\nIzate-eremu ohikoenen artean zenbaki arrunt eta zenbaki errealen multzoa daude.\nFuntzio bat ondo definitua egon dadin, izate-eremuko elementu guztiek helburuko elementuekin lotura eduki behar dute. Adibidez, \"f(x) = 1/x\" funtzioaren izate-eremua ezin daiteke zenbaki errealen multzoa izan, \"x=0\"-rentzat ez baitago definitua. Multzotik zero zenbakia kenduz, hots izate-eremua \u211d - {0} izanez, funtzioa ondo definitua gelditzen da.\nInjektibotasuna eta supraiektibotasuna.\nDomeinuko eta funtzioaren barrutiko elementuen arteko erlazioaren arabera, funtzioak hainbat modutan sailka daitezke.\nOharra: Funtzioa injektiboa dela esaten dugunean, aurretik aipatutako bi inplikazioak betezen dira, baina ez da ondorengo inplikazio hau betetzen:formula_35. Azken hau, funtzio izatearen definizioa da. \nEsate baterako, \"f(x) = x\u00b2\" funtzioan, domeinu bezala \u211d zenbaki errealen multzoa hartuz, eta helburuko multzoa multzo bera, funtzioa ez da injektiboa, \"f(x) = f(-x)\" delako. Gainera, ez da supraiektiboa ere, \"x\u00b2\" ez baita sekula negatiboa. Funtzio bera, baina helburuko multzotzat \u211d+ = {x \u2208 \u211d / x \u2265 0} hartuz, hau da, zenbaki erreal positiboak soilik, supraiektibo bilakatzen da, helburuko multzo honen elementu oro gutxienez domeinuko elementu baten irudi baita. Hala ere, injektibo ez izaten jarraituko du, domeinuko elementu bakoitzak bi irudi izango dituelako. Funtzioa injektiboa izateko, domeinua ere \u211d+ hautatu behar da eta horrela, funtzio hau bijektiboa izango litzake.\nFuntzioen aljebra.\nFuntzioen konposaketa.\nFuntzioen konposaketan, funtzio baten irudia erabiltzen da bestearen aldagai aske bezala. \"f: X \u2192 Y\" eta \"g: Y' \u2192 Z\" bi funtzio izanik, \"f\"-ren irudia \"g\"-ren domeinuan dagoela suposatuz, hots \"Y \u2286 Y\"', \"g\" o \"f: X \u2192 Z\" funtzio konposatua definitzen da:\nformula_38.\nIdazkeraren ordena garrantzitsua da; kasu honetan, \"x\" aldagaiari \"f\" funtzioa ezartzen zaio, eta ondoren, emaitzari \"g\" funtzioa. Oro har, lege trukakorra ez da betetzen, hau da, \"g\" o \"f\" = \"f\" o \"g\" ez da egia izango; funtzio berezi batzuek bakarrik betetzen dute legea. Aldiz, lege asoziatiboa funtzio guztiek betetzen dute:\nformula_39.\nAlderantzizko funtzioa.\n\"f: X \u2192 Y\" funtzio bijektiboa bada, \"y\" bakoitza \"f(x) = y\" betetzen duen \"x\" bakarrarekin lotzen duen funtzioa alderantzizko funtzioa deitzen da, eta \"f -1: Y \u2192 X\" bezala idazten da non \"f -1(b)=a\" den formula_40 izanik \"f(a)=b\" betetzen duen elementua. Alderantzizko funtzioa bakarra da, eta existitu dadin beharrezko eta nahiko baldintza funtzioa bijektiboa izatea da.\nAlderantzizko funtzioek propietate hauek betetzen dituzte, \"f: A \u2192 B\" funtzioa izanik:\nIdentitate funtzioa.\nIdentitate funtzioak multzo bateko elementu bakoitza elementu berean bilakatzen du:\nformula_41\nIdazkerari dagokionez, multzo bakoitzak bere identitate funtzioa dauka, eta horregatik erabiltzen da azpiindizea. Konposaketan, identitate funtzioa elementu neutroa da:\nformula_42\nformula_43\nnon \"X\" eta \"Y\" \"f\" funtzioaren domeinua eta helmugako multzoa diren, hurrenez hurren. Gainera, \"f: X \u2192 Y\" funtzioa bijektiboa baldin bada, hurrengoa betetzen da:\nformula_44\nFuntzio errealak.\n\"f: X \u2192 Y\" funtzioa erreala dela esaten da \"Y\" multzoa zenbaki errealen multzoaren barnean baldin badago. Domeinua multzo horren barruan baldin badago, funtzioa aldagai errealekoa dela esaten da. Funtzio hauen garrantzia ezaguna da, hainbat arlotan duten aplikazioengatik eta betetzen duten propietate abarrengatik.\n\"f: X\" \u2192 \u211d erako funtzioen multzoari \u2131(X,\u211d) deituz, batuketa, produktua eta zenbaki batengatik biderketa defini daitezke:\nformula_45\nformula_46\nformula_47\nEragiketa hauekin, \u2131 (X,\u211d) espazio bektoriala da batuketa eta zenbaki batengatik produktuarekiko, eta eraztuna batuketa eta produktuarekiko. Zenbaki errealen multzoaz gain, beste edozein eraztunetan eragiketa berberak defini daitezke.\nAldagai errealeko funtzio errealetan hainbat ezaugarri definitzen dira, besteen artean:"}
{"id": "58290", "revid": "1545", "url": "https://eu.wikipedia.org/wiki?curid=58290", "title": "I\u00f1aki Urrutia", "text": "I\u00f1aki Urrutia (Iru\u00f1ea, 1980ko ekainaren 14a - ) Iru\u00f1eko dantzaria. 18 urte bete zituenean Madrilera joan zen dantza ikastera eta bereziki dantza klasikoan murgildu zen. Handik zuzenean Londresera abiatu zen. Han bere ikasketak osatu zituen eta sei urtez Europako hiriburu ezberdinetako Ballet Nazionaletan lanean ibili da."}
{"id": "58291", "revid": "1545", "url": "https://eu.wikipedia.org/wiki?curid=58291", "title": "Glaziare", "text": ""}
{"id": "58292", "revid": "9043512", "url": "https://eu.wikipedia.org/wiki?curid=58292", "title": "Bego\u00f1a Lasagabaster", "text": "Bego\u00f1a Lasagabaster Olazabal (Irun, 1962ko irailaren 22a) abokatu eta politikari abertzalea da. 1996tik 2008ra Espainiako Diputatuen Kongresuan Eusko Alkartasunako ordezkaria izan zen.\nSalamancako unibertsitatean zuzenbidea eta Brujasko (Flandria, Belgika) Europako kolegioan Goi Ikasketa Europarrak ikasi zituen. Elkarte zuzenbidean, zuzenbide zibilean eta nazioarteko zuzenbide pribatuan aditua da besteak beste.\n1987 eta 1991 bitartean Karlos Garaikoetxearen idazkari izan zen, hau Europako Legebiltzarreko diputatu zen artean.\nBere alderdiaren baitan ere Batzorde Nazionaleko kide da. Zehazki nazioarteko harremanen arduraduna da exekutiba horretan."}
{"id": "58294", "revid": "42829", "url": "https://eu.wikipedia.org/wiki?curid=58294", "title": "Euskal Herriko Bakearen Aldeko Koordinakundea", "text": "Euskal Herriko Bakearen Aldeko Koordinakundea (gaztelaniaz Coordinadora Gesto por la Paz de Euskal Herria) plataforma bakezale , hiritarra, unitarioa, pluralista eta independentea izan zen.\n1989an sortu zen gizarte zibilaren erantzun antolatu bat bezala Euskal Herriak pairatzen duen indarkeri politikoari aurre egiteko asmoz. \"Bakearen aldeko Koordinakundea\" eta \"Euskal Herriko Bakearen aldeko Elkartea\" bildu zituen. 2013ko maiatzaren 4ean, erakundea desegitea erabaki zuten, ETAk ekintza armatuak behin betiko utzi eta gero.\nBakea lortzeko bere proiektuaren xede nagusiak honako hauek ziren: hiritarron mobilizazioa handitzea eta indartzea, gizartea kontzientziaraztea indarkeriaren aurka eman beharreko erantzun baketsu baina tinko eta garbiaz duen erantzukizunaz, instituzio publikoek indarkeria desagerrarazteko egiten zuten lana legearen barnean eta giza eskubideak errespetatuz egiten ote zen ikuskatzea eta bakearen kultura sustatzea.\nFabi\u00e1n Laespada eta Xabier Ollo izan ziren erakundearen bozeramaileak. Txema Urkijo kide ezagunenen artean zegoen halaber.\nHistoria.\nBakearen aldeko Koordinakundearen aurrekariak 1982an koka daitezke, \"Bakearen aldeko Artisauak\" izeneko higikundea kontzentrazio isilak antolatzen hasi zenean. Hilketa bat zuzenean gaitzesteko aurreneko kontzentrazioa 1985ean egin zen, eta orduz geroztik Euskal Herriko hainbat puntutan deitzen zituzten kontzentrazioak heriotzaren bat eragiten zuen edozein erasoren ondoren.\nBakearen aldeko Koordinakundea 1986an sortu zen, baita Euskal Herriko Bakearen aldeko Elkartea ere. 1988an egin zuen bere lehenengo manifestazioa Bakearen aldeko Koordinakundeak, Bilbon, \"Bakea zure esku dago\" goiburuaz. Urte berean, Bakearen aldeko Nazioarteko Martxa antolatu zuen.\n1989. urteko maiatzean Euskal Herriko Bakearen Aldeko Koordinakundea sortu zen, bi higikunde horiek bat egin ondoren. Urte hartako urrian, Eusko Legebiltzarrak 1990eko Nobel sarirako proposatu zuen Koordinakundea.\n1993an, Julio Iglesias Zamora ingeniari gipuzkoarra ETAk bahituta zeukala, haren askatasuna aldarrikatzeko begizta urdina proposatu eta zabaldu zuen, hainbat urtez ikur bilakatuko zena.\nBere historiaren azken urteetan hainbat manifestazio, kanpaina, kontzentrazio eta ibilaldi egin zituen, beste ekintza askoren artean, Bakearen aldeko Koordinakundeak. ETAren jarduna ezbairik gabe salatzeaz gainera, eta ETAren aurkako higikunde hiritarrean erreferentzia bilakatzearekin batera, presoen Euskal Herriratzea, GAL auzia argitzea eta indarkeria mota guztiak deuseztatzea eskatu izan zuen. ETAren aurkako higikunde hiritarraren inguruko hainbat ekimen azken urteetan erabat gogortu baziren ere, Bakearen aldeko Koordinakundeak, oro har, jatorrizko ezaugarriei eutsi zien.\n2013ko maiatzaren 4an, erakundea desegitea erabaki zen asanbladan, ETAk ekintza armatuak behin betiko utzi eta gero."}
{"id": "58296", "revid": "59723", "url": "https://eu.wikipedia.org/wiki?curid=58296", "title": "Tundra", "text": "Tundra (laponieraz \"tunturi\", zuhaitzik gabeko ordokia) eremu lau eta zabala da, klima azpizoztua eta izoztutako zorupea du, zuhaitzik gabekoa. Lurra, gehienetan paduratsua, goroldioz eta likenez beteta dago.\nKokapena.\nIpar hemisferioan: Siberian, Alaskan, Kanada iparraldean, Groenlandia hegoaldean eta Europako itsas-bazter artikoan dago. Hego Hemisferioan, berriz, Txile eta Argentina hego muturrean, Hego Georgia eta Kerguelen bezalako uharte azpiantartikoetan eta Antartika iparraldeko leku batzuetan dago.\nGaraieraren poderioz, Tibeten eta munduko zenbait menditan ere, tundra dago.\nKlima.\nTundrako klimak Artiar ozeanoaren eta Antartiar ozeanoaren itsasertzak hartzen ditu; inguru horiek, bestalde, ozeanoaren eragina dute eta mendebaleko ekaitz ugari igarotzen dira bertatik. Hori dela eta, prezipitazio asko izaten dute; ez da udarik izaten, eta neguak oso gogorrak dira. Itsasoaren eraginari esker, tenperatura ez da hain gogorra izaten eta tenperatura aldeak hamar gradutik beherakoak izan ohi dira; zenbait hiletan, zero gradutik gorako tenperaturak ere izaten dira, eta horietan lur azaleko izotza urtu egiten da.\nTenperaturak apalak dira, baita udan ere, eguzkia hogeita lau orduz odaiertzetik gora dagoela: eguzkiaren intzidentzia angelua txikia da, eta eguzkiaren energia ahuldu egiten da eguzki izpiek bide luzea egin behar baitute eguratsean zehar. Bestalde, Artiar lurraldeko tundran neguak kontinentalak dira, ozeanoa izotzez eta elurrez estalita gelditzen baita, eta lur azala latitude garaiko beste edozein inguruko lur azal izoztuaren modura portatzen da. Antartiar ozeanoa neguan ez da guztiz izozten: batetik, Antartidako aire hotzak alde egiten duelako eta bestetik, kontinentetik izotz asko bereizten delako. Horregatik guztiagatik, Antartiar lurraldeko tundra Artiar lurraldekoa baino beroagoa da neguan.\nTundrako klima heterogeneoa da eta klima subpolar ozeanikotik klima Artiar kontinentalera igarotzean negua belztu egiten da, tenperaturaren gorabeherak handiagoak dira, eta prezipitazio gutxiago izaten da.\nLandareak.\nLandaretzaren mantua mehea da: goroldioz eta likenez, larreak eta erro txikietako ihiez osatzen da, izoztutako zorupean ezin delako erro sakonik egin.\nUdan, urtzaroan, urteko landareek larreak osatzen dituzte. Landareok eguneko bero urria eta barnean duten ura baino ez dute behar bizitzeko.\nTundran loreak urri dira eta daudenak mota berekoak denak, oso giro latza baita hangoa: aldi begetatiboa laburra da, hiru hilabetetik beherakoa beti; hilabete beroenean tenperatura batez beste 5\u00a0\u00b0Ctik 10\u00a0\u00b0C bitartekoa izaten da; prezipitazio kopurua ere urria da, 300 milimetro baino gutxiago beti, eta gehienetan hortik behera; azkenik, lurra izoztuta egoten da beti, eta horri \u00abpermafrost\u00bb esaten zaio. Hego Hemisferioan askoz lore gutxiago dago oraindik. Kanadako iparraldeko uharteetan (urtaro begetatiboa bi hilabetekoa da han, eta prezipitazioak oso-oso urriak dira), badira sakonguneetan belar landare bakan batzuk (\"dryas\" eta \"saxifraga\", adibidez) oso modu irregularrean banatuak, hegaletan ordea ez dago landarerik. Giroa zertxobait epelagoa den lekuetan (urtaro begetatiboa pixka bat luzatzen denean edo itsasoak eraginik baduenean, adibidez) tundrak belarra eta zuhaixkak izaten ditu. Azkenik, taigatik tundrarako trantsizio zerrendan tundrak zuhaitzak izaten ditu, koniferoen taldeko zuhaitz motak gehienak.\nAnimaliak.\nTundran egokitutako espezie ugari bizi dira: elur-oreina, idi musketaduna, otso artikoa, erbi artikoa, belatza, hontza, azeri artikoa eta lemminga."}
{"id": "58298", "revid": "201", "url": "https://eu.wikipedia.org/wiki?curid=58298", "title": "Txinatar Harresi Handia", "text": ""}
{"id": "58300", "revid": "1712", "url": "https://eu.wikipedia.org/wiki?curid=58300", "title": "Orti I.a Gartzeitz", "text": "Orti I.a Garzeitz \u2014\u2014 (?- c. 922) Iru\u00f1eko buruzagia izan zen (870/882-905), Aritza etxearen azkena hain zuzen ere. Kronikariek , \"Furt\u016bn ibn Gharsiya\", zioten. Ezizentzat izan zuen lehenik \"Begibakarra\" (, \"al-Anqar\"), eta geroago \"Monjea\".\nBizitza.\nGartzea I.a erregea eta Urraka Aragoikoa erreginaren seme nagusia izan zen. Gartzea Enekoitzek aitaren politika aldatu eta Banu Qasiekin zuen aliantza ukatu eta Asturiasko Erresumara so egin zuen. Honen ondorioz, musulmanen erasoak jasan zituzten iruindarren eremuetan.\n860. urtean Muhammad I.a Kordobakoak Iru\u00f1ea inbaditu ondoren, Milagron Orti atxilotu eta preso eraman zuten emirerriaren hiriburura. Haraino, Oneka Ortitz bere alabarekin joan zen. Hau islamera aldatu eta Kordobako emirra izango zen Abd Allah ezkondu eta Muhammad semea izan zuen.\n870ean, Gartzea Enekoitzek Amrus ibn Jusuf musulman matxinoarekin bat egin zuen, honek Huescako \"wali\"a zen Musa ibn Galind bere iloba erail bazuen ere. Hurrengo urtean, antza denez, aritzatarrek berriro M\u016bs\u0101 ibn M\u016bs\u0101ren semeekin bat egin zuten, hauek berriro Kordobaren aurkako matxinada berri bat egiten ari zela.\nAdituek Gartzea Enekoitzen heriotzaren dataz eztabaidatu dute, bere erreinaldiaren azken urteei buruzko iturririk ez daudelako. Batzuen ustez, 870. urtetik 880. urtera (Orti Garzeitzen itzulia), Gartzea Semeroitz, Semero Garzeitz semea (Semero etxea), Iru\u00f1eko erregeordea zela ematen du. Hala ere, ez daude hau egiaztatzen duen iturririk. S\u00e1nchez Albornozek, berriz, semea jaioterrira itzuli zenean oraindik bizirik zegoela zioen. Teoria hau jarraituz, litekeena da Balpardak aipaturiko tradizioa fidagarria izatea: Gartzeak Umar ibn Hafsunekin batera Oibar aldean 882 borrokatu eta iruindar buruzagia bertan hil zen (nahiz eta bere adina, 84 urte, neurriz gainekoa izan). Tradizio honen arabera, Banu Qasitarren familia buruzagietako batek, Muhammad ibn Lubbek, bere familiaren aurka oldartu eta Zaragoza, Valtierra, Tutera eta Deioko Donezteberaino handitu zituen bere jabetzak. Iruindarren eremuetan sartu eta Gartzea Enekoitz erregearen aurka borrokatu zen. 882. urtean, Oibarko gaztelua suntsitu egin zuen, eta gaur egun gotorlekutik ezer ez da geratzen, gaztelua zegoen lekuari \"inguraketa\" deritzo.\nEdonola ere 880an Orti eta haren alaba Iru\u00f1era itzuli ziren, Abd Allahek alaba arbuiatu ondoren eta iloba Kordoban utzita.\nBere erreinaldiari buruz apenas ez dugu ezer ezagutzen baina litekeena da bai Kordobako emirren armadaren razziek bai Banu Qasi familiak Iru\u00f1ea zenbait aldiz erasotzea. Erregeak oso gustukoa omen zuen Leirera joatea eta monasterioari dohaintza asko egin zituen. Orduan Eneko Garzeitz aritu zen erregeorde.\nBanu Qasi etxeak, emirrarekin izandako lehengo liskarrak ahaztuak, Islamera bilakatu-berri moduan jokatu zuten bere antzinako aliatuak ziren aritzatarrak erasotzeko. Hala ere, Orti Garzeitz berriro Banu Qasiko Lubb ibn Muhammad harremanetan itzuli zenean, Alfontso III.a Asturiaskoak eta Pallarseko kondeak estatu kolpea antolatu zuten, Antso I.a Garzeitz (Gartzea Semeroitz antzinako erregeordearen semea) errege berria izendatzeko.\nErresuma galdu ondoren, Leireko monasteriora baztertu zen eta badaude 906an bertan hil zuela uste dutenak. Beste batzuk 922 inguru hil zela uste dute.\nEzkontza eta seme-alabak.\nZiur asko 845ean Auria ezkondu eta hurrengo seme-alabak izan zituzten:"}
{"id": "58301", "revid": "201", "url": "https://eu.wikipedia.org/wiki?curid=58301", "title": "Juncus", "text": ""}
{"id": "58303", "revid": "499", "url": "https://eu.wikipedia.org/wiki?curid=58303", "title": "Complutum", "text": ""}
{"id": "58304", "revid": "103793", "url": "https://eu.wikipedia.org/wiki?curid=58304", "title": "Gartzia Enekoitz", "text": "Gartzia Enekoitz edo Gartzia I.a Enekoitz (, ; 810 aldean - Oibar, 882) Iru\u00f1eko buruzagia izan zen 851-882 bitartean. 842. urteaz geroztik erregeorde izana zen.\nBiografia.\nErregeordetza.\nEneko Arista erregearen eta Oneka Beraskoitzen semea omen zen. Gartzia Enekoitzek Kordobako emirraren gortean ikasi zuen. Bertan gatibu omen zegoen. Aitaren kanpainak aurrera eraman zituen bere erreinaldiaren azken urteetan.\n840. urtean Abd Allah ibn Kulayb Zaragozako \"w\u0101li\"ak Eneko Aristaren eremuak eraso zuenez, Musa ibn Musa bere anaia matxinatu zen. Gartzia Enekoitz aritu zen erregeorde- agian 841ean gaixotasun batek Eneko Arista elbarritu utzi zuen eta- Orti Enekoitz (, \"Furt\u016bn ibn Wannaqo\") bere osabarekin batera. Biek Musarekin bat egin zuten Kordobako emirerriaren aurka. Elkarrekin Harit omeiatar jenerala irabazi eta bederatzi hilabetez izan zuen preso. Abd ar-Rahman II.a emirrak hurrengo urteetan zigor-kanpainak ordenatu zituen. 843an izandako gudu batean, Orti Enekoitz hil zen, Musak zaldia galdu eta oinez ihes egin behar izan zuen, Eneko Aristaren semea eta Gartziaren anaia zen Garindo zauritua izan zen eta noble batzuk, artean Berasko Gartzez, bando aldatu eta Abd ar-Rahmanen alde egin zuten. Musulmanek, porrotaren ondorioz, haien tropak hiriburuan sartu zituzten eta Harit askatu zuten, Musa ibn Musa Arnedoko wali izateko izendapenaren truke. Bien bitartean Europan Verdungo banaketa adostu zuten urte hartako abuztuan.\nHurrengo urtean, 844an, Garindo Enekoitzek eta Musaren semea zen Lubb ibn Musak berriro kordobarren aurka egin zuten, eta Musa makurrarazi zuten. 845ean kanpaina labur bat egin ondoren, bakea adostu zuten. 850. urtean, Musa berriro matxinatu zen, aritzatarren laguntzarekin. Urte hartan ere, \"Induo\" (adituen ustez Eneko Arista) eta \"Mitio\" (P\u00e9rez de Urbelen ustetan Ximeno Iru\u00f1ekoa, baina S\u00e1nchez Albornozek ez du hori onartzen) \"nafarren dukeen\" ordezkariei harrera egin zieten Frantziako Gortean. Karlos Burusoila Frantzia eta Akitaniako erregearekin bake-ituna egin zuten. Eneko Arista 237. islamiar urtean hil zen, hau da, 851ko amaieran edo 852ko hasieran, eta Gartzia Enekoitz bilakatu zen ordezkari.\nErreinaldia.\nEnekoren heriotzan, Musa ibn Musak Muhammad I.a Kordobakoa emir berriarekin harremanak estutu eta Gartzia Asturiasko kristauen aliantzara aldatu zen. Aita bezala, badaude Bigorreko kondea ere izan zela ziotenak baina ez dago teoria babesten duen iturririk.\n859an Bj\u00f6rn J\u00e4rnsidak eta Hasteinek zuzendutako 69 itsasontziko normandiar espedizio batean atxilotu zuten. 70.000 urrezko dinareko bahisari ordainduta aske, Iru\u00f1eko Erresumak Banu Qasiekin izandako itunak uko eta Asturiasko Erreinura hurbildu zen. Musa ibn Musak iruindarren eskuetan zegoen Albelda hiria eraso zuen. Gartzia Enekoitzek Ordo\u00f1o I.a Asturiaskoa aliatu eta 859an Laturce mendiko guduan musulmanak mendean hartu zituzten. Kristauen garaipenak Banu Qasien boterearen galera eta Kordobako erantzuna eragin nuen.\nHori zela eta, 860an musulmanek Orti Gartzez semea preso eraman zuten Kordobara hogei urteko eperako. 870ean, Gartzia Amrus ibn Jusuf musulman matxinoarekin bat egin zuen, honek Huescako \"wali\"a zen Musa ibn Galind bere iloba erail bazuen ere. Hurrengo urtean, antza denez, berriro Musa ibn Musaren semeekin bat egin zuen, hauek berriro Kordobaren aurkako matxinada berri bat egiten ari zela.\nAdituek Gartziaren heriotzaren dataz eztabaidatu dute, bere erreinaldiaren azken urteei buruzko iturririk ez daudelako. Batzuen ustez, 870. urtetik 880. urtera (Orti Gartzezen itzulia), Gartzia Ximenitz, Ximeno Gartzeiz semea (Ximeno etxea), Iru\u00f1eko erregeordea zela ematen du. Hala ere, ez daude hau egiaztatzen duen iturririk. S\u00e1nchez Albornozek semea jaioterrira itzuli zenean oraindik bizirik zegoela zioen. Teoria hau jarraituz, litekeena da Balpardak aipaturiko tradizioa fidegarria izatea: Gartziak Umar ibn Hafsunekin batera Oibar aldean 882 borrokatu eta iruindar buruzagia bertan hil zen (nahiz eta bere adina, 84 urte, neurriz gainekoa izan). Tradizio honen arabera, Banu Qasitarren familia buruzagietako batek, Muhammad ibn Lubbek, bere familiaren aurka oldartu eta Zaragoza, Valtierra, Tutera eta Deioko Donezteberaino handitu zituen bere jabetzak. Iruindarren eremuetan sartu eta Gartzia Enekoitz erregearen aurka borrokatu zen. 882. urtean, Oibarko gaztelua suntsitu egin zuen, eta gaur egun gotorlekutik ezer ez da geratzen, gaztelua zegoen lekuari \"inguraketa\" deritzo.\nBere erreinaldian Donejakuera joaten ziren bidaiarien aldeko lehenengo ekintzak martxan jarri ziren, geroko \"Donejakue Bidea\" eginez.\nEzkontzak eta seme-alabak.\nGartziaren emazteen izatekidetasuna zeharo ezezaguna. Testu batek esaten du Gartziak Urraka Ximenitz \u2014Aragoiko kondesa (852-870)\u2014 zuela emaztea, baina lehen emazte ezezagun bat omen zuen. Batzuen ustez, Banu Qasiko emakume bat izan zitekeen, agian Musa ibn Musa ibn Furtunaren alaba. Rodrigo Ximenitz Arradakoak, berriz, Gartziak ezkondu zuela esan zuen. Jean Jaurgainek, esaldia itzultzean, Baskoniako dukerriaren errege-leinukoa zela esan zuen. Bestetik ezaguna da Leodegundia Ordo\u00f1ez Asturiaskoak, Ordo\u00f1o I.aren alaba, Iru\u00f1eko buruzagi bat ezkondu zuen, ziur asko Gartzia Enekoitz.\nEdonola ere, seme-alaba hauek izan omen zituen:"}
{"id": "58305", "revid": "201", "url": "https://eu.wikipedia.org/wiki?curid=58305", "title": "Euri Azidoa", "text": ""}
{"id": "58306", "revid": "371", "url": "https://eu.wikipedia.org/wiki?curid=58306", "title": "Saint Just", "text": ""}
{"id": "58307", "revid": "59902", "url": "https://eu.wikipedia.org/wiki?curid=58307", "title": "Ilbeltz", "text": ""}
{"id": "58311", "revid": "1491", "url": "https://eu.wikipedia.org/wiki?curid=58311", "title": "Oihuka", "text": "Oihuka euskal diskoetxea da. 1980ko hamarkadaren erdialdean sortu zuen Marino Go\u00f1ik, baina gaur egungo zuzendaria Ritxi Aizpuru da.\nHistoria.\n1987an So\u00f1ua diskoetxea, Marino Go\u00f1ik sortua ere, Oihuka izatera pasa zen. Musika estilo ugari biltzen ditu diskoetxearen taldeak, hala nola, rock, punk, reggae, heavy, pop eta dance-a. Musika taldeen gehiengoa Euskal Herrikoak dira.\nElkar diskoetxearen babesean sortu zen Oihuka zigilua eta So\u00f1ua bertan behera gelditu zen, arazo ekonomikoak tartean zirela. So\u00f1uaren jarraipena izan zen Oihuka, eta haren katalogoko talde gehienek diskoetxe berriarekin argitaratu zituzten hurrengo lanak. Euskal rockaren erreferentzia nagusia izan zen 80ko hamarkadaren azken urteetan, eta Kortatu, Hertzainak, La Polla Records, Jotakie, Cicatriz, Baldin Bada, Tijuana in Blue, Potato, Delirium Tremens, Eskorbuto, MCD eta beste hainbat talderen lanak argitaratu zituen. Tarteka, Rock Radical Vasco mugimenduarekin lotzen ez ziren taldeenak ere kaleratu zituen: Los Bichos, Ancha es Castilla, Tahures Zurdos...\nNegu Gorriak taldearen estreinako disko arrakastatsua kaleratu ondoren, Marino Go\u00f1ik utzi egin zuen Oihuka, eta Gor sortu zuen, 1991n. Ritxi Aizpuru kazetariak hartu zuen diskoetxearen ardura, eta 2007. urtera arte aritu zen zeregin horretan. 90eko hamarkadarekin, aldaketa garaia heldu zen euskal rockaren eremura, eta beste joera batzuk hedatzen hasi ziren talde gazteen artean. Aldaketa horren lekuko da Oihukak geroztik gaur egun arte osatu duen disko bilduma oparoa (berrehundik gora disko guztira), euskaraz, gaztelaniaz nahiz ingelesez abesturiko kantuz osatua, eta estilo askotarikoa: reggaea (Trepi eta Arawak, Potato...), heavya (Ehun Kilo, Latzen, Idi Bihotz...), rocka (Gatibu, Zea Mays, Sen, Kauta, Potemkin, Atom Rhumba...), pop-rocka (Sasoi Ilunak, Labrit, Etxe, Asier Serrano...), technoa (DJ Axular), bluesa (Lau Behi), rock industriala (Bad F-Line)..."}
{"id": "58312", "revid": "59723", "url": "https://eu.wikipedia.org/wiki?curid=58312", "title": "San Crist\u00f3bal de La Laguna", "text": "San Crist\u00f3bal de La Laguna edo La Laguna Kanarietako hirugarren udalerri populatuena da, Santa Cruz Tenerifekoa eta Las Palmas Kanaria Handikoaen ondoren. Tenerifeko uhartean eta Santa Cruz Tenerifeko probintzian dago. 1999an Gizateriaren Ondare izendatu zuen hiria UNESCOk.\n2006an 142.161 biztanle zituen."}
{"id": "58314", "revid": "119347", "url": "https://eu.wikipedia.org/wiki?curid=58314", "title": "Airearen kutsadura", "text": "Airearen kutsadura eguratsaren berezko ezaugarrien eraldaketa da, gai kimikoek, gai biologikoek edo partikula esekiek sortua.\nOrokorrean, energia-iturri diren ikatzaren eta petrolioaren errekuntzatik sortzen dira, batik bat, airea kutsatzen duten gasak. Erregai horiek kopuru handian erabiltzearen ondorioa da, beraz, airearen kutsadurarako bide nagusia.\nIkatzaren eta petrolioaren errekuntzan gas kaltegarriak eta partikula solido asko sortu eta askatzen dira atmosferan, eta hondakin kaltegarri horiek hautsa eta kea sortzen dituzte.\nKutsatutako airean dauden eta bizidunok arnasten ditugun aireko substantzia kutsagarrien artean, sufre dioxidoa, eta autoek eta motorrek sortutako ihes gasak, eta gasolinak daraman beruna daude.\nBeste ondorio batzuen artean, kutsadura atmosferikoak berotegi efektua, ozono geruzaren suntsiketa eta euri azidoa sortzen ditu.\nBerotegi efektua.\nBerotegi efektua, baldintza normaletan, lur planetaren bizitza ezagutzen dugun bezala ahalbidetzen duen fenomenoa da. Funtsean, lurrera iristen den eguzkiaren beroa espaziora bere osotasunean ez errebotatzeko eta ehuneko jakin batean mantentzeko efektua da, lur planetaren bizitzarako tenperatura ezin hobea sortuz.\nBeroegi efektua berez ez da gauza txar bat, arazoa gizakia sortzen ari den berotegi efetu berri hori da. Hau da, kutsadura asko sortzearen ondorioz (fabrikak botatako karbono dioxidoa, adibidez), atmosferan dauden gas kopurua handitzen ari dira, beraz, hori da tenperatura aldaketak sortzen dituena.\nSubstantzia organikoak erretzen direnean, karbono dioxidoa sortzen da, eta hori atmosferan pila daiteke.\nLurrera iristen den Eguzkiaren erradiaziorik gehiena espaziora itzultzen da argi (argi erradiazioa) eta bero erradiazio (uhin infragorriak) bezala. Atmosfera garbia bada, espaziora doan energi kopurua handiagoa izaten da.\nArazoa honetan datza: karbono dioxidoa nahiko ugari edo lurrun asko duen atmosferak uhin infragorriei eutsi egiten die, ez die uzten espaziora ihes egiten, eta airea berotu egiten da. Horri deitzen diogu karbono dioxidoaren berotegi efektua, gas horren eraginez Lurrean sor daitekeen gehiegizko berotzeari.\nBerotegi efektuaren eraginez, hau da, efektu horrek sortutako tenperaturaren igoera horren ondorioz, Lurburuetako izotza urtu egingo daitezke, eta urtutako ur horrek itsasoetako maila igoaraziko luke. Gainera, planetako gune batzuk basamortu bihur daitezke, haizeen norabideak eta abiadurak aldatu etab. Aldaketa horien ondorioak aurrez asma ezinak dira, baina larriak izan daitezke.\nAtmosferan kutsadura gutxiagotzeko premiazko neurriak aplikatuz bakarrik geldi daiteke berotegi efektu hori, erregai fosilen kontsumoa murriztuz eta energiaren erabilera arrazionalagoa eginez.\nGizakiak sortutako berotegi-efektuaren eragin nagusienak ondorengoak dira:\nOzono troposferikoa.\nOzono troposferikoa edo gainazaleko ozonoa troposferan kokatuta dagoen ozonoa da, lurrazaletik eta 10km gorako geruzan dagoena. Oso oxidatzailea denez, gainazalak, eraikuntzak eta beste material batzuk kalte ditzake. Uztentzako, basoentzako eta landaretzarako, kaltegarria da bere emankortasun biologikoa gutxitzen baitu. Baina batez ere osasun publikoarentzat da kaltegarria, hainbat efektuak sortuz, hala nola, eztula, begi, lepo eta eztarrian sumindura edo birika kapazitatearen murrizpena % 20an.\nHala ere, efektu hauek kontzentrazioaren arabera alda daitezke, eta baita, esposizio denbora eta norberaren sentsibilitatearen arabera. Biztanleriaren talde sentikorra, haurrak, zaharrak, arnasketa arazodun pertsonak eta ozonoaren eraginera oso sentikorrak diren pertsonak dira. Azken hauek biztanleriaren % 10 osatzen dute.\nOzono geruzako zuloa.\nAtmosfera bost geruza ezberdinez osatuta dago eta ozonoa bi geruzatan dago: troposferan, ozonoaren % 10 hartzen duen lurrazaletik gertuen dagoen geruza, eta gainerako gasa biltzen den estratosferan, \"ozono geruza\" bezala ezagutzen dena. Ozonoak atmosferatik 30 eta 40 kilometro arteko banda bat hartzen duen arren, bere kontzentrazioa nahiko baxua da.\u00a0 Erradiazio ultramoreak energia handiko uhin elektromagnetikoekin sartzea eragozten duen geruza babesle hori gabe, gure planetak arazoak izango lituzke, esaterako, berotze globala.\nEguzkitik Lurrera datozen uhin ultramoreek erredura larriak sorraraz ditzakete, eta azaleko minbiziaren arriskua handiagotu. Erradiazio hori Lurrera zuzenean helduko balitz, bizitza ezinezkoa izango litzateke gure planetan. Zorionez, estratosferan ozono geruza bat dugu. Ozonoa hiru oxigeno atomoz osatutako substantzia bat da eta Eguzkitik datozen uhin ultramore kopurua handia desbideratzen du.\nAzken urte hauetan ikusi ahal izan denez, ozono geruza hori mehetu egin da, eta zulo handi bat ere nabaritu zaio Antartikaren parean. Badirudi ozono geruza horren galera hegazkin supersonikoek eta CFC izeneko gaiek (kloro-fluoro-karbonatuak) eragiten dutela. Aerosol (esprai), hozkailu eta girogailuetan erabiltzen dira aipatutako substantzia horiek.\nOzono geruzako zulotik, izpi ultramoreak sartzen dira, ondorio kaltegarriak sortuz:\nOzono geruza horren galerak hainbat modutan sortzen dira:\nEragin toxikoak.\nKutsatzaile atmosferikoen ikuspuntu toxikoa kontutan hartuz, bi mekanismo bidez kalte dezakete bizidunengan, bere dispertsio egoeraren arabera:\nAirean dagoen azidoa arnasteak, eztula, arnas arazoak, begietan, sudurrean eta eztarrian narritadura sor dezake. Arnastutako hautsek, gasek eta partikulek substantzia kantzerigenoak izan ditzaketelarik. Batez ere diesel motorrek botatako partikula beltzek minbizia sor dezakete.\nIndustri toxikologikoan, materia toxikoentzako ezaugarri bat finkatu da, MAC (\"Maximun Allowable Concentration\"). MAC substantzia bakoitzeko, ohitu gabe dagoen pertsona batengan efektua egiteko behar den kantitatearen herena kontsideratzen da, balio hauek egunean 8 orduko esposizio egongo balira bezala suposatzen da.\nKlima aldaketaren ondorioak gizakion biziraupenera ere iristen dira. Bero-boladek, hilkortasuna gehitzen dute hilabete beroetan. Ikerketen arabera, hondamendi egoerarik larriena, 2071tik aurrera emango da tenperatura urtean hiru gradu igoz gero, EBn urtero 86.000 pertsona gehiago hilko baitira. Kopuru hau gutxitu daiteke neurriak hartu eta betetzen badira.\nBeste kutsatzaile batzuk izpi ultramoreak dira. Frogaturik dago, UV-B erradiazioa gehitzeak ondorio kaltegarriak dauzkala gizakiarentzat:\nArazoak saihesteko:\nNola sortzen dira?\nOrokorrean, energia-iturri diren ikatzaren eta petrolioaren errekuntzatik sortzen dira. Erregai horiek kopuru handian erabiltzearen ondorioa da, jarraian gehien kutsatzen duten faktoreak ezarriko ditugu:\nErregai fosilak.\nAirearen kutsaduraren faktore nagusietako bat erregai fosilak dira. Erabiltzean sortzen den Garrantzitsuena karbono dioxidoa da, zein ozono geruzaraino iristean kaltetu egiten du.\nErregai fosilen isuriak hainbat modutan isurtzen dira adibidez, garraioaren bidez,industriaren bidez eta zentral elektrikoen bidez, hauen artean aipagarriena autoak eta beste edozein garraioak dira.\nIndustria-tximiniak.\nBi kutsadura mota existitzen dira industria iturri batez hitz egiten ari garenean. Lehenengo kutsatzailea labeak eta makina industrialak igortzen duen kea atmosferara eragiten du. Hala ere, azken urtetan poluzio-mota hori murriztu egin da, ikatza eta petrolioaren bidez energia elektrikoa erabiltzen delako.\nBigarren kutsadura mota erregaien kontrol txarra da. Hau da, gaizki kontrolatutako erregaiak atmosferara joaten dira zuzenean, eta hori, izaki bizidunen bizitza kaltetzen du.\nZaborraren erreketa.\nAire zabaleko hondakinak erretzeak eta zabortegietako hondakin organikoek atmosferara dioxina kaltegarriak, furanoak, metanoa eta karbono beltza askatzen dituzte. Mundu mailan, uste da hondakinen % 40 aire zabalean erretzen dela, arazo hori herrialde garatuetan gertatzen da. \u00a0\nIndustria kimikoa.\nIndustria kimikoetan, prozesu kimiko asko egiten dute. Prozesu kimikoetan, produktu kimiko batzuk kanpora ateratzen dira, eta produktu horiek oso kutsakorrak dira eta hori ingurumena aldatzen eta kaltetzen du. Kasu batzutan ingurumen-hondamendiak gertatzen dira. Eta ekintza jakin bat ez bada hartzen iraunkorrak izan daitekeen klima-efektu aldakorrak gerta daitezke.\nEtxeak.\nEtxebizitzak dira ingurunea gehien kutsatzen dutenak, barrualdean erregai fosilak, egurra eta beste biomasa-erregai batzuk erretzea direlako, suak prestatu, berotu eta pizteko. Hiri garatuetan urtero barneko airearen kutsadurak 3.8 milioi heriotza inguru eragiten ditu.\nCFC.\nCFC-ak hozgarriak sortzen dituzten enpresek igotzen duten substantzia batzuk dira. Adibbidez, aerosolak\u2026\nPixkanaka-pixkanaka jakin da CFC-a etengabe erabiltzea ozono-geruzarentzat ondorio toxiko asko eragiten dituela.Une hortatik, CFCrik ez duten aerosolak hartzeko aukera dugu.\nNola ekidin edo murriztu daiteke?\nHainbat metodo daude airearen kutsadura murrizteko. Hona emen adibide batzuk.\nGarraio Publikoa.\nGarraio publikoa erabiltzea, egokiagoa da auto bat erabiltzea baino. Auto batean gehienez 5 pertsona joan daitezke eta garraio publikoetan, berriz, pertsona asko sar daitezke. Ondorioz, auto batean doan pertsona bakoitzak 104g CO2 kutsatuko du kilometro bakoitzeko, berriz, autobus batean doan pertsona batek, 68g CO2 kutsatuko du kilometro bakoitzeko. Beraz, dezberdintasuna handia da.\nAutoa aukeratzeko momentuan.\nAutoa erosi behar denean, hoberena izango litzateke baxu kontsumoko auto energetiko bat erostea, hauek gutxiago kutsatzen dutelako.\nUrtero autoa rebisioetara eramatea.\nUrtero, autoa rebisioetara eramaten badugu, ikusi ahal izango dugu ea beste urteetan baino gehiago kutsatzen duen ala ez. Itsura ona daukan auto batek, beti gutxiago kutsatzen du.\nBizikleta gehiago erabili edo bestela oinez joan.\nBizikletaz edo oinez joatean, ez da ezer kutsatzen.\nBirziklatu.\nLur planetan dagoen zabor kantitatea gutxiarazten du eta airea garbiagoa mantentzen du.\nHirietako parkeak eta zelaiak babestea.\nZuhaitzak eta landareak, oxigenoa sortzen dute. Beraz, garrantzitsua da hirietako zelaietan zuhaitzak landatzea oxigenoa sortzeko eta CO2a xurgatzeko.\nKontsumo baxuko bonbillak erabiltzea.\nBondilla hauekin argi berdina izan dezakegu, dezberdintasun bakarra da, gutxiago kutsatuko dutela.\nUra alferrik ez gastatzea.\nBainu bat hartu beharrean, dutxa bat hartzea.\nEskuak garbitzerakoan, xaboia botzean, iturria itxi.\nHaragia gutxiago jan.\nHaragia saltzerakoan egin behar den prozesu guztia oso luzea da eta asko kutsatzen du.\nHiri kutsatuenak.\nMunduko Osasun Erakundearen arabera, hauek dira aire kutsadura handiena duten hiriak larritasunaren arabera:"}
{"id": "58315", "revid": "119347", "url": "https://eu.wikipedia.org/wiki?curid=58315", "title": "Ihintz", "text": "Ihintza airean dagoen ur-lurrunaren kondentsazioaren emaitza da. Ur-tanta txiki itxuraz agertzen da, gauez eta goizez landareen gainean eta haize zabalean dauden gorputzen gainean jalkituak, eguzki tenperatura edo beste azaleena hainbesteraino jaitsi egiten den, non alboko aire-geruzan dagoen ur-lurrunaren kondentsazioa aktibatzen dena. Hona hemen ihintza agertzeko egoera aukerakoak: gau argi eta lasai, aire hezea, goiko aire-geruza hezetasun eskasa, eta normalean, haize barea (5 km/h baino gutxiago).\nEtimologia.\nAitzineuskara zaharrez: \"*nin\" \u21d2 \"*ni-nin\"; aitzineuskaraz: \"*inin-tz\" Joseba Lakarraren ikerketen arabera."}
{"id": "58317", "revid": "6327", "url": "https://eu.wikipedia.org/wiki?curid=58317", "title": "San Cristobal de la Laguna", "text": ""}
{"id": "58318", "revid": "119347", "url": "https://eu.wikipedia.org/wiki?curid=58318", "title": "G\u00fcell parkea", "text": "G\u00fcell parkea (katalanez \"Parc G\u00fcell\", izen originala \"Park G\u00fcell\" den arren), Bartzelonako iparraldean kokatutako parkea da, Tur\u00f3 del Carmel mendixkapean, hain zuzen ere. Parke honen berezitasunik aipagarriena bere elementu arktektoniko koloretsuak eta ausartak dira. Antoni Gaud\u00ed arkitekto katalanak eraiki zuen, modernismo katalanaren pertsonaiarik nabarmenena izan zena. 1900 eta 1914 urteen artean eraikitakoa, 1926.urtean inauguratu zen parke publiko gisa.\nParkea 17,18 hektareako azalera du (0,17 kilometro koadro). Diseinua eta estiloa argi eta garbi Gaudirenak dira, parkearen edozein txokotan ikusgarri direnak. Edozein motatako formak eta itxurak daude parkean: izurtuak, karratuak, biribilak, geometrikoak, zuhaitz itxurako zutabeak, guzti-guztiak kolore biziz lagunduta. Hiriaren erdialdetik urrun eta mendixka baten gainean, parkea izugarri baketsua da.\nNaturarekin integrazioa.\nAntoni Gaudik kontuan hartu zituen lorategi-hiri ingelesak hasierako \"Parc G\u00fcell\" horren zirriborroak egiteko. Natura eta parkea batera uztartzea zen Gaud\u00edren helburu nagusietakoa. Horren erakusgarri dira, esaterako, harriz eraikitako zutabeak, baita enbor, estalaktita eta kobazulo itxurako zutabeak ere. Angelu zuzenak ez dira inon ere azaltzen.\nPlaza nagusia.\nParkearen gune nagusia tamaina handiko plaza huts batek osatzen du. Plaza honen ertzek suge itxurako banku luze bat osatzen dute, 50 metro luze. Zeramika eta kristalezko pieza txikiz dago osatua, eta Josep Maria Jujol Gaudiren kolaboratzailearen lana dira. Horretarako, arkitektoaren teknikarik gogokoena erabili zen, \"trencad\u00eds\" deiturikoa. Plano originalaren arabera, plaza nagusiak antzerki greziar bat izan behar zuen.\nPlaza pabimentatu gabe dago, euri-ur guztia erraz batu eta kanalizatu ahal izateko. Jasotako ur guztia plazaren azpian dauden zutabeetatik iragazten da, lurazpiko gordailu baten biltzeko. Gordailuak behar baino ur gehiago badu, soberan dagoen ur guztia parkearen sarreran dagoen uhandretik kanporatzen da.\nGela hipostiloa.\nGela Hipostiloa edo Ehun Zutabeen Aretoak eusten du plaza nagusia. Aipatutako gela 86 zutabek osatzen dute, eta estalagmita erraldoiez osatutako kobazuloa dirudi. Sabaian lau dekorazio-pieza zirkular daude, lau urtaroen irudi. Hasieran, gela hau Gaudi sortuko zuen urbanizaziorako merkatua izango zen.\nSarrera.\n\"G\u00fcell Parkea\" urteko egun guztietan bisita daiteke, bertara metroz hurbilduta, geltokiak parketik urrun dauden arren. Vallcarca geltokia erabilita, eskailera mekaniko batzuk erabil daitezke aldapa arintzeko. Horrez gain, bus urbano eta turistikoak daude hiriko gune turistiko guztietara joateko.\n1984an, UNESCOk \"Gizateriaren Ondare\" deklaratu zuen \"G\u00fcell parkea\". 1969tik Monumentu historiko-artistikoa zen."}
{"id": "58319", "revid": "201", "url": "https://eu.wikipedia.org/wiki?curid=58319", "title": "Akitze", "text": ""}
{"id": "58320", "revid": "9178940", "url": "https://eu.wikipedia.org/wiki?curid=58320", "title": "Amikuze", "text": "Amikuze edo Amik\u00fcze Nafarroa Behereko eskualde bat da.\nEskualdea 20 udalerrik osatzen dute, eta lurraldearen iparraldean dago, Agaramont, Arberoa, Oztibarre, Lapurdi Ekialdea eta Pettarra eskualdetarekin eta Okzitania herrialdearekin mugatzen.\nBere hiriburua Donapaleu da.\nIzena.\nEskualdeko euskarazko izena hainbat modutara dokumentatu da: \"Amikuze, Amik\u00fcze\" eta \"Amikux\".\nToponimoaren frantsesezko bertsioa \"Mixe\" (Amikuze &gt; Amikze &gt; Mikse &gt; Mixe) da, sarritan \"pays de Mixe\" eran. Okzitanieraz, \"Micse\" eta \"pa\u00eds de Micse\" bertsio homologoak daude, eta aragoieraz \"Mixa\" eta \"tierra de Mixa\". Gaztelaniaz, erromantze nafarraren bidez, \"pa\u00eds de Mixe\" bezala ezagutzen da, baina argi dago ez dela jatorrizko toponimoa.\nVeyrinen arabera, \"Amikuze\" izena eta bere aldaerak \"vicus\" izeneko erromatar barruti administratibo berantiarretik etor daiteke. Sortesko Kartularioan aipatzen da, XII. mendean, \"Mixia\" eta \"Amixia\" izenpean; \"Archidiaconatus de Mixa\" izenpean, 1227an, Lehuntzeko abadiaren gutun baten bidez; \"Mizxa\" izenekoan, 1247an, Nafarroako Kontuen Ganberaren gutun baten bidez; \"terra de Misse in Navarra\" izenekoan, 1305ean; eta \"Myxe\" izenekoan, 1340 inguruan.\nCorominasek egiaztatzen du okzitanierazko hitzek, esdrujuluak ezabatzeko joerarekin, murriztu egin dituztela \"L\u00fakuze\" eta \"Ark\u00e1ngoitze\" formak (euskara arkaikokoak), \"L\u00facse\" eta \"Arc\u00e1ngues\" bilakatuta, baina jatorrizko silabari eutsiz; euskaraz, berriz, azenturik bada, bokalaren amaierara mugitu da. Horregatik, egungo izena \"Am\u00edkuz\" izenetik datorrela uste du (i eta e amaierarik gabe nabarmendua), \"Amicus\" latinetik datorrela dioen teoria baztertuta, hau ere Koldo Mitxelenak gaizki ikusia zuena.\nGeografia.\nFisionomia.\nHasieran, Oloroeko uhaitzaren bestaldean dauden lur biarnesen oso antzekoak dira Amikuzeko lurrak. Biduzeren ibarra den eskualde hau laborantza lurrez, muino txikiz eta basoz osaturik dago. Abeltzaintzarako eta artoa hazteko lurrak ikus daitezke gehien bat.\nHistoria.\n1247an Ramon Arnaltek, Tartaxeko bizkondeak, Tibalt II.a Nafarroakoa erregearengandik Amik\u00fcze eta Oztibarre lurralde osoarekin zuela aitortu zuen, eta honela egin zion omenaldia:\n1294an, Arnalt Arremonek, Remon Arnalten semeak, omenaldi bera egiten du. Amaneo Labritekoa, Tartaxeko bizkondeak, eta bere seme Guitar Labritekoak omenaldia egin zieten Amik\u00fcze eta Oztibarre lurrei 1319 eta 1326an. 1362an, Karlos II.a Nafarroakoa erregeak Mosen Joan Greli, Bucheko kapitala, eta bere oinordekoak, Nafarroako erregeen lur guztia eman zion Amik\u00fczen eta bere jaurerria eta jurisdikzioa, subiranotasuna eta omenaldia izan ezik, baldintza batekin, kapitala bere gorputzetik sorturiko oinordeko legitimorik gabe hilez gero, lurra koroara itzul zedin. 1364an, errege berak, Arnalt Amaneo, Labriteko eta Tartaxeko jaunari, Amik\u00fczeko lurraldea itzuli zion, bere gotorleku eta jaurerriekin, bere aurrekoek izan zuten bezala, omenaldia egin eta aurkako gerran zerbitzatzeko baldintzarekin.\n1450ean, dantza honek, Garr\u00fczeko gortearen aurrean, Amik\u00fcze herrialdeko 16 diputatuen sorgin bat aurkezten du. Etsi-etsian, emakumeak iniziazio praktiken eta orduz geroztik egin zituen ekintzen berri eman zuen, eta heriotza zigorra ezarri zioten.\n1512an gaztelarrek Nafarroa konkistatu zutenean, Joanes III.a Nafarroakoa tronutik kendutako errege nafarrak porrot egin zuen urte berean erresuma birkonkistatzeko egindako saiakeran. 1516ko martxoan Joanes III.ak birkonkista saiakera berri bat proiektatu zuen, eta Amik\u00fczeko biztanleek, gaztelarrekin hautsiz, haiei harrera egiteko erregutu zioten, bere obedientziara itzultzea erabaki baitzuten.\n1993ko urtarrilaren 1ean Amikuzeko herri elkargoa sortu zen, Aiziritze-Gamue-Zohazti, Amend\u00fcze-Unaso, Amorotze-Zokotze, Arberatze-Zilhekoa, Arboti-Zohota, Arrueta-Sarrikota, Ar\u00fce-Ithorrotze-Olhaibi, Behaskane-Laphizketa, Behauze, Bithiri\u00f1a, Domintxaine-Berroeta, Donapaleu, Etxarri, Gabadi, Garr\u00fcze, Ilharre, Labetze-Bizkai, Larribarre-Sorhap\u00fcr\u00fc, Lohitz\u00fcne-Oihergi, L\u00fck\u00fcze-Altz\u00fcmarta, Martxueta, Mehaine, Oragarre, Ostankoa, Ozaraine-Erribareita, Pagola eta Uhartehiri udalerriak gehituz. Ar\u00fce-Ithorrotze-Olhaibi, Etxarri, Lohitz\u00fcne-Oihergi, Mehaine, Ozaraine-Erribareita eta Pagola udalerrietaren sarrera polemikoa izan zen, Zuberoako udalerriak ez baita tradizioz Amik\u00fcze eskualdekoa izan, eta, gehitzearekin batera, Ipar Euskal Herriko eskualdeko mapa txikitzen ari baitzen, beste lurralde batekoa baitzen.\n2017ko urtarrilaren 1ean, Amikuzeko herri elkargoa desagertu egin zen sortu berri zen Euskal Hirigune Elkargoa osatzeko.\nOsaketa.\n20 udalerritan banatutako 31 herrik osatzen dute eskualdea: 7 967 biztanle eta 237,670 kilometro koadro.\nGarraioa.\nEuskal Hirigune Elkargoaren esku dagoko Car Express hiriarteko autobus sareak eta Proxi'Busa hiriko jinkarien sareak zerbitzatzen ditu eskualdea. Guztira, 2 linek eskaintzen dute zerbitzua 9 udalerritan: Arrueta-Sarrikota, Martxueta, L\u00fck\u00fcze-Altz\u00fcmarta, Garr\u00fcze, Behaskane-Laphizketa, Donapaleu, Amend\u00fcze-Unaso, Aiziritze-Gamue-Zohazti eta Arberatze-Zilhekoa.\nGainera, Roulez en Amikuze elkarteak eskariaren araberako garraio zerbitzua eskaintzen du eskualde guztian: Garraio Solidarioa.\nEkonomia.\nPirinioetako ekoizpen tradizionalean oinarritutako ekonomia. Nekazaritza urria. Hazkuntza estentsiboa ardi-aziendaren mendialdeko larreetan (ardixuri eta latxa), Pirinioetako arrazako behi nahasia eta zalduna. Txerri gutxi. Tiro-zaldia (bretoiera) eta aulki-zaldia (angloarabiera).\nEuskara.\nLuis Luziano Bonapartek, 1869an, Amik\u00fczeko udalerri gehienak (Amorotze-Zokotze, Behauze, L\u00fck\u00fcze-Altz\u00fcmarta, Garr\u00fcze, Bithiri\u00f1a, Amend\u00fcze-Unaso, Donapaleu, Ostankoa, Gabadi, Aiziritze-Gamue-Zohazti, Arboti-Zohota, Arberatze-Zilhekoa, Behaskane-Laphizketa, Larribarre-Sorhap\u00fcr\u00fc eta Uhartehiri) sailkatu zituen, ekialdeko behe-nafarrera euskalkian, Amikuze, Garazi eta Oztibarre eskualdeetan hitz egiten zena. Beste udalerriak (Oragarre, Arrueta-Sarrikota, Martxueta, Labetze-Bizkai eta Ilharre) eremu ez-euskaldunean zegoen, han hizkuntza nagusia okzitaniera baitzen, bertsio gaskoiarrean.\nKoldo Zuazok, 2010ean, bere herri guztiak nafar-lapurtera eta zubereraren arteko trantsizio-eremuan sailkatu zituen."}
{"id": "58322", "revid": "512", "url": "https://eu.wikipedia.org/wiki?curid=58322", "title": "Vulpes", "text": "Vulpes txakurraren familiako haragijale txikia da. Otsoa eta txakurra bezala, mutur zorrotza, belarri handi eta hirukiak eta buztan luzea dauzka. \"Vulpes\" generoko animaliei azeri deitzen zaie, baina azeriak izan daitezke genero honetatik kanpo dauden beste batzuk ere.\nEzaugarriak.\nBegietako niniak, katuarenak bezala, txikitu egiten zaizkio. Gauza geldiak ez ditu oso ondo ikusten, baina, bestalde, ez du arazorik gauez ikusteko.Usaimena ere oso garatua dauka. Salto egiten duenean, buztana erabiltzen du oreka mantentzeko. Eta belarriak, alde guztietara mugi ditzake. Soinu oso arinak entzun ditzake, urrutitik badatoz ere. Azeriak aharrausi egiten duenean, bere 42 hortzak ikusten zaizkio, batez ere, lau letagin luze eta zorrotzak.\nFamilia.\nAzeri mota ezberdinak, txakur, otso, txakal eta koioteak bezala, kanidearen familiakoak dira. Denak ezagutzen dira lasterkari onak direlako eta entzumen eta usaimen fina dutelako. Lau azeri mota daude, orokorrean.\nElikadura.\nAzeriak gauez bakarrik ehizatzen du. Bere usaimen eta entzumen finari esker, edozein harrapakin ehizatzen du, bai karraskari txikiak eta baita txori eta untxiak ere. Harrapakina oso handia bada, gordelekura eramaten du, janaria erreserban edukitzeko. Ugaztun honek denetarik jaten du: haragia, intsektuak, zizareak, txorien arrautzak, txorikumeak, saguak, hegazti handiak, untxiak... eta kasu batzuetan frutak ere bai.\nUgalketa.\nAzeria, ugaltzeko garaiaz geroztik (neguaren hasieratik erdialdera) bizi da bikoteka. Arra emearekin egoten da kumeak elikatzeko. Emeak hilabete eta erdiz eramaten ditu kumeak sabelean. Erditzeko, gordeleku bat aurkitzen du. Hiru kumetik zortzira arte izaten dituzte normalean baina kasu batzuetan hamabi ere bai. Jaiotakoan, kumeak larru beltz batez estalita daude. Hamalau egun eduki arte, ez dute begirik irekitzen eta sei asterekin gordelekua uzten dute.\nKumeak amak zaintzen ditu normalean, baina batzuetan arrak edo beste emeren batek janaria eramaten du gordelekura. Bi asterekin 1 kg pisatzen dute. Bostekin 3 kg baino gehiago eta helduak dira bederatzi-hamar asterako.\nOhiturak.\nAzeriak ezkutuan egiten du bere gordelekua eta haitzen arteko zulo batean edo enbor zahar batean egin dezake. Animalia bakartia izan arren, bikotean bizi daiteke edo ar bat eta hiru emeko taldeetan. Bere lurrak markatzen ditu eta ezezagunen bat aurkitzen badu, oihu eta borrokan egiten du bota arte. Usainagatik jakiten du eme bat pasa den, ar bat edo azeri gazte bat.\nArerioak.\nArerioak ere baditu azeriak: katamotza eta arranoa batik bat. Kumeei erasotzen diete normalean. Kumeak ohartarazteko, arrak zaunka egiten du, emeak berriz oihu. Eta areriorik handiena, noski, gizakia da. Orain dela gutxi arte, Ingalaterran azeria ehizatzea kirol bat zen. Bere larruarengatik ere hiltzen zen. Baina oraindik mundu guztian aurki daitekeen espezie bat da eta hori da bere buruargitasuna eta erresistentzia frogatzen duena."}
{"id": "58323", "revid": "512", "url": "https://eu.wikipedia.org/wiki?curid=58323", "title": "Gartzia II.a Santxitz", "text": "Gartzia II.a Santxitz edo Gartzia I.a Santxitz \u2014\u2014 (c. 919-) Iru\u00f1eko erregea (925 - 970) eta Aragoiko kondea (943-970) izan zen.\nBiografia.\nAntso I.a Gartzeitz Iru\u00f1eko erregearen eta Tota erreginaren semea, ama Orti Gartzeitz erregearen iloba zuen.\nAita hil zenean, 925ko abenduaren 10ean, Gartzia Santxitzek sei urte baino ez zituen. Horrexegatik, Semero Gartzez osaba erregeorde bihurtu zen. Osaba hil zenean, tutoretza krisi larrian egon zen eta baita erresuma ere. Ama Totari esker (Abd ar-Rahman III.a bere lehengusuarekin batera) egoera bere onera itzuli zen.\nHarrezkero, nahiz eta Gartzia Santxitz adin nagusikoa izan, amaren itzalari esker Iru\u00f1ekoak nagusitasuna lortu zuen beste erresuma kristauen artean. 933an adin-nagusi bilakatu zenean, Gartziak Andregoto Garindoitz bere emaztegaiaren tutoretza lortu zuen eta, era berean, Aragoiko konderriaren agintaritza ere. Egoera 943ra arte iraun zuen, lehenengo ezkontza indargabetu eta jada agirietan Teresa Ramirez bigarren emazteekin batera agertu zenean\nGartzia Santxitzen hiru arrebak Leongo Erresumako erregeekin ezkondu ziren: Urraka Ramiro II.arekin, Antsa Ordo\u00f1o II.aarekin eta Oneka Alfontso IV.arekin. Hori zela eta, nafarrek Leongo Erresumako gerra zibiletan parte hartu zuten: Ramiro II.a hil zenean, nafarrek Tota erregina burua zena, Antso iloba Leongo erregea izateko lagundu zuten. Ordo\u00f1o \"Gaiztoa\"k, hura ere Totaren iloba, Antso kaleratu zuenean, Totak Abderramanen laguntza eskatu zuen Antsok tronua berreskuratu dezan.\n937an, Ramiro II.a Leongoarekin eta Zaragozako \"wali\"a zen Muhammad ibn Hashimekin bat egin zuen. Honen aurka, Abderraman III.ak Gartziaren lurraldeetara eraman zuen urte hartako bere espedizioa Calatayud eta Zaragozatik pasa ondoren.\n939. urtean, Gartzia Santxitzek Ramiro II.a Leongoa, Gaztelako Fernan Gonzalez eta Asturiasko eta Galiziako osteekin batera Abderraman III.a mendean hartu zuen Simancasko guduan.\n942an, Muhammad ibn Hashime Zaragozako \"wali\"ak zuzendutako armada musulmanak iruindar armada mendean hartu zuen, Sen eta Men haitzak berreskuratuz. Berriro, Fernan Gonzalezen gaztelar armadaren laguntza zutelarik ere, apirilaren 5ean Tuterako guduan menderatuak izan ziren.\n953an Tota bere amarekin batera San Martin Albeldakoaren monasterioari Bagibel hiribildua eman zion.\n961ean Gaztelako konderria eta Leongo Erresumaren arteko liskarretan parte hartu zuen, Fernan Gonzalez, Gaztelako kondea, harrapatuz, baino ez zien musulmanei entregatu.\n963an Kordobako Al-Hakam II.a kalifaren aurka beste kristauen arteko elkartasuna osatu zuen baina omeiatarrek garaipena lortu zuten.\n970eko otsailaren 22an hil zen. Doneztebeko eliza txikiaren portikoan hilobiratu zuten, Deioko gazteluan.\nEzkontzak eta seme-alabak.\nLehenik Andregoto Garindoitzekin, Garindo II.a Azearitz Aragoiko kondearen eta Antsa Gartzeitzen alabarekin, ezkondu zen. Ezkontza horren bitartez erresuma biak batu ziren. Gartziak Andregoto arbuiatu zuen 943 baino lehen, eta hau Oibarren zituen lurraldeetara joan zen. Han hil zen 971 eta gero. Seme-alabak:\n943 baino lehen, Ramiro II.a Leongoaren alaba Teresarekin ezkondu zen. Hiru seme-alaba bederen izan zituzten:"}
{"id": "58324", "revid": "201", "url": "https://eu.wikipedia.org/wiki?curid=58324", "title": "Autopista", "text": ""}
{"id": "58325", "revid": "30720", "url": "https://eu.wikipedia.org/wiki?curid=58325", "title": "Antso II.a Gartzeitz", "text": "Antso II.a Gartzeitz edo Antso Abarka (935-994ko abendua) Iru\u00f1eko erregea eta Aragoiko kondea izan zen 970-994 bitartean.\nBizitza.\nGartzia II.a Santxitz erregearen eta Andregoto Garindoitz erreginaren semea zen. Ama Garindo II.a Aznaritz Aragoiko kondearen (867-892) alaba zuen.\nJos\u00e9 Moretek \"Anales del Reino de Navarra\" liburuan esaten duenez, 987an Iru\u00f1eko erregeak San Juan de la Pe\u00f1a monasterioari Alastue hiribildua eman zionean, erabili zuen lehendabizikoz Nafarroako Errege titulua. Beste leku batzuetan Aragoiko lehen erregetzat edo hirugarrentzat hartzen dute.\nGarai hartan, Leongo eta Nafarroako erresumetako eta Gaztelako konderriko buruzagiek familia loturak zituzten. Nafarroako monarkak Leongo Ramiro III.a adingabearen sostengu nagusia ziren.\n976an Al Hakan II.a hil zenean, Hisham II.a semeak Almanzor zuen tutorea. Honek kristauen armadak mendean hartu zituen bai Torrevicenten, Soriako hegoaldean, bai Taracue\u00f1an, Burgo de Osmaren ondoan.\n975ean Gormazen musulmanek Antso ere mendean hartu zuten, eta 981ean kristauek porrot latza jasan zuten Ruedan, Tordesillastik hamabi kilometrora.\nBorroken bidez Almanzor mendean hartu ezinik, Antso Kordobara joan zen Almanzorrentzat opariak zeramatzala. Han sinatu zuten itunaren arabera, Antsoren alaba Urraka Almanzorrekin ezkondu zen. Ezkontza honetatik Abderraman Antso jaio zen, gerora Hisham II.a Kordobako kalifaren \"hayiba\" izango zena. 993 urtean Gontzal semea Kordobara itzuli zen ituna bermatzera.\n994an hil zen, eta Naiarako Andre Maria Erreginaren monasterioan hilobiratu zuten.\nBatzuek diote \"Abarka\" goitizena XII. edo XIII. mendeetan jarri ziotela nafar erregeari.\nSeme-alabak.\n962an aldean Urraka Fernanditzekin, Fern\u00e1n Gonz\u00e1lezen eta Antsa Iru\u00f1ekoaren alabarekin, ezkondu zen. Urraka Ordo\u00f1o III.a Leongoarekin ezkondurik egona zen, eta 956an Ordo\u00f1o IV.a Leongoarekin ezkondu zen, baina Antsorekin ezkondu orduko banandua zen. Biek honako seme-alabak izan zituzten:"}
{"id": "58326", "revid": "119347", "url": "https://eu.wikipedia.org/wiki?curid=58326", "title": "Bidegi", "text": "Bidegi Gipuzkoako autobideen kudeaketaz arduratzen den Foru Sozietatea da, Gipuzkoako Foru Aldundiaren menpe.\nZarautzen du bere egoitza nagusia, bertako ekialdeko ordainlekuaren ondoan.\nHistoria.\n2003ko ekainaren 5ean amaitu zen A-8 autobidea ustiatzeko \"Europistas\" enpresaburu emandako lizentzia. Beraz, ekainaren 6ko 00:00 orduetatik aurrera, autobidearen kudeaketa Gipuzkoako eta Bizkaiko Foru Aldundien esku geratu zen berriro ere. Lan hori egiteko sortu zuen Gipuzkoako Foru Aldundiak Bidegi.\n2014ko abenduaren 15ean, epaileak tramiterako onartu zuen AP-1 errepideko lanengatik Gipuzkoako Aldundiak jarritako salaketa. Ondorioz, Agustin Zugasti Arizmendiarrieta, Juan Bautista March Fabregues eta Ivan Fernandez de Landa Bercedok inputatu moduan deklaratu beharko zuten Azpeitiko epaitegian."}
{"id": "58327", "revid": "103793", "url": "https://eu.wikipedia.org/wiki?curid=58327", "title": "Interbiak", "text": "Interbiak Bizkaiko Foru Aldundiak bere lurraldeko AP-8 autobidea kudeatzeko sortutako Foru Sozietatea da.\nHistoria.\n2003ko ekainaren 5ean amaitu zen A-8 Autobidea ustiatzeko \"Europistas\" enpresari emandako lizentzia. Beraz, ekainaren 6ko 00:00 orduetatik aurrera, autobidearen kudeaketa Gipuzkoako eta Bizkaiko Foru Aldundien esku geratu zen. Lan hori egiteko sortu zuen Gipuzkoako Foru Aldundiak \"Bidegi\"."}
{"id": "58328", "revid": "105290", "url": "https://eu.wikipedia.org/wiki?curid=58328", "title": "Bidelan", "text": "Bidelan A-8 autobideko Gipuzkoako zatia eta AP-1 autobideko Gipuzkoako zein Arabako zatiak ustiatu, mantendu eta kontserbatze lanak egiten dituen enpresa pribatua da. Bidegi Gipuzkoako Azpiegituren Agentziarentzat lan egiten duena.\nBulego nagusiak Zarautzen ditu.\nHistoria.\nBidelan 2003ko apirilaren 11n sortu zen, eta hiru enpresa biltzen ditu:\nTxirrindulari Taldea.\nOreki Fundazioaren baitan dagoen txirrindulari taldea babesten du Kirolgirekin batera: Bidelan - Kirolgi."}
{"id": "58329", "revid": "536", "url": "https://eu.wikipedia.org/wiki?curid=58329", "title": "Autobia", "text": "Autobia Espainiako errepide mota bat da. Autobideen baldintza guztiak betetzen ez dituzten errepideak dira, baina zirkulazio norabide ezberdinetarako galtzada bereiziak eta mugakide diren jabegoetara sarrera mugatuak dituzte, Errepideen 25/1988 legearen arabera, uztailaren 29koa.\nAutobide eta autobiaren arteko alde nagusia, lehena ibilgailuen zirkulaziorako bereziki proiektatua, eraikia eta seinaleztatua izan dela da. Autopistan ezin dute motorrek, traktoreek eta beste nekazal motordun ibilgailuek ibili.\nFrantzian, ezaugarri bereko errepideak \"Bide laster\" izena hartzen dute."}
{"id": "58330", "revid": "98220", "url": "https://eu.wikipedia.org/wiki?curid=58330", "title": "Anxo Quintana", "text": "Anxo Manuel Quintana Gonz\u00e1lez (Allariz, Ourense, Galizia, 1959ko otsailaren 25 - ) politikari nazionalista galiziarra da, Bloque Nacionalista Galegoko buruzagia eta 2005 eta 2009 artean Galiziako Xuntako lehendakariordea izan dena.\nMedikuntza ikasi zuen bi urtez Santiago de Compostelako Unibertsitatean eta erizaintzako lizentzia Vigoko Unibertsitatean lortu zuen. Ostean, Ourenseko Cristal Pi\u00f1or ospitalean lan egiten hasi zen.\n1977an nekazaritzako sindikalismo nazionalistaren esparruan ibili zen. Bost urte geroago, 1982an, Bloque Nacionalista Galego alderdi politikoaren sorreran parte hartu zuen.\n1989an, Allarizen, herri errebolta batek alkatea kargutik bota zuen, eta Anxo Quintana alkate aukeratua izan zen hura ordezkatzeko. Gertakari horrek Anxo ezagutzera eman zuen. Anxo, 1983tik Allarizko zinegotzi zena, 2000ra arte alkatetzan egon zen. Bere agintaldian, Allarizek Hirigintzako Europar Saria irabazi zuen Alde Zaharra zaharberritzean egindako lanengatik. Gainera, 1995tik 2000ra arte Galiziako Udalen eta Probintzien Federazioko lehendakari hautatu zen. 2000tik 2005eko irailaren 5a arte BNGko senataria izan zen senatuan.\nAldi berean, postuak igotzen joan zen bere alderdian. 2002 eta 2003 artean BNGko zuzendaritza nazionaleko koordinatzailea izan zen. 2003ko azaroaren 23an, BNGko bozeramale nazional aukeratua izan zen, Xos\u00e9 Manuel Beiras ordezkatuz, eta postu horretan egon zen 2009ko hauteskundeen ostean dimisioa eman arte.\n2005eko ekainaren 19ko hauteskundeetan BNGko lehendakarigaia izan zen Galiziako Xuntarako. Partido dos Socialistas de Galicia-PSOE eta BNGren arteko koalizioari esker, 2005eko abuztuaren 2an Galiziako Xuntako lehendakariorde bilakatu zen."}
{"id": "58331", "revid": "23317", "url": "https://eu.wikipedia.org/wiki?curid=58331", "title": "Getariako Arraun Elkartea", "text": "Getariako Arraun Elkartea, taldetzat, 1976an sortu zen, nahiz eta Getariako herriak lehiaketetan askoz lehenagotik ere jardun duen.\n1895 eta 1911 artean bost Kontxako Bandera irabazi zituen, garai hartako traineru indartsuenetakoa bihurtuz. Bost garaipen haietatik hirutan Frantzisko Arregi izan zuen patroi. \nLigak martxan jarri zirenean Getaria KAE Ligan aritu zen eta lau aldiz izan zen txapelduna, oraindik gainditu ez den marka. 2021ean TKE Ligara igo zen eta hurrengo urtean Kontxara sailkatzea lortu zuen.\nKoloreak.\nTraineruaren izena \"Esperantza\" da. 1990. hamarkadatik kolore zurikoa izan zen baina 2015eko play-offerako traineru berria erosi zuen, kolore beltza duena, eta ordutik honekin dabil. Elastikoaren kolorea, ordea, marroia edo larru kolorekoa izan da historikoki, gaur egun marroi oso argia ia urre kolorekoa erabiltzen du..\nHistoria.\nXIX mendea.\nGetariarren garairik onena arraunketaren hasierako urteetan izan ziren 1895 eta 1911 artean Kontxako bost banderaz jabetu zirelarik. Kontxako lehen parte hartzea 1881ekoa da, banderaren hirugarren edizioa hain zuzen ere. 1890 eta 1891ean bigarren egin ondoren 1985ean iritsi zen lehenengo garaipena Frantzisko Arregi patroi zuela. 1896an berriz irabazi zuen Kontxako Bandera, baita Bilbokoa ere, jokaturiko bi estropada bakarrak zirenez urte hartako traineru onena izan zela erakutsiz.\nXX mendearen hasiera.\n1900an Donostiako Itsas Klubak antolatu zuen, baina belaontziak hobetsi nahian sariak nabarmen jaitsi zituen. San Pedroko traineru bi eta Donostiar guztiek uko egin zioten banderarik, eta Getariak bakarrik arraun eginez eskuratu zuen hirugarren Kontxako Bandera. 1903an Getaria eta Donostiaren arteko estropada izan zen eta getariarrak nagusitu ziren. 1906an bigarren San Pedroren atzetik eta 1911ean azkenengo garaipena, hau ere polemikoa. Getaria eta Orioren artean jokatu behar zen azken estropada, Getariak bi arraunlari aldatzeko eskaera onartu zuen antolakuntzak eta Oriok protesta gisa arraun ez egitea erabaki zuen. Francisco Arregi izan zen patroia 1895, 1896, 1903 eta 1911eko garaipenetan eta Domingo Caba\u00f1as 1900koan,\nGaraipen gehiago izan ez arren Getariak zenbait urtetan parte hartu zuen eta emaitza onak lortu ere bai, 1922ko eta 1939ko bigarren postuak esate baterako. Bilbo aldean 1930ko estropadan bigarrena izan zen.\nSindicato N\u00e1utico de Pesca.\n\"Sindicato Nautico de pesca de Guetaria\" izenarekin traineru indartsua osatu zuten getariarrek 1972an eta Kontxan bigarren, Espainiako Txapelketan laugarren eta Nerbioiko Sari Handian bigarren egitea lortu zuten. 1972an Espainiako Trainerilla Txapelketan garaile izan zen. Azaroan Orioreki desfaioa egin zuten eta Getarian eta Orion jokaturiko estropadak irabazi zituzten. \nHurrengo urtean ere atera zuten trainerua eta emaitzak apalagoak izan arren (Kontxan 5.) garaipen pare bat lortu zituzten, etxean eta Kontxarako sailkapen estropadan. \nGetariako Arraun Elkartea.\nHasierako urteak.\n1976an sortu eta 1979an egin zuen debuta traineruetan, lau estropada jokatuz baina Ondarroako Arrantzaleen Eguneko Bandera irabaziz. 1980an bi estropada baino ez zituen jokatu. 1982an Espainiako eta Gipuzkoako Batel Txapelketak irabazi zituen eta 1983an trainerua atera zuen emaitzak onak izan ez baziren ere.\n90. hamarkada.\n1993ean itzuli zen \"Esperantza\" trainerua eta 1995ean Zarauzko arraunlariekin batera oso emaitza onak lortu zituen Euskal Ligan zazpigarren eginez eta bost bandera irabaziz. Itsasoan bikain moldatzen zen eta Kontxara sartzeko zorian egon zen, 8. postu madarikatu lortu baitzuen sailkapen estropadan. Bolada onari jarraitu zion hurrengo urteetan, 1996an Ligan bosgarren eta bandera bat, 1997an Ligan 7. eta bi bandera, 1998an Ligan 11. baina hiru bandera.\n2001ean Zumaiarekin bat egin eta Paternina-Indaux eratu zuten, bakoitzaren babesleen izena hartuz. Sekulako denboraldia osatu zuten elkarrekin, Kontxako Banderan bosgarren, Euskal Ligan laugarren, Gipuzkoako txapelketan bigarren eta Ligakoa zen Plentziako Banderan garaile izan baitziren.\nKAE Ligan baina jarraitutasunik gabe.\nHurrengo bi urtetan ez zuen jenderik lortu trainerua osatzeko eta 2004ean itzuli zen estropadetara Federazio Ligan aritu zelarik. 2007an izan zuen azkenengo urte ona. Orioko arraunlari batzuk hartuta KAE Liga irabazi zuen eta TKE Ligara igotzeko zorian izan zen, play offean lehenengo jardunaldian 10 ehunenekok eta bigarrenean 52 ehunenekok saririk gabe utzi zutelarik.\nGero, bi urteko etena etorri zen traineru mailan gizonezkoei dagokienez, eta kluba gaztedia sortzean zentratu zen, gainerako lanak alboratuz. Aitzitik, 2009an, esaterako, infantil mailako gipuzkoar nahiz euskal batel txapelketak eskuratu zituen klubak, bai eta mutil jubenil nahiz neska absolutuetan Euskadiko trainerila txapelketak irabazi ere, garaipen probintzialez gain. Espainiako txapelketan ere lan txukuna eginik, jubenilek 2. postua eta neskek 5. eskuratuz, beste garaipen ugariren artean.\n2010ean Getariak, bere historian lehen aldiz bi traineru uretaratzea lortu zuen, aldi berean: Neskena eta mutilena. Azken hau, Leandro Andreano entrenatzaile zuela, azpitik bultzaka zentozen gazteei herrian bertan arraun egiteko, eta klubak bere erakustoki onena berriz ere abian jartzeko atera zen. Hasieran asmo hutsa zena egi bihurtu zen KAE 2 ligan, bi bandera irabazteraino: Donostiarra bandera eta Mundakako ikurrina.\nKAE1 Ligara itzulera.\n2011 ere urte oparoa izan da Esperantzarentzat, getariar petoz osaturiko traineruak play-offetarako txartela lortu zuen eta, liga erregularrean 5 bandera eskuratu ondoren: Pasaiako ikurrina, Pasai San Pedroko Kofradiaren bandera As\u00f3n Ibaiko bandera (Colindres), Erandioko Bandera eta Mundakako Ikurrina, azken hau bigarren urtez jarraian. Gainera, KAE 1 ligara igotzea lortu zuen Pasaian eta Colindresen jokatutako play-off kanporaketetan, garaile suertatuaz Ondarroa, Getxo eta Arkoteren aurka bi estropadak era loriatsuan irabazi ondoren.\n2012an seigarren egin zuen ligan eta 2013an, entrenatzailea aldatu eta Gorka Etxeberriaren eskutik, laugarren izatera iritsi zen. Hurrengo bi urteetan liga irabazi zuen, bakoitzean launa estropada irabazita baina bi aldietan play-offean huts egin zuen. Hurrengo urteetan goiko postuetan ibili da baina play-offetara sailkatu gabe. Gorka Etxeberriaren eskutik jarraitu zuen urte haietan, eta hala segitu zuen 2017 eta 2018. urteetan ere. \n2019an ziklo aldaketa eman zen Getarian. Ion Larra\u00f1aga harrobiko arraunlariak, zenbait urtez beste klubetan aritu eta gero herriko taldea gidatzeko ardura hartu zuen. Lehendabiziko urtean laugarren sailkatu zuen Esperantza ontzia, hiru bandera eskuratu zituztelarik, KAE 1 ligan, eta 2020an hirugarren postua erdietsi zuten getariarrek. 2020 urte horretan ez zuten banderarik eskuratu.\nTKE Ligarako igoera.\n2021 denboraldia mugarria izan zen getariarrentzat. Negu partean Andoni Galarraga arraunlaria hil zen eta haren omenezko estropadan lortu zuen denboraldiko aurreneko garaipena. Uztaila erdaldera lidertza eskuratu zuen eta amaieran KAE Liga laugarren aldiz eskuratzeaz gain irabazi zuen. Denboraldia borobiltzeko jokaturiko laugarren play-offetan TKE Ligara igotzea lortu zuen.\n2022ko denboraldia bikaina izaten ari da. Bi estropadaren faltan bosgarrena da TKE Ligan eta 49 urteren ondoren Kontxako Bandera jokatzeko sailkatu da, sailkapen estropadan laugarren denbora onena eginez. Lehenengo egunean ere laugarren egin zuenez Ohorezko Txandan aritu zen. 2023an berriz lortu zuen Kontxako Banderarako sailkatzea eta Ligan bigarren txandan aritu zen.\nEmakumezkoen trainerua.\nEmakumezkoen estropadak hasi zirenetik, 2005ean Txingudi Bandera, beti aritu izan dira getariarrak arraunean.\n2008 arte Zumaiarekin bat eginda aritu ziren. 2005ean egin zuen Zumaia-Getariak debuta \"Urola Kosta\" izenarekin. Txingudi Banderan izan zen, Hondarribian, eta hirugarren egin zuten Cabo da Cruz eta Hondarribiaren atzetik. 2007 eta 2008an ere berriz aritu ziren elkarrekin emaitza onak lortuz; Gipuzkoako Txapelketa irabazi, Euskadiko Txapelketan bigarren eta Kontxako Banderan hirugarren.\n2009tik aurrera Tolosarekin batera aritu ziren, Getaria-Tolosa osatuz talde indartsua osatuz. Emaitza aipagarriak izan zituzten, tartean 2011ko Emakumezkoen Traineru Liga eta Euskadi zein Gipuzkoako hainbat txapelketa. Kontxako lau edizioetan ere finalean izan ziren. 2013an bikotea desegin zen eta ez zuen arraunlari nahikorik izan trainerurik ateratzeko.\n2014 denboralditik aurrera Zarautzekin batera aritu dira. Lehenengo urtean Gipuzkoako Ligan bosgarrenak izan ziren eta 2015ean bi bandera eskuratu zituzten. 2016an Kontxan debuta egin eta ohorezko txandarako sailkatu ziren. Azkenean 5. postuan amaitu du.\nAntolaturiko estropadak.\nGetariako Bandera antolatzen du urtero, baina aurretik ere hainbat estropada antolatu izan zituen. Emakumezkoen Gipuzkoako Traineru Ligarako puntuagarria den estropada ere jokatzen da Getariako uretan.\n80. hamarkadaren bukaeran Getariatik Donostiarako trabesia ere antolatu izan zen Kontxako Banderaren errebantxa gisa."}
{"id": "58332", "revid": "105290", "url": "https://eu.wikipedia.org/wiki?curid=58332", "title": "Espaloi", "text": "Espaloia kalearen hegalean oinezkoentzat egiten den bidea da.\nMendebaldeko herrialde askotan oztopo arkitektonikoak kentzeko legeak existitzen dira elbarrituen mugikortasuna hobetzeko. Politika horiek, beren eragina dute espaloien eraikuntzan. Espaloiek zebra-bideetan arrapalak izatea eskatzen baita."}
{"id": "58333", "revid": "119347", "url": "https://eu.wikipedia.org/wiki?curid=58333", "title": "EUDEL", "text": "EUDEL edo Euskadiko Udalen Elkartea, kide dituen udalen interesak beste erakunde batzuen aurrean politikoki ordezkatzen dituen elkarte bat da, 1982. urtean sortua. Ia Euskal Autonomia Erkidegoko udal guztiak kide izateaz gain, Nafarroako Foru Erkidegoko eta Trebi\u00f1uko Konderriko udalerri batzuk ere biltzen ditu bere barnean.\nElkarteak Gasteizen dauka egoitza, Manuel Iradier kaleko 7. zenbakiko 2. solairuan. Halere, bilkurak Euskal Herriko edozein tokitan egin ditzake.\nOrdezkapena.\nUdal bakoitzak elkartearen barruan duen ordezkapena biztanle kopuruaren arabera ezartzen da:"}
{"id": "58334", "revid": "584712", "url": "https://eu.wikipedia.org/wiki?curid=58334", "title": "Eudel", "text": ""}
{"id": "58335", "revid": "584716", "url": "https://eu.wikipedia.org/wiki?curid=58335", "title": "Euskadiko udalen elkartea", "text": ""}
{"id": "58336", "revid": "105290", "url": "https://eu.wikipedia.org/wiki?curid=58336", "title": "Bide laster", "text": "Bide lasterra errepide mota bat da.\nEspainian, galtzada bakarra eta mugakide diren jabegoetara sarrera mugatuak dituen errepidea da, Errepideen 25/1988 legearen arabera, uztailaren 29koa. Autobide eta autobiak bezala ez dute beste bide, trenbide, komunikabide edo bide-zortasunik gurutzatuko. Bide lasterrak ohiko errepideek ez dituzten ezaugarriak ditu, eta abiadura eta erosotasun hobea onartzen du.\nFrantzian, autobideen baldintza guztiak betetzen ez dituzten errepideak dira, baina zirkulazio norabide ezberdinetarako galtzada bereiziak eta mugakide diren jabegoetara sarrera mugatuak dituzte. Hau da, Espainiako autobien baliokideak dira."}
{"id": "58337", "revid": "1491", "url": "https://eu.wikipedia.org/wiki?curid=58337", "title": "Jokin Bildarratz", "text": "Jokin Bildarratz Sorron (Tolosa, Gipuzkoa, 1963ko martxoaren 15a - ) EAJko euskal herritar politikaria da, Tolosako alkatea izan zen bi legegintzalditan (2003-2011) eta EUDELeko elkarteburua. Espainiako Senataria izan zen 2016tik 2019ra bitarte. Eusko Jaurlaritzako Hezkuntzako sailburua da 2020ko irailetik.\nIrakasle-ikasketetan Natur Zientzien esparruan diplomatua eta Zientzia Politiko eta Soziologian lizentziatua da. Irakasle bezala lan egin eta Anoetako ikastolako zuzendari izan ondoren, kazetari ibili zen Euskal Irrati Telebistan.\nEAJko Eusko Legebiltzarkide izan zen 2001eko irailaren 27tik urte bereko abenduaren 10era arte, Josu Jon Imaz ordezkatuz.\nLeioako Karmelo Sainz de la Mazaren ondoren EUDELeko lehendakari kargua hartu zuen.\n2011ko udal hauteskundeetan alkatetza galdu zuen, Tolosako EAJ bigarren zerrenda bozkatuena izan zen Tolosan, 7 zinegotzi atera zituztelarik, Bilduren 8 zinegotzien aurrean. Aralarrek zinegotzi bat atera zuen eta PSEk beste bat.\nHezkuntza legea berriztatzeko prozesua 2022an.\nEusko Jaurlaritzako Hezkuntzako sailburu gisa Jokin Bildarratzen erronka nagusia Hezkuntza Legea berriztatzea zen. Bide horretan, 2022ko martxoan hezkuntza-ituna adosteko Eusko Legebiltzarrean sortutako lantaldean akordioa lortu zuten EAJk, PSE-EEk, Elkarrekin Podemos-IUk eta EH Bilduk. Behin betiko testua apirilaren 7an egin zen Eusko Legebiltzarreko osoko bilkuran onartuko zen. Sei hilabete geroago, 2022ko irailaren 14an Hezkuntza Lege horren aurreproiektuaren zirriborroa aurkeztu zuen Eusko Jaurlaritzak. Eragileek zehaztasuna eskatu zioten Jaurlaritzari zenbait puntutan, eta Bildarratzek berretsi zuen aurreproiektua sinatutako akordioari \u00abfidel\u00bb zitzaiola, Ikastetxe bakoitzak bere egoera soziolinguistikoari erantzun beharko ziola (hartu behar dituzten neurriak desberdinak direla); beti ere Derrigorrezko Bigarren Hezkuntza bukatzerako euskaraz eta gazteleraz B2 maila lortzea dela denentzako helburua; eta segregazioak sortzen duen zaurgarritasuna landuko zutela hurrengo ikasturtetik."}
{"id": "58339", "revid": "56334", "url": "https://eu.wikipedia.org/wiki?curid=58339", "title": "Autobide", "text": "Autobidea motordun ibilgailuen zirkulaziorako soilik proiektatu, eraiki eta seinaleztatua izan den errepidea da eta ezaugarri hauek betetzen ditu:\nAutobidearen eta autobiaren arteko alde nagusia da lehena ibilgailuen zirkulaziorako bereziki proiektatua, eraikia eta seinaleztatua izan dela. Autobidean debekatua dute ibiltzea motorrek, traktoreek eta nekazaritzako beste ibilgailu motordunek.\nEraikitze lanak.\nTokian tokiko administrazioaren ardura da autobide berriak eraikitzea.\nAdministrazioak gastu horri aurre egin ezin dionean enpresa pribatuek ere hartu dezakete ardura hori, kudeaketa eta ustiapenerako administrazio-emakida baten truke.\nSeinalizazioa.\nKoloreak.\nEuskal Herrian (Espainiako eta Frantziako legeen arabera) autobide seinalizazioa hondo urdina du. Herrialde gehienetan, autobide seinalea atzealde urdina edo berde da.\nPanel hondoa urdina dutenak.\n\"* hala ere, autobidera daramaten seinaleak berdeak dira.\"\nKudeaketa.\nAutobideen kudeaketa administrazioari dagokio, administrazio-emakida izan ez den kasuan salbu.\n\"Bidegi\" da Gipuzkoako autobideen kudeaketaz arduratzen den Foru-Sozietatea."}
{"id": "58340", "revid": "336", "url": "https://eu.wikipedia.org/wiki?curid=58340", "title": "GI-2120", "text": "GI-2120 \"Lizarra \u2013 Beasain, Lizarrustitik. Nafarroako muga (Ataun) \u2013 Beasain\" : Lizarratik Beasaina doan errepidearen zati Gipuzkoarra da, 47+730 KP eta 65+810 KP tarteari dagokiona hain zuzen.\nGipuzkoako Foru Aldundiak kudeatzen du errepidea, eta Sare Berdean dago katalogatua.\nGipuzkoa eta Nafarroaren arteko errepide komunikabideen garrantzi aldaketa medio, A-15 autobidearen eraikuntza eta N-I errepidearen Etxegarateko bikoizketa direla eta batez ere, izena eta kategoria aldatu zitzaion 2005ean: GI-120 izatetik GI-2120 izatera pasa zen. "}
{"id": "58341", "revid": "105290", "url": "https://eu.wikipedia.org/wiki?curid=58341", "title": "GI-2135", "text": "GI-2135 \"Tolosa \u2013 Lekunberri. : Tolosa \u2013 Nafarroako muga (Lizartza)\" : Tolosatik Lekunberrira doan errepidearen zati Gipuzkoarra da, 50+390 KP eta 61+540 KP tarteari dagokiona hain zuzen.\nGipuzkoako Foru Aldundiak kudeatzen du errepidea, eta Sare Berdean dago katalogatua.\nGipuzkoa eta Nafarroaren arteko errepide komunikabideen garrantzi aldaketa medio, A-15 autobidearen eraikuntza eta N-I errepidearen Etxegarateko bikoizketa direla eta batez ere, izena eta kategoria aldatu zitzaion 2005ean: N-130 izatetik GI-2135 izatera pasa zen. \nIkus, gainera.\nGipuzkoako errepideen zerrenda"}
{"id": "58342", "revid": "499", "url": "https://eu.wikipedia.org/wiki?curid=58342", "title": "Gaudi", "text": ""}
{"id": "58343", "revid": "101217", "url": "https://eu.wikipedia.org/wiki?curid=58343", "title": "Gipuzkoako Foru Aldundiaren Errepide Sarearen Katalogoa", "text": "Gipuzkoko Foru Aldundiaren Errepide Sarearen Katalogoa Gipuzkoako Foru Aldundiak bere ardura diren errepideen katalogoa da.\nHistoria.\n17/94 Foru Arauak, amaierako laugarren xedapenean adierazitakoaren arabera, Gipuzkoako Foru Aldundiaren Errepideen Katalogoa onartu zuen. Haserako katalogo hura onartu zenetik, etengabe eguneratuz joan da, egin diren errepide edo errepide-zati berriak Foru Aldundiaren errepide sarera sartuz, titularitatea Gipuzkoako udalei eskualdatu zaien errepide edo errepide-zatiak kenduz, edo errepideen identifikazioa, izena edo sailkapena aldatuz.\nDiputatuen Kontseiluak 2005eko azaroaren 29ko bileran katalogoa eguneratzea onartu zuen, errepideen izenari edo grafiari dagozkien aldaketa batzuk sartzeko besteak beste.\nIkus, gainera.\nGipuzkoako errepideen zerrenda"}
{"id": "58345", "revid": "1545", "url": "https://eu.wikipedia.org/wiki?curid=58345", "title": "Alderdi Sozialista (Portugal)", "text": "Portugalko alderdi sozialista (, ahoskatua) Portugalgo alderdi ezkertiar nagusia da. 1973ko apirilaren 19an sortu zuten Portugaleko Ekintza Sozialistaren kide batzuk Bad M\u00fcnstereifelen (Alemania). Internazional Sozialista eta Europako Sozialisten Alderdiaren kidea da.\nEgungo gobernu buru portugaldarra, Jos\u00e9 S\u00f3crates, alderdi sozialistaren kidea da."}
{"id": "58348", "revid": "1545", "url": "https://eu.wikipedia.org/wiki?curid=58348", "title": "Alderdi Sozialdemokrata (Portugal)", "text": "Alderdi Sozialdemokrata (, ahoskatua; PSD) Portugalko alderdi eskuindar nagusia da. 1974an jaio zen zentro-ezkerrereko alderdi bat bezala baina egun alderdi eskuindarra da. Europako parlamentuan Europako Alderdi Popularraren barne daude.\nHistoria.\n1974ko maiatzaren 6an Francisco S\u00e1 Carneiro, Francisco Pinto Balsem\u00e3o eta Joaquim Magalh\u00e3es Mota alderdi berriaren sorkuntza iragarri zuten. \"Partido Popular Democr\u00e1tico\" izendatu zuten alderdia. Beranduago urte beran alderdiaren komite politiko osatu zen: Francisco S\u00e1 Carneiro, Francisco Pinto Balsem\u00e3o, Joaquim Magalh\u00e3es Mota, Barbosa de Melo, Mota Pinto, Montalv\u00e3o Machado, Miguel Veiga, Ferreira J\u00fanior, Ant\u00f3nio Carlos Lima, Ant\u00f3nio Salazar Silva, Jorge Correia da Cunha, Jorge Figueiredo Dias eta Jorge S\u00e1 Borges. Uztailan Povo Libre astekaria argitaratu zuten lehen aldiz. Hurrengo urtean legeak alderdi politiko gisa onartu zuen."}
{"id": "58349", "revid": "119347", "url": "https://eu.wikipedia.org/wiki?curid=58349", "title": "Zanga (hegaztia)", "text": "Zanga (\"Morus bassanus\") euskal kostaldeko hegaztirik eder eta handienetakoa da. Ipar Atlantikoan dago hedatua, bai eta Mediterraneo itsasoan ere. Euskal Herrian migrazio garaietan ikusten da.\nDeskribapena.\nZangak 87-100 cm arteko luzera eta 165-180 cm arteko hego-zabalera ditu eta helduek 3 edo 4 kilogramo pisatu dezakete. Ez du sexu dimorfismorik baina arrak emeak baino pixkat handiagoak izan ohi dira. Hegazti helduak lumaia zuria dauka baina buruak tono horixkak izaten ditu. Hegoen muturrak beltzak dira. Mokoa luzea, indartsua, konikoa eta zorrotza da, arrainak harrapatzeko aproposa. Helduetan mokoaren kolorea grisa argia da eta gazteetan marroi argia. Mokoak 9-11 cm-ko luzera dauka eta marra beltzez definiturik dago. Marra beltzak begi argia ere inguratzen du. Hanka beltzak ditu eta lau hatzak mintz batez elkarturik daude. Marra hori fin batzuk ere badituzte.\nAurpegian beltz koloreko gune biluztu (lumarik gabea) bat dute, hegazti honi itxura propio bat emanez.\nBegiak handiak eta aurrera zuzenduak ditu, irisa urdin argi kolorekoa du, ia grisa, eraztun mehe beltz batez inguratua.\nDeskribaturiko koloreak bosgarren urtean hartzen ditu, aurrez hainbat fase izaten ditu; habia utzi berritan bizkarralde arre-grisa eta sabelalde argia ditu, urteak pasa ahala zati zuriak azaltzen zaizkio, xake taularen itxuran, eta poliki poliki lumaia zuria nagusitzen zaio.\nArrautzatik atera berritan, ordea, urdin ilun edo ia beltz kolorekoak dira txitak, bi aste eta gero lumatxa zuriz beteta daude jada.\nIgeri egiteko eta hegan egiteko lumak garatzen dituztenean luma horiek iragazgaitzak ditu (itsas hegaztietan oso ohikoa) eta hori dela eta luzaro ibil daiteke itsasoan.Iragazgaiztasuna bilgor guruin batzuek sorturiko jariakin edo sekrezio baten bidez lortzen dute, mokoarekin edo buruarekin gorputz osoko lumajea ondo blaitzen dute sekrezio horrekin.\nBerezitasun anatomikoak.\nZangak arrantzatzeko 40 metroko garaieratik uretara murgiltzen dira 100 km/h-ko abiadurak hartuz, hori egiteko gai dira anatomia berezi batengatik. Bularrezurra bereziki indartsua eta luzea dute, hori dela eta bizi-organo guztiak modu seguruan babesten ditu uretan sartuta hartzen duen kolpetik. Horretaz gain, kanpo sudur zulorik ez dute, horren ordez zulo nasal sekundario batzuk ditu, uretan murgiltzen denean itxi ditzakeenak. Belarri zuloak txikiak ditu, lumez estaliak eta itxi ditzake uretan sartzean sudur-sistema edo sistema nasala izango balitz bezala. \nBirikak ere oso garatuak ditu, ur azpian igeri egiteko baliagarriak izateaz gain, seguraski uraren kontrako inpaktutik babesteko ere funtzioa betetzen dutela. Gorputzaren behekaldea eta alboak larruazalpeko aire zakuz beteta ditu, bularrezurraren eta bular muskuluen artean eta saihets-hezurraren eta inguruko muskuluen artean ere aire zakuak ditu. Aire zaku hauek birikekin lotuta daude eta airez bete egiten dira hegaztiak arnasa hartzean, airea muskuluak uzkurtzean kanporatu dezake. Aire zakuek ere uraren kontrako inpaktuaren ondorioak gutxitzeko paper garrantzitsua jokatzen dute, talka erabat leunduz, aurretik aipatutako beste berezitasun anatomikoekin batera. \nLarruazalpean koipe geruza bat dute tenperatu hotzak ongi jasateko balio diena (baita uraren kontrako talka leuntzeko balio ere), hori gutxi izango ez balitz, lumatxa lodia eta luma itxiak eta elkartuak ditu, tenperatura isolatzaile apartak izanik. Ugalketa garaitik kanpo zangoetako mintzen odol zirkulazioa murrizten dute gorputzaren tenperatura beroago mantentzeko igeri egiten duten bitartean. \nLokomozioa airetik, lurretik eta itsasotik.\nZangaren hego luze eta zorrotzak beste hegaztietan baino aurreratuagoak daude gorputzarekiko, horrek efizientzia handia ematen die hegan egiteko, airea eta haize korronteak erabat aprobetxatzen dituelako. Oso hegalari efizienteak dira, eguraldi lasaietan, ia haizerik gabeko egunetan, 55-65 km/h-ko abiadura har dezakete, haize egunetan eta haizearen indarra aprobetxatuta abiadura hori nabarmen areagotuz.\nBere muskulatura hegalaria (hegan egiteko bularreko muskuluak) ordea, ez dago oso garatua, beraz planeaketan oinarritutako hegaztia da, ez dauka indar eta erresistentzia handia hegoak astintzeko. Hegazti askotan, hegaldi aktiboa izateko darabilten muskulaturak hegaztiaren masa totalaren %20 osatzen du, zangaren kasuan %13-koa da. Hau dela eta, hegaldia hasteko (alegia hegoak astintzeko) zangek berotu behar dituzte muskuluak aurretik. Hankak beste hegazti askok baino atzeratuagoak ditu, hori dela eta nahiko traketsa da lurrean ibiltzerakoan, ezaugarri hauek guztiengatik, oso zaila du hegaldia lur lau batetik altxatzea. Itsasoan pausatuta dagoenean, hegaldia haizearen kontra jarriz hartzen du, ia haizerik gabeko eta olatu handiko egunetan asko kostatu ahal zaio hegaldia hastea, eta beraz, lurrera bultzatua izan daiteke itsasoaren korrontearen eraginez. Zangek, albatrosek eta itsas hegazti planeatzaile askok ere egiten duten bezala, olatuen atzealdeak sortzen duen haizea aprobatxatzen dute planeaketa mantentzeko. Hegazti itsastarrak dira eta lur lehor sakonetan ikusten badira ekaitzen ondorioz bultzatuak izan direlako da.\nItsasoan, ura modu lau batean hartzen dute, gutxitan aurreratzen dituzte zangoak pelikanoek eta ubarroiek egiten duten bezala. Uretan gorputza nahiko murgilduta izaten dute eta buztana uretik kanpo angulu diagonal batean. Bere hego mehe eta luzeak direla eta, ez dute maniobragarritasun handirik eta beraz lurra modu traketsean hartzen dute airetik. Maniobragarritasun txikiko hegoak dituztenez, buztana eta hankak erabiltzen dituzte biratzeak edo bestelako maniobrak egiteko. Haize egokirik ez dagoenean lurra harzean honen kontra talka egitea ez da arraroa, askotan zauritxoak dituzte hanketan arroken arteko lur gogorraren aurka lurreratze zakarra izateagatik. Batzuetan lurreratzea oso larria izan bada hegoren bat zauritu eta hautsi dezakete, azkeneko kasu hauetan heriotza ziurra ekarriz. Esan bezala, hankak gorputzarekiko atzeratuak dituztenez, lurrean dabiltzanean ahateen ibilkera dute, uretan ordea, oso bizkor mugitzen dira. \nHotsa.\nEz dute hots sitema konplexurik. Bere ohiko deialdia \"rab-rab-rab\" sinple bat da, arrantzan eta habian daudenean errepikatzen dutena. Koloniara hurbiltzen direnean hots berezi bat emititzen dute, eta koloniara aldiro aleren bat edo beste iristen denez oso ohikoa da hots hori entzutea. Arrek eta emeek hots antzekoak emititzen dituzte.\nBryan Nelson ornitologoaren iritziz, zanga bat bere bikotearen eta bere txitaren hotsak ezagutzeaz gain bizilagunen hotsak ere ezagutzeko gai da, eta familiakoa ez den zanga bat habira hurbiltzen bada modu erasokorrean erantzungo dio habiako bikoteak. \nBanaketa eremua eta habitata.\nHegazti itsastar petoa da. Itsaslabarretan kumatzen du eta itsasoan barrena sartzen da arrantzatzera. Kumatze garaian, arrantzatzera ateratzen denean normalean ez da plataforma kontinentala baino haratago joaten. Uda partean Ozeano Atlantikoko iparraldeko uharte eta kostaldeko itsaslabarretan (Britainiar uharteetan, Eskandinabian, Islandian, Bretainian, Kanada ekialdean...) kumatzen du. Neguan hegoaldera jotzen du, Gineako golkoraino iristen delarik.\nItsasoaren ondoan egiten du habia, Golkoko itsaslasterraren eraginpean dauden kostaldeetan. San Laurendi golkoko eta kanada ekialdeko koloniak salbuespenak dira. Udan bere koloniak inguratzen dituzten itsasoen tenperatura 10-15 \u00b0C-koa, bere harrapakin nagusiak diren berdelek eta sardinzarrek maite duten tenperatura, beraz berdelaren eta sardinzarraren udako banaketa geografikoarekin estu lotuta daude zangen koloniak.\nNahiko latitude altuetan kumatzera hel daiteke, Bryan Nelson ornitologoaren arabera, hegazti hauen masak, tamainak, moko indartsuek (arrain azkarrak eta indartsuak harrapatzeko onak) eta nahiko sakon murgiltzeko gaitasunak (beraz itsasbazterratik urrun arrantzatzeko gaitasuna izanik) ahalbidetzen dute hegazti honek hain iparraldera dauden zonalde hotzetan kumatzea. Honekin batera, bere koipe erreserben laguntzaz, egunak igaro ditzake jan gabe.\nBere koloniaren iparraldeko muga itsasoaren ur azaleko izotzak markatuko du, txita aurrera ateratzeko asmoz arrantza egin ahal izateko, izotzetik libre dauden urak behar ditu. Hori horrela izanda, Groenlandia eta Svalbard uhartedia adibidez leku aproposak izan daitezke koloniak ezartzeko, baina hortik iparralderago, zonalde erabat artikoetan, udak laburregiak dira kumaldiaren prozesu guztiak behar duen egun kopururako, baita baldintza kaskarrak ere arrantza egiteko.\nEuskal Herrian.\nEuskal Herrian udazkenean eta udaberrian, alegia, bere migrazioetan, zangak ikustea erraza eta ohikoa da. Migrazio garaian Higer eta Matxitxakoko lurmuturretatik milaka zanga bidaiatzen ikustea erraza da, euskal kostaldea bere migrazio bide klasiko bat da. \nZanga batzuk dokumentatuak izan dira urte osoa igarotzen euskal kostaldean, Billanon, Zumaian, Donostian eta Txingudin hain zuzen ere.\nMigrazioak.\nZanga gazteek migrazio luzeak egiten dituzte, helduek baino urrutiago bidaitzen dute. Lehenengo migrazioa egiten duen zanga bat ia ekuatoreraino irits daiteke, gero bueltan koloniara helduak baino beranduago iristen delarik. Bigarren urtean migrazio txikiagoa egingo du.\nZangek udaberri eta uda (kumatze garaia) iparraldeko lurretan eta itsasoetan igarotzen dute, udazkena eta negua igarotzeko hegoalderantz migratzen dute.\nEuropako zanga gehienek bi ibilbide klasiko aukeratzen ohi dituzte bere migrazioetan, populazio batzuek Mediterraneoko mendebaldean igarotzen dute negua, Gibraltarko itsasartea zeharkatuz, hegazti itsastar petoa denez, ahal duen heinean lur eremu handiak zeharkatzea ekiditen du, lur lehorreko hegaztiek egiten duten kontrakoa egin ohi dute itsas hegazti askok, alegia, lurreko hegazti askok ur tarte handiak ekiditen dituzten moduan itsas hegazti askok propioa egiten dute baina alderantziz. Mediediterraneora joateaz gain, beste populazio asko Ozeano Atlantikotik egiten dute beherantz eta Gineako golkoraino ere irits daitezke.\nKanadako populazioen kasuan, hegoaldeko muga Mexikoko golkoa izan ohi da, baina hona batez ere gazteak iristen dira, helduek migrazio txikiagoak egiten dituzte. \nElikadura.\nTamaina ertaineko arrainak harrapatzen ditu. Ur gainean planeatzen du, 40 metro arterainoko altueran, eta arraina ikusten duenean hegoak tolestu eta bere burua botaz eraso azkarra egiten du. Hartzen duen itxura aerodinamikoari esker 100km/h-ko abiadura ere har dezake. Erasoan huts egten badu ur azpian jarraitzen du arrainaren atzetik.\nZangek egunez ehizatzen dute, eta, oro har, uretara jauzi eginez egiten dute arrantza. Kostaldetik gertu ehizatu dezakete, baina handik oso urrun ere bilatu dezakete janaria. Jakina da txitak hazten ari diren helduek koloniatik 320 km-ra arrantzatu dezaketela. Eskoziako Bass Rock uharteko kolonian guraso aktiboak diren hegaztien %2-k Dogger bankuan bilatzen ditu arrainak, 280 eta 320 km arteko distantziara. Ziurrenik, janaria bilatzen ari diren bitartean are distantzia luzeagoetara irits daitezke, baita aipatutakoak bikoiztuz ere, baina normalean 150 km baino gutxiagokoak dira.\nHarrapakinak.\nSardinzar eta berdelez gain, beste arrain batzuk ere ehizatzen dituzte: sardinak, antxoak, eglefinoak, bakailaoak eta taldetan mugitzen diren beste arrain espezie batzuk. Espezie handien kasuan, bakailaoa kasu, ale gazteak bakarrik harrapatzen dituzte.\nKaio askok bezala, berehala lotzen dituzte arrantza ontziak janaria aurkitzeko aukerarekin. Itsasontzien inguruan biratzen dute, sareetatik arrainak harrapatzeko eta itsasora jaurtitako hondakinak aprobetxatzeko.\nHarrapariak.\nZangak ez du harrapari askorik. Kontinenteetako kostaldean edo uharte handietan ugaztun gutxi batzuek arrautzak eta txitak ehiza ditzakete, horien artean azeri arrunta (\"Vulpes vulpes\") eta erbinude zuria (\"Mustela erminea\") daude. Uharte txikietan eta uhartetxoetan ez du harraparirik ugaztunen artean. Hegazti batzuek noizean behin arrautzak eta txitak ehizatzen dituzte, hau kolonia guztietan gertatzen bada ere eragin gutxiko gertaera da. Arrautzak eta txitak ehiza ditzaketen hegaztien artean kaio beltza (\"Larus marinus\") eta kaio hauskara (\"Larus argentatus\") daude. Marikaka handiak (\"Catharacta skua\") arrautzak eta txitak ehizatzeaz gain gaztetxoak eta ale zaurituak ehizatzen saiatu ahal dira. Marikaka handiak, gainera, heldu osasuntsuak erasotzera ausartzen dira, maiz egin ere, baina hauek ehizatzeko baino zanga helduek harrapatutako arrainak lapurtzeko egiten dute, eta gehinetan helburua lortu ere. Marikaka handia hegazti indartsu eta arriskutsuegia da bere aurka borrokatzeko, beraz gehienetan marikakak zangari erasotzen dionean honek arraina askatu egiten du, erasoarekin bukatzeko. Noizean behin, helduek arrano buruzuri (\"Haliaeetus leucocephalus\") baten hatzaparretan buka dezakete, baina ez da oso ohikoa. Itsasoan ere ez du etsai natural askorik, noizean behin arrain handi batek (marrazo batek adibidez) edo pinnipedo batek ehiza dezake, baina kasu hauek ere ez dira ohikoak.\nUgalketa.\nKolonia erraldoiak eratzen ditu ugalketa eremuetan. Uharte txikietako arroka zabaletan jartzen dituzte habiak, metro koadro bakoitzean bi edo hiru izaten dira. Bikote bakoitza toki berera itzultzen da urtero kumatzera. Habiak adar eta gainerako landare atalez, lumaz eta posible bada lurrez eraikitzen dituzte eta 30-60 cm-tako altuera hartzen dute. Sarritan beren zirina erabiltzen dute habia trinkotzeko.\nEmeak arrautza urdinxka bakarra jartzen du. Egun gutxitan arrautza kaltetua izaten bada bigarren bat jartzen du emeak. Arrak zein emeak txandaka txitatzen dute 44 egunetan zehar. Txitak gurasoek berrahoraturiko elikagaia jaten du eta 90 egun pasatakoan uzten du habia. Bost edo sei urte dituenean izango da ugaltzeko gai.\nHabiaren eraikuntza.\nZangek habia labar malkartsuetan eraikitzea nahiago dute, ezinezkoa bada uharte edo uhartetxoen zoru lauetan eraikiko dute. Lur lauetan hegaldia hartzea eta lurreratzea zailagoa dute eta askotan maniobra horietan zanga batek beste zanga baten habia inbaditu dezake, horrek dakarren erantzun oldarkorrarekin, beraz, lur lauetan osatutako koloniak labar malkartsuetan eginiko koloniak baino estresagarriagoak izan ohi dira. Hala ere, eta kontraesankorra iruditu arren, habiak elkarrekin eraikitzen dituzte, lehenesten baitute koloniaren harraparien aurkako segurtasuna, estuegi egoteak suposatzen duen estresa ekiditea baino. Hau horrela izanda, bikote batek nahiago izango du habia kolonian bertan eraikitzea koloniatik kanpo eta leku aproposago (erosotasunaren aldetik) batean egitea baino. Batezbestez, metro koadro bakoitzeko 2,3 habi egon ohi dira.\nHabiak algekin, lumekin, lurrarekin, belarrarekin eta itsasoan aurki ditzaketen objektu ezberdinekin eraikiak izan ahal dira. Habiaren diametroa 50-70 cm-koa da eta altuera 30-tik gorakoa izan daiteke. Koloniak haizegune indartsuetan ezartzen ohi dituzte eta beraz habiaren eraikuntza txitaldi guztian zehar mantendu behar dute, askotan berreraikiz haizeak botatakoa edo higatutakoa.\nJarrera oldarkorra habian.\nHabiaren eremuko agresibitatea espezie honetan estaltzearekin lotutako jokabide askoren oinarria da. Borrokak sexu bereko hegaztien artean bakarrik ematen dira. Eme batek ez du erreakzionatzen ar bat habiara hurbiltzen bada, baina sutsuki defendatzen du hurbiltzen dena beste eme bat bada. Habia lehenengo aldiz okupatzen duten arren arteko borrokak dira latzenak eta borroken ondorioak handiak izan daitezke, batzuetan zauri larriekin amaituz. Borroka guztien aurretik mehatxu keinuak izaten dira, ugalketa garaitik kanpo ere ikusten direnak. Arrek habia okupatzean beste arrei bere habiaren jabetza erakusteko ohitura dute, keinu hau burua beste arrei zuzenduz eta mokoa beherantz eta hegoak tente jarriz adierazten dute, bizilagunei habia berea dela eta gogor defendatuko duela adieraziz. \nParekatzea.\nKumatzeko leku bat hartu ondoren, arra bikoterik gabeko eme bat erakartzen saiatzen da. Hauek, normalean lauzpabost urte dituztenak, behin baino gehiagotan egiten dute hegan koloniaren gainetik pausatu aurretik. Gorputz keinu batekin (lepoa asko luzatuz), emeak gorteiatzeko prest dagoela adierazten dio arrari. Arrak aldiz, gorteiatzeko keinua burua astinduz egiten du, habia markatzeko erabiltzen duen keinuaren antzekoa, baina kasu honetan hegoak tente edo irekita izan beharrean hegoak erabat itxita.\nBikoteak monogamoak dira eta luzaro irauten dute, bizitza osoa ez bada. Hegaztiak kumaldiaren ondoren banandu egiten dira, baina hurrengo urtean berriz elkartzen dira. Bikotekide bat hiltzen bada, besteak koloniako kumatze eremua utzi eta bikotea bilatzen ari diren bikotegabeen taldeari batzen zaio. \nOso oldarkor defendatzen dute habiaren inguruko lurraldea.\nArrautza eta txitak.\n104,5 g-ko batezbesteko pisua duen arrautza obalatu bakarra erruten du, nahiko pisu gutxiko arrautza beste itsas hegazti askorekin alderatzen bada. Bi arrautza dituzten habien kasuak bi emeren errunaldiei edo aldameneko beste habia batzuetatik lapurtutako arrautzei dagozkie. Lehenengo arrautza galdu egiten badute zanga emeak bigarren arrautza bat erruten du. Inkubazio denbora 42 eta 46 egun artekoa da. Inkubatzen ari direnean, arrautza zangoetako igeriketako mintzekin inguratzen dute ondo berotzeko, mintz hauek odolez ondo irrigatuta dituztelarik (mintzen odol irrigazioa ondo kontrola dezakete). Arrautzaren azal gogorra hausteko prozesuak 36 ordu iraun dezake. \nTxitatxo jaioberriak eta gaztetxoenak helduek berrahoratutako arrain erdi-digerituekin elikatzen dira. Apur bat helduago direnean arrain osoagoak jasotzen dituzte. \nHelduek hamaika edo hamabi astez elikatzen dituzte kumeak, harik eta gazteek habia uzteko indarra hartzen duten arte. 75 egunen buruan itsaslabarretatik itsasora joateko asmoa erakusten dute, eta horrek familiarekiko loturaren azken puntua markatzen du. \nAipatu beharra dago, habia utzi berritan, zanga gazteak ez direla oraindik hegalari oso onak, beraz askotan itsaslabarra utzi eta gero ez dira gai berriro hara itzultzeko. Honi koloniako bizilagun helduen oldarkortasuna gehitzen badiogu, alegia, habia utzi berriko gazteek, hegaldi oraindik ez oso trebearekin, itsaslabarrera itzultzeko saiakeretan bizilagunen habietara nahigabe sartzen badira modu oldarkorrean erasotuak izaten direla gehitzen badiogu, horrek gazte asko itsasoan ondo hegan egiten eta ondo arrantzatzen ikasi arte geratu behar direla dakar. Eguraldiaren baldintzak onak badira normalean horrek ez du ondorio txarrik, gaztetxoen koipe erreserba dela eta 2-3 este iraun dezaketelako jan gabe (teorian denbora nahikoa hegaldia eta arrantza hobetzeko). Baina baldintza txarrak badira gazte asko hil daitezke goseak hartuta edo arroken kontra kolpatuta. Beste kasu batzuetan ere koloniako helduen oldarkortasunak eragindako zauriengatik hil daitezke zanga gazteak. Baina lehenengo etapa hauek ongi gaindituta, heldua eta hegalari trebea bihurtuta, arrisku gutxiko eta bizitza luzeko hegazti batean bilakatuko da. \nKoloniak.\nMundu mailan zangen %60-ak Eskozian kumatzen du. Baina Eskoziatik haratago zabaltzen dira bere koloniak.\nUgaltze kolonia batzuk duela ehunka urtetik erabiltzen dira. Urrutitik ikusita, zanga dentsitate handiaren ondorioz badirudi kolonia labarrak edo eremuak elurrez estalita daudela. 1274. urteko Lundy uhartearen kolonia baten erregistro idatzia dago. Erregistro horretan, ehizaren eta arrautzen lapurretaren ondorioz populazioak murriztu egiten zirela adierazten zen. Azkenik, kolonia 1909. urtean desagertu egin zen. \nGaur egun kolonia handienen artean honako hauek daude:\nPopulazioak.\n2004. urtean 45 ugaltze kolonia eta 361.000 habia zenbatu ziren. Eskoziako kostaldeko hegaztiak guztizkoaren % 60 inguru dira. Itxuraz, populazioa % 3-tik % 5-era bitarte handitzen da urtero, nahiz eta hazkunde hori kolonia batzuetan bakarrik ematen den. Gaur egungo egoera positiborako erabakigarria izan zen haragia eta lumak helburu zituen espeziearen ehiza ia erabat etetea. 1939-an, 22 kolonia eta 83.000 habia inguru zeuden, eta horrek esan nahi du populazioak laukoiztu egin zirela ordutik aurrera. Itsas zabaleko arrantza jarduera gero eta ugariagoen aprobetxamenduak ere lagundu zuen espeziea berreskuratzen.\nNaturaren Kontserbaziorako Nazioarteko Erakundeak (IUCN), Del Hoyo et al (1992) aipatuz, egile horren arabera espezie honen populazio osoa 526.000 alekoa zela adierazten du, baina, espezie honek Europan duen populazioa kontuan hartuta eta BirdLife International-ek 2004. urtean populazioen kopuruari buruz adierazten duena ere kontuan hartuta, tamaina demografiko globalaren kalkulu berrikusia egin eta zangak 950.000 eta 1.200.000 ale arteko populazioa duela estimatzen du.\nKontserbazioa.\n\"Kezka txikia\" gisa katalogatuta dago IUCN-ren zerrenda gorrian. Oro har, espeziea nahiko hedatuta dago mundu mailan eta populazio egonkorrak (goranzko joeran) ditu bere kolonia eremuetan. Hala eta guztiz ere, egoera ez da berdina toki guztietan. Eskoziak dauka zanga ale kopuru handiena munduan, eta beraz, espezie honen populazioaren egonkortasunean ardura handia dauka.\nBerez, mundu mailan mehatxatutako animalia ez bada ere, bere mehatxu handienak, animalia guztiekin gertatu bezala, bere habitataren suntsipena, itsasoaren kutsadura eta beroketa globala dira (bere harrapakin nagusiak itsasoko tenperatura tarte batean mugitzen baitira). Horrez gain, kolonia handietan bizi den hegazti taldekoia denez, hegazti gripea kolonia batean sartzen bada kalte handiak sufritu ditzake kolonia horren populazioak. 2022. urtean hegazti gripeak gogor jo zien zangen (eta ez bakarrik zangen) kolonia handi batzuei.\nTaxonomia.\nCarl von Linneok deskribatu zuen 1758 urtean, \"Systema naturae\" liburuan, eta \"Pelecanus bassanus\" izena eman zion. 1816 urtean \"Morus\" generoa sartu zuen Louis Jean Pierre Vieillot ornitologo frantsesak. Sulidae familian dagoenez \"Sula bassana\" izena ere izan zuen. Ez da zangaren azpiespezierik ezagutzen.\nEuskal Herrian dituen izenak.\nKostaldean, hainbat izen ditu euskaraz:"}
{"id": "58350", "revid": "336", "url": "https://eu.wikipedia.org/wiki?curid=58350", "title": "Bastida (hirigintza)", "text": "Bastida Erdi Aroan Frantziako estatuko hego-mendebaldean garatutako planta berriko hiri mota da. XII eta XIV. mende artean sortu ziren gehienak \u20141222 eta 1373 urteen bitartean\u2014, Akitania, Gaskonia eta Okzitaniako eskualdeetan, eskuarki. 500 bat inguru daudela esaten da, definizioaren estutasunaren arabera. Hala frantsesek nola ingelesek eraiki zituzten, babesgabeko lurralde horiek kolonizatzeko, batez ere. Maiz bidegurutzeak edo lehendik okupatutako herrixketan antolatu eta garatu zituzten. Hortaz, Erdi Aroko lurraldearen antolakuntzarako tresna izan ziren bastidak.\nNafarroako Erresumak ere sortu zituen bastida batzuk, esaterako, Nafarroa Behereko Bastida, 1288an, edo Bearnoko Nabarrengose, 1316an.\nAnthony Edwin James Morris arkitektoaren arabera, eta ezaugarri bertsuak dituztelako, badira bi bastida Ingalaterran ere bai: Winchelsea (ia hutsik, gaur egun) eta Kingston upon Hull (bere garaian, eskoziarren aurkako gudaroste ingelesaren base gisa erabilia). Halaber, egile beraren ustez, Galesen 10 bastida sortu zituen Eduardo I.a Ingalaterrakoak, lurralde hori ere konkistatzeko asmoarekin: Flint, Rhuddlan, Aberystwyth, Caernarvon, Conway, Criccieth, Bere, Harlech, Beaumaris eta Bala, kronologikoki, guztiak XIII. mendean.\nEzaugarriak.\nGehienak oinplano erregularrekoak dira, haien kaleak elkarri elkarzutak izan ohi dira. Erdigunean plaza laukizuzen bat izaten dute, udaletxearen eta merkatuaren eraikina jasotzen duena. Eraikin horri frantsesez \"halle\" deritza. Eliza ere izaten dute, askotan plazarekin erlazionatuta.\nMerkataritzarekin ez ezik, bastidek nekazaritzarekin ere harreman estua zuten. Normalean, bastidetako hiritarrei soroak ere ematen zitzaizkien bastiden inguruan. Bastidetarrek erregearentzako zerbitzu militarra eginez ordaindu ohi zuten haien hiritartasuna. Frantziako bastidek, gotortuak bazeuden ere, ez zuten gaztelurik (larrialdi kasuetan eliza sendoa erabil zitekeen). Galeskoek, berriz, haien izaera militarragatik, bazuten."}
{"id": "58351", "revid": "336", "url": "https://eu.wikipedia.org/wiki?curid=58351", "title": "Kilometro-puntu", "text": "Kilometro-puntua edo KP era laburtuan, errepide batetako puntu bat identifikatzeko erabiltzen den erreferentzia sistema da. Errepideko puntu bat hasiera puntu kontsideratuz, zero kilometro-puntua, beste guztietatik hartara dagoen distantzia adieraziz identifikatzen ditu puntu guztiak.\nErrepidea hastean den puntua 0+000 KP izango litzateke eta hartatik 5 kilometro eta 220 metrotara dagoen puntua 5+220 KP.\nNormalean distantzia guztiak errepidearen galtzada erdian definitutako ardatz batean kontatzen dira. Errepideak galtzada ezberdinak dituenean bi galtzaden artean dagoen ardatza definitzen da.\nOhikoena errepideetan erabiltzea bada ere, lineala den beste edozein garraiobide edo azpiegitura definitzeko ere erabiltzen da erreferentzia sistema hau."}
{"id": "58352", "revid": "1310", "url": "https://eu.wikipedia.org/wiki?curid=58352", "title": "Lohiri", "text": ""}
{"id": "58356", "revid": "371", "url": "https://eu.wikipedia.org/wiki?curid=58356", "title": "Etxe (argipena)", "text": "Etxe hitzak esanahi ezberdinak izan ditzake:"}
{"id": "58357", "revid": "688", "url": "https://eu.wikipedia.org/wiki?curid=58357", "title": "Rubiken kuboa", "text": "Rubiken kuboa buruhauste-jolas mekanikoa da. 3x3x3ko \"Rubiken kuboa\" guztira 26 kubo txikiz (eta 3 ardatzez) osaturik dago eta onartzen dituen mugimenduen bidez bere egitura alda daiteke. Jokoaren helburua kuboaren hasierako egitura berreskuratzea da, alde bakoitza kolore bakarrekoa izatea, alegia.\nHistoria.\nRubiken kuboa Ern\u0151 Rubik forma geometrikoetara zaleturiko eskultore eta arkitektura irakasle Hungariarrak asmatu zuen 1974an. Garai hartan Budapesteko arte eta eskulan aplikatuen akademian irakasle zen, eta bere helburua honakoa sortzea zen, aurpegi bakoitza modu askean biraraz zekiokeen hiru dimentsioko objetu bat, biraketetan zehar desmuntatuko ez zena. Gerora, kuboaren aurpegiak kolore ezberdinez tindatzea bururatu zitzaion, eta nahasi eta jatorrizko posiziora itzularazten saiatu zenean ohartu zen buruhauste-jolas interesgarria sortu zuela.\n1977an merkatu hungariarrean zabaldu zen Kubo Magiko izenarekin eta 1980tik aurrera mundu osora barreiatu zen Rubiken kubo izenarekin. 80ko hamarkadaren hasieran modan egon zen eta ospe handia izan zuen. Gaur egun jostailu salduenetariko bat da, mundu mailan. Aldaera ugari ere baditu.\nTxapelketak.\n1981etik aurrera kuboa ebazteko lehiaketak antolatzen dira federazioak diren tokietan. Lehen nazioarteko txapelketa 1982an antolatu zen, Budapesten. Orokorrean, txapelketen helburua kubo nahasia ahalik eta denbora laburrenean ebaztea da eta Rubiken kuboa edo haren aldaerak izan ditzakete oinarritzat. Modalitate ugari dira, baina hauek dira garrantzitsuenak:\n2003tik aurrera, txapelketaren saririk handiena 5 kuboko sorta bat ebazteko batezbesteko denbora kalkulatuz egiten da: lehiakide bakoitzak 5 kubo ebazten ditu eta bere 5 ebazte-denborak neurtzen dira, denbora azkarrena eta motelena alde batera uzten dira, eta gainontzeko hiru denboren batezbestekoa egiten da irabazlea zein den erabakitzeko. Gaur egun, modalitate horretako errekorra Feliks Zemdegs australiarrak du, 2019 urtean 5,69 segunduko batezbestekoa lortu baitzuen.\nEgitura.\nEsan dugun bezala, Rubiken kuboa 26 kubotxoz eta 3 ardatzez dago osaturik. Zehazki hauek dira kuboa osatzen duten piezak:\nKoloreei dagokienez, urdin-berde, zuri-hori eta gorri-laranja erabiltzen dira aurkako aurpegietan (batzuetan beltza erabiltzen da zuriaren ordez).\nPropietate matematikoak.\nRubiken kuboa aztertzeko talde teorian sakondu behar da, zikloak, permutazioak, paritatea eta konjugazioa eta antzeko kontzeptuak erabiliz.\nRubiken kuboak dituen konbinazio kopurua kalkulatzeko kontuan izan behar dugu alde batetik zentruak beti posizio zuzenean dauzkagula, eta beren errotazioak ez digula axola, ezin baititugu bereizi. 12 ertz dauzkagunez, 12 posizio ezberdinetan koka daitezke, beraz 12! konbinazio gehiago dauzkagu. Era berean 8 erpin ditugunez kokatzeko 8! posizio ezberdin dauzkagu. Orientazioari dagokionez ertzek 2 orientazio posible dituztenez 2\u00b9\u00b2 konbinazio ezberdin dituzte, eta erpinek 8\u00b3. Paritateari dagokionez aldiz, ertz eta erpinen paritateak berdina izan behar duenez, aukera ezberdinak erdira gutxitzen zaizkigu. Propietate beragatik, orientazio posibleak ere 2gatik zatitu behar ditugu ertzei dagokienez eta 3gatik erpinei dagokienez. Horrela, konbinazio kopurua hau izango litzateke:\n(12!\u00b78!\u00b72\u00b9\u00b2\u00b73\u00b3)/(2\u00b72\u00b73) \u2248 4,3\u00b710\nEbazpena.\nPausoak eta algoritmoak.\nKuboa ebazteko hainbat pauso edo biraketa burutu behar dira. Praktikan, kuboa ebazteko algoritmoak erabili ohi dira, biraketa ezberdinen sekuentzia finkoak, edo pausoen sekuentzia finkoak. Soluzioa topatzeko pauso guztiak batera ondorioztatzea biziki zaila denez, egoera jakin batetik bestera igarotzeko pausoak algoritmotan biltzen dira, ikasteko errezakoak baitira.\nNotazio sistemak.\nPausoak notazio sistema baten bidez adierazten dira. Notazio sistemak algoritmoak idatzi eta trukatzea ahalbidetzen du, eta pauso ugariz osaturiko algoritmoak memorizatzea erraz dezake.\nGaur egungo notazio-sistema erabiliena David Singmaster matematikariak garatu zuen; hizkiak, zenbakiak eta apostrofoak erabiltzen ditu kuboaren zein alde, norantz eta zenbat biratu behar den adierazteko, urrenez urren. Adibidez, \"goiko geruza erlojuen kontrako norantzan bi laurden mugitzea\" pausoa, Singmasterren notazioan \"U'2\" adierazten da. Algoritmoak idazteko pausoak bata bestearen segidan idazten dira, xinpleki. Hona hemen kuboa ebazteko garaian anitz erabiltzen den algoritmo bat, Singmasterren notazioan idatzia: \"LU\u2032R\u2032UL\u2032U\u2032RU2\".\nEbazteko metodoak.\nEbazteko zenbait metodo eraginkor garatu dira urteak joan ahala, baina bi dira gehien erabiltzen direnak. Alde batetik, Hasiberrientzako metodoa dugu, kuboa ebazteko 80 eta 120 mugimendu inguru erabiltzen dituena. Bestaldetik, Jessica Fridrich-ek garaturiko profesionalentzako metodoa edo Fridrich metodoa ere badugu, 40 eta 60 mugimendu inguru erabiltzen dituena. Bi metodo horiek geruzakako ebazpenean oinarritzen dira, hau da, kuboaren piezak geruzaz geruza ordenatzean.\nBadira beste zenbait metodo ere, Petrus-en metodoa edo Roux-ena, adibidez. Matematikari asko ibili dira metodo laburrenaren bila, pauso gutxien eginez kuboa ebazteko metodoaren bila, alegia, Jainkoaren algoritmo bezala ezagutzen dena.\nAldaerak.\nKuboaren arrakasta zela eta, aldaera ugari agertu dira urteetan zehar, guztiak hiru dimentsioko gorputz baten zatikako biraketan oinarrituak. Batzuk kuboaren geruza kopurua edo aurpegi kopurua aldatuz sortu dira, baina badira bitxiagoak ere. Hemen zenbait adibide:"}
{"id": "58358", "revid": "1703", "url": "https://eu.wikipedia.org/wiki?curid=58358", "title": "Rubik-en kubo", "text": ""}
{"id": "58359", "revid": "371", "url": "https://eu.wikipedia.org/wiki?curid=58359", "title": "Action Painting", "text": ""}
{"id": "58360", "revid": "371", "url": "https://eu.wikipedia.org/wiki?curid=58360", "title": "Rubik-en kuboa", "text": ""}
{"id": "58361", "revid": "336", "url": "https://eu.wikipedia.org/wiki?curid=58361", "title": "Zezilia Erromakoa", "text": "Santa Zezilia Erromakoa santu kristaua da. Bere omenez, azaroaren 22an ospatzen da Santa Zezilia eguna.\nErromatar noblea zen, kristau bilakatu zena eta, badirudi, 180 eta 230. urte artean martirizatu zutena.\nMusikaren, poeten, itsuen eta hainbat hiriren patroi izendatu zuten eta azaroaren asteburu horretan izaten dira ospakizunak aipatutako talde horietan.\nKondaira.\nV. mende inguruan, \"Santa Zeziliaren aktak\" agertu ziren latineraz eta mezaren hasieratan erabili ziren. Akta haien arabera, Zezilia Metelo senatore familiako birjina izan zen eta haurtzaroan bihurtu zen kristautasunera.\nGurasoek Valerius edo Valeriano gazte paganoarekin ezkondu zuten eta, ezkontza burutu ondoren, bikotea bakarrik geratu zenean, Zeziliak birjintasuna Jaungoikoari eman ziola esan zion senarrari eta aingeru batek gordetzen zuela bere gorputza; Valerianok birjintasuna gordetzen saiatu behar zuen eta Zeziliak Via Apiara bidali zuen, hirugarren harria zegoen tokira, han Urbano I.a aita santuarekin elkartuko baitzen.\nKondairak dioenez, horrela joan zen elkarrizketa:\nEsandakoa bete zuen Valerianok eta Urbanoren bila joan zen; aita santuak bataiatu zuen eta Valeriano kristau eginda itzuli zen Zeziliarengana. Orduan, aingerua agertu zitzaien eta biak koroatu zituen.\nTiburtzio, Valerianoren anaia inguratu zitzaien eta bera ere kristautasunera bihurtu zen; elkarrekin bizi ziren denak, garbitasun osoan.\nTurcio Almaquio prefektuak heriotza-zigorra eman zien bi anaiei eta Maximo funtzionarioa izendatu zuen sententzia betetzeko, baina bera ere kristautasunera bihurtu zen eta bi anaiekin batera martirizatu zuten.\nZeziliak hilobi kristau batera eraman zituen gorpuak, baina berari ere jazartzen ari zitzaizkion. Bere etxeko bainugelan itota hiltzera kondenatu zuten, baina ez zen hil. Orduna hura irakiten jarri zuten, baina honek ere ez zion minik eragin eta kantatzen hasi zen, lasai-lasai.\nPrefektuak, dekapitatzeko agindu zuen eta 3 alditan astindu zuten ezpata, baina ezin izan zuten burua enborretik aldendu. Funtzionarioak, hura ikustean, alde egin zuen beldurtuta eta birjina odoletan geratu zen.\nZeziliak beste 3 egun iraun zuen bizirik. Limosna partitu zien behartsuei eta, bera hil eta gero, bere etxea tenplo bihurtzeko agindu zuen. Urbanok Kalistoren katakunban eman zion lur, apezpiku eta kristau elizako goi mailakoen hilobian.\nKondaira honek, V. eta V. mendeetan bildu ziren beste hainbat kondairak bezala, ez du inongo balio historikorik.\nKondairaren esplikazio posiblea.\nHistorialariek Valeriano eta Tiburtzio benetako martire kristauak izan zitezkeela uste dute, baina Zezilia mitoa izan zelakoan daude. Santa Zeziliaren Akta hauek agertu ziren arte ez dira inon agertzen.\nGaur egun basilika dagoen tokia, Santa Zezilia in Trast\u00e9vere, lehen etxe partikularra zen tokian dago. Agian donazioa izango zen. Inguruan, Bona Dea Restituta tenploa dago eta itsuak sendatzen zituen jainkosari dedikatuta dago. Latineraz, itsua \"c\u00e6citas\" esaten da \"C\u00e6cilia\"ren oso antzeko hitza.\nZezilia eta Musika.\nErdi Aroan hasi zen musikarien patroi izendapen hori. Egia esan, ez dago inongo testigantza historikorik Zezilia instrumentu musikal batekin erlazionatzen duenik. Inork ez zuen pianoa jotzen ikusiko, edo organoa, irudikapen askotan horrela agertzen bada ere, organoa ez baitzen Erromara iritsi VII. mendea baino lehen eta pianoa, berriz, 1700ean asmatu zuten.\nEguna ere Zeziliaren jaiotza edo heriotzaren data dela sinetsi izan da, baina hori oso ilun dago oraindik. Zenbaiten ustez martirioa 177an izan zen eta, beste batzuen ustez, berriz, IV. mendearen erdialdean.\n1599an, Maderna eskultoreari utzi zioten Zeziliaren gorpua ikusten eta basilikan gordetzen den marmolezko estatua bat egin zuen ikusi zuena irudikatuz. Estatuaren oinean, eskultorearen inskripzioa ikus dezakegu:\nEta ondoren hasi zen Zeziliari sekula joko ez zuen intrumenturen bat eransteko ohitura."}
{"id": "58362", "revid": "1545", "url": "https://eu.wikipedia.org/wiki?curid=58362", "title": "Portugalgo Alderdi Komunista", "text": "Portugalgo alderdi komunista ( edo PCP, ahoskatua) Portugalgo alderdi marxista-leninista da. Alderdiak bere burua nazionalista eta internazionalistatzat ere aldarrikatzen du.\n1921ean sortu zuen III. Internazionalaren sekzio portugesak. Ant\u00f3nio de Oliveira Salazarren estatu-kolpearen ondoren alderdia legez kanporatu zuten. Hurrengo 50 urteetan komunistak diktaduraren kontrako mugimenduan ezinbestekoak izan ziren. Diktadura bukatzean komunistak Portugalgo alderdi ezkertiar garrantzitsua bilakatu ziren berriz ere."}
{"id": "58365", "revid": "512", "url": "https://eu.wikipedia.org/wiki?curid=58365", "title": "Gurdi", "text": "Gurdia edo orga abel trakziozko ibilgailua da, bat edo bi ardatz (gurtardatz) dituena.\nBaserri garraiagailua da, eta antzina gerragailua ere bai (gerra gurdirik ezagunenak dira antzinako Egiptoak, gurtardatz bakarrekoak, arkulariak edo aurigak garraiatuak).\nEtimologia.\nAitzineuskaraz: \"*organa\" Koldo Mitxelenaren ikerketen arabera."}
{"id": "58366", "revid": "965", "url": "https://eu.wikipedia.org/wiki?curid=58366", "title": "Orga", "text": ""}
{"id": "58369", "revid": "119347", "url": "https://eu.wikipedia.org/wiki?curid=58369", "title": "Barbadun", "text": "Barbadun Bizkaiko mendebaldeko ibai bat da, Euskal Herri osoko mendebaldekoena.\n2017ko uztailaren 26an Eusko Jaurlaritzak bere arroko industria-paisaia \"monumentu-multzo\" izendatu zuen, Sailkatutako Kultura Ondasuna.\nIzenak.\nBarbadun ibaiak baditu beste izen batzuk, esaterako: Somorrostro, Mayor, Mercadillo, Lonbar.\nIbilbidea.\nIbaiaren iturria 200 metroko kotan dago, Kolitza mendia eta Avellanedaren ondoan. Hasieran, Mercadillo ibaia du izena Sopuerta zeharkatzen duenean. Behin Muskizen Barbadun izenez ezaguna, El Pobaleko burdinola ezkerraldean uzten du, hortxe dago ibaia gainditzen duen XVII. mendeko zubi zaharra.\nMuskizko Santelices auzotik pasa ondoren, ibaia itsasadar bihurtzen da. San Juan auzoan, Kotorrio ibaiaren ahoa dago. Hortik, San Julian auzoa igarota, Barbadunek La Arena hondartzan itsasoratzen du.\nGeologi substratuan kare-margak, kareharri buztintsuak, harearriak eta alubioi lurrak daude.\nItsasadarra.\nBarbadunaren itsasadarra lehen mailako hezegunea zen 1970. urtera arte. Ibaiaren eskuineko partean, gaur egun Petronor Birfindegia dagoen lurrak, Urdaibai bezain aberatsa eta ia hura bezain zabala zen padura zegoen. Hain zen aberatsa lekua, non Lope Gartzia Salazarrek bere gaztelua Muskizen kokatzen baitu haraino itsasoa heltzen zelako eta horrela beti zerbait jateko izango zuelakoan.\nGaur egun, bai Petronorrek bai CAMPSAk ia padura osoa okupatu dute behin biziriko fauna eta basa-flora txikituta. Egoera naturalagoari eutsi dion padura, Pobe\u00f1a auzoan kokaturikoa, naturagune babestua da.\nIndustria-paisaia.\nBarbadun ibaiaren arroaren industria-paisaia kultur katalogo bat da, ibaia eta ibai-adarrak dira haren ardatza mendiz inguratutako haran batean; hortxe garatu zen industria-, ekoizpen- eta ekonomia-jarduera garrantzitsu bat, eta burdingintza-errotaritzako multzoetako ekoizpenak bazuen itsasorako irtenbidea Somorrostroko portutik, Muskizko udalerrian.\nIbaia Mercadillo edo Mayor izenaz ere da ezaguna, 15 bat kilometro luze da, 136 bat kilometro koadroko arroa du, eta Kantauri itsasoan isurtzen ditu urak, La Arenako hondartzan (Muskiz). Muga hauek ditu: ekialdean, Galdindoren arroa, bien artean Trianoko mendiak; mendebaldean, Ag\u00fceraren arroa; hegoaldean, Cadaguaren arroa, bien artean Kolitza, Ubieta eta Eretza mendien Sasiburuko mendilerroa. Ibaiaren sorburua Mercadillon dago (Sopuerta), ibai hauen elkargunean: Kolitza menditik datorren Kolitza ibaia, eta Beziko eta Avellanedako goialdeetan sortzen den hainbat erreka, Pico de la Caba\u00f1atik eta Cabeza menditik datozenak. Hego-mendebaldeko norabidean, Artzentales, Sopuerta, Galdames eta Muskiz herrietatik igarotzen da; meatzaritzaren industria-arrasto nabariak dituzte herri horiek, burdingintzan izandako iraganari lotuta. Ibaian behera, eskuin-ibaiertzetik, Liman erreka eta Galdames ibaia batuko zaizkio, Eretzatik etorrita, eta Cotorrio ere bai, Trianoko mendietatik etorrita.\nBarbadun ibaiaren arroa ulertzeko, lau zati irudikatu behar dira: Kolitza erreka, Galdames erreka, Santana erreka eta Barbadun ibaia.\nTradiziozko historiografiak indar hidraulikoaren erabilera azaldu nahi duenean Kantauri itsasoko ertzetan eta, ondorioz, euskal haranetan, nabarmendu egiten du ibilguen aprobetxamendu trinkoa, historiaren eta ondarearen aldetik interes handia duten ekoizpen-sare kateatuak sortu baitituzte. Ohikoa da dokumentazioan topatzea aprobetxamendu hidraulikoan egindako abusuzko erabileren ondoriozko auziak; horrek egiaztatzen du ibai-ibilguetan aparatuak samaldan ezarri zirela, eta horixe izan zen euskal haranen bereizgarria Erdi Aroaren amaieratik XIX. mendera arte eta, batzuetan, XX. mendera arte ere. Hori izan zen ondorengo industria-garapenaren sorburua; horregatik egon ohi da haren arrastoa fabrika-guneek hutsalduta. Ez da horrela gertatu Barbadun ibaiaren arroaren paisaian, bertan iraun eta nagusi baitira bertan behera utzitako burdinolak; izan ere, ez dira ez errota ez egoitza-eraikin bihurtu. Horri esker, eta bertara iristea erraza ez denez eta hirigintzarako aukera gutxi dutenez, aldaketa handirik gabe heldu dira egungo egunetara.\nLehen aipatutako lau ibai-zatiei eta segidako ekoizpen-unitateei erreparatuta, Barbadun ibaiaren arroaren industria-paisaia eratzen duten ondare-elementuak ere lau paisaia-unitatetan multzokatuko dira, baina ibaiaren ekoizpen-gune beraren barrukotzat hartuko dira beti. Hori horrela izanik, ibilguan ezarritako azpiegitura hidraulikoek (presak, ubideak, antaparak, etab.) ikusizko jarraitutasun bat sortzen dute urloaren bidez, eta soinu-jarraitutasun bat, ur-jauziaren bidez, eta aukera ematen dute elementuen multzoa kultur unitate komun gisa interpretatzeko.\nPaisaia-unitateak eta hango elementu babestuak hauek dira:\nPaisaia-unitatea: Kolitza erreka.\nSantelicesko burdinola (Artzentales).\nBurdinola honen gaineko agiri bidezko daturik ez dagoen arren, baliteke Traslavi\u00f1ako masukera-burdinola baten ondorengoa izatea, 1644an desmuntatua. Olabarrietako meatzaritza-trenbidearen ondoan dago multzo hori, estalkirik gabe eta landaretzak eta sastrakak kolonizatuta. Hauek daude: mailakatutako bi antapara izan zitezkeenak, bi ubideren aztarnak, lantegiak, ekoizpenerako gela osagarriak (ikaztegiak eta biltegiak), eta eraikin txiki erantsi bat, arragotzeko labea izan zitekeena. Harlangaitzezko eraikin errektangeluar bat antzeman daiteke, hainbat gelatan banatua, fatxada nagusia mendebaldera begira, eta arkuko bi sarbide duena, arkuak hareharrizko ziri-harri irregularretan banatuta. Perimetro- eta mehelin-paretetan ez dago ia baorik.\nOlabarrietako burdinola eta azpiegitura hidraulikoa (Sopuerta).\n1550ean jakin zen burdinola honen berri. 1650ean eten zuen jarduna, 1690ean berriro ekiteko. XIX. mendearen hasieran itxi ziren fanderia eta burdinola. Burdinolara eta presara iristeko, bide bat dago Sopuerta-Artzentales errepidetik, ibaia zeharkatuta eskuin-ibaiertzeraino. Multzo hidraulikoak nahiko osorik iraun du, nahiz eta estalkirik ez duen eta harlangaitzezko eta harlanduzko horma batzuk lurrean eta landaretzak kolonizatuta dauden. Itxuraz, obra homogeneo handi bat da. Horretaz gain, hauek ere antzeman daitezke: ubidea, lantegia eta eraikin erantsi bat, biltegia izan zitekeena, eta aldameneko maldan, hainbat egitura, ikaztegietakoak seguruenik. Ez da antzematen ez antapararik ez tunel hidraulikorik. Eraikin nagusiaren erdiko atalak hiru altuera zituen, eta, haren barnean nabari da makinak sartzeko hainbat aretotan banatuta zegoela. Ibaian gorako presak, trenbide zaharreko zubiaren azpian, erdiko zatia galdu du; baina kalitateko harlangaitzezko arrastoek iraun dute ibaiertz bietan. Eskuinaldeko ibaiertzean, meatzaritza-multzora heltzen den ubidea sortzen da, kalitate oneko harlangaitzezko horma-atalez egina; hori dela eta, gaur egun, ur-hoditeriaren euskarriak izateko erabili ahal izan dira horma horiek.\nOlabarrietako errota eta azpiegitura hidraulikoa (Sopuerta).\nXIX. mendeko errota da; bertara iristeko Sopuertatik Artzentaleserako errepidetik ateratzen den pista bat hartu behar da, Olabarrieta Beheko elizaren atzean. Oinplano errektangeluarreko eraikina da, bi altuerakoa, ganbara ere badu, eta ageriko harlangaitzezko egiturez egina da, elementu hauek izan ezik: izkin-errefortzuak harlanduz, eta bao-azpatuak adreiluz, dobelen antzera. Eranskin bat ere badago, ondorengo garaietakoa eta egikera hobekoa, konbinatzen baititu harlangaitza eta harlandua perimetro-pareten egituretan. Ahozko informazioaren arabera, Olabarrietako burdinolaren aurrietakoa zen harri hori. Eraikinak, etxebizitza bihurtuta, azpiegitura hidraulikoaren aztarnak gorde ditu, hala nola ubidea, antapara eta estolda; makineria, ordea, galdu egin du. Ubidetik iraun duen traza oso ondo dago, bera definitzen duten harlangaitzezko hormen zabalari esker. Ibaian gora, ezkerraldeko ibaiertzean, ubide hori hutsaltzen doa, eta aldameneko landan barrena galtzen da, estali egin baita soroetarako lur gehiago izateko. Zonalde horretan ibaiak egiten duen meandro txikiaren ostean agertzen da berriro ubidea, lurrean ondo markatuta, gainera; alde batean, lurrei eusteko hormatxo bat du eta, bestean, lurrean hondeatuta, batez beste 1 m zabal ere bada. Puntu horretan, bide bat hasten da, aldeetariko batean harlangaitzezko horma bat eta bidean bertan harri-zolaren aztarnak; historikoki, testigantzen arabera, presara eta errotara iristeko erabiltzen zuten bidea, nahiz eta gaur egun ezin den igaro luiziek eta landareek bidea itxi dutelako. Presak, erdimakurra bera, ezkerraldeko ibaiertzean errekasto baten ekarpenak hartzen ditu, ibaian beherako presatik 60 bat metrora, eta ibai-oheko lauza handietan hartzen du oinarri.\nLlantadako errota-burdinola eta azpiegitura hidraulikoa (Sopuerta).\nXV. mendearen amaieran eraiki bide zuten, 1749an zaharberritu, eta gutxienez 1845era arte iraun zuen jardunean. Mercadilloko Santa Maria parrokiatik ekialdera dago, ozta-ozta 120 metrora. Oinplano errektangeluarreko eraikina da, bi altuerakoa, eta bao burudunak dauzka; Llantada urbanizazioan eraiki berri diren eraikinek inguratzen dute. Burdinola horretan, hor diraute tunel hidrauliko ikusgarriak, antaparak eta ubide-zati batek; hain zuzen, azken antapara horretara isurtzen ditu urak ubide horrek. Tunelaren paraleloan, aurri batzuk daude, seguruenik meatzaritzako esparrua izan zenekoak; eta, beste aldean, instalazio hidraulikoa aprobetxatuta, geroago egin zen errota bat. Tunel-antapara multzotik zati bat baino ez da agerian geratu, 6 metro luze eta 5,5 metro zabal; gainerakoa barrualderantz itsututa dago, eta gaur egun lorategia den lur-sail batek ezkutatuta. Ikus daitekeen zatiaren altuera 7 bat metrokoa da, tunelak eta antapara barnean hartuta. Antapararen alboetako hormak tunelarenak baino atzeraxeago daude. Aurrealdean bi arbotantez luzatuta daude alboetako horma horiek. Eraikinaren iparraldean, tunel hidraulikoaren egitura ikus daiteke.\nLlantadako zubia (Sopuerta).\nKolitza errekaren gaineko zubia, Mercadillo auzotik igarotzean, ingurune finkatu batean, Probalekutik, Pilotalekutik eta Jasokundeko elizatik hurbil eta duela gutxi eraikitako urbanizazioen alboan. Profil bizkarduna du, eta hutsarte bakarra ur-ibilguaren gainean, arkuak apur bat puntadunak ditu, ganga harlauzaz eratua eta hormak hargin-lanez eraikiak. Galtzada, 2 m baino apur bat zabalagoa da, eta errekarriz eratutako zoladura du, zeina zubira heltzeko plazatxo batera ere hedatzen baita. Petrilek 60 cm inguruko garaiera dute eta berorietatik abiatzen diren erriberako hormatxoak (30 cm altukoak), hormak bezalaxe, hargin-lanez eginak dira eta, duela gutxi, zementuzko gailurrarekin errematatu dituzte.\nCarral zubia (Sopuerta).\nAvellaneda erreka gurutzatzen du hura Valdebezi errekarekin elkartu baino metro batzuk gorago, Carral auzotik igarotzen denean. Zubiak, 3 metro inguru zabaleko zoru asfaltatuta eta apur bat hondoratutako ganga ez ezik, arku bakarra du, 4 metro inguru zabaleko begiarekin eta, goreneko giltzarrian, 2 metroko garaiera errekaren gainean; eskuairatu gabeko harlauza luzangaz egina dago eta eraikuntza oso irregularra du. Ibaiaren goiko aldetik, arku erdizirkularraren forma ia perfektua du, baina beheko aldetik, arku asimetrikoa eta zanpatua du. Gainean, tamaina txikiko eta kalitate eskaseko hargin-lanez eraikitako hormak altxatzen dira, zaborraz eta lurrez betetako kaxa estaltzen dutela. Egitura harkaitzean eta ibaiaren ertz banatan 2 m luzeko ostikoetan egindako zimendatzearen gainean bermatzen da, hau ere hargin-lanez egina. Ezker aldekoa partzialki estalita dago, Valdebezi eta Avellaneda errekak batzen diren puntuaren gainean eraikitako plataforma bat dela medio. Zimendatze hori hasten den lekuan hormigoizko zapataren gaineko eskoilera batekin egiten du topo. Petrilak, 50 cm inguruko garaierakoak eta gisa bereko hargin-lanez eginak, sobera zakar erremataturik daude porlanezko mortero taxutu gabez.\nLaisekako zubia (Galdames-Sopuerta).\nLim\u00e1n errekaren gaineko zubia, hura Kolitza errekarekin elkartu baino metro batzuk gorago, Galdames eta Sopuerta udalerrien arteko mugan. Profil bizkarduna du, dimentsio handiak eta kalitate eskaseko eraikuntza, arku bakarra du, 13,50 m inguru zabaleko begiarekin eta harlauzaz eraikitako ganga. Gainean, argamasaz hornitutako hargin-lanez eraikitako hormak altxatzen dira, horma-hortz txarrekin, eta harkaitz gaineko zimenduetan bermatzen diren ostikoak ere gisa berekoak dira. Zoladura 3 m inguru zabaleko zementuzko arranpa bat da eta petrilak 90 cm inguru altukoak, tarte batzuetan hargin-lanez eraikitakoak, eta beste batzuetan taxutu gabeko porlanezko mortairuz sobera zakar estalitako adreiluzkoak.\nPaisaia-unitatea: Galdames erreka.\nUribai errota eta azpiegitura hidraulikoa (Galdames).\nXIX. mendeko errota da, industria-jardueretara guztiz emandako errota baten adibide tipikoa da (bizitegi-erabilera izan ez duena); horregatik da hain txikia. Arkitza auzoan dago, Tarablo errekaren eta mendi-hegalaren artean. Zurezko zubi txiki eta bakun bat igarotzen da ibaiaren ibilguaren gainetik, eta hortik iristen da eraikinera. Instalazio mekanikoak osorik dauzka (ehotze-bankua, bi errotarri, bi tobera, burdinazko turtukiak, pisuak eta besoa), baina oso hondatuta; ubidea eta antapara erdi itsututa daude. Ehotzeko solairuaren azpian, estolda edo tunela dago, turtuki hidraulikoak daude haren barruan, eta kanpotik ikus daiteke hustubideko erdi-puntuko arku handi batetik.\nPaisaia-unitatea: Santana erreka.\nPendizko errota-burdinola eta azpiegitura hidraulikoa (Sopuerta).\nIturri dokumentalen arabera, burdinola hau 1732 eta 1752 bitartean egon zen jardunean, eta 1845ean utzi zuten bertan behera. Meatzaritzako trenbide zaharra mendebalderantz hartu, hirugarren lubakia igaro, eta bide bat dago Santana latsaren ondoko soilgune txiki bateraino; hortxe hasten da ubidea, presaren eta eraikinen aztarnak ere badaude, baina tunel hidraulikoak ez du iraun. Eskuin-ibaiertzean, harlangaitzezko bloke handiz egindako presaren horma lodiaren zati bat dago, baita antapara eta ipar-ekialdera doan ubidearen hasiera ere. Presatik oso hurbil, ibai-ohearen arrokaren gainean, 10 eta 15 cm bitarteko bederatzi zulo errektangeluar ikus daitezke, zizelkatuak eta zeharka lerrokatuak; antza denez, harrizko presaren aurreko zurezko presaren zutoinak tinkatzeko egin ziren. Multzoak ez du estalkirik, landaretzak hartuta dago, eta lurrez eta egituren hondarrez beteta daude barruko aretoak. Arku zorrotzak eta lauza finez egindako dobelak ditu, eta hiru bao, zurezko burualdeak dituztenak. XIX. mendean, antapararik gabeko irin-errota bihurtu zen, beraz, ura zuzenean sartzen zen ubidetik estoldara.\nPaisaia-unitatea: Barbadun ibaia.\nValdibian errota eta burdinola eta azpiegitura hidraulikoa (Galdames).\n1575ean aipatzen dute iturri dokumental batzuek burdinola hau. XIX. mendearen erdialdean, errota bihurtu zuten. Galdamesen eta Sopuertaren arteko mugan dago, eta Arenao auzotik irits daiteke. Multzoan errotariaren etxebizitza dago, errota eta burdinola hidraulikoekin batera. Burdinolan, nahiko osorik iraun du ukuilu, lastategi eta lantegi gisa erabilitako eraikinak. Tunel hidraulikoa eta antapara desagertu egin dira. Arku-presa 300 metrora dago, eta ubidea 600 m luze da; bata zein bestea, lehendabizi, burdinolarako erabili ziren, eta, gerora, irin-errota mugiarazteko; oraindik funtzionatzen du. Errotak egoera onean ditu: eraikina, azpiegitura hidraulikoa (ubidea, uhateak, gainezkabideak, antapara, estolda eta uren irteera) eta makina guztiak (ehotze-bankua, bi errotarri, bi tobera, burdinazko turtukiak, pisuak eta besoa). Errotaren kuboak oinplano karratua du, eta 3 metroko jauzia. Ehotze-bankuak bi harri dauzka, eta estoldatik irteerako ubidera ateratzeko arkua iparraldera begira dago.\nLa Ollako burdinola, errota, azpiegitura hidraulikoa eta zubia (Galdames).\n1695ean, Antonio Salazarrek erosi zuen La Ollako parajea, burdinola bat eraikitzeko, baina ez zuen egin hurrengo mendea hasi arte. XIX. mendearen erdialdean, hura desegin, eta errota bat instalatu zuten. Burdinola-errota multzoa Barbadun ibaiaren eskuinaldean dago. Bertara iristeko, begi bakarreko zubi bat dago, erdi-puntuko arkuduna bera, eta ibaian behera dago multzotik abiatuta. Ura hartzeko, oinplano hautsiko grabitate-presa bat dago; ibaian gorako aurpegia harlanduz egina, eta ibaian beherakoa harlangaitzez. Erdiko zatia erdi deseginda dago. Presatik abiatzen da ubidea, harlangaitzezkoa bera, eta gainezkabidea harlanduzkoa. Tunel hidraulikoaren irteera-arkua oraindik dago hor, eta haren gainean errota. Antapararen goialdea desagertu egin da, baina bertan diraute hauspoen eta gabien gurpilen ardatzetarako arkuek, estoldak eta uren irteerak. Lantegiaren perimetro-paretak ere badaude, habeetarako horma-zuloak dituzte, eta horren ondorioz jakin da hiru solairu zituela; 10 m inguruko altuera du iraun duen aldeak. Lantegiaren ondoan beste eraikin bat dago, ikaztegia izan zitekeena. Bidearen beste aldean, mendi-hegalerantz, beste eraikin batzuen aztarnak daude, eta baliteke biltegietakoak izatea. Eraikinak harlangaitzez eginak dira, harlanduzko ertzak dituzte, eta hainbat puntutan adreilua ere badute.\nEl Pobaleko burdinola eta errota (Muskiz) eta azpiegitura hidraulikoa (Galdames).\nXVI. mendearen hasieran eraiki zuten. 1966an, Bizkaiko Foru Aldundiaren eskuetara igaro, eta 2004an zaharberritu zuten. Egungo egunetara ia instalazio mekaniko gehienak gorde dituen multzo bakarra da (gurpil hidraulikoa, ardatza eta mailua); hango eraikinak, oro har, ondo daude, eta ekoizte-espazioaren barrualdeko banaketak aldaketa gutxi izan du. XVI. mendeko hauek baino ez dute iraun: lantegiaren zimenduak, zerbitzuko atetila zorrotz eta txiki bat, eta galdatzeko labe erdizirkular bat, gaur egun lurpean. XVII. mendearen amaieran eta XVIII. mendearen hasieran, guztiz eraberritu zuten burdinola. Garai horretakoa da egungo egunetara heldu den higiezinaren eraikitze-plangintza gehiena: lantegia, aireztatze-aretoa, tunel hidraulikoa eta antapara. XIX. mendearen erdialdean, burdinola ahultzen joan zen tradiziozko siderurgiaren gainbeherarekin batera. Prozesu horren ondorioz aldatu ziren elementu asko; nabarmentzekoa da, adibidez, eraikina iparraldeko aldetik handitzea eta, partzialki, sutegi- eta biltegi-lantegi bihurtzea. Multzoak elementu hauek ditu: sutegi-burdinola, biltegiak, ikaztegia, errota, makina guztiak, mazoa, ardatza, paladun gurpila, pistoiak, bi ogi-labe, presa, ubidea, antapara, tunela, dorrea eta zubia.\nBilotxiko azpiegitura hidraulikoa (Muskiz).\n1690ekoa da eraikitze-baimena. 1855ean, desegitea erabaki zuten. El Pobaletik metro gutxira dago multzo hau, ibaian behera; barnean hartu zuen antzeko beste multzo bat: errota eta burdinola, eta presa eta ubide gehiena partekatzen zituzten denek. Azpiegitura hidraulikotik, presaren ebidentzia baino ez dago, errotatik 60 metrora; harlangaitzezko presa zuzena da, hormigoizko arrain-eskailera du, ezkerraldean tramexa, eta landaretzak guztiz hartu ditu burdinolaren tunela izan zitekeenaren aztarnak. Desagertu egin dira bien ubidea eta errotaren antapara. Irteerako ubidea baserrian sartzeko zonaldearen azpitik igarotzen da. Makinen aztarna bat bera ere ez da geratu.\nKanpo estekak.\n Inguruko informazio orokorra\n Eusko Jaurlaritzaren ibiari buruzko ikerketa batzuk"}
{"id": "58370", "revid": "512", "url": "https://eu.wikipedia.org/wiki?curid=58370", "title": "Kotorrio ibaia", "text": "Kotorrio ibaia Bizkaiko mendebaldean dagoen antzinako meatze ibaia da. Barbadun ibaiaren ibaiadarra da.\nEl Campillo industrialdean (Abanto-Zierbena) 100 metroko altueran jaio eta behin Abanto-Zierbenako izen bereko auzoa zeharkatuta, Muskizera heltzen da. Hantxe, San Juan auzoan Barbadun ibaiaren eskuinaldera isurtzen da.\nEzaugarriak.\nHarlauzez substratoez sortzen da, ur-jauziak eta putzuak aldizkatzen. Begetazioa ondo babestuta dago. Ibaiaren azken tartean erriberako begetazioa da nagusi. Makroornogabeen komunitatea ugaria da."}
{"id": "58371", "revid": "1519", "url": "https://eu.wikipedia.org/wiki?curid=58371", "title": "Triano", "text": ""}
{"id": "58372", "revid": "105290", "url": "https://eu.wikipedia.org/wiki?curid=58372", "title": "Lahn", "text": "Lahn Alemaniako ibaia da, Ipar Renania-Westfalia, Hesse eta Renania-Palatinatua estatuetatik igarotzen dena.. Koblentza hirian, Rhin ibaira isurtzen da."}
{"id": "58376", "revid": "1491", "url": "https://eu.wikipedia.org/wiki?curid=58376", "title": "Bidaxuneko gaztelua", "text": "Bidaxuneko gaztelua Bidaxunen (Nafarroa Beherean) dagoen gaztelua da, Agaramont familiari historikoki lotua. 1329tik gutxienez, orduan ere Agaramontarrei loturik. Iraganean Euskal Herri osoko gaztelu ikusgarrienetariko bat zena, gaur egun, berritze prozesuan dago, nahiko kaltetuta baitago eraikina.\nHistoria.\n1523an Gaztelako tropak Bidaxuneraino heldu eta gaztelua erre zuten, agaramontarrek Nafarroako erregeen alde egin izanaren mendekutzat. Berreraikitzean, itxura errenazentista berenganatu zuen, antzinako Erdi Aroko gaztelutik dorre zirkular bakarra geratu zelarik. Henrike III.a Frantziako tronora heldu zenean Bidaxuneko jaurerria, dukerri izendatu zuen familiak urteetan zehar erakutsiriko leialtasuna saritzeko. Era honetan, Agramont familia frantses noblezian sartu ziren lehenengo nafar familietarikoa izan zen.\nHorrek dirua, boterea eta ospea eman zien Agramont familiakoei, eta gaztelua haien handitasunaren ispilu bilakatu zen ahalik eta 1791ko urriaren 22an Frantziako Iraultza zela eta, gobernuak familiari konfiskatu zioten arte. Bost urte geroago, 1796ko otsailaren 23ko goizaldean gazteluari su eman eta kiskali egin. Bere horretan jarraitu du berritze-lanak oraintsu hasi diren arte. Gaur egun falkoneria eskola bat dago gaztelu barruan."}
{"id": "58379", "revid": "1545", "url": "https://eu.wikipedia.org/wiki?curid=58379", "title": "Ajbadiya", "text": ""}
{"id": "58383", "revid": "105290", "url": "https://eu.wikipedia.org/wiki?curid=58383", "title": "Slow-start", "text": "Slow-start TCP protokoloaren kongestio kontrolerako teknika bat da.\nEz igorleak ezta hartzaileak ere ezin dute jakin zein den sarean zehar transmititu daitekeen datu-fluxua, ez daukatelako informazio hori transmitituko duten elementuen xehetasunen berri. Sarean kongestioa ematen bada, sarea bera paketeak alboratzen hasiko da eta hauek birtransmitituak izan beharko dira. Honek sareko kongestioa handiagotuko du. Algoritmo honek proposatzen duen irtenbidea datu kopuru txiki bat bidaltzen hastean datza, zeina inkrementatuz joango den sarea gainezkatu arte. Egoera honetara iristen denean, bidaltze-tasa txikitzen da, gainezkatzea ekiditeko.\nAlgoritmoaren osagaiak.\nSlow-start.\nProtokolo honek \"kongestio-leiho\" izeneko leihoa definitzen du, zeinak honako funtzionamendua duen:\nFuntzionamendu honek kongestio-leihoaren hazkundea logaritmikoa izatea dakar, orokorrean. Hala ere, hartzaileak ACK onespenak atzeratu ditzake, onespen bat bidaliz jasotako bi segmentuko. Segmentu baten bidalketarekin hasten da algoritmoa, honen onespena jasotakoan (suposatuz ACK bakoitzak byte baten onarpena suposatzen duela) beste bi bidaliko dira, hauen bi onespenak jasotakoan lau segmentu bidali daitezke bi onespenak iritsi badira, baina hiru bakarrik ACK bakar bat jaso badugu. Prozesuak berdin jarraitzen du sarearen kongestioa eman arte edo kongestio-leiho honen tamaina transmisio-leihoarenaren berdina izan arte.\nBidalitako segmentu baten onespenik iristen ez bada, protokoloak sarea gainezkatu dela suposatuko du eta bere transmisio-tasa txikituko du, berriz ere segmentu bakarra bidaliz hasieran eta honen kopurua handiagotuz, azaldutakoaren arabera.\n\"Congestion avoidance\".\nSlow-start algoritmoaren adibidea jarraitzen du, baina honen hazkundea ez da logaritmikoa izango, lineala baizik. Hau da, bidalitako leiho oso bakoitzeko (eta ez jasotako onespen bakoitzeko) MSS unitate batean handitzen da.\nKongestio muga.\nKongestio muga 65535 bytekoa da hasiera batean eta balioa kongestio-leihoaren tamainaren erdira murrizten da igorleak sarean kongestio bat atzematerakoan, baina ez da inoiz ere bi segmentu baino gutxiagokoa izango.\nBaldin eta kongestio-leihoaren tamaina kongestio-mugarena baino txikiagoa edo berdina bada, Slow-Start algoritmoa erabiliko da eta besterako kasuetan \"congestion avoidance\" algoritmoa erabiliko da.\nAlgoritmo orokorraren funtzionamendua.\nHasiera batean kongestio-muga 65535 byte-koa da eta Slow-start algoritmoa erabiltzen da. Kongestio bat atzematerakoan, hau da, ACK onespen bat falta denean, kongestio-muga kongestio-leihoaren tamainaren erdira txikitzen da (balio hau bi segmentu baino txikiagoa ez delarik) eta Slow-start algoritmoarekin berrasieratzen da. Behin kongestio-muga gainditutakoan, congestion avoidance algoritmoa aplikatzen da (hazkunde lineala), berriz ere sarean kongestio bat atzeman arte, kasu honetan kongestio-muga eguneratu eta Slow-Start algoritmoa aplikatzen da, lehengo pausoa errepikatuz.\nTransmisio-leihoak ezarritako transmisio-tasa ezin izango da inoiz gainditu.\nIkus, gainera.\nKongestioa kontrolatzeko algoritmo"}
{"id": "58386", "revid": "8901702", "url": "https://eu.wikipedia.org/wiki?curid=58386", "title": "Jose Ignacio Garmendia Mendizabal", "text": "Jose Ignacio Garmendia Mendizabal (Billabona, 1960ko apirilaren 4a) Eibar Kirol Elkarteko atezaina izan zen 17 denboralditan, 1978tik 1998ra. Hamar azkenak Espainiako Bigarren Mailan. Era berean, Eibar KE taldearekin futbolean bigarren mailan jokatu eta Billabonan bere harategian egiten zuen lan.\nBi aldiz lortu zuen bigarren mailan gol gutxien jaso duen atezainari ematen zaion Zamora Saria: 1992 eta 1996 urteetan.\nBiografia.\nEibar taldeak 1978an fitxatu zuen 18 urte zituela eta taldea Gipuzkoako erregional preferentean jokatzen ari zela. Denboraldi hartan mailako txapeldun gelditu eta 3. mailara igo zen. 1986an Bigarren B mailara iritsi zen eta 1987 eta 1988 artean urtebete partidarik galdu gabe egin zuen Eibarrek eta horri esker 1988an Bigarren Mailarako igoera lortu zuen taldeak. Aipatzekoa da 1988ko apirilaren 17an Pontevedrari sartu zion gola, bere atetik kontrako atera baloia bidaliz.\n1990ko azaroaren 28an Eibar Kirol Elkartearen 50. urteurrena ospatzeko Ajax Amsterdam taldearen aurkako partida jokatu zuen eta 1-1 emaitzaz berdindu zuten armaginek.\nEibarrek 2006 arte 18 denboraldi jarraian egingo zituen bigarren mailan eta Jose Ignacio Garmendiak 1998 arte ia partida guztiak jokatu zituen. Guztira 500 partidatik gora izan ziren Eibarren atea zaintzen eta tartean bi aldiz eskuratu zuen bigarren mailako Zamora Saria. Taldearen emaitzarik onenak 5. postuak izan ziren 1994-95 eta 1996-97 denboraldietan.\nAzken partida 1998ko maiatzaren 21ean izan zuen Errealaren aurka jokaturiko lagunarteko partida, 20 urtetan taldeko atezaina izan zenari omenaldia egiteko baliatu zena."}
{"id": "58387", "revid": "201", "url": "https://eu.wikipedia.org/wiki?curid=58387", "title": "Kotorrio", "text": ""}
{"id": "58393", "revid": "26894", "url": "https://eu.wikipedia.org/wiki?curid=58393", "title": "Agramongo gaztelua", "text": ""}
{"id": "58394", "revid": "103793", "url": "https://eu.wikipedia.org/wiki?curid=58394", "title": "Arlekiko gaztelua", "text": "Arlekiko gaztelua Nafarroa Garaiko Aezkoa ibarreko Orbaizeta udalerrian kokatutako gaztelu bat da. Nahiz eta ez zehazki ez jakin noiz izan zen eraikia, Erdi Arokoa dela pentsatzen da. Nahiz eta gaur egun guztiz deseginda dagoen, oraindik ikus daitezke horma eta erreten batzuk.\nAztarnak.\nHiru altueratan dago eraikia, eta oraindik bi erretenak atzeman daitezke zuhaitz eta landareen azpian. Bertatik Larraun eta Mendilatzeko bailaren ikuspegi ederra dago, baita Orioneko larreena ere.\nKondairak dio, orain dela urte asko, bertan urrea eta txanpon erromatarrak topatu zirela bertan, agian Urkuluko dorretik ekarriak izan zirenak, eta oraindik altxor handiak topa daitezkeela gaztelu azpian."}
{"id": "58395", "revid": "8307414", "url": "https://eu.wikipedia.org/wiki?curid=58395", "title": "Gartzia Dardartia", "text": "Gartzia III.a Santxitz edo Gartzia Dardartia \u2014\u2014 (1000 aldean hila) Iru\u00f1eko erregea eta Aragoiko kondea izan zen 994-1000 bitartean. Guduan sartu baino lehen zuen ikaragatik omen zetorkion ezizena.\nBizitza.\nAntso II.a Gartzeitzen eta Urraka Fernanditzen semea izan zen. Tronuratu eta laster, haren aitak Kordobako Kaliferriarekin sinatutako ituna hausten saiatu zen. Horregatik, Almanzorren aurka borrokatu zen, baina 996. urtean bakea eskatu behar izan zuen Kordoban.\nAragoin, hasieran Urraka bere ama aritu zen erregeorde moduan baina, gero, Ontzalu Santxitz bere anaia gaztea \"regulus\" izendatu eta konderria gobernatu zuen bere izenean. 997. urtean nafarrek, Calatayud inguruan eginiko espedizio batean, gobernadorearen anaia hil zuten. Almanzorren mendekua latza zen: 50 kristauen burua. Litekeena da haien artean Ontzalu anaiarena izatea.\nPolitikoki gaztelarren aldeko aliatua izan zen, agian bere ama bertoko kondeen izeba zelako. Cerverako guduan, 1000ko uztailaren 29an, Antso Gartzia Gaztelako kondeak eta Gartzia Gomez Carriongoa Salda\u00f1ako kondeak Almanzorren armada eraso zuten nafarrez, leondarrez eta gaztelarrez osaturiko armada baten buruan.. Iruindar erregea eta Leongoa ez zeuden guduan. Musulmanen garaipenaren ondorioz, Naiara erasotu zuten.\n1000. urte inguruan hil zen, handik aurrera agirietan agertzen ez delako. Heriotzaren ondorengo interregnoa Antso Ramirez Viguerakoa bere lehengusuak kudeatu zuen. Antso III.a Gartzeitz bere lehensemeak, orduan adingabekoa zela, 1004an lortu zuen tronua.\nEzkontza eta seme-alabak.\nXimena Fernanditzekin, Fernando Bermudez eta Elbira Ceako kondeen alabarekin, ezkondu zen. Lau seme-alaba izan zituzten:"}
{"id": "58398", "revid": "512", "url": "https://eu.wikipedia.org/wiki?curid=58398", "title": "Butroeko gaztelua", "text": "Butroeko gaztelua Gatikako (Bizkaia) Butroe auzoan kokaturik dagoen gaztelua da.\nHistoria.\nErdi Aroan du jatorria, Butroe familiak eraikia.. Gaur egungo itxura aldiz, XIX. mendean eginiko birmoldaketa sakonaren ondorioz datorkio, Cubasko markesak egin zuena. Oinarri modura zimenduak eta dorre zirkularren zati bat hartuz, beste guztia era germaniarrean eraiki zen, fantasia ukitu handiagatik inguruko gazteluen estilotik urrunduz. Neurri batean, XIX. mendeko gaztelu Bavariarrekin paralelismoak dituela esan daiteke. \nEraikuntza bera, denbora-pasa moduan eta erakargarri egiteko izan zen eraikia, bizitoki bat lortzeko baino. Izatez, bizileku moduan oso deserosoa da, dorreek ez baitute espazio erabilgarri handiegirik, eta kanpo-pasabideen bidez baitaude konektaturik euren artean.\nBost solairu, kapera, leotzak, liburutegia, ur putzua, lau dorrexka eta upategia du. 2.400 metro karratuko eraikina eta 35.000 metro karratuko parkea.\nEraikinaren inguruan, palmera eta espezie exotiko askodun parke bat dago. \nHamarkada luzez itxita egon arren, kanpotik bada ere erakargarria da Butroeko gaztelu ospetsua, eta bisitari ugari gerturatzen dira egunero.\n21. mendeko jabetza.\n1989-1992 tartean Estudios Arriagak esparru guztia berrrantolatu eta konpondu zuen. Hortik aurrera ostalaritza establezimendu modura egokitua izan zen, Erdi Aroko ikuskizunekin. Geroago, enbargatua izan eta enkantean atera zen.\nGero Bizkaiko Foru Aldundia bihurtu zen esparru guztien jabea. 2005ean 1,6 milioi euroren truke erosi zuen Inbisa promotoreak eta 2013an 10 milioiren truke jarri zuen salgai. 2021eko abenduan 4 milioi euroan erosi zuen errusiar inbertsore batek."}
{"id": "58400", "revid": "535", "url": "https://eu.wikipedia.org/wiki?curid=58400", "title": "Butroiko gaztelua", "text": ""}
{"id": "58401", "revid": "24603", "url": "https://eu.wikipedia.org/wiki?curid=58401", "title": "Butroe", "text": "Butroe izenarekin hainbat artikulu daude:"}
{"id": "58402", "revid": "535", "url": "https://eu.wikipedia.org/wiki?curid=58402", "title": "Butron", "text": ""}
{"id": "58403", "revid": "535", "url": "https://eu.wikipedia.org/wiki?curid=58403", "title": "Zurbano (Gatika)", "text": ""}
{"id": "58404", "revid": "1545", "url": "https://eu.wikipedia.org/wiki?curid=58404", "title": "Berdeak (Portugal)", "text": "Portugalgo alderdi ekologista \"Berdeak\" (, ahoskatua, edo PEV) Portugalgo alderdi ekologista handiena da.\n1982an jaio zen eta herrialdeko alderdi ekologista zaharrena da. Europako Berdeen eta Europako Alderdi Berdeen Federazioaren kidea da. PEVa komunistekin lotura estuak dauzka, koalizioan aurkeztu dira hauteskunde askotan eta hainbat udalerritan. Alderdiaren gaztedia Ecolojoven da, Folha Verde izeneko aldizkaria argitaratzen duena."}
{"id": "58405", "revid": "880", "url": "https://eu.wikipedia.org/wiki?curid=58405", "title": "Portugalgo Alderdi Ekologista-&quot;Berdeak&quot;", "text": ""}
{"id": "58406", "revid": "6327", "url": "https://eu.wikipedia.org/wiki?curid=58406", "title": "Satarka", "text": ""}
{"id": "58408", "revid": "15795", "url": "https://eu.wikipedia.org/wiki?curid=58408", "title": "Antso IV.a Gartzez Nafarroakoa", "text": ""}
{"id": "58409", "revid": "6327", "url": "https://eu.wikipedia.org/wiki?curid=58409", "title": "Arlekia", "text": ""}
{"id": "58410", "revid": "880", "url": "https://eu.wikipedia.org/wiki?curid=58410", "title": "Portugaleko Alderdi Komunista", "text": ""}
{"id": "58411", "revid": "96586", "url": "https://eu.wikipedia.org/wiki?curid=58411", "title": "Miren Ibarguren", "text": "Miren Ibarguren Agudo (Donostia, Gipuzkoa, ) aktorea da. Euskal Telebistan hasi zen, \"Goenkale\"n hain zuzen ere. Geroztik, hainbat sitcometan hartu du parte, baina \"Escenas de Matrimonio\" eta \"A\u00edda\" telesailetan egindako lanagatik da ezaguna batez ere."}
{"id": "58412", "revid": "40778", "url": "https://eu.wikipedia.org/wiki?curid=58412", "title": "Tota Azearitz", "text": "Tota Iru\u00f1ekoa, Tota Azearitz edo Tota Aznaritz \u2014\u2014 (876ko urtarrilaren 2 - 958ko urriaren 15) Iru\u00f1eko erregina Antso I.a Gartzeitzekin ezkondu zelako. Aznar Santxitz Larraungoa eta Oneka Ortitz lehengusuen alaba eta Orti I.a Gartzeitzen iloba.\nBiografia.\nAbd ar-Rahman III.aren odoleko izebak,934an, Iru\u00f1eko Erresumarako bidean zegoen razzia bat zuzentzen ari zenean, bere ahaidetasun loturak aldarrikatu zituen kalifak bakea eman ziezaion eta bere erresumatik aldendu zedin. Abd ar-Rahmanek, erantzun bezala, Tota erregina musulmanen kanpamentuan aurkeztea eskatu zuen, asmo onen froga gisa. Tota Calahorran agertu zen bere segizioarekin, kalifa zegoen tokian, eta honek ohore handiz hartu zuen. Calahorran, erreginak basailutza eman zion Abd ar-Rahman III.ari, eta erasorik ez egiteko eta kalifarekin elkarlanean aritzeko hitzarmen bat sinatu zuen. Hitzarmen honen ondorioz, Totaren semea zen Gartzea Santxitz Iru\u00f1eko errege bilakatu zen. Gainera, Tota eta kalifaren arteko itun honen ondoren, tropa musulmanek Iru\u00f1eko erresuma aliatua zeharkatu zuten eta Leongo Erresumaren aurka joan ziren, Araba eta Gaztela suntsituz.\nSuitzako Alpeetako San Galoren abadiako fraide baten 956. urteko albiste labur batek, 939. urteko musulmanek Simancasko guduan eta Alh\u00e1ndegan jasandako hondamena deskribatzean, Tota erreginari eman zion garaipena:\nBere biloba Antso I.a Leongoa, \"Gizena\" ezizena zuena, bere alaba Urrakaren semea, ez zen leondar eta gaztelar nobleen gustukoa. Hauek, Fernando Gontzalitz kondea buru zutela, tronutik kendu eta Ordo\u00f1o IV.a errege izendatu zuten. Tota erreginak, Antso III.ari, bere iloba zen Abd ar-Rahman III.arekin hitzarmen bat egiten lagundu zion, tronua berreskuratzeko. Horrela, Tota, Antso eta kalifaren armada bateratuek Leongo erresuma eraso zuten eta Ordo\u00f1o kargutik kentzea lortu zuten.\nTota erreginaren hilobia, oso osaera errazeko sarkofagoa, Susoko monasterioaren atarian dago, garai hartan monasterioa Iru\u00f1eko Erresumarena baitzen. 2001. urteaz geroztik, bere izena duen kale bat du Iru\u00f1eko Arrotxapea auzoan.\nSeme-alabak.\nZazpi seme-alaba izan zituen:\nBibliografia.\nEleberriak"}
{"id": "58413", "revid": "448", "url": "https://eu.wikipedia.org/wiki?curid=58413", "title": "Aita Saindu", "text": ""}
{"id": "58414", "revid": "336", "url": "https://eu.wikipedia.org/wiki?curid=58414", "title": "Emakumeen aurkako Indarkeria desagerrarazteko Nazioarteko Eguna", "text": "Emakumeen aurkako Indarkeria desagerrarazteko Nazioarteko Eguna urtero azaroaren 25ean ospatzen den nazioarteko eguna da. Nazio Batuen Erakundeko Biltzar Nagusiak erabaki zuen egun hori ospatzea, 1999ko abenduaren 17ko 50/134 Ebazpenaren bidez. Eguna Dominikar Errepublikak proposatu zuen, eta beste hirurogei herrialdek babestu zuten. Hain zuzen ere, egun hau emakumeen aurkako indarkeria salatzeko eta desagerrarazteko helburuarekin sortu zen.\nJatorria.\nAzaroaren 25a Emakumeen aurkako Indarkeriaren kontrako Nazioarteko eguna izendatu zen 1999an. Egun hori Mirabal ahizpen hilketa oroitzeko aukeratu zen. Mirabal ahizpak Dominikar Errepublikako hiru ekintzaile politiko izan ziren eta 1960ko azaroaren 25ean Rafael Trujillo diktadorearen poliziak bortizki hil zituen. Urte horretatik aurrera, emakumeen talde eta mugimendu feministak data hori hartu zuen emakumeenganako indarkeria sexistaren aurkako egun bezala. Azkenean, 1999. urteko abenduaren 17an Nazio Batuen Erakundeak \u201cEmakumeen kontrako bortizkeria ezabatzeko Nazioarteko Eguna\u201d izendatu zuen.\nMirabal ahizpen borroka.\n1950eko hamarkadan, Dominikar Errepublikan, Mirabal ahizpek gogor borrokatu zuten Trujillo diktadorearen erregimenaren aurka. Horren ondorioz, behin baino gehiagotan kartzelatu, bortxatu eta torturatu zituzten. Nolanahi ere, gertatutakoa jasan arren, ez ziren errenditu.\nSanto Domingon, 1960ko maiatzaren 18an, hiru ahizpetatik bi epaitu egin zituzten, baita haien senarrak ere. Estatu dominikarraren segurtasunari erasotzeagatik salatu zituzten eta ondoren kartzelaratu. Senarrak izan ezik abuztuaren 9an aske utzi zituzten bi ahizpak.\nMirabal ahizpak senarrak bisitatzera joan ziren kartzelara eta kartzelatik etxerako bidean, errepidean zehazki, Inteligentzia Militarraren Zerbitzuko heriotza-eskuadroi batek gelditu zituen. Bertan hil egin zituzten eta jipoitu egin zituzten, jendeak auto-istripuz hil zirela pentsa zezan.\n1962an epaitu zituzten hiru ahizpen hiltzaileak. Hainbat urtetako kartzela-zigorra ezarri zieten, baina ez zuten asko iraun espetxean. Azkenean, Dominikar Errepublikatik ihes egitea lortu zuten Trujilloren aldeko hainbat talderi esker."}
{"id": "58415", "revid": "201", "url": "https://eu.wikipedia.org/wiki?curid=58415", "title": "Bide azkar", "text": ""}
{"id": "58418", "revid": "6327", "url": "https://eu.wikipedia.org/wiki?curid=58418", "title": "Arlekia gaztelua", "text": ""}
{"id": "58419", "revid": "6327", "url": "https://eu.wikipedia.org/wiki?curid=58419", "title": "Arlekiako Gaztelua", "text": ""}
{"id": "58420", "revid": "105290", "url": "https://eu.wikipedia.org/wiki?curid=58420", "title": "Fibroina", "text": "Fibroina proteina bat da. Zetarrak bi proteina, serizina eta fibroina, nahasten dute zeta ehuntzeko.\nEgitura.\nFibroina \u03b2 lamina antiparaleloz osaturik dago, bertan kateak zuntzaren ardatzarekiko paraleloki banatzen dira. Ikerkuntzek erakusten dutenez, kateen hedapen asko errepikatzen diren sei aminoazidoz osatzen dira:\n(- gli -ser - gli - ala - gli - ala - )n"}
{"id": "58421", "revid": "1712", "url": "https://eu.wikipedia.org/wiki?curid=58421", "title": "Fernando Gontzalitz Gaztelakoa", "text": "Fernando Gontzalitz Gaztelakoa, \u2014; \u2014 (Jurisdicci\u00f3n de Lara, ? - Burgos, 970) Gaztelako lehen konde burujabea izan zen (931-944 eta 945-970).\nBurgosko Ontzalu Fernanditz, Burgos eta Gaztelako kondea, eta Larako Muniadonaren semea.\nKondairaz betetako pertsonaia, Ramiro II.a Leongoa borrokatu zuen bere konderria independentea izan zedin. Hil zenean Gartzia Fernanditz bere semeak Bizkaiko Golkotik Duerora hedatzen zen konderria zeukan.\nBere balentriak 1250 eta 1271 artean idatziko poema anonimoan agertu ziren."}
{"id": "58422", "revid": "880", "url": "https://eu.wikipedia.org/wiki?curid=58422", "title": "Bosnia Herzegovina", "text": ""}
{"id": "58424", "revid": "1519", "url": "https://eu.wikipedia.org/wiki?curid=58424", "title": "Jabi Zabala", "text": "Jabi Zabala (Gorliz, Bizkaia, 1971 - ) kazetari, blogari eta webmaster bizkaitarra da, euskal herritar kazetarien artean Interneti buruzko informazioak jorratzen aitzindarietakoa.\nEuskaldunon Egunkarian hasi zen 1997an Interneti buruzko testuak idazten, Luistxo Fernandezen lekukoa hartuta, harik eta 2003an Egunkaria itxi zuten arte.\n2000n Patxi Gaztelumendirekin batera irratia.com Internet bidezko irrati-saioa sortu zuen.\n2003ko otsailean sortu zuen sarean.com lehendabiziko euskarazko blog pertsonala."}
{"id": "58425", "revid": "336", "url": "https://eu.wikipedia.org/wiki?curid=58425", "title": "Kromatografia", "text": "Kromatografia (Grezieraz \u03c7\u03c1\u03ce\u03bc\u03b1:kroma, kolorea eta \u03b3\u03c1\u03b1\u03c6\u03b5\u03b9\u03bd:\"grafein\" idatzi) makromolekulak banatzeko teknika bat da. Egungo laborategietan nahasketa ezezagunen konposizioa jakiteko erabiltzen da.\nKromatograf\u00eda euskarri beretik abiadura desberdinez higitze diren nahasketa bateko osagaiak banantzean datza.\nKromatografia teknika askoren bidez egin daiteke, baina denetan fase egonkorra (zutabearen barnean kokatutako matrazea, substantzia adsorbatzailea) eta fase mugikorra (disolbatzean sortutako nahasketa) bereizten dira.\nKromatografia likidoan disolbatzaile batean disolbatzen da bere osagai kimikoetan banatu nahi den nahasketa. Ohiko kromatografiak \"fase geldikor\" bat du (euskarri solido batean material adsorbatzaile duena -paper xurgatzailea, adibidez) eta \"fase higikor\" bat (disolbatzaile bat, banatu nahi den substantziarekin). Disolbatzailean dagoen osagai bakoitza fase geldikorrean mugitzen da berezko abiadura batekin, eta gehiago ala gutxiago mugitzen da euskarrian. Horrela identifika daiteke euskarri gainean dagoen osagai kimiko bakoitza.\nGasen kromatografia gas baten osagaiak banatzean eta identifikatzean datza. Fase geldikorra solido zein likidoa izan daiteke, zutabe luze batean egonik, eta bertatik igarotzen da analizatu nahi den gasa (fase higikorra)."}
{"id": "58427", "revid": "1545", "url": "https://eu.wikipedia.org/wiki?curid=58427", "title": "Kevin Rudd", "text": "Kevin Rudd (Nambour, Queensland, 1957ko irailaren 21a) Australiako politikari laborista da.\n2007ko azaroaren 24an Australiako hauteskunde federalak irabazi zituen. Horrela, Australiako Alderdi Laboristak kontserbadoreen 11 urteko agintaldiarekin amaitu zuen. 2007ko abendutik aurrera, Australiako lehen ministroa da."}
{"id": "58428", "revid": "105290", "url": "https://eu.wikipedia.org/wiki?curid=58428", "title": "Libiako bandera", "text": "Libiako bandera 2011ko abuztuaren 3ean erabakitakoa da. Hiru errenkadaz osatuta dago, gorria, beltza eta berdea, erdian ilargi eta izar zuri bana dituelarik."}
{"id": "58429", "revid": "119347", "url": "https://eu.wikipedia.org/wiki?curid=58429", "title": "Almanzor", "text": "Muhammad ibn Abd-Allah ibn Ab\u016b \u0100mir (), ezizenez Al-Mansur (, euskeraz \"Garailea\"), kristauen artean Almanzor deitua (?, 938 - Medinaceli, 1002ko abuztuaren 11), andalustar militar eta politikoa, Kordobako kaliferriaren buruzagia eta Hisham II.aren \"hayib\" edo lehen ministroa.\nYemenetik etorritako familia batean jaioa, Kordoban ohore eta karguak lortu zituen kalifaren ondoan. 978an estatu-kolpe baten ondorioz \"hayib\" bihurtuta, Almanzorrek bai Magreben bai Al-Andalusen omeiar leinuaren lurraldeak hedatu zituen.\nNafarroako Antso II.aren alaba ezkondu zuen. Honek, Nafarroako Abdak Abderraman Antso semea zuen. Beste emazte-gatibuk, berriz, Abd al-Malik al-Muzafar semea eta oinordekoa izan zuen."}
{"id": "58431", "revid": "105290", "url": "https://eu.wikipedia.org/wiki?curid=58431", "title": "Espainiako hizkuntzak", "text": "Espainia hizkuntza-aniztasun handiko Europako estatu bat da. Espainiako hizkuntzak berebiziko kultura ondarea dira. Estatu horren eremuan, hizkuntza nagusia eta erabiliena gaztelania da, estatu osoan ofiziala dena. Horrez gain, beste lau hizkuntzak koofizialtasun maila lortu dute, Estatuko zenbait autonomia erkidegotan. Beste hizkuntza batzuek, ofizialak izan gabe, nolabaiteko estatutu-babesa dute.\nEspainiako Konstituzioak, hirugarren artikuluan, honako hau dio:\nHizkuntza koofizialak.\nAutonomi erkidegoen estatutuek onartutako hizkuntzak, gaztelaniarekin batera ofizialak direnak, honako hauek dira:\nBeste mota bateko onarpena duten hizkuntzak.\nBeste estatutu batzuk edo lege-proiektuek babes berezia eskaintzen diete beste hizkuntza batzuei:\nOnarpen ofizialik gabeko hizkuntzak.\nBeste hizkuntza batzuek ez daukate inongo babes ofizialik, esaterako:\nGaztelaniaren dialektoak.\nGarrantzia berezia hartu ohi duten gaztelaniaren aldaera batzuk hauek dira:\nAhozkoak ez direnak.\nEspainiako lurraldean hainbat keinu hizkuntza erabiltzen dira:\nBatzuetan, Gomerako (Kanariak) \"silbo\" delakoa aipatzen da ahozko ez den hizkuntza gisa, baina ez da benetako hizkuntza, kanal berezi bat baizik. Berez, silboaren erabiltzaileek espainieraz hitz egiten dute, teknika berezi bat erabiliz. Teorikoki, edozein hizkuntzatan egin daiteke silboa.\nMigrazioen ondoriozko hizkuntzak.\nGaur egun, migrazio prozesuak direla eta, beste hizkuntza asko ere egiten dira Espainian, adibidez: ingelesa, errumaniera, txinera, alemana, kitxua, etab."}
{"id": "58432", "revid": "448", "url": "https://eu.wikipedia.org/wiki?curid=58432", "title": "Diego Lopitz II.a Harokoa", "text": "Diego Lopitz II.a Harokoa \u2014\u2014 (Naiara, c. 1152 - Burgos, ) ezagutzen den Bizkaiko bostgarren kondea izan zen, 1170-1214 urteetan.\nAlfontso VIII.aren erreinaldian Gaztelako Erresumako handiki nagusienetariko bat izan zen. Haro leinua finkatu zuen, orduko gizartean bere gailentasuna bermatuz. Gailentasun hori XIII. mendean zehar mantendu zen eta, ondorioz, propagandak bere legenda beltz eta bere urrezko legenda sortu zituen. Hori zela eta, egun bi ezizen ditu: \"Zintzoa\" eta \"Gaiztoa\".\nBizitza.\nLope I.a Diaz eta Aldontzaren semea izan zen. 1170ean, aitaren heriotzan eta hamazortzi urte inguru zituela, leinuaren buruzagi bilakatu zen.\n1178ra arte apenas izan zen errege gortean, agian bere arerioak ziren laratarrek eragin handia zutelako. 1179 eta 1183 artean, lehendabizikoz Nafarroan erbesteratu zuen. Hala eta guztiz ere, itzultzean kargu ezin hobea lortu zuen: errege-alferez, maiordomo nagusiarekin batera gorteko nagusienetariko bat zena. Gainera, aitarenak izan ziren Errioxa, Gaztela Zaharra eta Trasmiera mantendu eta Asturias de Santillana eta Bureba tenentzia berriak lortu zituen.\n1187an, Urraka Lopez Harokoa bere arrebak Fernando II.a Leongoa ezkondu zuenean, aukera berriak zabaldu zizkion Leonen eta hara joan zen. Tamalez, hurrengo urtean Leongo erregea hil eta itzuli behar izan zuen.\nZorionez, Gaztelan nahiko ospe zituen itzulera egoera ezin hobean egiteko eta berriro errege-alferez izendatu zuten. Hori esker, 1195eko almohadeen aurkako Alarcosko guduan erretagoardia zuzendu zuen. Porrotaren ondorioz, eskualdearen defentsan parte hartu zuen. Urte haietan bere eremuak zabaldu zituen erresumako ipar-ekialdean eta 1196an \u00abAlmaz\u00e1ndik itsasoraino\u00bb gobernatzen zuen.\n1999an erregeak titulua kendu eta Alvaro Nu\u00f1ez Larakoari eman zion. Diego Lopitz berriro erbesteratu eta 1201 eta 1206 artean Nafarroako eta Leongo erregeen agindupean izan zen. Alfontso VIII.ak Leongo errege berriari Urraka bere arrebarenak ziren Aguilar eta Monteagudoko gazteluak hartzera lagundu zionean erbesteratu zen.\nAntso VII.a \"Azkarra\" kanpoan zela aprobetxatuz, Alfontso VIII.ak Nafarroa eraso zuen eta Diegoren egoitza zen Lizarra setiatu zuen. Ezin hiribildua hartu eta erregeak Diegorekin harreman onak izateko asmotan 1204ko bere lehendabiziko testamentuan kalte egin ziola aitortu zuen. 1206an Gaztelara itzuli zenean, Alfontso VIII.ak berriro errege-alferez izendatu zuen (nahiz eta 1208an berriro Alvaro Nu\u00f1ez izendatu). Itzultzeko erregeak Bizkaia behin betiko harotarren feudo moduan onartu zuen. Gainera, 1206ko testamentuan Diego Lopitz erregearen bost betearazleetako bat izan zen.\n1212an. Navas de Tolosako guduan, almohadeak mendean hartu zituzten hiru kristau armadetako baten buruzagia izan zen. Joan Osmakoa elizgizonaren esanetan, Alfontso Henrike errege gaztearen erregeordea izan zitekeen baina erregea baino zenbait aste aurrerago hil zen. Gudua irabazi eta berehala, erregeak Durangaldearen tenentzia eman zion.\nTenentziak ondare bilakatzeko, Diegok Lope II.a Diaz Harokoa semearekin partekatu zituen. Semeak 1210etik aurrera Gaztela Zaharra, 1211tik aurrera Asturias de Santillana eta 1213tik aurrera Araba gobernatu zituen.\nDiego senideen buruzagi ukaezin bilakatu zen eta taldearen ikuskera aldatu zuen: familia \u00abhorizontal\u00bbetik leinu \u00abbertikal\u00bbera. Hori zela eta, 1184 eta ondorengo agirietan Harokoa abizen moduan erabili zuen.\nDiego Lopitz II.a Harokoa Burgosen n hil zen. Toledoko urte-liburuetan horrela azaldu zuten:\nNaiarako Andre Maria Erreginaren monasterioko zaldunen klaustroan lurperatu zuten. Erregea erregeen klaustroan lurperatu zutenean Diegoren ehorzketari buruzko behe-erliebeak zituen bere hilobian.\nKondaira.\nDiego Lopitz II.a Harokoaren oroimenak laster jasan zituen erasoak. Jada 1216n, Alvaro Nu\u00f1ez Larakoa Henrike I.aren erregeordea zela, Lope II.a Diazen eragina gutxitzeko errege-kantzelaritzak \u00abjaun gaizto\u00bb ezizena eman zion. Garaikidea zen Rodrigo Semenez Arradakoa nafar kronikariak 1240-1241 arten berari buruzko irudi anbibalente eman zuen, bere erbesteratze politika kritikatuz.\n1270eko hamarkadan, Lope III.a Diaz Harokoak Alfontso \"Jakitun\"aren aurka matxinatu zenean, gorteko intelektualek Diego Lopitz gogor kritikatu zuten, Alarcosko porrotaren eragilea zela esanez. Harotarren aldekoek kontraeraso eta mito simetriko bat asmatu zuten monarkiari erantzukizun morala itzultzeko. Hori zela eta, XIII. mendearen amaieran \u00abToledoko emakume judua\u00bbren istorio asmatu zuten, Alfontso VIII.aren bekatua porrotaren errudun bihurtu zuena.\n1340ko hamarkadan, Petri Alfontso Barcelosko kondeak \"Cr\u00f3nica Geral de 1344\" eta \"Livros de linhagens\" bere liburuetan Diego Lopitzen mitoak plagiatu zituen. Frantzia eta Bretainiako materiak antzeko mitoak zabaldu zituen eta Diegoren irudi anbiguoa landu zuen. XV. mendearen erdian, Lope Gartzea Salazarrek, \"Cronica de Vizcaya\" bere liburuan, kondairaren bi aldeak salatu zituen.\nGenealogistek hurrengo urteetan bere irudia are gehiago nahasi zuten. Bukatzeko XX. mendeko lehengo erdira arte hasieran foruzaleek eta gero abertzaleek Bizkaiko \u00abfeudo independente\u00bbaren mitoa zabaldu zuten.\nEzkontza eta seme-alabak.\nLuis de Salazar y Castro historialariak lehenengoz Manrique Perez Larakoa lehenengo Molinako jaunaren alaba zen Maria Manrique Larakoa ezkondu zuela zioen. Badaude ezkontza honen aurkako historialariak ere, baina, Laratarren dohaintzetan parte hartu zuenez eta bere ilobetako batek Manrique izena zuenez, gehienek onartzen dute Seme bat izan zuten:\nBigarrenez, Tota Perez Azagrakoa ezkondu zuen. Hau Petri Ruiz Azagrakoa Lizarra eta Albarrac\u00edngo jaunaren alaba izan zen. Zazpi seme-alaba izan zituzten:"}
{"id": "58433", "revid": "371", "url": "https://eu.wikipedia.org/wiki?curid=58433", "title": "Euskal Autonomi Erkidegoa", "text": ""}
{"id": "58434", "revid": "119347", "url": "https://eu.wikipedia.org/wiki?curid=58434", "title": "Lope I.a Diaz Harokoa", "text": "Lope I.a Diaz Harokoa \u2014\u2014 (? - ) ezagutzen den Bizkaiko laugarren kondea izan zen, 1124-1170 urteetan, baina inoiz ez zuen titulu hori benetan izan. Aita hil zenean, haren jabetza guztiak jaso zituen (Naiarako gobernua tarteko), ez ordea Bizkaiko jaurerria, Ladron Eneko Nafarroako erregearen mendekoa baitzen benetako jauna (Bela semeak kendu zion jaurerria konde horri 1160. urtea baino lehen). Lope I.ak Gaztelako erregearen zerbitzuan jardun zuen beti, Bizkaian zituen asmoak bete ez ziren arren.\nBizitza.\nDiego I.a Lopez eta Maria Santxezen semea izan zen. Maria Antso Santxez Erro eta Tafallako tenentea zuen aita eta Elbira Gartzez, Gartzea Ordo\u00f1ez Naiarako kondearen eta Gartzea III.a Santxez Naiarakoaren alaba zen Urraka Gartzezen alaba, ama. Aitaren heriotzean, bere ondorengo bilakatu zen.\nAitaren politika jarraitu eta Urraka Gaztelakoaren alde egin zuen, beraz, ezin izan zuen Errioxan izan eta Haro eta Buradongo tenentziak galdurik zituen, garai hartan Alfontso I.a \"Borrokalaria\"ren eskuetan baitzeuden; 1126an Urraka erregina hil zenean, Alfontso VII.a bere semeak Errioxa aldarrikatu zuen Gaztelarentzat.\n1130. urtean familiarekin batera Naiarara joan zen. Naiara Bizkaiko jaunen egoitza bilakatuko zen Maria Diaz Harokoak agintea hartu arte. Errioxako hiribilduan Abadiaren Ospitalea zaharberritu zuen.\n1134an Alfontso I.a Nafarroakoa oinordekorik gabe hil zenean, Lopek beste nobleekin batera, Naiarako tenentzia berreskuratu zuen eta Gaztelako erregeari eskaini zion. Alfontso VII.ak saritu eta konde izendatu zuen. Gainera, 1132ko urriaren 10eko data jarritako erregalia batean Haroko jaun berretsi zuen.\n1141ean Santo Domingo de la Calzadak hiri-gutun lortu zuenean, Lope orduko gobernadorea zen. Gainera, 1158tik aurrera errege-alferez titulua izan zuen.\nAlfonso VII.a 1157an hil zenean, Lopek bere ondorengoen alde egin zuen, hasieran Antso III.a eta, urtebete geroago, kargua hartu zuenean hiru urte besterik ez zituen Alfontso VIII.a.\n1163an, Antso VI.a \"Jakituna\"k Errioxako lurrak berreskuratu zituen eta Logro\u00f1o, Entrena, Navarrete, Ausejo, Autol, Quel eta Resa bere eskuetan geratu ziren. Lope orduko Errioxako gobernadorea zenez, nafarren aurka aritu zen 1163. eta 1167. urteetan.\nBere agintaldian \"Lobis\" edo \"Lobres\" izeneko txanponak egin zituen. Txanponetan bere leinuaren ikurrak ziren otsoak agertzen ziren.\n1169an, emaztearekin batera, Santo Domingo de la Calzadako beneditar moja batzuei Ca\u00f1asen eremu batzuk eman zizkion. Baldintza bakarra ezarri zuen: zistertar ordena betetzea. Horrela Ca\u00f1asko monasterioa eraikitzeari ekin zioten.\nUrte hartan Zoritako setiora joan zen bere osteekin Alfontso VIII.ak hala eskatu ez bazion ere. Ez zuen soldatarik onartu eta erregeak esker-emate moduan Naiarako tenentzia eman zion. 1170. urtean hil zenean, Naiarako Andre Maria Erreginaren monasterioko zaldunen klaustroan lurperatu zuten.\nEzkontza eta seme-alabak.\nAldontza ezkondu zuen, ziur asko Rodrigo Belaz eta Urraka Alvarezen alaba. Hamaika seme-alaba izan zituzten:\nGainera, ezkondu aurretik edo maitale ezagunekin beste hauek izan zituen:"}
{"id": "58435", "revid": "105290", "url": "https://eu.wikipedia.org/wiki?curid=58435", "title": "Beasaingo ondare higiezinaren inbentarioa (2001)", "text": "Beasaingo ondare higiezinaren inbentarioa, historian lizentziatua den Asier Olazabalek egin zuen, 2000. eta 2001. urteetan. Laguntzaile izan zituen Beasaingo Udala, Aranzadi Zientzia Elkarteko Joantxo Agirre Mauleon eta Sonia San Jose, Jaione Iriondo, Alaitz Olazabal, Iker Uzkudun eta Iban Iparragirre.\nInbentarioan jaso zituen Beasaingo ondare higiezinaren elementurik aipagarrienak, hau da, historia, arkitektura, arkeologia edota arte arloetan garrantzirik handiena dutenak. Elementu erlijiosoak edota zibilak dira, herri-ondarekoak edota pribatuak, antzinakoak edo berriak, batzuk ongi gordeak eta beste batzuk suntsituak.\nKatalogatutako elementuak.\nGuztira 87 dira katalogatutako elementuak:"}
{"id": "58436", "revid": "201", "url": "https://eu.wikipedia.org/wiki?curid=58436", "title": "Ureztatze erreten", "text": "Ureztatze erretena (edo, batzuetan, ur-erretena edo soilik erretena, baita ere areka edo ubidea) gizakiak egindako\naire zabaleko erreten edo ubidea da, ura garraiatzeko eraikia landa lurrak ureztatzeko edo antzeko helburuetara bideratzeko. Material ezberdinez egon liteke egina: lurra, hormigoia, harria...\nEdukiera.\nAreka baten edukiera baldintzatzen duten faktoreak hauek dira:"}
{"id": "58440", "revid": "336", "url": "https://eu.wikipedia.org/wiki?curid=58440", "title": "Google Blog Search", "text": "Google Blog Search Googlek kudeaturiko blog bilatzaile bat da. Beraren bidez, blogak edo bertan agerturiko edukiak bila daitezke, beste eratako web orrietako informazioa baztertuz.\nKanpo estekak.\n Google Blog Search"}
{"id": "58441", "revid": "2241", "url": "https://eu.wikipedia.org/wiki?curid=58441", "title": "Afrikanismo", "text": "Afrikanismo terminoak esanahi zenbait ditu:"}
{"id": "58444", "revid": "119347", "url": "https://eu.wikipedia.org/wiki?curid=58444", "title": "Eskautismo", "text": "Eskautak edo eskautismoa (\"Scouting\" edo \"Scout Movement\" ingelesez) haur eta gazte mugimendua da, astialdian egiten dena lan hezitzailearen bidez. 155 herrialdetan dago eta 28 milioi kide inguru ditu. Errealitatearen irakurketa fededun batetik abiatuz, kide guztien partaidetzaren bidez, erronka gizarte bidezkoagoa eta elkarlaguntzaileagoa lortzea da. Hirian, herrian, auzoan, eta batez ere naturan, eskaut taldearen egunerokoa jolasa etengabeko aurkikuntza, norbere kudeaketa, taldeko bizitza, ospakizuna eta jaia da. Taldeko bizitzan barneraturik, gurasoek ere parte hartzeko aukera dute haur eta gazteentzako abentura hartan. \nEskautismoa 1907an hasi zen, Robert Baden-Powell britainiar armadako lotinant jeneralak Ingalaterrako Brownsea uhartean lehen kanpalekua egin zuenean.\nMetodologia.\nAstialdiko Eskaut Heziketa metodo zehatza erabiltzeagatik definitzen da: eskaut metodoa. Bide horrek bost elementu hauek ditu:"}
{"id": "58445", "revid": "201", "url": "https://eu.wikipedia.org/wiki?curid=58445", "title": "Eskultismo", "text": ""}
{"id": "58446", "revid": "201", "url": "https://eu.wikipedia.org/wiki?curid=58446", "title": "Eskaut", "text": ""}
{"id": "58447", "revid": "105290", "url": "https://eu.wikipedia.org/wiki?curid=58447", "title": "Al Butnan", "text": "Al Butnan Libiako \"muhafazat\"etako bat da. Bere hiriburua Tubruq da. 83.860 kilometro koadro ditu eta 116.106 biztanle zituen 2003an."}
{"id": "58448", "revid": "336", "url": "https://eu.wikipedia.org/wiki?curid=58448", "title": "Muhafazat", "text": ""}
{"id": "58449", "revid": "105290", "url": "https://eu.wikipedia.org/wiki?curid=58449", "title": "Al Hizam Al Akhdar", "text": "Al Hizam Al Akhdar Libiako \"muhafazat\"etako bat da. Bere hiriburua Al Abyar da. 12.800 kilometro koadro ditu eta 108.860 biztanle zituen 2003an."}
{"id": "58450", "revid": "105290", "url": "https://eu.wikipedia.org/wiki?curid=58450", "title": "Al Jabal al Akhdar", "text": "Al Jabal al Akhdar Libiako \"muhafazat\"etako bat da. Bere hiriburua Al Bayda da. 7.800 kilometro koadro ditu eta 206,180 biztanle zituen 2005an."}
{"id": "58451", "revid": "105290", "url": "https://eu.wikipedia.org/wiki?curid=58451", "title": "Al Jfara", "text": "Al Jfara Libiako \"muhafazat\"etako bat da. 1.940 kilometro koadro ditu eta 289.340 biztanle zituen 2003an."}
{"id": "58452", "revid": "201", "url": "https://eu.wikipedia.org/wiki?curid=58452", "title": "Scout", "text": ""}
{"id": "58453", "revid": "119347", "url": "https://eu.wikipedia.org/wiki?curid=58453", "title": "Olhadoko erreka", "text": "Olhadoko erreka Larraineko (Zuberoa) ibaia da. Erosioaren bidez sortu zuen Holtzarteko arroil famatua. Larrineko \u00fchaitzera isurtzen da Logibar inguruan, behin Z\u00fcrkhatsegirekin lotuta.\nIbaiadarrak.\nOlhadoko erreka Olhadoko presan jaioa da, Sakhondoatik datorren Bagosudurreko erreka, \u00dcth\u00fcrzehetatik datorren Zitziratzeko erreka eta Betzulako haranatik datorren Betzulako erreken urak bilduta. Amubi zubia zeharkatu ondoren, beste ibaiadarrak ditu:"}
{"id": "58457", "revid": "336", "url": "https://eu.wikipedia.org/wiki?curid=58457", "title": "Matriarkatu", "text": "Matriarkatua emakumeak gizartearen boterea izan duen gizarte-antolaketa da. Beste modu batera ere ezagutzen da botere hau, ginekokrazia hain zuzen ere.\nHistoria.\nMatriarkatua eta matriarkalismoa ez dira gauza bera. Matriarkalismoa matriarkaturanzko joera da, baina emakumeak botererik eduki gabe.\nMatriarkatuaren teoriaren sortzailea Johann Jakob Bachofen izan zen 1861ean argitaratu zuen \u201cEl Derecho Materno\u201d liburuan. Liburu hartan, herentzia femeninoa eta emakumearen ondoretza kasuak biltzen zituen. Bera izan zen matrilinealismoa behatzen lehena. Datu hauek interpretatuz, gizarte matriarkal bat egon delakoaren hipotesia eraiki zuen hipotesi hau egiteko mitologia grekoa erabili zuen. Mitotik errealitatera jaitsiz, bizitza sozial eta familiarraren 3 estadio egon zirela ondorioztatuz. Hauek dira estadioak:\nHiru etapa hauetan gizonen boteretik emakumeen boterera igarotzen da eta azkenik berriro ere gizonek boterea edukitzera. Matriarkatua egon zen garai horretan boterea emakumearen eskuetan egon zela uste zuen, hau da, ginekokrazia zorrotza izan zela.\nMorganek ere matriarkatua bere zentzu indartsuenean ulertzen zuen, ondorio hauetara iristeko datu etnografikoak erabiliko ditu eta senidetasun terminologiak hartuko ditu oinarritzat, berandu eman diren isla moduan hartzen zuelarik (hondar linguistiko moduan, senidetasun harreman pasatuak azaltzen zituena).\nHauek eskema ebolutibo baten arabera antolatu zituen, non toki guztietan garapen lerrobakarra emango zen: erabateko promiskuitatetik matriarkatu eta talde ezkontzetara eta azkenik monogamiara.\nBachofen eta Morganen lanak Engels-en oinarri bihurtu ziren. Egile honek eboluzio ekonomikoarekin erlazionatzen du familiaren eboluzioa, matriarkatua garai historiko zehatz bateko ezaugarriekin egokitzen saiatuz edo egokituz. Matriarkatutik patriarkatura barbareria gorenean bakarrik emango da, alfabeto idazkera, burdin fundizioa eta \"gens\"-aren propietate pribatuak eragindako soberakinekin bat eginez.\nBachofen, Morgan eta Engels bezalako marxistentzat, baita Krutwig, Ortzi eta Txema Hornillarentzat ere matriarkatua emakumeen boterea eta supremazia dira. Patriarkatuaren aurreko estadio beharrezkotzat jotzen dute, zeinek eboluzioaren etapa bat osatzen duen beste ezaugarri sozial eta kulturalarekin batera.\nTylorrek bere aurrekoekin dogma eboluzionista partekatzen du, matrilinealitatea eta patrilinealitatea ez direla ezaugarri isolatuak uste zuen, ezaugarri hauek konplexu organiko baten osagarri direla irizten zuen. Baina Tylorrek gizarte matrilinealak ez duela emakumearen autoritatea adierazten azaldu zuen, beraz, horregatik matriarkatuaren hitza alde batera utzi zuen.\nHalere Morganek egindako eboluzio historikoaren antzeko ezarri zuen: sistema maternala, maternal-paternala eta paternala.\nTylor eta Vienako eskolakoek matriarkatua bere izaera ahulean ulertzen dute eta historiako ziklo kultural baten ezaugarri osatzaile bezala ulertzen zuten. Ziklo hau matriarkal-nekazaria da eta patriarkal-totemista-ehiztari eta patriarkal-nomada-artzainen artean aurkituko litzateke. Bere ezaugarriak honako hauek izango lirateke:\nEuskal matriarkatua.\nBachofen, Morgan eta Tylorren lanek Euskal Herrian ere hedatu ziren eta matriarkatuaren teoriari heldu zioten hainbat euskal autorek. Joxemiel Barandiaran eta Julio Caro Baroja Euskal Matriarkatuaren teoriaren aldekoen artean koka ditzakegu, baita azken honen ondorengo eta jarraitzaile izango ziren Ortiz-Oses, Txema Hornilla eta Ortzi, autore hauen eraginez 1980ko hamarkadan indar handia hartu zuen Euskal Matriarkatuaren teoriak. Mariren mitoa erabili izan da askotan Euskal Matriarkatua izan zela esateko elementu oinarrizko eta garrantzitsuen bezala, eta lan hauek ere oinarri hori jasotzen zuten.\nHasieratik kritikak jaso zituen Matriarkatuaren teoriak, Maine-k (1861) teoriaren lehen autoreei aurre egin zien patriarkatua unibertsala zela esanez. 80-90 hamarkadetan eztabaida gori-gori egon zen. Benberger-ek (1979) mitoa eta teoria ez direla nahastu behar esan zuen. Euskal Herrian, Aranzadi-k esaterako \u201cEl milenarismo vasco\u201d (1981) liburuan teoriaren berrikuspena eta kritika egin zuen.\nFeministen artean ordea, ez zen jarrera oso argirik azaldu, matriarkatuaren teoriak aldekoak nahiz aurkakoak zituen. Euskal Herrian, 1985. urtean hainbat autoreren artean osatutako \u201cMujer vasca: imagen y realidad\u201d liburuak Euskal matriarkatuaren teoria berrikusi eta kritika egin zion. Teoria euskal nazionalismoarekin zituen harremanak aztertu ziren besteak beste lan honetan eta idealaren eta benetako praktikaren arteko kontraesanak azpimarratu ziren.\nAnimalia matriarkalak.\nZenbait espezie daude matriarkatua erabiltzen dutenak antolaketa mota gisa. Hauek artean daude:"}
{"id": "58458", "revid": "587446", "url": "https://eu.wikipedia.org/wiki?curid=58458", "title": "Dioni Galparsoro", "text": ""}
{"id": "58459", "revid": "105290", "url": "https://eu.wikipedia.org/wiki?curid=58459", "title": "Belgikako monarkia", "text": "Belgikako monarkia konstituzionala da Belgika sortu zenetik, 1830eko azaroaren 22tik, 174 aldeko eta 13 kontrako botoekin onartu zen.\n1831ko otsailean Louis, Nemoursko Dukea, Louis-Philippe Frantziako erregearen semea proposatu zuten errege izateko, baina nazioarteko estatuek esku hartu zuten ez zutelako begi onez ikusten Frantziak Belgika beretzea. 1831ko otsailaren 25ean kongresuak Erasme Louis Surlet de Chokier erregeorde izendatu zuen, lehendabiziko Belgikako estatu-buru bihurtuz. 1831ko ekainaren 4an kongresuak Belgikako Leopold I.a Belgikako errege izendatu zuen. 1831ako uztailaren 21ean kargua hartu zuen."}
{"id": "58461", "revid": "535", "url": "https://eu.wikipedia.org/wiki?curid=58461", "title": "Hau pittu hau", "text": ""}
{"id": "58464", "revid": "103793", "url": "https://eu.wikipedia.org/wiki?curid=58464", "title": "Santakarako gaztelua", "text": "Santakarako gaztelua Nafarroa Garaiko Aragoiko Erriberako Santakara udalerrian kokatutako gaztelu bat da. Gaur egun, dorre bat bakarrik geratzen da eta hortik datorkio baita \"Santakarako dorrea\" izena. Herriaren ondoko muino baten gainean, Erdi Aroan defendatu zuen gaztelu hau desagertuaren dorre nagusiaren aztarnak ikusten dira oraindik.\nHistoria.\n1210ean, erregeak Santakarako bizilagunak errege lanetan aritzetik salbuetsi zituen, hiribilduaren harresian eta gazteluan izan ezik. 1280 inguruan L\u00fck\u00fczeko jauna zegoen gotorlekuaren arduradun; geroago, 1290ean, Semeno Martinitz Uritzekoa, 10 libera eta 50 kahitzeko atxikipenarekin.\nXIV. mendeko lehen urteetan, Piarres Sotetze ageri da alkaide gisa, eta 6 libera eta 30 kahitze jasotzen zituen. 1330 inguruan Joan Fierabras arma-sarjentuaren lekua hartu zuen, izendapen berarekin. Karlos II.a Nafarroakoak 1351n Petri Gonzalitz Lizasoaini eman zion atxikipena, 1363an Gil Desoiori, eta 1366an Pere Oibar Soltxagakoari, bere aurrekoa hiltzeagatik. 1375ean, azken honen heriotzagatik, bere seme Pero Gil Soltxagakoari eman zion alkatetza; bi urte geroago, erregeak herriko petxaren gaineko gajeak esleitzeko agindu zuen. Karlos III.a Nafarroakoak 1387an berretsi zion postua.\n1391n, erregeak gazteluaren zaintza eman zion Beltrau Lakarra txanbelanari, Santakarako eta Pitillasko petxak zituen bati, eta gari-errenta eman zion Pero Gili. Hurrengo urtean 50 florin eman zizkion algibea konpontzeko.\nGaztelua 1404an geratu zen, bahian, Aragoiko erregearen alde, Zuria infantaren ezkonsariaren berme gisa. Hori dela eta, Martin Martinitz Soltxagakoa alkaideak omenaldia egin behar izan zion Martin Umanua jaunari.\nZuria II.a Nafarroakoa erreginak harrerara bidali zuen 1430ean herri honetakoei paparra 63 libera itzultzeko, gaztelua konpontzeko egin zituzten gastuengatik. Garai hartan, mosen bereko alkatea zen Gracian Agaramont, eta hark deskonturik gabeko errentak jasotzen zituen, errege bidez. 1438an Antso Sanluxekoa ohorezko ezkutaria izendatu zuten haren ordez, eta 1445 inguruan Joan Martinitz Artiedakoa ordezkatu zuen, baina denbora gutxirako, 1446an Diego Iharnotz izendatu baitzuten alkaidetza.\n1447an Bianako Printzeak Santakarako jaurerria eta bere gaztelua dohaintzan eman zizkion Joan Beaumontekoari. Hamar urte geroago, Eneko Berberana agertu zen alkaide.\nJoanes III.a Nafarroakoaren garaian, Leringo kondeak sustatutako liskar zibilak berpiztu zirenean, Santakararaino iritsi ziren haren oihartzunak. 1494an, hiribilduko bizilagunek, gehienak agaramondarrak, elizaren dorrean gotortuta, kalte handiak egin zizkioten gazteluko beaumontar goarnizioari. Kondeak berak etorri behar izan zuen bere jendea laguntzera, Gaztelako osteen laguntzaz. Biztanleen kexak ugariak ziren jaurerriko titularra zen Grazian Beaumontekoaren aurka.\nFernando Katolikoak Nafarroa konkistatu ondoren, gaztelua eraisteko agindu zuten, eta Gracian Beaumontekoari, garai hartan Iru\u00f1eko justizia zenari, 1000 liberako kalte-ordaina eman zioten. Hala ere, oraindik 1536an, Menaut Beaumontekoaren alargunak kastillaje-eskubideak kobratzen zizkien artzainei eta almadiazainei.\nEgoera.\nGuztiz hondatuta dago, dorre bakarra geratzen delarik. Urteen joan-etorriak eta bertako harriak etxebizitzak egiteko berrerabilpenak era tamalgarrian utzi du dorrea."}
{"id": "58470", "revid": "1545", "url": "https://eu.wikipedia.org/wiki?curid=58470", "title": "Lan (ekonomia)", "text": "Lana gizabanakoak egiten duen esfortzu ekoizpena da, hau da, gizabanakoaren esfortzu fisikoa eta psikologikoa ondasun eta zerbitzuen eraldaketan oinarrituta. Lan egiten duen gizabanakoaren ezaugarri garrantzitsuenenak honako hauek dira:\nLana ekonomi teoriaren arabera.\nEkonomi teorian, lana enplegu gisa ulertzen da, hau da, soldata baten truke egindako lana. naiara , ondasunen ekoizpen bat egin dadin.\nLana ekonomi politikaren arabera.\nPolitika ekonomikoan, honetako helburua enplegu betea, edo lan faktorearen okupazio optimoa lortzea da.\n\u201cBetea edo optimoa\u201d azpimarratzen dugu, okupazio \u201cosoa\u201d edo \u201cbete\u201d-aren antzekoa delako \u201cefizientzia\u201d edo okupazio \u201coptimo\u201d-arekin alderatzen delako, non egi osoa ez den. Normalki, gainera, ez doaz eskutik helduta. Herritar guztiek lan egiteak ez du esan nahi lanpostu hori \u201cekonomikoki efizientea\u201d edo \u201cekonomiarentzat hoberena\u201d denik; behintzat egungo sistema kapitalistan eta beren bertsio batzuetan. Adibidez, neoklasikoentzat lanpostuaren efizientziak, ez du esan gura lan egiteko nahia eta lan egin ahal izateak okupazio betea adierazten duenik, baizik eta langabeziari lotutako inflazio moderatua edukitzea.\nBestalde, marxisten ustez ekonomia kapitalistak lanaren gehiegizko erreserbaren beharra eta mantenua behar du fluxuen beharrizanei aurre egiteko; Marxek uste zuen langabeak erreserba armadak zirela, non kapitalistak kontratatzen zituztenak beharra zegoenean eta kaleratzen zituzten beharrik ez zegoenean (mehatxu bezala erabiltzen zituzten gainerako langileak menpe edukitzeko).\nLana sistema kapitalistan.\nElkarte kapitalista baten ekoizpena \u201cenpresa\u201d izeneko ekoizpen unitate baten barne ematen da. Enpresa beraz, ondasun eta zerbitzuak ekoizteko, produkzio faktoreak erlazionatzen dituen elkarte ekonomiko kapitalista da. Bi alderdi hartuko ditugu kontuan bere lanaren antolaketa ulertzeko:\nSozietate mota desberdinak ematen dira jabego, aukeraketa eta ordaintzeko eraren arabera: Sozietate Anonimoa, Sozietate Indibiduala, Sozietate Mugatua, komanditarioa\u2026 Dena den, lan kapitalistaren antolaketaren ezaugarriak hauek dira: Produktuen eraldaketan beharrezkoa den esfortzurik zuzenena langileak egiten du, ordainsari baten truke. Enpresariak gutxitan egiten dute lan hau. Jabe eta langileen arteko erlazioak askeak dira ordainsari horren truke, hau da, inor ez dago fisikoki behartuta lan egitera, ezta enpresaren baldintzen menpe egotera ere. Pertsonak gutxi gorabehera behartuta sentitu daitezke lanean , mantenu iturri bat lortzeko beharragatik, beste errekurtsorik ez izateko beldurragatik, edo beste edozein arrazoiengatik, baina edozein unetan langileak lana fisikoki utzi dezake.\nBaldintza hauek lan kapitalistaren antolaketa desberdinetan ematen dira: taylorismoa, fordismoa eta toyotismoa. Bigarren Mundu Gerra ondoren fordismoa garatu zen, produkzio kateetan oinarrituta. Baina 1960-70ko hamarkadetan krisialdi bat eman zen. Gaur egun oraindik fordismoa bizirik dago eta baita krisia ere. Oraindik ez da hedatu, baina autore askok toyotismoa bultzatzen dute fordismoaren ordezkoa bezala. Lan taldeak eta hierarkia zapalak da gehien baloratzen dena.\nFordismoa hedakuntza garaian ematea ez da kasualitatea. Kapitalismoaren hedakuntza garaia ekoizpen modelo baten lehentasunean oinarritzen da, non krisialdiak aurreko modeloak indarra galtzen duen aldiak dira, nahiz eta ez desagertu. Modelo batetik bestera pasatzen da produktibitatearen arabera. Hau da, lan unitate batekin produktibitate gehiago eta kalitate handian produzitzeko aukeraren arabera.\nLan Banaketa Internazionalari dagokionez, gaur eguneko kapitalismoan gehien nabartzen dena Ipar-Hego egitura da.\nMunduko lanaren kalitatea.\nLanaren Nazioarteko Erakundeak dioenez eta bere \"Lan Duinaren Programa\"n, \"lan egokia\" soldata eta kalitate onean oinarritzen da, eta etorkizunean bizimodu egonkor eta oinarrizko lan baldintza onak bermatzea.\nPrintzipio eta Oinarrizko eskubidea beti ere lan arloan islatuta agertu behar dira, hau da: elkartzeko eskubidea, haurren lana, nahitaezkoa eta laneko diskriminazioaren deuseztapena. Bestalde, enpleguaren beste aldagai garrantzitsu bat elkarrizketa soziala da, langile eta enplegatuen elkarte indartsu eta independenteak direlarik. Hauek lanean sortzen diren gatazkak konpontzea bideratzen dute.\nGainera, antolaketa hau ikuspegi \"anti-ekonomiko\" eta \"anti-produktiboa\" ez direla azpimarratzen du, nahiz eta askok kontrakoa pentsatu.\nLaneko giza eskubideak bermatzen dituzten legeak, Inbertsiorako giro egokia, produktibitatea eta lanean egonkortasuna lortzea funtsezkoa da. Produktibitatearen gehikuntza eta sozietate koherenteen garapena ezinbestekoak dira elkarrizketa sozialean. Langile eta enplegatuen segurantza eta malgutasuna lortzea zuzendutako biderik onena izanda, beharrezkoa baita garapen potentzialerako.\nHala ere, hazkunde ekonomiko mundiala ez du jendea behar duen lan dezente guztia sortarazten. Nekazaritza eta ekonomia informalaren langileak bereziki, ez daude lan-legerian barneratuak."}
{"id": "58486", "revid": "119347", "url": "https://eu.wikipedia.org/wiki?curid=58486", "title": "Lauribar", "text": "Lauribar Nafarroa Behereko ibaia da. Errobiko ibaiadarra da eskuinaldetik, hortaz, Aturriren arroko ibaia.\nGeografia.\nLauribar Altz\u00fcr\u00fck\u00fcn sortzen da, Burdin Olatze menditik gertu eta 892 metroko altueran. Donibane Garazi eta Izpura udalerrien arteko mugan isurtzen da Errobira, 152 metroko altueran.\nLauribarrek 28, 1 kilometroko luzera du. Hasierako bere ibilbidean, Mendibe arte, Ilhounatzeko Erreka izenaz ezaguna da.\nIbilbidean dituen ibaiadarrak hauek dira:\nZeharkatutako udalerriak.\nIbaiaren ibilbidea jarraituz, hona hemen zeharkatutako udalerri guztiak:"}
{"id": "58487", "revid": "535", "url": "https://eu.wikipedia.org/wiki?curid=58487", "title": "Laurhibar", "text": ""}
{"id": "58488", "revid": "119347", "url": "https://eu.wikipedia.org/wiki?curid=58488", "title": "Beherobiko erreka", "text": "Beherobiko erreka Nafarroa Behereko ibaia da. Mendizarren jaio eta Errobi ibaira isurtzen da Donibane Garazin, Ezterengibeleko errekaren urak Ezterenzubin jaso ondoren."}
{"id": "58489", "revid": "46380", "url": "https://eu.wikipedia.org/wiki?curid=58489", "title": "Elias Salaberria", "text": "Elias Salaberria Intxaurrandieta (Lezo, Gipuzkoa, 1883eko apirilaren 16a \u2013 Madril, Espainia, 1952ko uztailaren 14a) margolaria izan zen. Meza-laguntzaile zela, Eusebio Pildain apaizak marrazten oso trebea zela antzeman zion eta Gurutze Santua ikustera maiz etortzen ziren Cubas-eko Markesen esku utzi zuen 1896an, eta horien babespean arte-prestakuntza sendoa jaso zuen.\nHonela, lehenik Donostiako Arte eta lanbide eskolan sartu zen. Gerora Madrileko San Fernando Arte Ederren Eskolan, non Alejandro Ferrant-en ikasle izan baitzen, eta azkenik, Luis Men\u00e9ndez Pidalen lantokian aritu zen. 1903an Gipuzkoako Aldundiaren pentsio bat irabazi zuen eta \"Estudio de interior\" izeneko bere koadroa Madrileko \"Circulo de Bellas Artes\"eko erakusketan irabazle gertatu zen.\nSari gehiago lortu ondoren, 1909an Parisera joan zen garai hartan pil-pilean zeuden joera artistikoak ezagutzera eta bere estilo klasizista finkatzera. 1912an, \"La procesi\u00f3n del Corpus en Lezo\" izeneko bere lanik bereizgarrienarekin Madrileko Erakusketa Nazionaleko lehen domina irabazi zuen, eta 1913an Munich-eko Nazioarteko erakusketako urrezko domina.\n1944an \"Real Academ\u00eda de Bellas Artes de San Fernando\" delakoan sartu zen akademiko oso gisa. Bat-batean hil zen Madrileko San Francisco el Grande elizako Concepci\u00f3n Kaperaren sabaiko pintura batzuk berritzen ari zela.\nBere lehengusu Tomas Garbizuk honela gogoratzen zuen:\nPintore errealista zen. Euskal Herriko gaiari loturiko hainbat margolan egin zituen: \"Corpuseko prozesioa Lezon, Elkanoren eskaintza, Gu, San Ignazio Loiolakoa\", eta abar. Erretratu-lan ugari ere baditu. Bere jaioterri Lezon, kale bat du bere izenarekin."}
{"id": "58490", "revid": "512", "url": "https://eu.wikipedia.org/wiki?curid=58490", "title": "Hamar Aginduak", "text": "Hamar Aginduak edo Dekalogoa kristautasunaren eta judaismoaren lege erlijioso eta moralen sail bat da. Bibliaren arabera, Sinai Mendian Jainkoak Moisesi ezagutarazi zizkion Hamar Aginduak, Israelgo herriak Egiptotik ihes egin ondoren. Bibliako Irteera liburuko 20:2-17an zein Deuteronomio liburuko 5:6-21ean azaltzen dira.\nHamar Aginduen zerrendaren bertsioak.\nAzalpenezko zerrenda laburtua:"}
{"id": "58492", "revid": "59723", "url": "https://eu.wikipedia.org/wiki?curid=58492", "title": "Zaldieroa", "text": "Patxi Huarte Larraburu, \"Zaldieroa\" (Faltzes, Nafarroa Garaia, 1966ko urtarrilaren 14a) euskal komikigilea da.\nIbilbidea.\nIru\u00f1ean bizi zelarik, \"Korrok\" aldizkarian hasi zen marrazten. AEK-ko didaktika sailean egin zuen lan, didaktika marrazkiak prestatzen. Irratigintzan ere aritu izan da, Paraiso eta Euskalerria Irratietan.\n\"TMEO\" komiki aldizkarian argitaratu zituen bere lanak, eta \"Napartheid\" fanzinea sortu zuen, Asisko Urmenetarekin batera 1988an.\nEuskaldunon Egunkarian artikuluak eta komiki zintak argitaratu zituen, kazeta itxi zuten arte. 1994an, Rikardo Arregi Saria jaso zuen, Euskaldunon Egunkariako Nafarkaria gehigarrian argitaratutako komiki zintei esker.\nGaur egun, egunero Berria egunkarian \"De rerum natura\" komiki zintak egiten ditu eta Juan Kruz Lakastarekin batera sortutako \"Serio Demonio\" atalean ilustrazioak egin zituen. Kolaborazioak egin izan ditu \"Nabarra, Aizu!\", \"Bertsolari\", \"Xabiroi\"eta \"Karrikiri \"elkarteko \"Karrika \"aldizkariekin; \"Deia\" egunkariko \"Ortzadar\" gehigarrian ere argitaratzen du.\n2005ean, \"De rerum natura\" komiki zinten lehen antologia argitaratu zuen Elkar Argitaletxeak eta ordudanik bilduma horiek bi urtean behin argitaratu dira.\n2009an, prentsa idatziaren Argia saria irabazi zuen.\nXabier Olarrak euskarara itzulitako Raymond Queneauren \"Estilo ariketak\" liburuaren ilustrazioak egin zituen.\nEuskal Kulturgintzaren Transmisioa graduondokoa ikasi zuen Mondragon Unibertsitatean, haren hirugarren edizioan.\n2016an,\"Tirabirak/Tiras que aflojan\" izeneko erakusketan parte hartu zuen, beste hainbat marrazkilariekin batera, euskal gatazka binetagileen ikuspegitik eginez."}
{"id": "58493", "revid": "536", "url": "https://eu.wikipedia.org/wiki?curid=58493", "title": "Lan (eskubidea)", "text": "Lana pertsonek soldata edo diru truke zerbaiten produkzioan nolabaiteko parte hartzen duteneko jarduera da.\nLanaren neurketa.\nEnpleguaren neurketa bi aspektu garrantzitsu ditu: informazio iturri zehatzetatik jasotako datuen bilketa eta lan merkatuko talde desberdinetako datuak identifikatzeko irizpideak hartzea.\nEstatiska iturriak.\nLan merkatuari buruzko informazioa lan iturri desberdinetatik etor daiteke:\nSailkapen irizpideak.\nOinarrizko informazioa batu ondoren, datuak sailkatu ahal izateko, lan egoera desberdinetan garrantzitsuenak diren irizpideak kontutan hartu behar dira. Lan merkatuari buruzko galdekizun desberdinak ebaztean datza: Nor da langabetua? Astean zenbat ordu ematen dira lantzat? Zenbat denbora lan barik egon behar da langabetutzat hartzeko? Zabarkeriagatik edo etsipenagatik lanik bilatzen ez duten eta izena eman nahi ez duten edo langatuen bulegoetan izena ematea berritzen ez duten pertsonak ere zenbatu behar ahal dira? Eta lanik bilatzen ez duelako, ikasten jarraitzen dutenak?\nGaldera horiei erantzuna ematea ez da erraza izan ere, bitarteko bi egoera baitaude jarduera eta jarduera gabearen artean; Horregatik, erantzuna ez da argia eta bakarra baizik eta subjektiboa. Inkesta bakoitza bere irizpideak ditu eta, hartutako irizpideen arabera, enpleguari buruz lortutako datuak era desberdinean hobetsi daitezke. Aldiz, aipatu bezalako hitzarmen batzuk existitzen dira, hala nola, langabetutzat jotzeko lan bila aritu behar izatea.\nHartara, daitekeena da langabeziaren neurriz gaineko edo neurriz beherako zenbatespena ematea, hartutako irizpideek baldintzatuta. Maila zehatz bateko langabezi tasa gutxietsiko da, hurrengo ez bada kontutan hartzen: a) \u201cgogorik gabeak\u201d edo lana bilatzen ez dutenak uste dutelako ez dutela lortzeko aukerarik izango. Eta ez dira langabezien kopuruetan sartzen; Eta b) \u201cazpi- enplegatuak\u201d ohiko denbora baino denbora gutxiago lan egin nahi dutenak eta egiten dutenak dira. Eta maila horrekiko neurriz gain zenbatetsiko dira, irizpideak, hurrengoa ez badute kontutan hartzen: a) kopuru ofizialetan agertzen ez diren lanpostuez osotutako murgildutako edo ezkutuko ekonomia (espainiar ekonomian, murgildutako ekonomia BPGaren bosgarren edo hirugarren zati bat dela uste da); eta b) lana bilatzen dutela esaten duten biztanleak, baina aktiboki egin barik."}
{"id": "58495", "revid": "843", "url": "https://eu.wikipedia.org/wiki?curid=58495", "title": "Enplegua", "text": ""}
{"id": "58496", "revid": "1519", "url": "https://eu.wikipedia.org/wiki?curid=58496", "title": "Enplegu", "text": "Enplegua soldata baten truke egindako lana da. Beste hitz batzuetan esanda, ordainsari baten truke eta lan indarra (gaitasun fisiko eta psikologikoetatik osotutako trebetasunak eta energia) aplikatzen dituen ekintza bat da. Lan-indarraren enpleguak langileen kontratazioa suposatzen dakar ordainsari horren truke, ondasunen ekoizpena burutzearren.\nTermino teorikoetan, enplegua lan faktorearen okupazioari dagokio, soldata baten truke zereginak betetzen dituzten langileen jarduerari alegia. . Batzuetan, ordea, batez ere termino akademikoagoetan, enplegu kontzeptuak beste ekoizpen-faktoreen erabilera bil dezake (lurra, lana, kapitala, energia, lehengaiak, eta abar). Dena den, ikuspegi hori ez da ohikoa eta enplegua aipatzean lan-faktoreaz aritzen da gehienetan.\nEnplegu moten definizioak.\nFormal ala informala.\n\u00abEnplegu formala\u00bb esaten zaio langilearen eta enplegatzailearen arteko lan-kontratu baten bidez formalizatuta dagoenari. Legearen eskakizunetara egokitzen dena da.\nKontrastean, \u00abenplegu informala\u00bb litzateke zerga edo lan-kontrol nahikorik gabeko ekonomia-sektoreetan ezartzen dena: osotasun horri ekonomia informala esaten zaio ondorioz. Honek langile independenteen (ez formalki langile autonomo gisa legeztatuta dagoena alegia) lan-jarduera barne hartzen du, hala nola lizentziarik gabeko saltzaile ibiltariak eta fakturarik gabeko ordainketaren truke egindako lanak. Lan mota hori, gehienetan, gaizki ordainduta dago eta lan-baldintza eskasak eskaintzen dira. Gainera, lan-harremanetarako behar bezalako lege-babesik ez duenez, langileak kalte-ordainik gabe uzten ditu bidegabeko kaleratzeen kasuan, langabezia-sorospena jasotzeko eskubiderik gabe eta pentsiorako eskubiderik gabe.\nEnplegu informala oso zabalduta dago garapen bidean dauden herrialdeetan (2009an langile guztien % 60, Lanaren Nazioarteko Erakundeak egindako azterlan baten arabera). Herrialde horien egitura ekonomikoak ez du lortzen lan egiteko gaitasuna duten biztanleriaren segmentu zabalak okupatzea, eta lana galtzen dutenek zerbitzuen, artisautzaren, eraikuntzaren, merkataritza ibiltariaren eta ekoizpen-jardueraren beste eremu batzuetan jarduera ekonomiko txiki batzuk egitera bultzatzen ditu.\nHerrialde garatuetan ere gertatzen da ekonomia informala, baina ezkutuko ekonomiaren kontzeptuaren barruan sartzen da gehiago, legez kanpoko jarduerak ere barnean hartzen baititu. Ezkutuko ekonomia hori Europar Batasuneko herrialdeen BPGren % 10-30 dela kalkulatu izan da.\nLanaldi oso edo partzialeko enplegua.\nOro har, enpleguek zortzi orduko lanaldia izaten dute eguneko, legedia askotan asteko lan jarduna 40 ordukoa eta bost egunekoa kontuan hartuta. Hala ere, pertsonek txanda osoak edo bitartekoak lan egin ditzakete, komenigarritasunaren edo aukeren arabera.\nDenbora erdiko enpleguan, pertsona bat kontratatzen da ohiko lanaldiaren erdian soilik eginkizun batzuk bete ditzan. Ikasketak lan-jarduerarekin bateratzekotan, eta esperientzia pixka bat eta aparteko diru-sarrera batzuk irabazteko, ikasleentzako aukera izan daiteke lanaldi partziala.\nAldi baterako enplegua eta enplegu finkoa.\nEnpleguak lan-kontratuaren denboraren arabera sailka daitezke, eta aldi baterakoa edo finkoa izan daiteke.\nAldi baterako enplegutzat hartzen da pertsona baten zerbitzuak aldi jakin baterako kontratatzen diren lanpostua, adibidez, hiru hilabete, sei hilabete edo urtebeterako.\nEnplegu finkoa, berriz, pertsona bat modu zehazgabean kontratatzen da, enpresa baten barruan eginkizun espezifiko batzuk betetzeko. Lana eteteko orduan babes handiagoa ematen dio langileari kontratu mota honek."}
{"id": "58499", "revid": "119347", "url": "https://eu.wikipedia.org/wiki?curid=58499", "title": "Aritz Aranburu", "text": "Aritz Aranburu Azpiazu (Zarautz, Gipuzkoa, 1985eko abuztuaren 30a - ) surflari profesionala da. 2007ko Europako Txapelduna eta 2008tik aurrera, ASP World Tour zirkuituan parte hartu du, munduko 45 surflari onenen artean. Hori lortu duen bosgarren europarra eta lehenengo euskal herritarra da. 2007an, Kirolari Onenaren Euskadi Saria jaso zuen, beste kirolari batzuekin batera. 2008ko urtarrilean, Euskadi Irratia Saria jaso zuen, 2007ko kirolari onena izan zela eta.\nBizitza.\nZazpi urterekin hasi zen surf egiten. Euskadiko Txapelketa irabazi zuen 12 urtez azpiko kategorian, bai eta 18 urtez azpikoan ere. Euskal Herriko Surf Federazioak hautatua, Europako Txapelketan parte hartu zuen, 14 urtez azpiko eta 16 urtez azpiko kategorietan. Nazioarteko lehenbiziko garaipena Capbretonen (Frantzia) lortu zuen, Pro Junior Txapelketan, 14 urtez azpiko kategorian. Europako Surf Federazioak aukeratua, Euro-Afrika Txapelketan hartu zuen parte, 16 urtez azpiko kategorian, eta lehen eta bigarren izan zen, hurrenez hurren, Namibiako eta Hegoafrikako probetan. 21 urtez azpiko kategorian, bi aldiz bigarren izan zen Europako Txapelketan, eta beste bi aldiz bosgarren Munduko Txapelketan.\nAzken urteotan Europako Zirkuitu Absolutuan hartu du parte. 2007an Zarauzko Pro Surf lehiaketa irabazi eta Europako txapeldun izan zen. Munduko WQS Zirkuituan ere parte hartu du. 2007an seigarren geratu zen. Lehenengo 15en artean sailkatzeak aukera eman zion WCT Zirkuituan parte hartzeko, hau da, munduko 45 surflari onenen artean lehiatzeko. Zirkuitu horretan sartzea lortu duen bosgarren europarra da, eta lehenengo euskal herritarra. 2007an, Kirolari Onenaren Euskadi Saria jaso zuen, beste kirolari batzuekin batera. 2008ko urtarrilean, Euskadi Irratia Saria jaso zuen, 2007ko kirolari onena izan zela eta.\nPalmaresa.\n2007an, WQS zirkuituan hiru izarretako Zarautz Pro Surf proban garaipena lortu zuen bere herrian. Geroago, Frantzian Europako Txapeldun izan zen. 2007ko azaroan, Hawaiin jokatutako sei izarretako probako finalerdietara iritsi ostean, WQS zirkuituko lehenengo 15en artean sailkatzea lortu zuen matematikoki. Horrek eskubidea eman zion hurrengo denboraldian munduko mailarik onenean jokatzeko, WTC zirkuituan, munduko 45 surflari onenen artean."}
{"id": "58501", "revid": "512", "url": "https://eu.wikipedia.org/wiki?curid=58501", "title": "Ludovico Ariosto", "text": "Ludovico Ariosto (Reggio Emilia, 1474ko irailaren 8a - Ferrara, 1533ko ekainaren 6a) italiar olerkari eta antzerkigilea, eta Pizkundeko joera artistikoen eta jarrera izpiritualen aitzindarietako bat izan zen. \"Orlando haserre\" (1516) olerkia da haren lanik nabarmenena.\n1503an Hipolito d'Este kardinalaren zerbitzuan sartu zen, ganberako noble eta enbaxadore karguan, eta orduan utzi zion latinez idazteari eta italiera hutsez hasi zen. Lehen poemak, esan bezala, latinez ondu zituen, \"Carmina \"(1493-1503) adibidez. Italieraz idatzitako lehen lan dramatikoetan Plauto eta Terentzioren eragin nabaria du: \"La Cassaria\" (1508), \"I Suppositi\" (1509). 1516an agertu zen, Ferraran, \"Orlando haserre\" poema epiko satirikoaren lehen argitalpena.\nAlfonso d'Este dukearen babesa lortzeak gogo txarrez egin beharreko lanak alde batera uzteko aukera eman zion; garai horretakoak dira horrelako lanak egin beharraz kexu ageri den eskutitzez osatutako zazpi \"Satirak\" (1517-1525), hil ondoren argitaratuak. Beste komedia batzuk ere ondu zituen: \"I studenti\" (1518), \"Il nigromante\" (1520). \"La Cassaria\" (1508) eta, batez ere, \"La Lena\" (1528) komedietan garaiko gizartearen ohiturak azaldu zituen. 1532an \"Orlando hasere\"-ren beste bertsio bat plazaratu zuen. Obra hori, Ariostoren hizkuntza poetikoaren joritasuna erakusten duena, Italiako Pizkunde garaiko lanik onenetakoa da.\nBizitza.\nAriosto, d'Este etxearen zerbitzuan ziharduen kapitain baten seme zaharrena zen. Hamar urte zituela, familia aitaren sorterrira aldatu zen, Ferrarara. Ariostok zuzenbidea ikastea nahi zuen familiak, eta horrela lege ikasketak egiten hasi zen (1489-1494). Baina gaztetatik erakutsi zuen olerkigintzarako zaletasuna eta, azkenean, letrak ikasteko baimena eman zioten. 1499. urte arte humanitateak ikasten jardun zuen, baina ezin izan zituen ikasketa haiek sakondu, aita hil baitzitzaion 1500ean.\nSeme zaharrena zenez, ordu arteko bizitza lasaia bertan utzi eta ordena txikiak hartu behar izan zituen etxekoei laguntzearren (lau anaia eta bost arreba zituen). 1504an Hipolito d'Este kardinalaren zerbitzuan hasi zen lanean. Kardinalaren zeregin diplomatikoetan hari laguntzea eta haren espedizioetan parte hartzea zen bere lana eta, oro har, arrisku handiko zereginak bete behar izan zituen haren zerbitzuan. Geroago, Lukrezia Borgiaren senar Alfonso d'Este dukearen zerbitzuan hasi zen lanean, eta harekin ere zeregin neketsu asko bete zituen.\nGortean lanean jardun zuen urteetan antzerki ikuskizunak prestatu ohi zituen, Terentzioren eta Plautoren obretan oinarri harturik. Bere ametsa literaturan jardutea zen, eta era horretako lanak eginez bere jaunek gorteko beste zeregin gogaikarrietatik libratuko zutelako itxaropena zuen. 1516an prestatu zuen \"Orlando haserre\" bere maisulanaren lehen argitalpena, eta han esaterako Hipolito kardinalari eskaintza egin zion, baina sekula ez zuen lortu agintariek bere zereginetatik aska zezaten.\nAriostoren familiaren egoerak ez zuen hobera egin, eta horrek eraginda Apeninoetako Garfagnana probintziako gobernadore kargua onartu behar izan zuen; ez zen kargu erraza, barne borroka gogorrak baitziren lurralde hartan. 1525 arte iraun zuen bertan. 1525ean Ferrarara itzuli zenerako, diru apur bat aurreztuta zuen, eta etxe txiki bat erosi ahal izan zuen. 1528-1530 bitartean ezkondu zen Alessandra Benuccirekin. Ezkutuan ezkondu zen, baina hala ere, ezin izan zuen ekidin Eliza Katolikoaren zenbait mesede galtzea. Azken urteetan, dena dela, bere ametsa bete ahal izan zuen; bizitza lasaia, jakintzei eta olerkigintzari eskainia, emaztea, semea eta ama inguruan zituela. Izan ere, bere obretan sarritan adierazi zuenez, zeregin guztiak alde batera utzi eta literaturan buru-belarri aritzeko grina zuen eta, azken urteetan bazen ere, lortu zuen.\nLiteratura lan nagusiak.\nAriostoren literatura lanetan komediak, olerki liburu batzuk, satirak eta \"Orlando haserre\" olerki epiko handia dira nabarmentzekoak.\nAriostok latinez eta herri hizkeran, bietara, idatzi zuen, eta bere ekarpen nagusia giro fantastikoa eta irudimena sentimendu unibertsalen azalpenarekin bateratu izana da. Pertsonaiak giro fantastikoan kokatzen zituen eta irudimen handiz lantzen zituen, baina giro horretan giza sentimenduak adierazten zituen, maitasuna, ohorea edo heroitasuna, besteak beste.\nBere lehenengo lan ezaguna \"Carmina\" (1494-1503) liburua izan zen, Albio Tibulo eta Horazio erromatar olerkarien lanetan oinarri harturik egindako ariketa moduko zenbait idatziz osatua. Haren ondoren argitaratu zuen \"Rimas\" (\u00abErrimak\u00bb, 1494-1516), maitasuna gai harturik herri hizkeran idatzitako lanen bilduma. Baina lan txikietan aipagarrienak \"Satire\" (\u00abSatirak\u00bb, 1517-1525) dira, eguneroko gaiak kontagai harturik idatzitako zazpi satirak.\nKomediari dagokionez, bost lan handi utzi zituen: \"La Cassaria\" (1508), \"I Suppositi\" (1509, \u00abHipotesiak\u00bb), \"Il nigromante\" (1520, \u00abAztia\u00bb), \"La Lena\" (1528) eta \"I Studenti\" (1518, \u00abIkasleak\u00bb, amaitu gahea). Herri hizkeran, latinezko komediak imitatuz, idatzi ziren lehenengo obrak dira, eta aipatzekoa da egileak antzerki klasikoaren eta edukiaren (errealista, bizia, egunerokotasunetik hartua) artean lortu zuen oreka.\nAzkenik, bere obra nagusia, eta Europako Pizkundeko maisulanetako bat, \"Orlando haserre\" izan zen. 1515ean hasi zen lehenengo bertsioa prestatzen, baina harrezkero bizitza guztia eman zuen hura berridazten eta zuzentzen. Hiru bertsio argitaratu zituen. Lehenengo bi bertsioak (1516 eta 1521) 40 \"canto\"-z osatuak dira. Bigarrenean eta hirugarrenean (1532) Pietro Bemboren eragina nabarmentzen da, batez ere, hizkuntzaren erabileran eta estiloan. Hirugarrenean, behin betiko bertsioan, 46 \"canto\" idatzi zituen, eta 1545ean beste bost erantsi zitzaizkion \"giunta\" edo eranskin batean. Azken bertsio horretan nabarmendu zen Ariostoren estilo eta poetika berezia."}
{"id": "58502", "revid": "105290", "url": "https://eu.wikipedia.org/wiki?curid=58502", "title": "Al Jufrah", "text": "Al Jufrah Libiako \"muhafazat\"etako bat da. Bere hiriburua Houn da. 117.410 kilometro koadro ditu eta 45.117 biztanle zituen 2003an."}
{"id": "58503", "revid": "56334", "url": "https://eu.wikipedia.org/wiki?curid=58503", "title": "Ezkur", "text": "Ezkurra edo zia \"Quercus\" generoko zuhaitz espezieen fruitua da. Mikatzak diren \"Quercus ilex ilex\" subespezieko arte ezkurrak eta goxoak diren \"Quercus ilex ballota\" subespezieko arte ezkurrak abereentzako elikadurarako biltzen dira; larratzen duten txerriek ezkur jalkiak jaten dituzte; ahuntzek berriz bilatzeko arboletaraino igotzea normala da. Iberiar penintsulako Erroma aurreko erdi eta iparraldeko herri zeltek arte ezkur irinez ogia egiten zuten, Estrabonek dioenez:\nFruitua gordina edo errea jatekoa da. Ezkur-likorea ere egiten da.\nEtimologia.\nAitzineuskaraz: \"*zini\" Koldo Mitxelenaren ikerketen arabera."}
{"id": "58504", "revid": "105290", "url": "https://eu.wikipedia.org/wiki?curid=58504", "title": "Kufra", "text": "Kufra Libiako \"muhafazat\"etako bat da. Bere hiriburua Al Jawf da. 483.510 kilometro koadro ditu eta 51.433 biztanle zituen 2003an."}
{"id": "58505", "revid": "105290", "url": "https://eu.wikipedia.org/wiki?curid=58505", "title": "Al Marj", "text": "Al Marj Libiako \"muhafazat\"etako bat da. Bere hiriburua Al Jawf da. 483.510 kilometro koadro ditu eta 51.433 biztanle zituen 2003an."}
{"id": "58506", "revid": "105290", "url": "https://eu.wikipedia.org/wiki?curid=58506", "title": "Al Murgub", "text": "Al Murgub Libiako \"muhafazat\"etako bat da. Bere hiriburua Al Khums da. 3.000 kilometro koadro ditu eta 328.292 biztanle zituen 2003an."}
{"id": "58507", "revid": "965", "url": "https://eu.wikipedia.org/wiki?curid=58507", "title": "Quercus ilex", "text": ""}
{"id": "58508", "revid": "59723", "url": "https://eu.wikipedia.org/wiki?curid=58508", "title": "Charles Baudelaire", "text": "Charles Pierre Baudelaire (Paris, 1821eko apirilaren 9a - Paris, 1867ko abuztuaren 31) frantziar poeta, kritikari eta itzultzailea izan zen. \"Poeta madarikatua\" (\"Le po\u00e8te maudit\") deitu zitzaion, bizitza bohemioa eta gehiegikeriaz beterikoa izan zuelako eta munduarekiko ikuspegi negatiboa izan zuelako. Barbey d'Aurevilly kazetari frantsesak erran zuenez, Baudelaire \"garai dekadente bateko Dante\" izan zen.\nSinbolismo frantseseko poetarik nabariena izan zen eta jaso zituen eraginen artean, Th\u00e9ophile Gautier, Joseph de Maistre eta, batez ere, Edgar Allan Poe daude (azken horren lanak askotan itzuli zituen).\nBizitza.\nHaurtzaroa.\nParisen jaio zen 1821eko apirilaren 9an. Aita, Joseph Fran\u00e7ois Baudelaire, apaizgai ohia, marrazketako irakaslea, margolaria eta funtzionarioa izan zen. Hark irakatsi zizkion lehen nozioak. Charles jaio zenean, aitak 60 urte zituen eta seme bat, Claude Alphonse, bere lehen ezkontzakoa. Ama Caroline Archimbaut-Dufays zen, semea jaio zenean 30 urte ere ez zuena. Londresera ihes egindako emigratzaile frantsesen alaba zen, eta semeari ingelesa irakatsi zion.\nFamiliako zerbitzariak hezi zuen, eta hari buruzko informazio gutxi izan arren, badakigu Mariette zuela izena eta familian pisu handikoa zela. Idazleak \"Les fleurs du mal\" bildumako poema batean gogorarazi zuen.\n1827an, sei urte zituela, aita hil zitzaion, ondare txikia utzirik. Ama etxez aldatu eta, ondoko urtean, Jacques Aupick teniente koronelarekin ezkondu zen. Ezkontza hura trauma handia izan zen Baudelairerentzat eta eragin handia izan zuen haren bizitzan, ez baitzuen aitaordea atsegin eta harekiko harremana oso txarra izan zen. 1832an Lyonera joan zen bizitzera familiarekin batera, baina aitaordeak hiriko errege barnetegian ikasle sartu zuen. Handik lau urtera, Aupick Parisa itzuli zen familiarekin, eta Baudelaire \"Louis-le-Grand\" eskolan sartu.\nGaztaroa eta bohemia.\n1840an, Zuzenbide Fakultatean matrikulatu zen, eta Parisko Latin auzoko gazteekin, Gustave Le Vavasseur eta Ernest Prarondekin, esaterako, harremanetan hasi zen. \"Jeune-France\" taldeko idazleekin (G\u00e9rard de Nerval, P\u00e9trus Borel, Th\u00e9ophile Gautier...) ere harreman handia izan zuen.\nGerora, bizitza desorekatua izan zuen: familiarekiko arazoak handituz joan ziren, drogazaletasuna eta bizi zuen giro bohemioa zirela eta. Putetxeetan ohikoa zen, eta Auzo Latinoko Sarah prostitutarekin \u2014\"La Louchette\" (\"Begiokerra\") deitzen zion\u2014 harremanak izan zituen.\nBaudelairen jarrerak familia izutu zuen. Aupick kezkaturik zegoen semeordearen bizimoduaz, eta ahalegin guztiak egin zituen Indiara joan zedin hilabete batzuetarako. Beraz, 1841ean familiak Bordelera bidali zuen, eta han Hegoaldeko itsasoetara zihoan pakebote batean ontziratu zen. Bidaia 18 hilabetekoa izan behar zen, Kalkutaraino, baina Baudelaire Maurizio uhartera heldu eta handik Parisa itzuli zen. Bertan aurreko ohiturekin segitu zuen.\n1842an, adinez nagusi ordurako, aitaren oinordekotza jaso, eta bere kabuz bizitzera joan zen Saint-Louis uhartera. Garai horretan Jeanne Duval antzezlearekin harremanak izan zituen (horrek poesiarik handienetakoak inspiratu zizkion), haxix erretzaileen klub batera joaten zen, alkoholaren eta drogaren kontsumoari buruzko interes teorikoa eta praktikoa sortu zitzaion, eta diru arazoak izan zituen. Ama erabat kezkaturik zegoen haren harreman eta joan-etorriez, eta hainbat ahaleginen ondoren, Ancelle notarioa Baudelaireren tutore izendatzea lortu zuen.\nEgoera berri horren ondorioz, bolada batez familiarekin adiskidetu zen, baina 1845ean berriz ere eten zituen harremanak. 1845ean arte-kritikako aurreneko lana, \"Salon de 1845\", argitaratu zuen. Ondoko urteko \"Salon de 1846\" lanean Eug\u00e8ne Delacroix margolariarekiko mirespena agertu zuen. 1848ko otsailean eta ekainean matxinatuekin bat egin zuen. 1847an Marie Daubrun antzezlearekin harremanak izan zituen, eta haren ondoren, Madame Sabatierekin.\n1857an, \"Les fleurs du mal\" (\"Gaitzaren loreak\") poema bilduma aurkeztu zuen. Ehun poemaz osatutako bilduma zen, bost zatitan banatua (1861eko edizioan 35 poema erantsi zizkioten, eta zati bat gehitu zitzaion). Idazlan hura bahitu egin zuten argitaratu eta egun gutxira, eta egilea eta argitaldaria auzitara eraman zituzten, liburu lizuna argitaratu izanaren salaketapean.\nAzkenengo urteak.\n1864an, Paris utzi eta Bruselara joatea erabaki zuen, erabat etsita baitzegoen: ez zuen Frantses Akademian sartzea lortu, haren argitaldariak erreka jo zuen, eta ez zuen herritarren onespenik lortu. Berehala konturatu zen, ordea, Belgika Frantzia burgesaren \"karikatura\" hutsa zela. Arteari buruzko hitzaldiak ematen ibili zen, baina porrota izan ziren. Zorte txar guztiagatik, \"Pauvre Belgique\" (\"Belgika gaixoa\") panfletoa idatzi zuen, herrialde horri kritika eginez.\nPairatzen zuen sifili gaixotasunak 1865ean paralisia sortu zion, eta 1866ko martxoan krisi gogorra izan zuen Saint-Loup de Namur elizan (Namur). Handik urtebetera, amaren besoetan hil zen. Montparnasseko hilerrian lurperatu zuten.\nBaudelaireren lanak.\n1845. urtean argitaratu zen Baudelaireren izenpeko lehenengo lana, \"L'artiste\" aldizkarian: \"\u00c0 une dame cr\u00e9ole\" (\"Dama kreole bati\"). Ordurako, \"Gaitzaren loreak\" osatzen zuten poema gehienak idatzita omen zituen Baudelairek, hala diote behintzat kritikariek. 1845ean bertan Pintura Aretoari buruzko artikulu bat idatzi zuen; hura izan zen Baudelairek estetikaren kritikari buruz idatzi zuen lehenengo saiakera. 1846an gai berari buruzko beste artikulu batean, Horace Verneten pinturaren kontra eta Eug\u00e8ne Delacroixenaren alde egin zuen.\nHurrengo urtean, aldizkari batean \"La Fanfarlo\" prosa liriko-autobiografikoa argitaratu zen. 1851n \"Du vin et du haschisch\" (\"Ardoaz eta haxixaz\": euskarazko itzulpenean, \"Haxixaren poema\") saiakera argitaratu zuen: lan hori \"Les paradis artificiels\" (\"Paradisu artifizialak\") liburukiaren barruan sartu zen. 1852an \"Revue de Paris\" aldizkarian E. A. Poeren bizitzari eta obrari buruzko ikerketa luze bat argitaratu zuen.\n1855ean, berriz, \"Revue de deux mondes\" aldizkarian 18 poema argitaratu ziren, \"Gaitzaren loreak\" izenburupean. Hura izan zen izenburua entzuten zen lehen aldia. 1856an Poeren \"Ipuin harrigarriak\" itzuli zituen, eta 1858an\" Gen\u00e8se d'un po\u00e8me\" (\"Poema baten sorrera\") izenburuarekin Poeren \"The Philosophy of Composition\" lanaren itzulpena argitaratu zuen \"Revue fran\u00e7aise\" aldizkarian. Itzulpen hori izan zen, hain zuzen, \"poesia hutsaren\" lehen adierazpen teorikoa. Adierazpen horri atxiki zitzaizkion, ondoren, St\u00e9phane Mallarm\u00e9 eta haren eskolakoak.\n1861ean argitaratu zen \"Gaitzaren loreak\" lanaren bigarren argitalpena. Garai hartakoak dira, bestalde, Baudelairek amari idatzi zizkion eskutitz samur eta etsipenez beteak. Baudelaire Bruselan izan zen bitartean argitaratu ziren, aleka, \"Le spleen de Paris\" (\"Parisko spleena\") prosazko poemak eta \"Les \u00e9paves\" (\"Babesgabeak\") poemak.\nBaudelaire hil zenean, haren lan asko argitaratu gabe zeuden, eta beste asko aldizkarietan atalka argitaratu ziren. Lanen argitalpen osoa 1868-1869 urteetan agertu zen, lau liburukitan. Garai hartan argitaratu ziren, bestalde, \"Curiosit\u00e9s esth\u00e9tiques\" (\"Bitxikeria estetikoak\"). \"Journaux intimes\" (\"Eguneroko intimoak\"), aldiz, ez zen 1909 arte ezagutu."}
{"id": "58509", "revid": "965", "url": "https://eu.wikipedia.org/wiki?curid=58509", "title": "Zi", "text": ""}
{"id": "58510", "revid": "4728", "url": "https://eu.wikipedia.org/wiki?curid=58510", "title": "Peter Fechter", "text": "Peter Fechter (1944ko urtarrilaren 14a- Berlin, 1962ko abuztuaren 17a), Berlingo harresia zeharkatzen saiatzen hil zen gazte bat da.\nBerlingo harresiak iraun bitartean, 5.000 ihesaldi zenbatu ziren Mendebaldeko Berlinera. 192 pertsona hil ziren tiroz, harresia zeharkatzen saiatzean, eta beste 200 zaurituak izan ziren. Sahiakera arrakastatsuen artean, 1964ko urriaren 3, 4 eta 5ean, mendebaldeko berlindar batzuek zulatutako 145 metroko tuneletik ihes egin zuten 57 pertsonak. Porrotik entzutesuena, berriz, Peter Fechterrena izan zen. Bere lagun Helmut Kulbeikekin batera, harresia zeharkatzen saiatu zen, baina tiroz zauritu zuten eta odolustuta hil zen mendebaldeko komunikabideen aurrean, 1962ko abuztuaren 17an."}
{"id": "58511", "revid": "98220", "url": "https://eu.wikipedia.org/wiki?curid=58511", "title": "Checkpoint Charlie", "text": "Checkpoint Charlie Berlingo Harresian kokaturiko kontrol pasabide bat da, egun jomuga turistikoa bihurtu dena. Estatubatuarrek eta sobietarrek kontrolatzen zituzten guneak konektatzen zituen (orain Mitte eta Kreuzberg auzoen tartean) eta edonork ez zuen bertatik pasatzeko baimena izaten.\nHistoria.\n1961ean tanke sobietarrak eta estatubatuarrak, bat bestearen aurrean posizionatu ziren, arazoa ia-ia eztandarazi arte. Gerra Hotzaren garaian ihesaldi ikusgarriak izan ziren Ekialdeko Berlinetik; horietako batean hil zen Peter Fechter, 1962an, Mendebaldekoen begibistan odolusturik.\n1990eko ekainaren 22an eraitsi zuten kontrol gune hau eta Checkpoint Charlieko Harresiaren Museoa besterik ez zen zutik geratu. 2000ko abuztuaren 13an inaguratu zen berreraikitako kontrol-kaseta berria, benetakoaren kopia izango zena.\nGaur egun, Berlineko gune bisitatuenetakoa da. Kontrol guneaz gain, harresiaren historiari eskainitako museoa ere bisita daiteke, eta, alde berean, Kremlinean izan zen azken bandera eta gorde ziren zenbait horma puska.\n2004ko urriaren 31tik 2005eko uztailaren 5eraino AEDko erregimeneko biktimei eskainitako monumentu bat ere ikus zitekeen hemen, baina, eztabaida ugari sortu ondoren, desagertuta dago, jada."}
{"id": "58512", "revid": "9316516", "url": "https://eu.wikipedia.org/wiki?curid=58512", "title": "Enara arrunt", "text": "Enara arrunta (\"Hirundo rustica\") Hirundinidae familiako hegazti migratzailea da. Gainaldea beltz urdinkara distiratsua, kopeta eta lepoa gorriztak, eta bularra eta sabela zuri horixkak ditu. Buztan luzea eta urkila-formakoa du, oso bereizgarria. Hegan harrapatzen dituen intsektuez elikatzen da. Giza eraikinetan egin ohi du habia. Ipar hemisferioan ugaltzen da, eta hego hemisferioan iragaten du negua. Munduan banaketa eremu handiena duen enara da, Europa, Asia, Afrika, Amerikan bizi baita.\nIzenak eta etimologia.\nKoldo Mitxelenaren ikerketen arabera, aitzineuskaraz \"*eNala\" edo \"*eLana\"&lt; izan zitekeen, eta zelterarekin lotuko litzateke \"*aNela\" (Irlandako ainnell 'enara'). Aldiz, Ander Egurtzegiren eta Borja Ariztimu\u00f1oren ikerketaren arabera berreraiketa zuzenak *\"erlana\" (cfr. erlai) eta \"*ernala\" (cfr. ernara) dira, eta azken buruan erromantzeetako zenbait izenekin lukete lotura, latinezko \"hirundo\"-ren eratorri txikigarri batetik abiatuta: *\"erund\u00e9la\" &gt; \"*erunn\u00e9la\" &gt; \"*er(u)n\u00e9la\" &gt; \"*ernala\" &gt; *\"erlana\".\nArrunt txori ezaguna denez, ez da harritzekoa izen eta aldaera ugari izatea euskaraz: ainara, ainhia, azpizuri, beletxiko, bragaro, elai, enabera, enara, erlai, ernara, hegabera, hegoazpizuri, i\u00f1ara, ipurzuri, kulentri\u00f1a, mitxigu, ninera, txenara, zagaro.\nDeskribapena.\nTxori txiki eta liraina da, 17-19 zentimetro luze, buztana barne. 32-34,5 zentimetroko hego-luzera dauka, eta 17-20 gramoko pisua. Buztan luzea du, urkila-formakoa, kanpoaldeko bi lumak, kanpo-errektrize biak, izugarri luze eta finak baitira, eta hegal indartsu, estu eta zorrotzak. Bizkarra eta burua urdin metalkarak ditu, kopeta eta paparoa gorriak, eta bularra eta sabelaldea zuriak. Marra urdin lodi batek bereizten du paparoa bularraldetik. Emea arraren antzekoa da, baina buztaneko lumak motzagoak dira, eta koloreak apur bat hitsagoak.\nSubespezieak.\n\"Handbook of the Birds of the World\" lanaren arabera, zortzi subespezie bereizten dira:\nBanaketa.\nIpar Hemisferioan ugaltzen da, itsas mailatik 2700 metroko garaieraraino. Zehazki, Ipar Amerikan, Europan, Asiako iparralde eta erdialdean, Afrikako iparraldeko muturrean, Ekialde Hurbilean, Txinan eta Japonian da habiagilea. Euskal Herri osoan aurki daiteke. Ugariagoa da Hegoaldeko probintzietan, Araba eta Nafarroa Garaian habia egiteko leku aproposagoak aurkitzen baititu, baina gainontzeko bost lurraldeetan ere erraz aurki daiteke herri handietatik aldentzen bagara.\nEspezie migratzailea da. Hego Amerika, Afrika, Asiako hegoaldea, Indonesia eta Mikronesia dira negu-toki nagusiak.\nHabitata.\nEnara arruntak eremu irekiak behar ditu bizitzeko, hala nola, nekazaritza-lurrak, larreak, belardiak eta hezeguneak, gehienetan 1000 metroko garaieratik behera, leku batzuetan 3000 metroraino iristen bada ere. Garrantzi handia du ibai eta aintziraren bat hurbil izateak. Herri eta baserrietako giza eraikuntzen barnean egiten du habia, ukuilu, aletegi, estalpe edo garajeetan. Hiriak sahiestu ohi ditu, eta Europakoetan enara azpizuriak ordezten du. Honsh\u016bn, ordea, hiri-hegaztia da. Negu-tokietan ere saihesten ditu oihanak, eta multzo handiak biltzen dira hezeguneetan, eta arto edo azukre-kanabera sailetan.\nBizimodua.\nEspezie antropofiloa, gregarioa eta migratzailea da. Enara arrunt gehienek eskualde tropikal edo ekuatorialetan igarotzen dute negua. Lehenbizkoak otsailean iristen dira hego-mendebaldeko Europara, baina gehienak martxo erdialdetik aurrera heltzen dira gurera. Beti ere, ierketa batzuen arabera, gero eta lehenago itzultzen dira Afrikatik. Lehenik arrak iristen dira eta, kantu eta borroken bidez, habiagintzako lurraldeaz jabetzen dira. Uda amaieran, multzo handiak ikusten dira argiaren kableetan pausatuak. Eztei-ondoko migrazioa irailaren erdialdetik urriaren hasierara arte izaten da.\nElikadura.\nTalde txikietan aritzen da ehizan eta, sorbeltz eta enara azpizuriekin izan zezakeen konpetentzia ekiditeko, ehiza-esparrua banatzen dute. Sorbeltzek goi-goian dauden intsektuak harrapatzen dituzte, enara azpizuriek erdikoak eta enara arruntek lur ingurukoak. Habiatik hurbil dauden zelai eta putzuetan ehiza egitea gogoko du. Intsektu hegalariek osatzen dute dietaren %99, diptero, ortoptero, anisoptero, koleoptero eta sitsek batez ere.\nHegan duen trebezia hori ura edateko orduan ere garbi uzten digu, ez baitu gelditu beharrik: putzu gainetik milimetro gutxitara hegan ari delarik, burua jaitsi, mokoa uretan sartu eta inongo arazorik gabe tragoxka bat hartzen du, ahozabal uzten gaituen bitartean.\nUgalketa eta ontogenia.\nEnara arruntak ikuiluak, kortak, lehorpeak, baserri-atariak edo garajeak hautatzen ditu habia egiteko; ezinbestekoa da, beti ere, sarbidea beti irekia izatea. Bikoteak kopa formako buztinezko habi bat egin edo aurreko urtekoa konpontzen du. Sasoi horretan erreka, putzu eta iturrietara hurbiltzen dira. Buztin eta lokatz zatitxoak hartzen dituzte mokoan eta, belarrekin batera eta listuarekin nahastu ondoren, bolatxoak eratzen dituzte. Hori dela eta, habiak itxura pikortsua izaten du. 20 zentimetroko zabalera eta 10 zentimetroko garaiera izaten du, eta azpialdea belar izpi, ile eta lumez estalirik egoten da. Apiril amaieran edo maiatzean, emeak 2-7 arrautza (gehienean 4 edo 5) erruten ditu. Berak bakarrik txitatuko ditu, 13-16 egunez; aldian behin habiatik irten eta bazkatzera joanen da. Txitoek hiru asteren buruan utziko dute habia. Bigarren errunaldia izaten dute, eta batzuetan hirugarrena ere.\nEnara arrunta kulturan.\nUgariak dira enara arruntaren aipamenak literaturan. Ovidioren \"Filomela eta Prokne\" ipuinean Filomela urretxindor bilakatu zen eta Prokne, berriz, enara. \"Pervigilium Veneris\" latinezko olerkian ere agertzen da mito hori, eta handik hartu zuen T. S. Eliotek \"\u00abQuando fiam uti chelidon, ut tacere desinam?\u00bb\" (\u00abNoiz bihurtuko ote naiz enara, isila izateari uzteko?\u00bb) lerroa \"The Waste Land\" lanerako. Enara arruntari dagokio Bibliako 84. salmoaren zati hau ere: \"\u00abTxolarreak badu etxea, bai enarak ere kumeentzat habia\u00bb\".\nAskotan udaberriaren etorreraren sinbolo gisa agertzen da. Erraterako, Xabier Lizardiren olerki honetan:\nJohn Keatsen \"Udazkenari\" olerkian, berriz, hegoalderantz doazen enara saldoak uda amaieraren irudia dira::\nBestalde, azken urteetako ikerketek kontrakoa erakutsi badute ere, fideltasun eta amodio idilikoaren irudia ere izan da enara arrunta gure gizartean. Hona \"Antoni eta Anton\" kantu zaharrak dioena:"}
{"id": "58513", "revid": "1545", "url": "https://eu.wikipedia.org/wiki?curid=58513", "title": "Hirundo rustica", "text": ""}
{"id": "58517", "revid": "105290", "url": "https://eu.wikipedia.org/wiki?curid=58517", "title": "Ant\u00f2nia Font", "text": "Ant\u00f2nia Font katalunierazko musika talde mallorcarra da, pop estilokoa.\nEuren originaltasuna datza batik bat abestien letren fantasia eta umorean, espazioa eta robotak gai nagusien artean egonda. Halaber, bertakotasuna eta unibertsaltasuna etengabean uztartzen dituzte.\nBestela, nahiz eta taldea izan eta ez abeslari bakarra, pertsona baten izen propioa daukate, eta kide guztiak gizonezkoak diren arren, emakumearen izena da eurena, unibertsitate garaiko euren lagun batena dena."}
{"id": "58519", "revid": "56334", "url": "https://eu.wikipedia.org/wiki?curid=58519", "title": "Pop", "text": "Pop musika XX. mendeko 50. hamarkadan AEB eta Erresuma Batuan sortutako musika mota da. Publiko zabalarentzako egina, komertziala eta itsaskorra da. Rocka baino leunagoa, melodiatsua eta errepikakorra da, eta hitzak normalean gai sinpleez mintzo dira, maitasunari buruz askotan.\nIzena ingelesezko \"popular music\" hitzetik datorkio, hau da, herri musika, kultura musikal baxuko jendearen musikatzat hartua zena. Hala ere denborarekin esanahi negatibo hori galdu egin da.\nDefinizioa.\nDavid Hatch eta Stephen Millward-ek honela deskribatzen dute pop musika: \"musika herrikoitik, jazzetik eta folketik bereizten den musika-gorputza\". Pete Seeger-en arabera, pop musika \"herri-musikan zein arte ederren musikan oinarritutako musika profesionala\" da. David Boyle musika-ikertzaileak adierazi du pop musika komunikabideek pertsona bati erakutsi dioten edozein musika mota dela. Pertsona gehienek uste dute pop-a musika arrakasten zerrenda baino ez dela, eta ez musika grafiko guztiaren batura. Musika-grafikoek hainbat iturritako abestiak dituzte, abesti klasikoak, jazza eta rocka barne. Genero gisa, ikusten da pop musika bereizita existitzen eta garatzen dela. Beraz, \"pop musika\" terminoa beste genero bat deskribatzeko erabil daiteke. Genero hori guztientzat da, eta, askotan, \"nerabeei zuzendutako gertaeretan oinarritutako berehalako musika\" deitzen zaio, rock musikarekin alderatuta, \"helduentzako diskoan oinarritutako musika\". \nPop musika etengabe garatzen da terminoaren definizioarekin batera. Bill Lamb musika-idazlearen arabera, herri-musika honela definitzen da: \"1800eko industrializaziotik hasi zen musika, hiriko klase ertainaren gustu eta interesekin bat datorrena\u201d. \"Pop kanta\" terminoa 1926an erabili zen lehen aldiz, \"erakargarritasun herrikoia\" zuen musika-pieza baten zentzuan. Hatch-ek eta Millward-ek adierazten dute grabazioaren historiako gertaera asko pop modernoaren musika industriaren sorrera gisa ikus daitezkeela, baita country, blues eta hillbilly musika ere. \n\"The New Grove Dictionary of Music and Musicales\" web gunearen arabera, \"pop musika\" terminoa XIX. mendearen erdialdean sortu zen Britainia Handian, rock and rollaren eta eragina izan zuten gazte-musika estilo berrien deskribapen gisa\", baina hori ez dago justifikatuta. \"Oxfordeko Musika Hiztegiak\" dioenez, XIX. mendearen bukaeratik aurrera, poparen lehenagoko esanahia \u201caudientzia handia erakartzen zuten kontzertuak [...]\u201d zen bitartean, 1950 geroztik, ordea, popak musika ez klasikoaren esanahi berezia izan du, gehienetan kantu gisa, The Beatles, The Rolling Stones, ABBA eta beste artista batzuek eginak. \"Grove Music Online\"-ek ere esaten du \"[...] 1960ko hamarkadaren hasieran, pop musika [terminoak] [Ingalaterran] beat musikarekin lehiatu zuela terminologikoki, eta AEBn, berriz, haren estaldura rock and roll-aren parekoa zen (oraindik izaten jarraitzen duen bezala)\u201d. \n1967tik aurrera, \"pop musika\" terminoa gero eta gehiago erabili zen \"rock musika\" terminoaren aurka, zatiketa honek bi terminoei esanahi generikoa emanez. Rock-ak benetakotasuna lortu eta herri-musikaren aukerak zabaldu nahi zituen, baina pop musika komertzialagoa, iragankorra eta eskuragarriagoa zen. Simon Frith musikologo britainiarraren arabera, pop musika \"enpresa-kontu gisa eta ez arte gisa\" sortzen da, eta \"denak erakartzeko diseinatuta\" dago, baina \"ez dator inongo gustu bereziren toki berezitik\". Frith-ek gaineratu duenez, \"ez du inolako anbizio esanguratsurik bultzatzen, mozkinak eta sari komertzialak izan ezik [...] eta, musikaren aldetik, kontserbadorea da funtsean\". \"Goitik emana da (konpainia diskografikoek, irrati-programatzaileek eta kontzertu-sustatzaileek emana), behetik egin beharrean... Pop musika ez da \u2018zuk zeuk egin\u2019, profesionalki ekoizten eta paketatzen da\". \nEzaugarriak.\nFrith-en arabera, pop musikaren ezaugarriek helburu bat dute: entzuleria orokorra erakartzea, azpikultura edo ideologia partikularra baino gehiago, eta artisautza nabarmentzea, ezaugarri formal \"artistikoen\" ordez. Gainera, Frith-ek pop musikaren hiru identifikazio-ezaugarri eskaintzen ditu: entretenimendu arina, merkataritzako ezinbestekoak eta identifikazio pertsonala. Pop musika entretenimendu arin batetik / entzuteko tradizio erraz batetik sortu zen. Pop musika beste musika genero batzuk baino kontserbadoreagoa da, hala nola folk, blues, country eta tradition. Pop kanta askok ez dituzte erresistentzia- eta aurkaritza-gaiak edo gai politikoak, maitasunari eta harremanei buruzkoak baizik. Beraz, pop musikak ez die audientziei gizarte mailan desafiatzen eta ez du aktibismo politikorik eragiten. Frithek ere esan zuen pop musikaren helburu nagusia diru-sarrerak sortzea dela. Ez da pertsonen artikulazio libreko bitartekoa. Pop musikak, ordea, desira pertsonalaren izaera eman nahi du, eta berehalako enpatia lortu entzuleak babesten dituen klixearen, estereotipoen eta melodramaren pertsonaiekin. Batez ere, diskoetxeentzat pop musikak zenbat diru sortzen duen da. Timothy Warner musika-erudituak esan zuen pop musikak, normalean, grabazioan, produkzioan eta teknologian jartzen duela arreta, zuzeneko errendimenduan ordez; garapen progresiboen ordez existitzen diren joerak islatzeko jaidura; eta dantza edo dantzara bideratutako erritmoen erabilera sustatzen saiatzen da. \nPop musikaren bitarteko nagusia kanta da, sarritan bi minutu eta erdi eta hiru minutu eta erdi irauten duena, gehienetan elementu erritmiko sendo eta hautemangarri batek, estilo nagusi batek eta egitura tradizional sinple batek markatua. Herri-kanta askoren egitura bertso eta koru batena da; korua, berriz, musika- eta lirika-errepikapen soil baten bidez belarrian itsasteko diseinatuta dagoen pistaren zati gisa erabiltzen da. Koruan, askotan, musika \"jaitsiera\"-rekin metatzen da, sarritan, baxua eta danborraren zatiak \"jausten\" diren tokian. Ohiko aldaerek leloaren forma eta markatutako barraren forma hartzen dituzte, melodietan eta kako (hook) itsaskorretan fokatuta, eta melodia erritmikoki eta bertsoarekin harmonikoki kontrastea egiten duen korua. Erritmoa eta melodiak sinpleak izan ohi dira, akonpainamendu harmoniko mugatuarekin. Pop kanta modernoen letrak gai sinpleetan oinarritzen dira \u2014askotan, maitasunean eta harreman erromantikoetan\u2014, salbuespen nabarmenak egon arren. \nPop-musikako harmonia eta akordeen progresioak normalean \"europar tonalitate klasikoarena da askotan, oso gogo onez baino ez\u201d. Klixeek \u201cbizargintzako estilo laukotearen harmonia\u201d (i.e. ii \u2013 V \u2013 I) eta blues eskalak eragindako harmonia dute. XX. mende erdialdeko eta 1970eko hamarkadaren amaieraren arteko kintoen zirkuluko iritzi tradizionalen eragina gutxitu egin zen, funtzio menderatzailearen nagusitasun txikiagoa barne. \nGarapena eta eragina.\nTeknologiak eta hedabideak.\n1940ko hamarkadan, mikrofono hobetuaren diseinuari esker, kantu-estilo intimoagoa lortu zen, eta, hamar edo hogei urte geroago, 45 b/min-ko erregistro merkeago eta iraunkorragoek \"iraultza ekarri zuten popa zabaltzerako moduan\", eta, horri esker, pop musika \"disko-/irrati-/film-izarren sistema\" bihurtu zen. Beste aldaketa teknologiko bat 1950eko hamarkadan telebistaren eskuragarritasun orokorra izan zen, telebista bitartez emandako emanaldiekin. Horren ondorioz, \"pop izarrek presentzia bisuala izan zuten\". 1960ko hamarkadan, transistore merkeak zituzten eta eramangarriak ziren irratiak sortu zirenean, garai hartako nerabeek musika etxetik kanpo entzun ahal izatea eragin zuen. 1980ko hamarkadaren hasieran, pop musikan eragin handia izan zuen MTV musika-kanalak, zeinak \"erakarpen handia zuten Michael Jackson eta Madonna bezalako artistei lagundu baitzien\".\nKanta ugari grabatzea (1960ko hamarkadatik aurrera) eta sampling digitala (1980ko hamarkadatik aurrera) ere erabili izan ziren pop musika sortzeko. 1960ko hamarkadaren erdialdean \"progresiboa\" hitza maiz erabiltzen zen, eta abesti eta single bakoitzak aurrekoarekin \"progresioa\" izan behar zuela uste zen. Simon Reynolds musika-kritikariak idatzi zuenez, 1967tik aurrera, pop \"progresioaren\" eta \"masa-poparen\" arteko bereizketa bat egongo zen, \"nesken eta mutilen artean, klase ertainaren eta langile-klasearen artean ere, oro har\".\nEstiloaren bilakaera.\nBere garapenean zehar, pop musikak herri musikako beste genero batzuen eraginak bereganatu ditu. Pop musika goiztiarra egiturarako balada sentimentalean oinarritu zen, gospel eta soul musikako ahots-harmoniak erabili zituen, jazz eta rock musikaren instrumentazioa, musika klasikoaren orkestrazioa, dantza-musikaren tempoa, musika elektronikoaren babesa, hip-hop musikaren elementu erritmikoak eta rap-eko ahozko pasarteak. 2016. urtean, 1955 eta 2010 artean grabatutako 464.000 grabazio baino gehiago aztertu zituen Scientific Reports-ek, eta ikusi zuen 1960ko hamarkadako pop musikarekin alderatuta, gaur egungo pop musikak tonu-progresio gutxiago erabiltzen dituela, batez besteko bolumen handiagoa, instrumentazio eta grabazio-teknika ez hain desberdinak eta barietate tinbriko txikiagoa.\nHirurogeiko hamarkadan, pop musika nagusiaren zatirik handiena bi kategoriatan banatzen zen: gitarra, bateria eta baxu taldeak edo abeslariak, orkestra tradizional baten laguntzarekin. Hamarkadaren hasieratik, ohikoa zen pop-aren ekoizleek, konpositoreek eta ingeniariek askatasunez esperimentatzea musika-formarekin, orkestrazioarekin, erreberberazio ez-naturalarekin eta beste soinu-efektu batzuekin. Hona hemen adibide ezagunenetako batzuk: \"Wall of Sound\" Phil Spectorena, adibidez. New Yorkeko Unibertsitateak 2019an egindako azterlan batean 1960ko hamarkadako abestiak gogaikarrienak izan zirela ondorioztatu zuen, 2000 eta 2015 arteko azken urteetako abestiak baino askoz gehiago.\n60ko hamarkadaren bukaerarte, artistek ez zuten beren musikaren eduki artistikoa erabakitzen. 60ko hamarkadaren erdialdeko ekonomiaren gorakadaren laguntzarekin, disketxeak artistetan inbertitzen hasi ziren, esperimentatzeko askatasuna emanez eta edukiaren eta merkaturatzearen kontrol mugatua eskainiz. Egoera horrek behera egin zuen 70eko hamarkadaren amaieratik aurrera, eta ez zen berpiztu Interneteko izarren gorakadaraino. 70eko hamarkadaren amaieran garatu zen pop indie taldeak beste inflexio-puntu bat markatu zuen gaur egungo pop musikaren glamourrarekiko, garai hartan berria zen premisaren arabera eratutako gitarra-taldeekin, zeinek bere musika grabatu eta argitara zezakeelako kontratu diskografiko handirik lortu gabe.\n80ko hamarkada gogoratzekoa da grabazio digitalaren erabilera handitu egin zelako sintetizadoreen erabilerari esker, eta synth-pop musikaren eta instrumentu ez-tradizionalekin egindako beste genero elektroniko batzuen ospea handitu egin zen. 2018an, Kaliforniako Unibertsitateko Irvineko ikertzaileek ondorioztatu zuten pop musika \"tristeago\" bihurtu dela 1980ko hamarkadatik. Pozaren eta argitasunaren elementuen ordez erritmo elektronikoak ezarri dituzte, eta, ondorioz, pop musika 'tristeagoa baina dantzagarriagoa' da.\nNazioarteko ospea.\nPop musika Estatu Batuetako eta Britainia Handiko musika-industriek menderatu zuten (1960ko hamarkadaren erdialdetik aurrera), eta haien eraginak nazioarteko monopolio bihurtu du, baina eskualde eta herrialde gehienek beren pop musikaren forma dute, eta, batzuetan, joera zabalagoen tokiko bertsioak sortzen dituzte, eta tokiko ezaugarriak ematen dizkiete. Joera horietako batzuek (adibidez, \"europopak\") eragin nabarmena izan dute generoan.\nMendebaldekoak ez diren herrialde batzuek, hala nola Japoniak, pop musikaren industria oparoa garatu dute, eta industria horren zatirik handiena mendebaldeko pop-erako erabiltzen da. Japoniak urteak daramatza beste edozein herrialdek baino musika gehiago sortzen, AEBek izan ezik. \nBeste musika estilo batzuekin batera garatu zen pop musikako estiloetako bat pop latinoa da. 1950eko hamarkadan ospetsu egin zen Estatu Batuetan, Ritchie Valens-en rock and rollaren lehen arrakastarekin. Ondoren, pop musikaren arrakasta-zerrendetan arrakasta izan zuten hispanoak eta latindarrak. 1990eko hamarkadako pop arrakastak ezagunak izaten jarraitu zuten, bai jatorrizko generoetan, bai pop musika zabalenean. Pop latinoaren arrakastek, hala nola \"Macarena\" eta \"Despacito\", errekorrak hautsi dituzte mundu osoko pop musikako zerrendetan.\nXXI. mendea.\n2000ko hamarkadaren hasieran, 90eko hamarkadaren amaieran nagusi ziren joerek indarrean jarraitzen zuten, baina musikaren industria aldatzen hasi zen jendea Internetetik musika deskargatzen hasi zenean. Jendeak korronte nagusitik kanpo zeuden generoak eta artistak aurkitu ahal izan zituen, eta ospea bultzatu, baina, aldi berean, artista txikiek zailtasun gehiago zuten bizimodua ateratzeko, haien musika pirateatua baitzen. Garai hartako artista ezagunenak Justin Bieber, Rihanna, Taylor Swift, Lady Gaga, Black Eyed Peas, Katy Perry eta One Direction izan ziren."}
{"id": "58521", "revid": "201", "url": "https://eu.wikipedia.org/wiki?curid=58521", "title": "Floema", "text": "Floema, ehun bahea, ehun liberiarra edo liberra fotosintesian sintetizatu diren substantzia (izerdi landua) garraiatzen dituen eta landarearen organo guztietara banatzen duen ehun eroalea da. Zelula zilindriko eta bizidunak, bertikalki pareta bidez bereiziak dira. Bahe-hodiak dira; horien aldamenean zelula laguntzaileak daude. Hodi zurkaren aldamenean daude.\nBi floema mota daude: floema primarioa, hasierako meristemotik sortua eta floema sekundarioa, kanbiumaren jardueraren ondorioz sortzen dena lodieraren hazkundean. Floemak, xilemaren antzera, zenbait zelula mota ditu: elementu baheak, zelula laguntzaileak, parenkimak, zuntzak eta esklereidak. Landare angiospermoetan zelula lagungarri nukleodunak ageri dira hodietara lotuta plasmodeoen bitartez.\nXilemaren aldean, floema zelula biziez osaturik dago. Floeman gertatzen den mugimendua bi noranzkokoa da, xilemarena norabide bakarrekoa den bitartean.\nLandare-izerdiaren garraioa.\nLehorreko landareek ura eta gatz mineralak (hots, izerdi landugabea) hartzen dituzte lurretik, sustraien bidez. Izerdi hori sustraietatik hostoetaraino garraiatu behar dute, hostoetan burutzen baita fotosintesia. Garraio hau, beraz, goranzkoa da, eta izerdi landugabea xilema izeneko hoditerian zehar igo egiten da.\nFotosintesia burutu ondoren, izerdi landugabea izerdi landua bihurtzen da. Izerdi landua glukosaz, beste gluzido batzuetaz eta aminoazidoez osaturik dago, batik bat. Floematik bidaiatzen du hostoetatik norabide guztietara, landarearen zelula guztiek substantzia nutritiboak hartu behar dituztelako.\nFloeman zeharko mugimendua ulertzeko kontuan hartu behar da izerdi landua sortzen duten egiturek (hostoek) barneko presio hidrauliko handia dutela, eta izerdi landua hartzen duten egiturek, aldiz, oso txikia. Floemaren hodi liberiarrek presio hidrauliko oso desberdina duten landarearen toki ezberdinen arteko konexioa errazten dute, izerdi landua mugituz presio handiko tokietatik presio txikiko egituretara"}
{"id": "58522", "revid": "512", "url": "https://eu.wikipedia.org/wiki?curid=58522", "title": "Xilema", "text": "Xilema zelula zilindriko hilak bertikalki elkartuz eratutako landare-hoditeria da. Ligninazko hormaz sendotutako hodi zurkarak dira. Landarearen zati zentral edo periferikoan kokatzen dira. Ura eta gatzak (izerdi landugabea) sustraietatik hostoetara bidaltzen duen ehun eroalea da.\nBi xilema mota daude: xilema primarioa, hasierako meristemotik sortua eta xilema sekundarioa: kanbiumaren jardueraren ondorioz sortzen da lodieran hazkunde sekundarioa duten landareetan. Osatzen duten zelulak hauek dira: hodi xilomatikoen elementuak edo trakeidak, xilema zuntzak eta parenkima laguntzearen zuntzak. Landare zurtsuetan, xilema zaharrak garraioan parte hartzen du eta hazkundearen landarearen euskarri modura jokatzen duen ehuna bihurtzen da: zura. Zuhaitz bati adina zehazteko, urtero udaberrian eta udan sortzen diren xilema eraztunak zenbatzen dira.\nXilema zelula hilez osaturik dago. Hoditeri horren horman edo paretan lignina ugari dagoenez, xilemari zurezko hodia esaten zaio ere.\nLandare-izerdiaren garraioa.\nLehorreko landareek ura eta gatz mineralak (hots, izerdi landugabea) lurretik hartzen dituzte, sustraien bidez. Izerdi hori sustraietatik hostoetaraino garraiatu behar dute, hostoetan burutzen baita fotosintesia. Garraio hau ,beraz, goranzkoa da, eta izerdi landugabea xilema izeneko hoditerian zehar igo egiten da.\nGrabitatearen aurkako goranzko mugimendua azaltzeko hiru fenomeno, batez ere, kontuan hartu behar dira:\nNolanahi ere, xilematik mugitzen den izerdi landugabeak egunak behar ditu sustraietatik hostoetaraino iristeko, mugimenduaren abiadura oso motela baita.\nFotosintesia burutu ondoren, izerdi landugabea izerdi landua bihurtzen da. Izerdi landua glukosaz, beste gluzido batzuetaz eta aminoazidoez osaturik dago, batik bat. Floematik bidaiatzen du hostoetatik norabide guztietara, landarearen zelula guztiek substantzia nutritiboak hartu behar dituztelako. Floema zelula biziez osaturik dago, nukleorik ez duten zelula biziez, hain zuzen ere."}
{"id": "58523", "revid": "96586", "url": "https://eu.wikipedia.org/wiki?curid=58523", "title": "Baudouin Belgikakoa", "text": "Baudouin edo Boudewijn (Brusela, 1930eko irailaren 7a - Motril, Espainia, 1993ko uztailaren 31) belgikarren erregea izan zen 1951tik 1993an hil zen arte. Haren agintaldian independizatu zen Kongo.\nBizitza.\nLeopoldo III.aren eta haren lehenbiziko emazte Astriden semea zen. 1951ko uztailaren 16an, Leopoldok abdikatu zuenez, Belgikako bosgarren errege bihurtu zen. 1960an, Kongo independizatu zen, eta Belgikak utzi zion indar kolonial izateari. Kontzientzia arazoak zirela medio, zenbait egoeretan abortoa zigorgabetzen zuen legea sinatu nahi ez izateagatik, 1990eko maiatzaren 4an \"erregetzarako gai ez izatea\u201d aitortu zuen. Wilfried Martensen gobernuak erregeordetza bere gain hartu eta legea sinatu zuen. Maiatzaren 5ean, Baudouinek berreskuratu zuen kargua. 1991n, Lege Salikoa indargabetu zuen; era horretan aukera eman zien Astrid printzesaren ondorengoei erregetzara iristeko.\n1993ko uztailaren 31n hil zen, bihotzekoak jota, Motrilen oporretan zela. Laekengo Elizako erret-panteoian (Brusela) ehortzi zuten. Anaia Alberto izan zuen ondorengo.\nEzkontza.\n1960ko abenduaren 15ean, Fabiola Mora y Arag\u00f3n espainiar aristokratarekin ezkondu zen. Ez zuten seme-alabarik izan."}
{"id": "58525", "revid": "119347", "url": "https://eu.wikipedia.org/wiki?curid=58525", "title": "Diego Lopitz I.a Harokoa", "text": "Diego Lopitz I.a Harokoa \u2014\u2014 (c. 1075 - 1124) ezagutzen den Bizkaiko hirugarren kondea izan zen, 1093-1124 urteetan. Ezizena \"Zuria\" zuen.\nBizitza.\nLope Enekoitz eta Tekla Diazen semea. Aitaren heriotzean, bere ondorengo bilakatu zen. 1108an Gartzia Ordo\u00f1ez Ucl\u00e9sko guduan hil zenean, Alfontso I.a Nafarroakoak Gra\u00f1\u00f3n, Naiara eta Haroko tenente izendatu zuen.\n1109an Alfontso VI.a Gaztelakoa hil zenean, Urraka bere alabak Le\u00f3n eta Gaztelako Erresumak jarauntsi zituen, beraz Galizia Alfonso Raimundezen eskuetan geratu zen. Hilzorian zegoela, Alfontso VI.ak alarguna zen bere alabari berriro ezkontzea ezarri zion. Urtea amaitu barik Alfontso I.a Nafarroakoa ezkondu zuen. Senar-emazte berriek ezkon-hitza eman zutenean Alfontso Raimundez semeordea baztertzea adostu zuten, bazterrak nahasi zuena.\n1111n Alfontso I.ak Errioxan eskuak sartu zituen, eta aragoiar tenente izendatu zituen. Haron Diego Lopitz setiatzea saiatu arren, hiribildua hartu gabe akordioa egin zuten. Senar-emazteak bat etortzen zirenean, Diegok bere osteak bidali zituen musulmanen aurka eta, ados ez zirenean, bere aldea txandakatu zuen. 1110. urtean, Candespinako guduaren bezperatan, erreginak erregalia asko eskaini eta Diego Lopitzek bere alde egin zuen.\n1113an Alfontso I.a Borrokalariak Diego Lopitzi orduan Errioxako hiri nagusia zen Naiara kendu zion eta bere aldekoa zen Orti Gartzez Caxal tenente izendatu zuen. Orti Gartzez Caxalek jaurerria 1134ra arte mantendu zuen (Diego jada hilda zegoen eta bere semeak berreskuratu zuen). Hala eta guztiz ere, bost urte geroago, 1118an, Diego Lopitzek Alfontsoren ondoan zegoen Zaragozako setioan, urte hartako abenduaren 18an kapitulatu zuena. 1123ra orduko Arabako eta Bizkaiko jauna zen Diego Lopitz Haroko eta Alfontso I.a erregearen arteko harremanak onak ziren. Adibidez, urte hartan erregeak Ales\u00f3ni hiri-gutun eman zionean, Diego Lopitz lekukoa izan zen.\nEdonola ere, 1124. urtearen hasieran, Ladron Enekoitzekin batera matxinatu zen. Matxinada Araba eta Burgosko iparraldetik zabaldu zen. Alfontso I.ak kontraeraso egin eta Logro\u00f1on kokatu zen. Handik, Orti Gartzez Caxal Naiarako tenentearen laguntza bildu zuen Haro Diego Lopitzen eskuetatik hartzeko. 1124ko uztailean Errioxako hiribildua setiatu zuen. Eskualdean aliatuak izateko, erregeak erregaliak eman zizkion Santo Domingo de la Calzadari.\nAbuztuan, ziur asko Haro hartu eta gero, Alfontso I.ak Pangua hartu zuen eta handik Ladron Eneko eta Diego Lopitzen gotorleku nagusiak ziren A\u00f1ana, T\u00e9rmino eta Gaubea mehatxatu zituen. Kanpainaren amaiera ez da ezaguna, baina Alfontso irailean jada Teruelen zegoenez erregearen garaipena ziurra izan zen. Matxinadaren ondoren, Iru\u00f1eko Erresumako mendebaldeko muga iparraldeko Burgosen ezarri zuen. Litekeena da Diego Lopitz kanpainan hiltzea. Alde batetik 1124tik aurrera ez dago bere buruzko agirik. eta, bestetik, gero Ladron Araba eta Bizkaiko tenente bilakatu zen Izan ere, Alfontso I.aren basailua zenez, Baionako setioan (1130-1131) perte hartzeko mobilizazioan parte hartu zuen Lope eta Orti Enekoitz bere anaiekin batera.\nEzkontza eta seme-alabak.\nGenealogista batzuen arabera, Diegok, lehendabizikoz, Almizena andrea, Donibane Garaziko Jaunaren alaba, ezkondu zuen. Hala ere, agirietan agertzen den emazte bakarra Maria Santxitz da, 1121 baino lehen ezkondu zuena. Maria Antso Santxitz Erro eta Tafallako tenentea zuen aita eta Elbira Gartzez, Gartzia Ordo\u00f1ez Naiarako kondearen eta Gartzia III.a Santxitz Naiarakoaren alaba zen Urraka Gartzezen alaba, ama.\nLos hijos documentados de este matrimonio fueron:"}
{"id": "58526", "revid": "137486", "url": "https://eu.wikipedia.org/wiki?curid=58526", "title": "Lope Enekoitz", "text": "Lope Enekoitz \u2014\u2014 (c. 1050 - 1093) ezagutzen den Bizkaiko bigarren kondea izan zen, 1077-1093 urteetan. Nafarroako koroaren aurka jardun zuen, eta politika horren ondorioz jabetu ziren gaztelarrak Burebaz eta Errioxaz, eta geratu zen Bizkaia Gaztelako Koroaren eraginpean.\nBizitza.\nEneko Lopez lehendabiziko jaunaren eta Tota Ortitzen semea izan zen. Gaztea zenean, Iru\u00f1eko Gortean izan zen eta 1063an erregearen koparia zen. Gero ezkutaria eta mariskala ere izan zen. Bitartean hainbat tenentzia izan zituen: Laturce mendiko San Prudentzioko monasterioan agertu zen agiri batean 1063an Naiarako tenentea izan zen eta Valvanerako monasterioan agertu zen beste batean 1074an Alberiterena.\nOrti Enekoitz eta Gartzea Enekoitz bere anaiek, Antso IV.a Gartzez erail zutenean, Antso V.a Ramirezen alde egin zuten eta Gortean zenbait kargu izan zituen. Lopek, berriz, aitarekin batera, Alfontso VI.a Gaztelakoaren alde egin zuen eta honek Bizkaia, Araba, Gipuzkoaren zati bat eta Errioxa konkistatu zituenean, bere tenentziak mantendu zituzten. Bizkaiko lehenengo jauna laster hil eta Lope Enekok, Gartzea Ordo\u00f1ez gaztelar noblearen mesedetan, Naiarako gobernua galdu eta ordainez Araba (1081) eta Gipuzkoako (1082) eskubideak irabazi zituen. Durangaldeak Nafarroarekiko leialtasunari eutsi zion. Hartatik aurrera, Nafarroako koroaren eta Bizkaiko jaurerriaren arteko harremanak guztiz korapilatsuak izan ziren. Hala ere, 1076an gaztelar erregeak Naiarako hiri-gutuna zin zuenean Lope eta Diego Alvarez Okakoarekin batera.\n1082an San Mill\u00e1n de Susoko monasterioan topaturiko agiri batean horrela sinatu zuen:\nBitxia baden ere, nafar izendapena \"senior\" (jaun) erabili zuen gaztelar \"dominus\" baino. Botere-elkartze honek Arabako diozesi desegin zuen, 1087an Calahorrako probintzian sartu zuelako.\nEpeka-epeka, gero eta botere gehiago lortu zuen gaztelar gortean, 1089an Alfontso VI.ak konde izendatu zuen. Jada Erresumako titulurik gorenera zuen eta \"Comite domno Lope Bizcaie\" (Bizkaiko konde On Lope) sinatzen zuen, gaztelar izendapena erabiliz. 1091n, berak hala eskatuta, Alfonso VI.ak Astigarribiako San Andres monasterioa San Millango monasterioari eman zion.\nLopek Alfontsorekin batera hartu zuen parte errekonkistan. Ziur asko, 1085ean Toledoko konkistan izan zen. Hurrengo urtean, arabar gudarosteek Sagrajasko guduan parte hartu zuten, kondeak zuzenduak. 1092ko udaberrian Gartzea Ordo\u00f1ezekin batera Errioxa defendatu zuen Cid Campeador mertzenarioaren aurka.\nEzkontza eta seme alabak.\nTekla Diaz anderearekin ezkondu zen. Bere jatorria ez da ezaguna, badaude Diego Alvarez Okakoaren alaba zela esaten dutenak. Besteek berriz, Diego Alvarez Aiarakoarena. 1079an ezkondu eta San Millani dohaintza egin zioten. Teklak ezkon-sari moduan Enkarterri eraman eta Bizkaiarekin batu zuen eskualdea.\nBost seme-alaba izan zituzten:\n1093an, senarra hil eta handik gutxira, Teklak Bermeotik gertu zegoen Albonigako monasterioa San Millani eman zion senarraren arimaren mesedetan. Tekla 1104 inguru hil zen eta San Millanen lurperatu zuten."}
{"id": "58527", "revid": "124413", "url": "https://eu.wikipedia.org/wiki?curid=58527", "title": "Estratosfera", "text": "Estratosfera troposferaren gainean dagoen atmosferaren geruza da, gainazaletik 10 eta 50 kilometro artera kokatuta dagoena. Bizidunontzat hil ala bizikoa den ozono-geruza dago bertan, 40-50 km arteko garaieran. Eguzkiaren erradiazio ultramoreak direla eta, oxigeno atomoak berrordenatu egiten dira estratosferan, eta ozono deituriko hiru oxigeno atomozko molekulak eratu. Fenomeno hau ekuatore gainean da garrantzitsuena (latitude horretan irradiazioa altuagoa baita), eta bertan sortutako molekulek, gerora planeta osora hedatuko den geruza eratzen dute. Ozono geruza horrek irensten du Eguzkiak igorritako izpi ultramore arriskutsuen ehuneko handiena.\nOzono geruzaren ondorioz, tenperatura igoera bat gertatzen da estratosferan. Tropopausa amaitu eta bereala, troposferan hoztuz zihoan tenperatura konstante mantentzen da eta, lehen esan bezala, momentu baten buruan berotzen hasiko da estratopausara iritsi arte. Bertan, berriz ere, tenperatura konstante geldituko da.\nTropopausaren eta estratopausaren artean dagoen tenperatura aldaketa honen ondorioz, beheko geruzan dauden aire-masak ez dira estratopausara pasatzen: aire beroa bera baino hotzagoa den aire masa batez inguratua badago, goraka igoko da. Baina estratosferako airea troposferakoa baino beroagoa denez, beheko geruzatik datozen aire masa beroak tropopausan geratzen dira. Ondorioz, estratosferako aire masak horizontalki mugituko dira eta troposferakoak bertikalki, elkar nahastu gabe."}
{"id": "58528", "revid": "137486", "url": "https://eu.wikipedia.org/wiki?curid=58528", "title": "Eneko Lopitz", "text": "Eneko Lopitz \"Ezkerra\" \u2014\u2014 (? - 1076) ezagutzen den Bizkaiko lehen kondea izan zen, 1043-1076 urteetan. Denbora-tarte jakin batzuk baino ez, bere heriotzara arte Bizkaiko Jaurerriaren jauna izan zen, Lope Enekoitz bere semeak ordezkatua izan zen arte. 1075era arte, Naiara eta Durangoko tenente ere izan zen.\nGartzia III.a Santxitz Naiarakoak 1040 eta 1043 artean izendatu zuen Bizkaiko jaun. Hasieran ez zen jaraunspenezko titulua baina bere agintaldiaren amaierarako bere burua konde () esaten zuen. Izan ere 1076an San Mill\u00e1n de Yusoko monasterioari bere arima eta bere emaztearen arimaren alde Antso IV.a Gartzeitz erregeari erositako Camprov\u00edn hiribildua eman zionean, sinatu zuen.\nJatorria.\nBere gurasoak ezezagunak izan arren, ziur asko nafarra izan zen. Teoria nagusiaren arabera, Lope Beraskoitz zuen aita, Garindo bere anaiarekin batera, Aiara, Mena eta Somorrostro haranen jauna izan zena. Lope Beraskoitz Gartzia III.a Santxitzek Estefania Foixkoari 1040ko maiatzaren 28an emandako ezkontza-hornien agirian agertzen da. Agirian \"sennior Lope Velascoz de Colindres\" \"sennior Galindo Velazcoz\" Menakoarekin batera sinatzen dute.\nLope Beraskoitzek hainbat agiri sinatu zituen Eneko Lopitz bere semearekin batera. 1057 inguruan hil omen zen, harrezkero agirietan agertzen ez delako.\nEneko Lopitzek zenbat anai-arreba izan zituen:\nBizitza.\nGaztea zenean, Iru\u00f1eko Gortean izan zen eta 1042an erregearen koparia zen. Garai hartan Bizkaiko konderria Iru\u00f1eko erregearen mendeko lurraldea zen eta Eneko Lopitzen manupean zeuden Bizkaia, Enkarterri, Durango eta Naiarako lurraldea. 1051n, Gartzia III.a Santxezek Bizkaiko foruak berretsi zuenean, Eneko Lopitzekin (omnes milites) batera egin zuen. Horrela berretsi zituen monasterioen eskubideak:\nEneko Lopitzek laguntza eskaini zion Gaztelako erregeari Nafarroako erresumaren aurkako borrokan. 1054. urtean Enkarterri Gaztelako koroaren mendean geratu zen Atapuercako guduaren ondoren. Geroago, Alfontso VI.a Gaztelako erregeak beretzat hartu zituen Oka, Bureba eta Errioxa. 1063an Antso IV.a Gartzez iruindar erregeak Naiarako tenentzia eman zion. Bizkaiko jaunak, Gartzia Ordo\u00f1ez gaztelar noblearen mesedetan, Naiarako gobernua galdu eta ordainez Araba eta Gipuzkoako eskubideak irabazi zituen. Durangaldeak Nafarroarekiko leialtasunari eutsi zion. Hark emandako laguntzaren truke, Gaztelako erregeak Bizkaiko jaun egin zuen Eneko Lopitz. Hartatik aurrera, Nafarroako koroaren eta Bizkaiko jaurerriaren arteko harremanak guztiz korapilatsuak izan ziren.\nEzkontza eta seme alabak.\n1051ko urtarrilean jada Tota Ortitzekin ezkonduta zegoen. Hau Orti Antso \u00abBono Patre\u00bb eta Tota Gartzezen alaba omen zen, beraz, Ramiro Gartzia Viguerakoaren birloba. Ubieto Artetaren ustetan, aita Orti Otsoitz zuen. Baina honek Mentzia Gartzez c. 1044an ezkondu zuenez, ama ezezaguna omen zuen.\nEneko eta Totak hurrengo semeak izan zituzten:"}
{"id": "58529", "revid": "105290", "url": "https://eu.wikipedia.org/wiki?curid=58529", "title": "An Nuqat al Khams", "text": "An Nuqat al Khams Libiako \"muhafazat\"etako bat da. Bere hiriburua Zuwarah da. 51.750 kilometro koadro ditu eta 19.000 biztanle zituen 2003an."}
{"id": "58530", "revid": "536", "url": "https://eu.wikipedia.org/wiki?curid=58530", "title": "Al Qubah", "text": "An Nuqat al Khams Libiako \"muhafazat\"etako bat da. 51.750 kilometro koadro ditu eta 19.000 biztanle zituen 2003an."}
{"id": "58532", "revid": "105290", "url": "https://eu.wikipedia.org/wiki?curid=58532", "title": "Al Wahat", "text": "Al Wahat Libiako \"muhafazat\"etako bat da. 108.670 kilometro koadro ditu eta 29.257 biztanle zituen 2003an."}
{"id": "58535", "revid": "137486", "url": "https://eu.wikipedia.org/wiki?curid=58535", "title": "Gipuzkoako errepideak", "text": "Gipuzkoako errepideak Gipuzkoako foru lurraldea osatzen duten errepide-sarea da. Gipuzkoako Foru Aldundiak kudeatzen du \"Gipuzkoa Errepideak\" izeneko foru zerbitzuaren bitartez.\nJabetza.\nGipuzkoako errepide eta bideen jabetza honako erakunde hauei dagokie:\nEskumena.\nGipuzkoako errepideen eta bideen plangintza, eraiketa, aldaketa, artapena, ustiaketa eta defentsa, haien jabe diren administrazioei dagozkie. Nolanahi ere, Batzar Nagusiek haien gainetik ahalmena dute denek bete beharreko arauak emateko, eta 1/2006 Foru Dekretuak berak ere eskumen jakin batzuk Batzar Nagusien esku uzten ditu.\nSailkapena.\nGipuzkoako errepideak eta bideak hiru kontzepturi begira sailkatzen dira: Jabetzari begira, funtzionaltasunari begira eta tipologiari eta ezaugarri teknikoei begira .\nJabetzari begiratuta.\nJabetzari begiratuta, bitan banatzen dira Gipuzkoako errepideak eta bideak:\nFuntzionaltasunari begiratuta.\nGipuzkoako errepideak, funtzionaltasuna zein duten, honako sare hauetan banatzen dira (Gipuzkoako Foru Aldundiaren Errepide Sarearen Katalogoa):\nUdal jabetzako errepideak, funtzionaltasunari begira, Sare Lokalekoak dira, hau da, Sare Horikoak edo Sare Grisekoak.\nTipologiari eta ezaugarri teknikoei begiratuta.\nTipologiari eta ezaugarri teknikoei begira, Gipuzkoako errepideak honela sailkatzen dira:\nAutobideak.\nAutobideak -proiektatuta, eginda eta seinaleztatuta dauden eragatik- honako ezaugarriak dituzten errepideak dira:\na)Ibilgailu automobilak bakarrik ibil daitezke bertan.\nb)Bi galtzada dituzte, zirkulazioaren noranzko bakoitzerako bana, biak elkarrengandik ongi bereiziak. Bereizketa, zirkulaziorako ez den lur zerrenda batez edo inoiz beste nolabait egina dute, puntu singular batzuetan edo aldi bateko egoeratan izan ezik.\nc)Ez dute inolako errepide, bide, trenbide nahiz pasabiderekin maila bereko gurutzadurarik.\nd)Aldameneko lurretara edo lurretatik autobidera sartzerik ez dago.\nAutobiak.\nAutobiak, autobideen betebehar guztiak izan gabe, honako ezaugarriak dituzten errepideak dira:\na)Bi galtzada dituzte, zirkulazioaren noranzko bakoitzerako bana, biak elkarrengandik ongi bereiziak, puntu singular batzuetan edo aldi bateko egoeratan izan ezik.\nb)Ez dute inolako errepide, bide, trenbide nahiz pasabiderekin maila bereko gurutzadurarik.\nc)Aldameneko lurretara edo lurretatik autobiara sartzerik ez dago. Sarrera-irteera jakin batzuk dituzte, tokiaren eta distantziaren aldetik mugatuak.\nErrepide arruntak.\nAurreko sailetan aipatutako ezaugarriak betetzen ez dituzten errepideak dira.\nErrepide arruntok erregelamendu bidez sailkatu ahal izango dira, eraikuntzaren eta diseinuaren aldetik zein ezaugarri dituzten begiratuta."}
{"id": "58540", "revid": "535", "url": "https://eu.wikipedia.org/wiki?curid=58540", "title": "Santakarako dorrea", "text": ""}
{"id": "58542", "revid": "201", "url": "https://eu.wikipedia.org/wiki?curid=58542", "title": "Lana (ekonomia)", "text": ""}
{"id": "58544", "revid": "119347", "url": "https://eu.wikipedia.org/wiki?curid=58544", "title": "Eunate Agirre", "text": "Eunate Agirre Bearan (Bilbo, Bizkaia, 1982ko abuztuaren 30a - ) bizkaitar surflari eta bodyboardlari profesionala.\nBilboko Martin Bertendona ikastetxean ikasi zuen, eta 1995ean hartu zuen parte lehen aldiz lehiaketa batean. 2006an, bosgarren izan zen Munduko bodyboard txapelketan, eta 2007an Europako bodyboard-txapelketa irabazi zuen Marokoko Agadirreko azken proban. Hori dela eta, 2008an, 2007ko Kirolari Onenaren Euskadi Saria jaso zuen, Unai Basurko nabigatzailearekin batera."}
{"id": "58545", "revid": "588870", "url": "https://eu.wikipedia.org/wiki?curid=58545", "title": "Eunate Aguirre", "text": ""}
{"id": "58546", "revid": "535", "url": "https://eu.wikipedia.org/wiki?curid=58546", "title": "Giza", "text": ""}
{"id": "58547", "revid": "201", "url": "https://eu.wikipedia.org/wiki?curid=58547", "title": "Lan (eskubide)", "text": ""}
{"id": "58548", "revid": "201", "url": "https://eu.wikipedia.org/wiki?curid=58548", "title": "Langabetu", "text": ""}
{"id": "58549", "revid": "88969", "url": "https://eu.wikipedia.org/wiki?curid=58549", "title": "Gloria Fuertes", "text": "Gloria Fuertes Garc\u00eda (Madril, Espainia, 1917ko uztailaren 28a \u2013 1998ko azaroaren 27a) gaztelaniazko poeta bat izan zen, 1936ko belaunaldikoa. 'Postismo' izenez ezaguna den mugimenduarekin ere lotu ohi da. Batez ere, 1970eko hamarkadan egin zen ezagun, Televisi\u00f3n Espa\u00f1ola (TVE) telebista-kateko haur- eta gazte-programetan parte hartu zuelako; arrakasta horrek, neurri batean, gerraosteko poeta gisa zeukan ospea estali zuen. Poesia-lanetan, batez ere, emakumeen eta gizonen arteko berdintasuna, bakezaletasuna eta ingurumena jorratu zituen.\nHaurtzaroa.\nGloria Fuertes Madrilgo Lavapi\u00e9s auzo ezagunean jaio zen. Ama jostuna eta zerbitzaria zuen; aita, berriz, eskolazaina. Fuertesek oso zorrotz zaintzen zuen bere intimitatea, eta ezer gutxi zabaldu da bere familia-bizitzaz.\nLetren aldeko jakin-mina bost urterekin hasi zitzaion, ipuinak eta marrazkiak egiten hasi zenean. Familiak zaletasun hori lantzeko ezer egiten ez bazuen ere, Fuertesek idazten jarraitu zuen. Horrela azaltzen du berak garai hura:\"Cuando mi madre me ve\u00eda con un libro, me pegaba. Nadie de mi familia me dijo nunca 'escribe, hija, escribe, que lo haces bien...'. Nadie. No tengo nada que agradecer a mi familia. Pero cuando se quiere una cosa, aunque tu familia no te ayude, se consigue. Si vales de verdad y quieres algo con todas tus ganas, sales adelante seguro\".[\"Amak, liburu batekin ikusten ninduenean, jo egiten ninduen. Familian inork ez zidan sekula esan 'idatzi, ume, idatzi, ondo egiten duzu eta...'. Inork ez. Ez daukat ezer nire familiari eskertzekorik. Baina zerbait nahi duzunean, familiak laguntzen ez badizu ere, lortzen duzu. Benetan balio baduzu eta benetan desio baduzu, aurrera egiten duzu, ziur\".]\nAutorretratua.\nPoesia autobiografikoan egindako autorretratuaren arabera, Gloria Fuertes bakartia, fededuna, lesbiana, maitabera, ezkongabea, feminista, erretzaile porrokatua, bakezalea, madrildar peto-petoa eta poeta zen. Poema batzuetan bere lesbianismoari buruz dihardu sotilki; adibidez, \u00abLo que me enerva\u00bb, \u00abMe siento abierta a todo\u00bb eta \u00abA Jenny\u00bb poemetan.\nIbilbide literarioa.\nHastapenak.\nEmakumeen Lanbide Hezkuntzako Institutura joan zen, eta ikasketa hauek egin zituen: takigrafia, mekanografia, higienea eta haurtzaintza.\n1932an, hamalau urte zituela, bere lehen poema argitaratu zuen: \"Ni\u00f1ez, Juventud, Vejez\". 1934an ama hil zitzaion, eta metalurgiaren alorreko lantegi batean hasi zen beharrean; kontabilitate-lana egiten zuen bitartean, poemak idazteko tartea ere hartzen zuen. Hurrengo urtean, 1935ean, bere lehen bertsoak argitaratu zituen umeei zuzendutako aldizkari batean, eta lehendabiziko errezitalak egin zituen Radio Madrid irratian. 17 urterekin, lehenengo poema-liburua idatzi zuen: \"Isla ignorada\" (1950).\n1938 eta 1958 bitartean bulego batean jardun zuen idazkari, eta 1939 eta 1953 bitartean Maravillas haur-aldizkariko erredaktorea izan zen, non astero haurrentzako ipuinak, istorioak eta poesiak argitaratzen baitzituen. Erredaktore-lanetan zebilela, 1942an Carlos Edmundo de Ory poeta ezagutu zuen, 'postismo' mugimenduaren sortzaileetako bat; Oryk soneto bat bidali zuen aldizkarira, eta Fuertesek argitaratzea erabaki zuen. Hasiera batean adiskidetasun-harremana eta harreman intelektuala izan zituzten, eta gerora bikote-harremana ere izan zuten denbora batez.\nErrezitaldiak eta antzezlanak.\n1940 eta 1945 bitartean Gloria Fuertesen obra ugari mustu ziren Madrileko hainbat antzokitan, bai haurrei zuzendutako antzerkia bai poema antzeztuak. Era berean, 1940 eta 1953 bitartean hainbat haur-aldizkari eta -gehigarritan kolaboratu zuen; aipatzekoak dira \"Coletas\" eta \"Pelines\" pertsonaien istorioak, haurren artean arrakasta handia izan zutenak. 1949an \"Canciones para ni\u00f1os\" liburua argitaratu zuen, eta 1950ean, ostera, \"Pirul\u00ed (Versos para p\u00e1rvulos)\". Bestalde, herri txikietara joaten zen lehenengo haur-liburutegi ibiltaria antolatu zuen.\nHorrekin guztiarekin batera, 1951n \u00abVersos con faldas\u00bb emakume-taldea sortu zuen, Mar\u00eda Dolores de Pablos eta Adelaida Las Santas-ekin batera. Bi urtez irakurraldi eta errezital ugari egin zituzten Madrileko kafetegi eta tabernetan. Helduentzako aldizkarietan ere kolaboratzen zuen: \"Rumbos\", \"Poes\u00eda Espa\u00f1ola\" eta \"El P\u00e1jaro de Paja\", besteak beste. 1950ean, \"Arquero\" poesia-aldizkaria sortu zuen Antonio Gala, Julio Mariscal eta Rafael Mir-ekin batera, eta bera izan zen zuzendaria 1954ra arte.\n1952an, bertsotan idatzitako antzezlana bat estreinatu zuen lehen aldiz: \"Prometeo\". Kultura Hispanikoaren Institutuko Antzokian antzeztu zuten, eta Valle-Incl\u00e1n saria irabazi zuen.\nLiburuzain eta irakasle.\n1955 eta 1960 bitartean bibliotekonomia eta ingelesa ikasi zituen Madrileko Nazioarteko Institutuan, non Phyllis Turnbull hispanista estatubatuarra ezagutu baitzuen; 15 urteko bikote-harremana izan zuten, Fuertes hil aurreko urteraino iraun zuena. 1958 eta 1961 bitartean liburuzain jardun zuen ikasketa egin zituen institutu berean, eta 1961ean AEBetako Fulbright beka lortu zuen, Bucknell-eko Unibertsitatean Literatura Espainiarreko eskolak emateko. Ondoren, Mary Baldwin eta Bryn Mawr unibertsitateetan aritu zen irakasle, 1963ra arte. Espainiara itzulita, gaztelania-eskolak eman zizkien amerikarrei Nazioarteko Institutuan. 1972an Juan March Fundazioak eskainitako Haur Literaturako beka bat lortu zuen.\nTelebista.\n1970eko hamarkadaren erdialdean TVE Espainiako telebistako hainbat haur-programatan parte hartu zuen, hala nola \"Un globo, dos globos, tres globos\", \"La mansi\u00f3n de los Plaff\" eta \"La cometa blanca\". Haurren poeta gisa arrakasta handia lortu zuen, eta horrek ezkutatu egin zuen, neurri batean, poesian izandako ibilbidea. Telebistako lanagatik Aro de Plata saria jaso zuen hainbat bider. Garai hartatik aurrera, etengabe aritu zen irakurraldi eta errezitaldiak eskaintzen, omenaldiak jasotzen eta haurrei zein helduei zuzendutako poesia idazten.\nGloria Fuertes 1998ko azaroaren 27a hil zen, eta Madrileko Cementerio Sur hilerrian lurperatu zuten. Testamentuan, bere ondasun guztiak \"Ciudad de los muchachos del padre Jes\u00fas Silva\" umezurtz-etxearen izenean utzi zituen. 2001ean, Fuertesen gorpuzkiak Alcobendaseko (Madril) Bakearen Hilerrira eraman zituzten.\nGarapen literarioa.\n1950eko belaunaldia eta 'postismoa'.\nGloria Fuertesek \"autodidaktatzat\" eta \"poetikoki eskolatu gabekotzat\" zeukan bere burua. Halere, kritikariek 1950eko belaunaldiarekin eta 'postismo' mugimenduarekin lotu izan dute.\n1950eko belaunaldiari dagokionez, Fuertesek garai horretan idatzi zuen, eta poesiaren bidez salaketa morala egiten zuen, Celaya, Blas de Otero, Jos\u00e9 Hierro, Garc\u00eda Nieto, \u00c1ngel Crespo eta Buoso\u00f1o poetek bezala; batez ere, gai hauek jorratzen zituen: bakardadea, mina, bidegabekeria soziala, maitasuna, Jainkoa eta heriotza. Dena den, aipatu poeta horien guztien poemek mina, desamodioa eta maitasuna sorburu badute ere, Gloria Fuertesek, besteek ez bezala, herriarengana heltzen jakin zuen. Berak zioenez, &lt;q&gt;\"Antes de contar las s\u00edlabas, los poetas tienen que contar lo que pasa\"&lt;/q&gt; [\"Poetek, silabak kontatu aurretik, gertatzen dena kontatu behar dute\"].\n1942an Carlos Edmundo de Ory ezagutu zuen, eta, haren eskutik, 'postismo' izenez ezagutzen den mugimendu poetikoarekin bat egin zuen. Garai hartan, mugimendu horren inguruko aldizkarietan eta La Cerbatana-n kolaboratu zuen, Ory, Eduardo Chicharri eta Silvano Sernesi poetekin batera.\nBere obra poetikoan ez dira argi bereizten autobiografia eta fikzioa. Batzuetan fikziozko \"Gloria\" bat sortzen zuen, eta benetakoak ziruditen datu faltsuak esleitzen zizkion; beste batzuetan, berriz, informazio autobiografikoa esleitzen zion \"Gloria\" hari. Poemetan bere esperientziak eta beste batzuenak azaldu zituen, eta, ondorioz, zentsura frankistaren debekua ezagutu zuen. Bere baliabiderik behinenetakoak jolasa, mozorroa eta harridura ziren.\n'Postismo' mugimenduaren eraginez umorearen bidezko jarrera poetiko desmitifikatzaile bat garatu zuen, errealitatea eraikitzeko eta gauzen egiazkotasuna azaltzeko modu kritiko bat bilakatu zena.\nGerra zibiliaren itzala.\nGerra zibilak arrasto sakona utzi zion, eta bere poesia-lanetan nabarmenak dira gerraren aurkako jarrera eta zibilizazioaren absurdoaren aurkako protesta. Berak esana da: \"Gerraren tragediarik gabe, beharbada ez nuke sekula poesiarik idatziko\". Baina gerraren tragedia egon egon zen, eta Gloria Fuertes gerraondoko poesia femeninoaren lehenengo ahotsetako bat izan zen, Carmen Conde eta \u00c1ngela Figuerarekin batera, besteak batzuen artean. Esperientzia gogor haren ondorioz, Fuertesek ironiaz hitz egiten du gai unibertsalei buruz: maitasuna, mina, heriotza eta bakardadea. Horrez gain, metafora bitxiak eta liluraz, soiltasunez eta freskuraz beteriko jolas linguistikoak erabiltzen ditu, poemei ahozkotasunetik gertu dagoen musikaltasuna eta kadentzia eransten dizkietenak.\nGenero-berdintasuna.\nTexas-eko Unibertsitateko Sharon Keefe Ugalde ikertzailearen arabera, Gloria Fuertesen ahozkotasun mazal eta berariaz arruntak poeta madrildarra garai hartan onartutako eredu poetikotik aldentzea ekarri zuen, eta horrek azaldu lezake ospe handiagoa lortu ez izana. Hainbat adituren ustez, emakumea, lesbiana eta pobrea izatea ere oztopo izan zituen arrakastarako bidean. Nolanahi ere, Indianako Unibertsitateko Reyes Vila-Belda-ren arabera, espazio poetiko bat ireki zien ahotsik gabekoen kezkei, hots, emakumeei oro har eta emakume langile eta pobreei bereziki.\nGloria Fuertesek emakumeen eskubideak aldarrikatu zituen; lehenik eta behin, irakurtzeko, idazteko, lan egiteko eta poeta izateko eskubidea. Era berean, zalantzan jarri zuen frankismoaren garaian aurkeztutako emakume-eredu berria, \"emakumearen bazterrekotasuna goretsi eta, horrekin, haren identitatea berresten\" zuena, Vila-Beldaren iritziz.\n1978an \"Tres reinas magas: Melchora, Gaspara y Baltasara\" argitaratu zuen, gaur egun haur-literaturako klasiko bat dena: Errege Magoei ezinezkoa zaie Belenera joatea, eta haien emazteek ordezkatuko dituzte, hartara paper garrantzitsu bat jokatuta. Istorio horren bidez, Fuertesek gerraostean emakumeei esleitutako etxe-txokoari aurre egin nahi zion, eta adierazi nahi zuen amak ere errege magoak direla, aitak gerrara joaten direnean izarrari jarraitzeaz eta haurtxoari opariekin adoratzeaz arduratzen direlako.\nGenero-berdintasuna defendatzeaz gain, Gloria Fuertes bakezalea izan zen \u2014Vietnameko eta Kanbodiako gerren eta Espainiako gerra zibilaren aurka agertu zen\u2014, baita ingurumenaren defendatzailea ere.\nAitorpena.\nGloria Fuertes Fundazioko presidente Paloma Porpetta-k argi azaltzen du Fuertesek \"lehen mailako literaturan\" daukan garrantzia. Besteak beste, nabarmentzen du Fuertes eta Gabriela Mistral direla gaztelaniazko ehun poeten lanak jasotzen dituen \"Norton\" antologian agertzen diren emakumezko poeta bakarrak. Jaime Gil de Biedma poeta katalanak ere Fuertesen bertsoak sartu zituen hainbat bilduma garrantzitsutan, Gabriel Celaya, Jos\u00e9 Agust\u00edn Goytisolo eta Jos\u00e9 Hierroren poemekin batera.&lt;gallery mode=\"packed\" heights=\"150\" caption=\"Gloria Fuertes kalea Donostian&lt;ref&gt;&lt;/ref&gt;\"&gt;\nFitxategi:Gloria Fuertes kalea Donostian.jpeg\nFitxategi:Gloria Fuertes kalea Donostian 21 10 16 255000.jpeg\nFitxategi:Gloria Fuertes kalea Donostian 21 10 23 330000.jpeg\n&lt;/gallery&gt;\nLanak.\nHaur-literatura.\nHaur aldizkarien lanak.\n\" Haurrei zuzendutako aldizkako argitalpenetan lan batzuk."}
{"id": "58550", "revid": "6327", "url": "https://eu.wikipedia.org/wiki?curid=58550", "title": "Euskadiko Literatura Saria", "text": ""}
{"id": "58551", "revid": "105290", "url": "https://eu.wikipedia.org/wiki?curid=58551", "title": "Ramon Llull Saria", "text": "Ramon Llull saria urtero Planeta argitaletxeak jatorriz katalanez idatzitako dagoen eleberri bati ematen dion literatura saria da. Diru kopuru handiagoko katalanezko literatura saria da, 60.100 eurorekin.\nSariaren helburua katalanezko literatura sustatzeaz gain, jenderarteratzea eta merkaturatzea da. Gainera, eleberri irabazlea segituan gaztelaniara itzulia izaten da Espainian eta Latinoamerikan merkaturatu ahal izateko.\nNahiz eta hasiera batean eleberriak bakarrik aurkez zitezkeen, gaur egun entseguak eta memoriak ere aurkez daitezke."}
{"id": "58553", "revid": "588963", "url": "https://eu.wikipedia.org/wiki?curid=58553", "title": "Paco Umbral", "text": ""}
{"id": "58554", "revid": "371", "url": "https://eu.wikipedia.org/wiki?curid=58554", "title": "Ramon Llull saria", "text": ""}
{"id": "58563", "revid": "119347", "url": "https://eu.wikipedia.org/wiki?curid=58563", "title": "GIS", "text": "Geografia-informazioko sistemen (GIS) helburua, erreferentzia geografikoa duen informazioa digitalizatzea, datu-baseetan gorde eta antolatzea, analisi geografikoak egitea eta emaitzak mapen bidez irudikatzea da. Hala ere, azken urteetan GISak ahalmen berriez hornitu dira, esaterako GPS datuen integrazioa, metadatuen sorrera, mundu birtualen sorrera, programazio-lengoaia estandarren bidezko pertsonalizazioa, etab.\nInformazio geografikoa (lurraldearen informazioa) era antolatuan gorde, kudeatu eta analizatzeko sistema, software, hardware, datu eta teknikari espezializatuz osatua eta lurralde-arazoei konponbidea ematen laguntzeko erabiltzen dena.\nGISak ondoko moduluez osaturik daude: informazioaren sarrera; datu-basearen gordetzea eta antolaketa; analisi geografikoa; eta emaitzen adierazpen grafikoa.\nGISek maneiatzen duten informazioak formatu berean eta euskarri berean (era digitalean) egon eta erreferentzia-sistema komuna izan behar du erabilgarria izan dadin. GISak gordetzen duten informazioa hainbat iturritatik etor daiteke: teledetekzioa, kartografia, datu demografiko edo klimatikoak, lurraldearen eredu digitalak, etab.\nAplikazio-eremu zabala dute, hala nola arkeologia, lurraldearen antolakuntza, kartografia, edota soziologia."}
{"id": "58564", "revid": "512", "url": "https://eu.wikipedia.org/wiki?curid=58564", "title": "Teledetekzio", "text": "Teledetekzioa airetik edo espaziotik irudiak hartu eta irudi horien tratamendua barne hartzen dituen prozesua da. Teledetekzio-teknikarik erabiliena airetiko argazkia da oraindik, baina espazioan sateliteetan jarritako sentsoreen bidez hartzen diren irudien garrantzia gero eta handiagoa da.\nGeofisikak ultramoreak baino uhin-luzera txikiagoko erradiazioak (X eta gamma izpiak) edo luzeagokoak (irrati-uhinak) darabiltzan bitartean, teledetekzioak uhin ultramore eta mikrouhinen arteko luzeretan bakarrik du bere eragina. Horrela izanda, teledetekzioaren definizioa 0,25 mikra eta 9 mm-ko uhin-luzeren arteko espektro-eremuan mugaturik dihardu.\nMundu osoan diharduten espazio-programa ezagunenak Landsat estatubatuarra eta Sentinel europarra dira. Sentinel programak Europako Espazio Agentziaren bidez kudeatzen dira Copernicus ikerketa-programaren barruan. Lurreko behaketaren ikuspuntu hauetatik aztertzen ditu: lurra, itsasoa, atmosfera, klima-aldaketak, larrialdien kudeaketa eta segurtasuna.\nTeledetekzioak dituen aplikazioen artean, ingurumenari loturikoek gorakada handia izan dute azken urteotan, batez ere 1970eko hamarkadaz geroztik. Besteak beste, ondoko hauek aipa daitezke: isurtze-ereduen sorrera, azaleko uren inbentarioa, hodei-masen analisia denbora errealean, itsasoaren kutsaduraren eta itsaslasterren kontrola, uraren kalitate fisikoaren kontrola, lurrazaleko landarediaren kartografia, landarediaren estres-egoeren ebaluazioa (lehorteak, suteak, baso-soiltzea), uzten inbentarioa eta uzten iragarpena, etab.\nAdibidez, infragorri ertainaren banda lurrazalaren hezetasuna ezagutzeko erabil daiteke, eta horrela labore bat lehorrekoa den edo ureztatua den froga daiteke; NDVI izeneko algoritmoak, bestalde, landareen jokabide erradiometriko bereziaz baliatzen dira landaredi mota ezberdinak bereizteko; azken adibide bat aipatzearren, infragorri termikoa deritzon bandaren bitartez beroa atzeman daiteke eta, beraz, suteak kontrolatzeko erabil daiteke."}
{"id": "58565", "revid": "589393", "url": "https://eu.wikipedia.org/wiki?curid=58565", "title": "Omar Nabarro", "text": ""}
{"id": "58567", "revid": "105290", "url": "https://eu.wikipedia.org/wiki?curid=58567", "title": "Zawiya", "text": "Zawiya edo Az-Zawiya Libiako \"muhafazat\"etako bat da. 1.520 kilometro koadro ditu eta 197.177 biztanle zituen 2003an."}
{"id": "58568", "revid": "9239234", "url": "https://eu.wikipedia.org/wiki?curid=58568", "title": "Puerto Ricoko Alderdi Independentista", "text": "Puerto Ricoko Alderdi Independentista (PIP; ) Puerto Ricoko hiru alderdi politiko nagusietako bat da. 1946an sortu zutenez, Puerto Ricoko alderdi politiko zaharrenetatik bigarrena da. Alderdiaren oinarrizko aldarrikapena Erdialdeko Amerikako herrialde hura AEBetatik burujabe bihurtzea da. Jarraitzaileek \"pipiolo\" ezizena dute, besteak beste.\nPuerto Ricoko alderdi hau Gilberto Concepcion de Graciak sortu zuen 1946an, Bayamon udalerrian, herrialdearen independentziaren alde egiteko asmoz; izan ere, Herri Alderdi Demokratikoak alde batera utzi zuen ideologia independentista, gobernuko boterea lortu zuenean. PIPek hauteskunde borroka aukeratu du independentzia lortzeko bidetzat; desobedientzia zibilaren metodoa erabili du, eta sozialdemokrazia proposatzen du ekonomia sistema gisa.\nPIParen historia laburra.\nPIPak, hauteskunde orokorretan, lehen aldiz, 1948an parte hartu zuen, botoen %10a lortuz. Alderdi independentistak ez zuen Biltzar fundatzailean parte hartu 1952an benetako konstituzio bat idazten ez zela ari ulertu zuelako, baizik eta izena bakarrik aldatzen zitzaiola erregimen kolonial berari. Bozketa prozesuan, abstentzioa handia izan zen. 1952ko hauteskunde orokorretan, alderdiak botoen %20a lortu zuen eta hamabost legelari aukeratu zituen, honela, oposizioko alderdi nagusi bihurtuz. 1950eko hamarkadaren amaieran PIPak, bere hauteskunde babesaren zati handi bat galdu zuen, honela, alderdi gutxiengo bat bihurtuz, hauteskundeetan garaipena lortzeko ia aukerarik gabe, bere botoak, hauteskundeetako botoen %4 eta %6aren artean baitabiltza. PIPak horrenbeste boto galtzearen arrazoien artean, tokiko gobernuaren eta AEBetako gobernu agentzien etengabeko jazarpena eta independentziarako beldurraren kanpaina daude. Guzti hau gora-behera, bere jarraitzaileek euren ideologiagatik borrokan jarraitzen dute, independentzia, baliozko aukera bakarra dela uste baitute, Puerto Ricoko arazo koloniala konpontzeari dagokionez. 2020ko hauteskundeetarako, Juan Dalmau zen alderdiaren hautagaia. 175.402 boto lortu zituen eta laugarren postuan geratu zen, botoen %13,58ko balantzearekin, PIPren historiako bigarren hauteskunde hauteskunde onena. Movimiento Victoria Ciudadana (Herritarren Garaipena Mugimendua) 179.265 boto lortu eta hirugarren postuan botoen %13,95arekin, hau da Puerto Ricoko ezkerreko alderdiek inoiz lortu duten botoen zatirik handiena (%27,53)."}
{"id": "58570", "revid": "119347", "url": "https://eu.wikipedia.org/wiki?curid=58570", "title": "Institutu Onkologikoa", "text": "Institutu Onkologikoa Donostiako zentro mediko pribatua da, onkologiaren arloan espezializatua. Publikoa izan ez arren, Osakidetzarekin lotura badauka. Gaur egun Zorroaga auzoko Begiristain doktorearen pasealekuan kokatua dago, Donostiako Ospitalearen alboan eta Gipuzkoako Poliklinikatik hurbil.\nHistoria.\n1933ko abuztuaren 13an zabaldu zuten Aldakonea kalean (Egiako auzoan) lehenengo eraikina, Luis Ayestaran eta bere taldearen eskutik eta orduko erakunde publikoek lagunduta. Aurrerantzean institutuak zaharberritze lanak izan zituen eta hasierako baliabideen urritasuna konpontzen joan zen.\nAzkenik, 2009an zentro handi bat inauguratu zuten Donostia Ospitalearen ondoan, Zorroaga auzoan, hobekuntza nabarmenekin. Gipuzkoako Poliklinikatik hurbil ere badago.\nBaliabideak.\nAldakoeneako azken urteetan 200 langile, ia 70 ohe eta 3 kirofano izan ditu, beste hainbat baliabiderekin batera."}
{"id": "58571", "revid": "219", "url": "https://eu.wikipedia.org/wiki?curid=58571", "title": "Kirofano", "text": ""}
{"id": "58575", "revid": "136014", "url": "https://eu.wikipedia.org/wiki?curid=58575", "title": "Hockey", "text": "Hockeya bi talderen artean egiten den kirola da; jokalarien kopurua hockey aldaeraren arabera aldatzen da.\"Hockey-ko makila edo stick\" izeneko makila erabiliz, pilota edo puck-a, (disko izenarekin ere ezaguna) talde bakoitzak beste taldearen atean sartzea da helburua. Puntu gehien lortzen dituen taldeak irabazten du.\nHockeyek hiru aldaera ditu: patin hockeya, izotz hockeya eta belar hockeya. Izotz hockeya patin hockeyaren aldaera bat besterik ez da, hau da, zoru arruntean praktikatu beharrean, izotz gainean jokatzen dute jokalariek.\nKirol honetan, beste kirol guztietan bezala, ezinbestekoa da posizioa lantzea eta zaintzea. Posizio egokiena aurkitzeko, belaunak makurtu behar dira, gorputzarekin \"Z\" forma bat egiten. Posizio horrekin, pilotaren kontrola handitzen da. Pilota jotzen ikasi baino lehen, makila nola hartu eta nola kolpekatu pilota ikasi behar da. \nHistoria.\nHockeya pilotarekin eta makilarekin jokatzen den kirol zaharrena da. Duela mila urte, herrialde bata bestetik urrun dauden herrialdeetan, elkarren artean ea loturarik gabe; (Egipton, Grezian, Erdialdeko Amerikan, Persian, Txilen) jokatzen zela frogatuta dago. \nHockeyak 4.000 urte baino gehiago ditu. K.a 2050 urtean, Egiptoko piramide batean, bi jokalariren marrazki bat aurkitu zuten, makilekin pilota lortu nahian. Greziar tenplu bateko erliebean (K.a 514-449) 6 jokalari agertzen dira, horietatik bi, makilak pilotaren gainean gurutzatzen. Seguruenik, marrazki hori hartu zen kirolaren lehen arau ofizialak sortzeko 1852. urtean, \"bully\" izenarekin hasierako sakea ezartzen (azken urteotan desagertu da). Persian, K.a 2000 urtean. Erdi Aroko Europan, Canterbury eta Gloucester elizetako beirateak erakusten zuten gizonak makilekin (Stick) jolasten. Garai hartan, hockeya debekatu izan zen, arku-tiroarekin lehia zabaldu zuelako, Ingalaterran, defentsa sistemaren oinarria zen kirolarekin. \nHockeya soldadu ingelesek bere kolonietara esportatu zuten. Horrela, kirol hau Indiara iritsi zen. Hinduen herrialdea izan da urte askotan, bere ezaugarriengatik herrialde onenetariko bat. \nHockey arauen historia.\nHarris ingelesak 1852an hockeyaren lehen arauak ezarri zituenetik, arauak moldatzen joan dira, kirola hobetzeko. 1907. urtean gaur egun hockey modernoan indarrean dauden arau gehienak ezarri ziren. Azken urteotan, Nazioarteko Hockey Federazioa ezin izan da jokalariek eskatutakoari moldatu, ikuskizuna eta emozioa gutxitzen.Gaur egun, hockeya belar artifizialeko gainazalean jokatzen da. Futbolaren ostean, kanpoaldean gehien praktikatzen den kirola da, 110 herrialde baino gehiagotan praktikatzen da.\nEtimologia.\nHockeyaren izena frantsesezko \"hocquet\" terminotik dator, stick-aren forma kurbatuari erreferentzia eginez.\nPatin hockeya.\nPatin hockeya, hockeyaren aldaera bat eta, bere izenak esaten duen bezala, patinekin jokatzen dena.\nZelaia.\nHockey zelaiaren proportzioak zabala baino bi aldiz luzeagoa izan behar du. Nazioarteko partiduetan 40 x 20 metroko neurria izan behar du. Perimetroa, pilota zelaitik irtetea galarazten duen hesi batez inguratuta dago. Izotz Hockeyan bezala, partiduetan zehar pilotak errebotatzeko erabil daiteke. Zelaiaren ertzak biribilduak dira, pilota zirikatua edo blokeatuta ez geratzeko. \nZelai erdiko lerro batek, bi lauki berdinetan zelaia banatzen du. Alde bakoitzean eremu angeluzuzena duen ate bat dago. Hockeyko ateak, izotz hockeyko ateak bezala, tamaina txikikoak dira. Zehazki, 105 zentimetro altu eta 170 zabal. Haien aurrean, atezainaren babes eremua mugatzen duen zirkuluerdi bat dago.\nTaldekideak.\nNazioarteko patin hockey talde batek gehienez 10 jokalariz osatuta egon behar du. Horietatik bik atezainak izan behar dute nahitaez. Zelaian gehienez 5 jokalari egon ahal dira aldi berean, horietako bat atezaina gisa. Jokalarien aldaketak edozein unetan egin daitezke, partidua gelditu gabe. Talde bakoitzak gutxienez 4 jokalari izan behar ditu zelaian. Lesioen edo kanporaketen ondorioz talde batek 3 jokalarirekin edo gutxiagorekin geratzen bada, partida amaituko da, eta taldeak partidua galduko du edo partidua errepikatuko da.\nEquipamendua.\nStick.\nSticka plastikozkoa edo egurrezkoa izan daiteke. Beste material batzuk onartzen dira, baina ezin da inoiz metalezkoa izan. Bi aldeak lauak dira eta luzera osoak 90 eta 115 zentimetro artekoa izan behar du, kurbaren kanpoaldetik neurtuta. Horrez gain, ezin du 5 zentimetro baino lodiagoa izan edo 500 gramo baino gehiago pisatu.\nPatinak.\nErabiltzen diren patinak \"quads\" izena dute, lau gurpilekin bi ardatz paralelotan. Gurpilek gutxienez 3 zentimetroko diametroa izan behar dute eta balaztak ezin du 5 zentimetro baino gehiago neurtu. Atezainek patin bereziak erabili ahal dituzte, gurpil txikiekin, defentsa egiterakoan egonkortasuna hobetzeko.\nAteizainaren babesa.\nGainerako hockey modalitateetan bezala, atezainak kaskoa eta maskara eraman beharko ditu. Gainerako jokalariek ez dute inolako babesik eraman behar. Dena den, ohikoa da eskularruak, belaunetakoak, zango-babesak eta ahoko babesa eramatea.\nPilota.\nPilota kautxoz edo plastikoz eginda dago eta esferikoa da. 155 gramo pisatzen du eta 23 zentimetroko perimetroa du. Pilotaren koloreak, zelaiaren kolorearekin kontrastatu behar du, telebistatik ondo ikusteko.\nArauak.\nPartidu baten iraupena.\nPatin Hockeyko nazioarteko partidu batek 50 minutuko iraupena du, 25eko bi alditan banatuta, 10 minutuko atsedenaldi batekin bien artean. Partidua geldiaraztea eragiten duten egoeretan, denbora gelditzen da, hala nola, zigorrak daudenean (faltak...) edo laguntza medikoa behar denean. Partiduak talde irabazle batekin amaitu behar du; berdinketa batekin amaitzen bada, luzapen bat jokatzen da. Horrek 10 minutu irauten ditu bi alditan banatuta, 2 minutuko atsedenaldi batekin bien artean, zelaiez aldatzeko. Luzapena amaitzen denean, partidua berdinduta amaitzen bada, penalti jaurtiketara joaten da. Talde bakoitzak 5 jaurtiketa ditu, txandaka. Berdintuta jarraitzen bada, bi taldeek jaurtitzen jarraitzen dute, batek huts egiten duenean eta beste taldeak gola sartzen badu, azken horrek, partidua irabazten du.\nJokalarien arautegia.\nOrokorrean, jokalariak:\nPilotak gorputzaren edo patinen aurka errebotatzen badu gola sartzerakoan, gola ez da emango, norberaren atean ez bada behintzat.\nPilotaren jabetza eta joko-pasiboa.\nTalde batek pilotaren jabetza duenean, 10 segundo ditu zelaia banantzen duen lerroa zeharkatzeko; taldea bere zelaiaren erdira itzultzen bada, 5 segundo ditu. Beste aldera iristen ez bada, beste taldeak zeharkako-jaurtiketa bat izango du. Talde bakoitzak 45 segundo ditu bere erasoa egiteko; denbora hori berrabiaraziko da jaurtiketa libre edo penalti zuzen bat badago, pilotak atea jotzen badu edo atezainak pilota ukitzen badu. Joko pasiboa dagoela esaten da gol-aukera argia duen jokalari bat gola egiten saiatzen ez duenean, edo 45 segundoren jabe izan ondoren, taldea erasotzen saiatzen ez bada. Jarrera hori zeharkako-jaurtiketa batekin zigortzen da. Ateen atzean, geratzen den denbora adierazten duten argi-panelak daude.\nEpaileak.\nNazioarteko patin hockey partidetan 2 zelaiko epaile daude. Bi epaile laguntzaile daude, bat, aulkien , zigortutako jokalarien, eta falten arduraduna da. Besteak, pilota jabetzaren denbora kontrolatzen du.\nFaltak, zigorrak eta abantailaren legea.\nJokalari batek falta bat egiten duenean, partidua eten egin behar da dagokion zigorra betearazteko. Akzioak hausleari ez badio mesedea egiten, epaileak nahi badu abantailaren legea erabili ahal du; erasotzen ari den taldeak pilotaren jabetzarekin jarraitzen du, taldeari kalte ez egiteko. Dena den, jokaldia amaitutakoan, falta egin duen jokalaria dagokion moduan zigortuko da. Golik sartu ezean, falta egin ez duen taldeak baloia berreskuratzeko eskubidea izango du jasotako faltari dagokion jokaldi-motarekin.\nZigor motak.\nOrokorrean, 4 zigor mota daude jokoaren arauak hausten dituzten jokalarientzat:\nAhozko abisua.\nHau errepikatu ezin diren lehen arau-hausteen aurkako abisua da. Faltak ez dira larriak.\nFalta larriak, txartel urdina.\nEpaile batek txartel urdin bat ateratzeko, jokalari batek jarrera desegoki bera errepikatzen duenean, lehenik zigortua izan bada. Baita arbitroen aginduak betetzen ez direnean edo eztabaidatzen direnean ere. Zigor mota hau gertatzen denean, jokalariak 2 minutuz utzi beharko du zelaia, ezin da jokalari hau ordezkatu eta bere taldea jokalari gutxiagorekin egongo da. Gainera, kontrako taldeak jaurtiketa libre zuzena jasotzen du bere alde. Jokalari batek 3 txartel urdin jasotzen baditu patidu berean, jarraian txartel gorri bat jasoko du.\nFalta oso larri, txartel gorria.\nTxartel gorria erakusten da 3 arau-hauste larriren ondoren (txartel urdinak), baita indarkeria fisiko edo kalte fisikoak eragin ditzaketen ekintzetan ere. Kasu horretan, jokalariak partidua uzten du, eta taldeak 4 minutuz, 4 jokalariekin jokatzen du (Beste taldeak gola sartzen badu 4 minutu horietan, jokalaria zelaira itzultzen da.)\nTalde-faltak.\nZigorra ez dakarte, baina araudia betetzen ez duten falta larriak ez direnak, talde-faltak dira. Talde batek 10 talde-falta egiten badu, beste taldeak zuzeneko jaurtiketa izango du.\nZuzeneko jaurtiketa eta penaltiak.\nAteko areatik kanpo egindako falta larrienak zuzeneko falta batekin zigortzen dira. Arau-hauslearen eremuan egindakoak penalti batekin zigortzen dira. Bi jaurtiketak ate aurrean dagoen erdiko puntu batetik ateratzen dira. Lehenengoa 7,40 metrora eta bigarrena 5,40 metrora. Bi kasuetan, jokalariak epailearen seinaletik 5 segundo ditu jaurtiketa egiteko, ezin du simulaziorik egin eta zuzenean jaurti behar du aterantz.\nBelar hockeya.\nBelar-hockeya, patin hockeyaren talde-kirolaren aldaera da. Kirol hau oso ohikoa da Espainian eta Hego Amerikako herrialdeetan, baita Asiako herrialde batzuetan ere, Indian edo Pakistanen, adibidez. Kirol honetan bi talde aurrez aurre jokatzen dute, aurkariak baino gol gehiago sartzeko asmoz, gol gehien lortzen dituen taldeak irabazten du.\nZelaia.\nHockey zelaiak 91, 4\u00d755 m neurtzen du eta bi erditan banatuta dago; atzealdean, ate-lerroak aurkitzen ditugu eta alboetan albo-lerroak. Zelai bakoitzean, beste lerro bat dago, \"22 metroko eremua\" deitzen dena; garrantzitsuena da eta atezainak ezin duela pasa. Ateen aurrean, area aurkitzen dugu, area txikia atetik 14,63 metrora dago eta 3 funtzio nagusi ditu:\nTaldekideak.\n22 jokalari daude zelaian. Talde bakoitzak 10 jokalari gehi atezain bat izan ditzake, gero zelaitik kanpo 7 aldaketa izan ditzakete.\nEkipamendua.\nPatin hockeyan erabiltzen den ekipamendu berdina erabiltzen da, patinak izan ezik.\nArauak.\nPartidu baten iraupena.\nPartidu bakoitzak 60 minutu irauntzen du; lau laurdenetan banatuta daude, eta bakoitzak 15 minutuko iraupena du.\nJokalarien arautegia.\nHauek dira oinarrizko arauak:\nIzotz-hockey.\nIzotz hockeya Kanadan asmatu zen 1877an. Ezberdintasun nagusiena beste hockeyko aldaerekin da izotz gainean jokatzen dela.\nZelaia.\nJokoa 61 m luze eta 30 m zabal dituen izotz pista batean gertatzen da. Zelaia hiru atal nagusitan banatuta dago. Erdiko atala zona neutroa da eta erdiko zirkulu bat barne hartzen du, non partidak hasten diren. Zona neutralaren bi aldeetan eraso eta defentsa eremuak daude, momentuan puck-a duen taldeak zehazten dituenak. \nTaldekideak.\nTalde bakoitzak gehienez 20 jokalariz osatuta egon behar du, baina bakarrik egon ahal dira 6 jokalari zelaian, aldi berean. Horietatik batek atezaina izan behar du.\nEkipamendua.\nIzotz hockeyaren oinarrizko arauetan, kontaktua onartzen da, hau da, jokoaren zati handi bat kontaktu fisikoaren inguruan jokatzen da. Horrek lesio bat jasateko erraza den kirol bihurtzen du. Jokalariek behar duten ekipamendua hau da: kaskoa, sorbaldakoak, ukondokoak, aho-babesak, babes eskularruak, hockey prakak (galtza motz) eta oinarrizkoak dira sticka eta izotz-patinak.\nArauak.\nPartidu baten iraupena.\nIzotz-hockey-partidu bakoitza 20 minutuko 3 tartez osatuta dago. Denbora bakarrik pasatzen da puck-a mugimenduan dagoen bitartean. Tarteen artean, 15 minutuko atsedenaldi bat dago.\nHockeyaren izaera arriskutsu edo segura.\nMakilaz jokatzen den kirola izan arren, hockeya ez da kirol arriskutsua. Izan ere, duen araudi zorrotzak izugarri murrizten du lesio arriskua. Adibidez, makila ezin da sorbalda baino gorago altxatu, eta jokalarien arteko kontaktua ez dago baimenduta. Bestalde, futbolean ez bezala, pilota makilaz edo gorputzaz babestea eta beste jokalari bati hura hartzeko aukera ukatzea ere debekaturik dago. Oro har, epaileek zorrotz zigortzen dituzte arrisku-iturri izan daitezkeen jokaldi zein portaerak.\nHamazortzi jokalariko taldea daukate.\nHockeya Euskal Herrian.\nEuskal Herrian Belar hockeyko talde dezente aurki ditzakegu: Araban Laudioko Ganbegi taldea, Bizkaian Getxoko Real Club Jolaseta eta Gipuzkoan Donostiko Real Sociedad ezagunen artean izanik.\nIzotz hockeyz aritzen duen taldeak ere badaude, nagusienak Donostiko CH Txuri Urdin eta Angeluko Hormadi Elite izanik. Bestetik Gasteizen Club Hielo de Gasteiz dago eta, nahiz eta orain desagertuak diren, Bilbon Nogaro Bilbao eta Casco Viejo Bilbao eta Donostian Real Sociedad zeuden."}
{"id": "58576", "revid": "77706", "url": "https://eu.wikipedia.org/wiki?curid=58576", "title": "Posta-zerrenda", "text": "Posta-zerrendak Interneteko komunikazio kolektiborako tresna baliagarriak dira, posta elektronikoan oinarrituak.\nFuntzionamendu adibidea.\nPosta-zerrenda batek, posta helbide elektronikoen lista edo zerrenda bat du oinarrian: harpidedunen helbideak dira gehienak, eta horiei zerrendaren helbide kolektiboa gehitzen zaie. Adibidez, zerrenda honetan, lehena litzateke helbide kolektiboa, eta gainerakoak harpidedunak lirateke:\nUrliak edo sandiak, zerrendaren helbide kolektibora mezu bat bidaltzen duenean, zerrendako harpidedun guztiek jasoko dute. Horietako baten batek, zerrendaren bidez erantzuten badu, denek jasoko dute erantzuna berriro. Era horretan, mezuak trukatzen eta harilkatzen dira, eta talde-komunikazioa gertatzen da.\nZerrendaren helbide kolektiboaz gain, posta-zerrenda batzuetan beste helbide administratibo batzuk ere izan daitezke. \"zerrenda-subscribe@urlia.com\" izan daiteke harpidetzako helbidea (bertara mezua bidali, eta zerrendara harpidetuko zara), eta \"zerrenda-unsubscribe@urlia.com\" harpidetza etetekoa.\nHistoria.\nWorld Wide Web delakoa sortu baino lehenagokoak dira posta-zerrendak, e-posta soilarekin garatu baitziren lehenak, 1970eko hamarkadan, HTML lengoaia sortu baino lehenagoko teknologiarekin. Hala ere, gaur egunean, posta-zerrenda askok web bidezko euskarriak, laguntza-sistemak eta artxiboak dituzte.\nEuskal Herriari buruzko lehen posta-zerrenda Basque-L izan zen, New York-eko unibertsitate batetik jaioa 1993ko abenduan.\nEuskarazko lehen posta zerrenda EuskaraZ izan zen, 1996an sortu zuen Euskal Kulturaren Batzarreak (EKB), Eusnet elkartearen zerbitzuei esker. Ondoren, 1999ko ekainetik 2001eko abendua arte UEUk hartu zuen haren ardura, eta eGroups sistemara migratu zuen bere egitura teknikoa. Zerrenda moderatu gabea zen, eta UEUk kudeatu zuen bitartean 3.250 mezu azaldu ziren. 21. mendean, UEUk zerrenda kudeatzeari utzi zion eta pertsona partikular batzuen eskuetan geratu zen ardura. Hala ere, pixkanaka, jardunak erritmoa galdu zuen eta itxi egin zen zerrenda, isiltasun fase baten ondoren. \nUdako Euskal Unibertsitateak 2001eko abenduan Uztargi zerrenda moderatu sortu zuen. Euskaraz bakarrik idatz zitekeen Uztargin. Euskalgintzak eta kulturgintzak informazio-trukerako zuten fororik irekiena zen orduan, eta moderazioari esker, askotariko jatorria zuten mezuak banatzen ziren, monopoliorik gabe, eta errespetu giroan. Lehenengo sei hilabetetan 216 mezu plazaratu ziren bertan, eta laurehun harpidedun baino gehiago zuen.\nKontuan hartu behar da garai hartan azaldu zirela blogak. Iritziak publikoki konpartitu eta eztabaidatzeko bide bat izan ziren posta zerrendak, baina blogak etorri ziren gero. 2001eko urriaren 29an sortu zuten Gipuzkoan \"Goiena Komunikazio Zerbitzuak\" eta \"CodeSyntax\" informatika-enpresek. Euskarazko \"blogintzan\" aitzindaria izan zen, garai hartan oso blog gutxi zegoen, eta blog-albiste gehienak Sustatun argitaratzen ziren, egile bakoitzak bakoitza bere izenarekin. Geroago blog andana sortu zirenean, gai orokorren inguruko albiste kopurua jaitsi zen, eta teknologia berrien inguruko gaiak bihurtu ziren gai nagusia Sustatun. \nGaur egunean martxan dauden euskarazko posta-zerrenda beteranoenak Eibartarrak eta ItzuL dira. Biak 1998an sortu ziren."}
{"id": "58577", "revid": "1712", "url": "https://eu.wikipedia.org/wiki?curid=58577", "title": "Gasteizko eraztun berdea", "text": ""}
{"id": "58581", "revid": "965", "url": "https://eu.wikipedia.org/wiki?curid=58581", "title": "Elai", "text": ""}
{"id": "58587", "revid": "6950", "url": "https://eu.wikipedia.org/wiki?curid=58587", "title": "Oinaztar", "text": "Oinaztarrak Oinaz leinu gipuzkoarrekoak ziren, azpeitiar jatorrizkoak, ganboatarren aurka Gipuzkoa, Bizkaia eta Araban jardun zutenak. Oinaztarrek Gaztelako Erresumaren alde egin zuten eta Erdi Aroan lapurretak eta erasoak egiten zituzten Nafarroa Garaiko lurretan sartuta. Nafarroako erresumako beaumondarrak zituzten lagun, Gaztelako erresumaren zerbitzupean, Nafarroako errege-erreginen aurka eginez. Oinaztarrek Mendoza sendia ukan zuten buru garai batean eta Arabako Uribarri Ganboako ingurunean kokatuta zeuden euren defendatzaileak. Halaber, Goierri eta Urola aldeko biztanleak bando honekin lerratuta zeuden, eta Lazkao familiakoak hauen artean nabarmentzekoa da. Bizkaia aldean, Muxika-Butroe familiak eta Nafarroan Biana-Lerin (beaumondarrak) aipatzekoak dira. Nekazari eta abeltzainak ziren nagusiki. Oinaztarrak, Oinaz familiakoak ziren eta haien alde jokatu zuten Belasko, Olaso, Gebara eta Abenda\u00f1o familiek, besteak beste.\nIgnazio Loiolakoa leinuaren aldeko pertsonaia ezagunen artean dugu, bandokide famatu hauekin batera: Petri Abenda\u00f1okoa, Juan Alontso Muxikakoa, Diego Santxez Basurtukoa, Juan Abenda\u00f1okoa, Otxoa Butroekoa, Gomez Gonzalez Butroekoa, Juan Ibarguen eta Gonzalez Gomez Butroekoa.\nXVII. mendean.\nTomas Goikoleakoa jaunaren arabera, Bizkaiko jaurerrian eta XVI. mendean hauek ziren etxe nagusiak:\nNeutralak izan ziren bestela Zamudio, Zugasti, Aranzibia, Barroeta, Munitibar, Arostegi (Markina), Arteaga eta Villelakoak."}
{"id": "58588", "revid": "512", "url": "https://eu.wikipedia.org/wiki?curid=58588", "title": "Ganboatar", "text": "Ganboatarrak (forma zaharra ganboar da) Ganboa leinu gipuzkoarraren aldeko alderdia izan zen. Erdi Aroan oinaztar alderdiaren aurka jardun zuten leinu gudetan, Gipuzkoa, Bizkaia eta Araban. 1448an ganboarrek Arrasate erre zuten. Ganboarren aliatuak agramontarrak eta Nafarroako Koroa ziren. Ganboarrak, Ganboa sendia zeukaten buru, eta beste sendi batzuk ere batu zitzaizkien; adibidez, Olaso eta Balda gipuzkoarrak, eta Abenda\u00f1o-Urkizu eta Legizamon bizkaitarrak.\nGanboar leinuaren burua Antso Velez de Gebara izan bide zen, Antso Gartzia de Saltzedo Aiarako jaunaren iloba, 1150. urtearen inguruan. Antso Velez de Gebara eta haren neba-arreba eta seme-alabengandik dator Ganboa abizenaren ondorengotza."}
{"id": "58590", "revid": "535", "url": "https://eu.wikipedia.org/wiki?curid=58590", "title": "Ganbotar", "text": ""}
{"id": "58591", "revid": "535", "url": "https://eu.wikipedia.org/wiki?curid=58591", "title": "Ganboatarrak", "text": ""}
{"id": "58592", "revid": "535", "url": "https://eu.wikipedia.org/wiki?curid=58592", "title": "Oinaztarrak", "text": ""}
{"id": "58593", "revid": "512", "url": "https://eu.wikipedia.org/wiki?curid=58593", "title": "Agaramontar", "text": "Agaramontarrak Agaramont Nafarroako Erresumako antzinako leinuaren jarraitzaileak izan ziren. Beaumontarren etsaiak, Joan II.a Aragoikoaren alde borrokatu ziren Nafarroako Gerra Zibilean, eta Fernando II.a Aragoikoaren aurka Nafarroako konkistan.\nHistoria.\nAgaramont leinuaren lehendabiziko aipamena XII. mendekoa da, Antso VII.a \"Azkarra\" Nafarroako errege zela. Agaramontarren eta beaumontarren arteko liskarrak XIV. mendean piztu ziren. Alabaina, Karlos III.aren heriotzak ekarri zuen dinastia arazoak areagotu egin zuen gatazka hura. Karlosek Zuria alaba utzi zuen oinordeko, Joan Aragoikoarekin ezkondurik zegoena. Zuriak hiru seme-alaba izan zituen: Karlos, Vianako printzea, Zuria, ondorengorik gabe hil zena, eta Leonor, Gaston Foixkoa, Biarnoko bizkondearekin ezkondua.\nLuis Beaumontekoa, Leringo kondea buru zuten beamontarrek printzearen kausa defendatu zuten; agaramontarrak, Filipe, Nafarroako mariskala eta Piarres Peraltakoa buru, Joan Aragoikoaren eta Eleonorren alde atera ziren. Batzuek eta besteek aliatuak zituzten Euskal Herriko mendebaldean: agaramontarrek ganboatarrak, eta beaumontarrek oinaztarrak. 1451n, agaramontarrek preso hartu zuten printzea Oibarren. Bi urte geroago utzi zuten aske, baina Luis Beaumontekoa, haren seme-alabak eta beste beaumontar batzuk bahiturik geratu ziren Zaragozan. 1455ean berriro piztu ziren borrokak, eta orduan ere beaumontarrak garaituak izan ziren. 1460ko urtarrileko hitzarmenaren ondorioz, Joan II.ak preso beaumontarrak aske utzi zituen, baina abenduan printzea Lleidan preso hartu zutenez gero, gerra berpiztu zen. Printzea 1461eko irailean hil bazen ere, erresuma ez zen baketu. 1464an hil zen haren arreba Zuria, Gaston Foixkoak Orthezen preso zeukana.\nVianako printzea hil ondoren piztu zen Kataluniako Gerra Zibilean (1462-1472), agaramondarrek Aragoiko erregeari lagundu zioten, eta beaumontarrek Kataluniako Printzerriko diputazioari. Nafarroan ere ez ziren amaitu agaramondarren eta beaumontarren arteko liskarrak. 1468ko azaroan, Piarres Peraltakoaren gizonek Nikolas Etxabarri, Iru\u00f1eko apezpikua eta Leonor Nafarroakoaren kontseilaria, hil zuten Tafallan. 1471n, Leringo kondeak ez zuen onartu Joan II.aren eta Leonorren arteko akordioa. Leonor ezkutuan sartu zen Iru\u00f1ean, Petri I.a, Nafarroako mariskalak lagundurik. Baina beaumontarrek eraso zieten, eta Filipe Beaumontekoak, Leringo kondearen anaiak, Nafarroako mariskala hil zuen Kontuen Ganberako patioan.\nJoan Aragoikoa 1479ko urtarrilean hil ondoren, Leonor bilakatu zen Nafarroako erregina, baina bi aste geroago bera ere hil zen. Beraz, Frantziskok, Leonorren eta Gastonen semeak, jaso zuen Nafarroako tronua, Foixko eta Biarnoko jabegoekin batera. Agaramontarrak leial izan zitzaizkion Frantziskori, eta baita haren ondorengo Katalina I.ari ere. Bitartean, Fernando II.a Aragoikoa, Joanen ondorengoa Aragoiko Erresuman, Nafarroako alderdien arteko etsaigoaz baliatu zen beaumontarrak beregana biltzeko. Horiek horrela, 1512an Fernandok beaumontarren babesa izan zuen Nafarroa konkistatzeko; agaramontarrek, berriz, zapalketa latza jasan zuten.\nAgaramontarrak hirutan saiatu ziren Nafarroako Erresuma askatzen: 1512an, 1516an eta 1521an. 1516koan agaramontarren burua, Petri, Nafarroako mariskala, preso hartu zuten Erronkarin. Lehenik Atienzan eduki zuten gatibu, eta Simancasen geroago. 1522ko azaroaren 24an, labankadaz hila agertu zen Simancasko kartzelan. 1521ean, beaumontar hirietako biztanle ugarik bat egin zuten saiakera legitimistarekin, Iru\u00f1ekoak esate baterako. Henrike Albretekoaren aldekoek Nafarroa osoa askatzea lortu arren, erabateko desegigoa pairatu zuten Noaingo guduan. Handik aurrera erresistentzia ahalegin txiki batzuk bainoez ziren izan, hala nola Amaiurko gaztelukoa eta Hondarribiakoa."}
{"id": "58595", "revid": "512", "url": "https://eu.wikipedia.org/wiki?curid=58595", "title": "Beaumontar", "text": "Beaumontarrak Beaumont Nafarroako Erresumako antzinako leinuaren jarraitzaileak izan ziren; Nafarroa Beherean, l\u00fck\u00fczetar deitu zitzaien, L\u00fck\u00fczeko jauna izan baitzen haien buruzagia. Agaramontarren etsaiak, Vianako printzearen alde jarri ziren Nafarroako Gerra Zibilean (1451-1464), eta Fernando II.a Aragoikoaren alde Nafarroako konkistan (1512-1521).\nHistoria.\nAgaramontarren eta beaumontarren arteko gatazkak Nafarroa Beherean hasi ziren XIV. mende an, L\u00fck\u00fcze eta Agaramont familiak etsai bihurtu zirelarik. 1384. urtean, Donibane Garaziko elizan elkartu zituen Karlos III.a Nafarroakoak bi etxeetako buruzagiak, eta bake iraunkorra hitzeman zioten elkarri. Baina gerra giroa Zuberoara igaro zen eta, geroago, Nafarroa Garaira.\n1425ean, Karlos III.a erregea hil zenean, erregetzarako gutizia nahasi zen bi alderdien arteko gatazkan. Karlos erregearen alaba eta Aragoiko Joan II.a erregearen emazte Zuriaren esku geratu zen koroa. Zuria erregina 1441ean hil zen, Vianako printzea, bere semea, ondorengotzat utzi ondoren. 1439ko testamentuan, hala ere, Vianako printzea adin nagusiko izan artean Joan II.a Aragoikoa erregeorde izan zedin gomendatu zuen Zuria erreginak.\nHoriek horrela, 1451. urtean gerra zibila hasi zen; Beaumont eta L\u00fck\u00fcze etxeek bat egin zuten Vianako printzea legezko erregegaiaren alde, eta ordura arteko l\u00fck\u00fczetarrek beaumontar izena hartu zuten. Joan Aragoikoaren alde jarri ziren, bestalde, Agaramont, Peralta eta Nafarroako etxeak. Kanpoko indarrek ere esku hartu zuten gerran, Gaztelako Koroak Vianako printzearen alde, eta Aragoikoak Joanen alde. Bestalde, ganboatarrak agaramontarren aliatuak izan ziren, eta oinaztarrak beaumontarrenak. 1451n, agaramontarrek beaumontarrak garaitu eta Vianako printzea atxilo hartu zuten Oibarren. Beaumontarrak kataluniarren alde borrokatu ziren Aragoiko erregearen aurka, eta agramontarrek Aragoiko erregeari lagundu zioten (1460).\nPrintzea 1462an hil bazen ere, pozoitua dirudienez, gerra ez zen amaitu. 1471. urtean, Leonor erreginagaiaren aurka altxatu ziren beaumontarrak, eta Nafarroa bi alderditan banatu zen aurrerantzean. 1479an hila zen Joan erregearen semeak, Fernando Aragoiko erregeak, gerra zibil haiek ekar ziezaioketen onurez konturatuta, sua kitzikatu baizik ez zuen egin. Era horretan, Nafarroa, ahuldurik eta gidaririk gabe, Gaztela-Aragoiko Koroaren esku geratu zen 1512an, Nafarroa Beherea izan ezik. Beaumontarren laguntzak biziki erraztu zuen okupazioa; agaramontarrek, berriz, errepresioa jasan zuten. 1513ko martxoan, Nafarroako erregeordeak, Fernando Aragoikoaren izenean, Nafarroako Gorteen aitzinean foruen zina egin zuenean, beaumontarrak baino ez ziren bertaratu.\nNafarroako Koroa Donibane Garazin kokaturik, agaramontarren eta l\u00fck\u00fczetarren arteko gatazkak XVI. mendean zehar luzatu ziren. Erlijio Gerretan, Joana Albret erregina kalbinistaren sustengatzailea izan zen Antonio Agaramont, eta haren aurkako alderdi katolikoaren buruzagia Karlos L\u00fck\u00fczekoa."}
{"id": "58596", "revid": "6327", "url": "https://eu.wikipedia.org/wiki?curid=58596", "title": "Beaumondarrak", "text": ""}
{"id": "58598", "revid": "1545", "url": "https://eu.wikipedia.org/wiki?curid=58598", "title": "Hummer", "text": "Hummer auto marka estatubatuar bat da. Hasieran, bereziki militarrentzat diseinatutako ibilgailua zen, gerratan erabilia, Hummer H1 modeloa, hain zuzen ere. Auto hauek orain mendietarako izan ohi dira, baina oso urriak dira, oso garestiak direlako.\nModeloak.\nHummerrek egiten duen modelo bakarrak Hummer H2 eta Hummer H3 dira. H2a 2003an atera zen merkatura, handia, indartsua eta potentea zen, baina garestia eta kutsatzailea zen. Oso handia zenez, beste bat txikiagoa baina antzerakoa izan zitekeen autoa diseinatu zuten eta 2007an atera zuten merkatura."}
{"id": "58602", "revid": "44278", "url": "https://eu.wikipedia.org/wiki?curid=58602", "title": "Holtzarteko arroilak", "text": "Holtzarteko arroilak Larrainen (Zuberoa) kokaturiko bi haitzebaki estu dira, Olhado eta Olhad\u00fcbia izena dituztenak, erosioaren bidez eratu dituzten erreken izen berdinak. Holtzarte, izatez, bi arroil horien arteko zatiari deritzo.\nGeografia.\nBasab\u00fcr\u00fcako paisaia, arroil sakonez osaturik dagoen paisaia karstikoa da, zeinetan Holtzarteko arroilak (100 eta 300 metro arteko altuerarekin), Kakuetakoarekin batera ikusgarrienak diren.\nOrain dela 80 milioi urte eratu ziren Olhado eta Olhadibia erreken erosioaren ondorioz. 420 metrotako altueran, Olhado ibaia Olhad\u00fcbi arroilarekin batzen da, azken hau Sardekaga\u00f1atik datorren Olhad\u00fcbi errekak eratua izan zena. Bi erreka (eta arroil) hauek batzen diren lekuan dago Holtzarteko zubi famatua (580 m-tako altueran). Berau, Lombardi Marcelloren Atharratzeko altzairu-fabrikako langile italiarrek eraiki zuten 1920an Holtzarteko basotik egurra atera ahal izateko. Zubi eseki ikusgarri honek, arroila gurutzatzen du, Olhadoko errekatik 140 metroko altuerara.\nSarbidea.\nHoltzartera heltzeko, Logibarretik (380 m.) hel daiteke RD-26 ibilbidea jarraituz, nahiko bide maldatsu batetik. 45 minutu inguru behar dira oinez Logibarretik zubira heltzeko."}
{"id": "58607", "revid": "535", "url": "https://eu.wikipedia.org/wiki?curid=58607", "title": "Holtzarte", "text": ""}
{"id": "58609", "revid": "15795", "url": "https://eu.wikipedia.org/wiki?curid=58609", "title": "Espainiako Kongresu", "text": ""}
{"id": "58610", "revid": "371", "url": "https://eu.wikipedia.org/wiki?curid=58610", "title": "Arrasateko Udaletxea", "text": ""}
{"id": "58611", "revid": "371", "url": "https://eu.wikipedia.org/wiki?curid=58611", "title": "Herri kirolak", "text": ""}
{"id": "58612", "revid": "12788", "url": "https://eu.wikipedia.org/wiki?curid=58612", "title": "Pierre de Fermat", "text": "Pierre de Fermat (Beaumont-de-Lomange, Tarn eta Garona, 1601- Castres, Tarn, 1665eko urtarrilaren 12a) frantziar jurista eta matematikaria izan zen. Eric Temple Bell matematikaren alorreko historialariak \u201cafizionatuen printzea\u201d ezizena eman zion, eta hala ezaguna da gaur egun ere.\nIzan ere, XVII. mendeko matematikaririk ospetsuenetarikoa izan zen, Ren\u00e9 Descartes eta Johannes Keplerrekin batera. Nahiz eta horretara profesionalki ez dedikatu, kalkulu modernoan eta geometria analitikoan buruturiko ekarpenek eragin handia izan dute. Joseph-Louis Lagrangen esanetan, alegia, kalkuluaren asmatzailea dugu frantsesa. Horretaz gain, Blaise Pascalekin batera probabilitateen teoriaren fundatzailea ere badugu Fermat. Gaineratu beharra dago, Descartes beraren ikerketetatik at, geometria analitikoaren oinarrizko printzipioa ere aurkitu zuela pertsonaia honek. Hala ere, haren ekarpen nagusi eta ospetsuena bere azkeneko teorema dugu, buruhauste ugari ekarri izan dituen ezezagun matematikoa. Askok esaten dutenez, Diofantoren obraren jarraipena dugu Fermat, zenbakien teoria alor independiente gisa sortu baitzuen.\nBizitza.\nPierre de Fermat 1601. urtean jaio zen, Beaumont-de-Lomagnen, gaur egungo Tarn eta Garona departamentuan kokaturiko herri gaskoian zehazki. Ez dakigu ziur ze egunetan jaio zen baina, Bellek dioenez, abuztuaren 14an batailatua izan zen. Esan beharra dago, haren orduko etxea museo bihurtu dutela eta, gaur egun, turistestantzako prestaturiko atrakzioa dugula. Jatorriz, familia aberatsekoa zen Fermat, haren aitaren merkatari lana dela eta. Hain zuzen ere, Dominique Fermat larru merkatariaren garrantzia ikaragarria zen Beaumont-de-Lomangen, non lau kontsuletako bat izan zen hiru urtez. Bere amak, ostera, Claire de Long izena zuen. Fermatek hiru neba arreba zituen; anaia bat eta bi arreba. Nahiz eta bere ikasketen ibilbidea nahiko ezezaguna den, ia ziurtasunez esan genezake Montaubanen ikasi zuela, Pariseko Nafarroako Eskolan.\nHaren prestakuntza unibertsitate ezberdinetan burutu zuen Fermatek; 1623tik aurrera, 22 urte zituelarik, Orleanseko Unibertsitatean zuzenbide zibila ikasteari ekin zion pentsalariak. Honako titulu hau hiru urte beranduago jaso zuen, 1626an. Ostera, Bordelen, matematikaren alorreko zenbait ikerketa jarri zituen abian. Nahiz eta matematikan profesionalki ez jardun, XVII. mendean zientzia honen gailurrean kokatzea eskuratu zuen Fermatek. Izan ere, garaiko unibertsitateen kudeaketa gaur egun ezagutzen dugunarekiko oso ezberdina zen eta, hala, aurrerapen zientifiko ugari halakoetara dedikatzen ez zirenen eskutik zetozen. Bordelen zegoelarik, antza denez, Fran\u00e7ois Viete matematikariaren lana ikertzen hasi zen, haren ondorengo ekarpenetan idazkera sinbolikoak zekarren erraztasunaz baliatuz. 1629an, alegia, \"De Locis Planis\" Apolonioren obraren berrikusketa lekuan lekuko matematikari bati eskeini zion. Bestalde, Jean de Beaugrandekin kontaktuan egon zela ere esan ohi da. Dirudienez, gizon honekin harremanetan zegoen bitartean, funtzio baten muturren inguruko lan bat idatzi zuen Pierre de Fermatek. Lan honetan, esaterako, oso nabarmena da Fran\u00e7ois Vieteren eragina. XVII. mendeko figura garrantzitsu askorekin harremandu zen Fermat. Carcavi matematikaria ezagutu zuen gaztaroan. Honi esker, gainera, Marin Mersennerekin harremanetan jarri zen, alorreko pentsalari askorekin konkaktuan zegoen gizona. Aitaren garaiko garrantzia dela eta, Roberval eta Ren\u00e9 Descartes bera ezagutu zituen. Jakina denez, Blaise Pascalen adiskidea izan zen. \u00a0\n1630ean, Tolosako Parlamentuko bulegoetako bat erosi zuen Fermatek, zinegotzi baten bulegoa hain zuzen ere, eta bere bizitza osoan zehar mantendu zuen. Honako hau, Tolosako Parlamentua, epaimahai garrantzitsuenetarikoa dugu Frantziako epailetzari dagokionez eta, hala izanda, Grand Chambre berak zina hartu zion Fermati 1631ko maiatzean. Era honetan, Fermatek haren izena aldatzeko eskubidea bereganatu eta \"Pierre Fermat\" deitzetik, \"Pierre de Fermat\" deitzera igaro zen. Hizkuntzetan aditua izanik, sei hizkuntza baizekizkien (frantsesa, latina, ozitaniarra, greko klasikoa, italiarra eta espainola), pentsalariak zenbait bertso oso laudoriatu idatzi zituen, eta haren hitza kontuan hartua izan zen etengabe grekeraz idatzitako testuen berrikusketei dagokionez.\nLan egiteko modu bitxia zuen matematikari ez profesional honek: azalpen lanburren zale izanda, aurkikuntza batetik bestera igarotzen zen Fermat, emaitzak soilik eskeiniz eta argibide osoak baztertuz. Dakigunez, kultura grekoerromatarrarekiko interes bizia zuen. Noski, ardura hau agerikoa da oso ezagunak ditugun ikerketetan; Anders Hald estatistikariak hala deskribatu zuen Pierre de Fermaten lana; greziar klasikoen tratatuek eta Fran\u00e7ois Vieteren metodoek osatutako obra. Oso gizon jakintsua genuen frantsesa, garaiko giza jakituriarekiko oso zalea. Hori dela eta, nahiz eta profesionala ez izan eta libururik ez idatzi, irakurritako obren gainean egiten zuen lan, oharrak idatziz eta, ondoren, haren zalantza edota aurkikuntzak eskutitzez beste zenbaitei jakinaraziz. Bere irakaslea Marin Mersenne izanik, ulergarria da oso zer dela eta ez zuen inolako formalizaziorik garatu bere ikerketei dagokionez; erronka gisa hautematen zuen matematika, azaleratu beharreko erronka gisa eta, hala izanik, ospearekiko nolabaiteko erdeinua sentitzen zuen, egia argitzea baitzuen helburu nagusi.\nNahiz eta sekretismoa nahiko ohikoa izan garaian eta, gainera, haren lanen gehiengoa eskutitzen bidez bere lagunei soilik helarazi, Pierre de Fermaten lorpenak matematikaren arlo guztietara hedatzen dira gaur egun. Fenomeno hau azpimarragarria da zeharo, ogibidez abokatua izanda, matematika denbora pasa gisa erabiltzen baitzuen pentsalariak eta, hala ere, ideia berri ugari plazaratu baitzituen. Zehazki, geometria analitikoaren hastapenak hari zor dizkiogu, Descartesen garaian bertan eskeiniriko hastapenak, alegia: analisian maximo eta minimoak kalkulatzeko eta koadraturak egin ahal izateko zenbait metodo aurkeztu zituen, nahiz eta beranduago Leibniz eta Newtonek honako ekarpenak baliogabetu kalkulu infinitesimalen bidez. Horretaz gain, zenbakien teoria alor independiente gisa sortu zen hari esker eta, are gehiago, probabilitateen kalkulua aurkitu zuen Blaise Pascalekin batera. Amaitzeko, Fermaten printzipioaren aurkikuntza ere aipatzekoa da, zenbait aldaketa noziturik, mekanikaren printzipio nagusienetarikoa hain zuzen ere. Aipagarria da oso, sekretismoaren eraginez, askotan eztabaidatuak izan direla honen aurkikuntzen originaltasuna, Descartes eta Wallisen garaikidea izanik, ez baitago erabateko ziurtasunik hiru pentsalarien ekarpenen lehentasunari dagokionez.\nCastresen hil zen 1655ean, urtarrilaren 12an, 54 urte zituelarik, gaur egungo Tarn drepartamentuan. Haren lan nagusiak bere semeak argitaratu zituen 1679. urtean, denak \"Varia opera mathematica\" izenpean, liburu batean bildurik. Bertan, gaur egungo matematikan ere aztergai diren zenbait teorema eta printzipio azaltzen zaizkigu.\nLan matematikoak.\nformula_1\nformula_2 Kontuan hartu beharra dagi, \"n\"-k beti arrunta izan behar duela. Hala, Pierre de Fermaten hipotesien arabera, halako forma betetzen duen zenbaki oro zenbaki lehena dugu. Baina, 1732an Fermaten akatsa azaleratu zuen Leonhard Eulerrek. Izan ere, \"n=5\" kasuan, emaitza zenbaki konposatua dugula frogatu zuen.\nformula_3"}
{"id": "58613", "revid": "880", "url": "https://eu.wikipedia.org/wiki?curid=58613", "title": "Langraiz", "text": ""}
{"id": "58614", "revid": "880", "url": "https://eu.wikipedia.org/wiki?curid=58614", "title": "Langraitz", "text": ""}
{"id": "58620", "revid": "103793", "url": "https://eu.wikipedia.org/wiki?curid=58620", "title": "Irunberriko arroila", "text": "Irunberriko arroila Nafarroa Garaiko Zangozerria eskualdean kokatutako arroila bat da, Irati ibaiak zeharkatutakoa. Irunberri eta Ledea herrien artean dago, 1,40 kilometroko luzerarekin eta 0,36 kilometro koadroko azalerarekin. Zatirik sakonenetan, 403 metroko aldea dago ibaiaren mailaren eta gailurrik altuenen artean, eta azpimarratzekoak dira eskuinaldeko Biezkas eta ezkerraldeko Arromastaka mendiak.\nNatura 2000 sarekoa da, Natura Erreserba gisa.\nDeskribapena.\nIrati ibaiak Leireko mendilerroa eta Izkoko mendien artean zulatutako arroila da, kilometro bat baino gehixeagoko luzeran, 197 metroko desnibelekin, tonu gorrixkako kareharrizko labar mailakatuetan. Arroilaren hondoan, ibaiak putzu sakonak eratzen ditu sarreran eta irteeran, eta erdian presa artifizial batek atxikitzen du.\nIrunberriko arroila, bere luzera osoan, bi muturretan tunel bana zeharkatzen duen pista batek zeharkatzen du, Iru\u00f1etik Zangozara zihoan Iratiko trenbide zaharraren aztarnak. Trenbide zaharreko zutoinak daude.\nEzaugarriak.\nArroileko labar harritsuetan hegazti harkaiztarren komunitate handi bat dago, eta haien osagaietako batzuk honako hauek dira: sai arreak, sai zuriak, belatxinga mokogorriak, beletxikiak, harkaitz-zozo urdinak eta haitz-enarak."}
{"id": "58627", "revid": "105290", "url": "https://eu.wikipedia.org/wiki?curid=58627", "title": "Erotofilia", "text": "Erotofilia (grezierazko \u1f1c\u03c1\u03c9\u03c2, \"eros\", \"maitasuna\" eta \"filia\", \"zaletasuna\") egoera hipotetiko baten aurrean bakoitzaren sexu erreakzioan oinarritzen den jarrera da. Jarrera eta prozedura erotofilikoetaz hitz egin dezakegu, prozedura erotofilikoak izateko, lehenik, jarrera erotofilikoak izan beharko genituela egia bada ere.\nFisher eta Hallek 1988an landutako kontzeptua da. Bi autore hauek erotofiliaz -sexu estimuluen aurreko jarrera positiboa bezala- eta erotofobiaz -sexu estimuluen aurreko jarrera negatiboa bezala- hitz egiten dute, planteatuz bi hauek sexu estimuluen aurreko bakoitzaren jarrera eta, beraz, erreakzionatzeko modua bezala. Printzipioz pertsona kontserbadoreak jarrera erotofoboak izango lituzketela aurreirizten da, pertsona liberalak, ordea, jarrera erotofilikoagoak izango lituzketelarik, baina hau ez da arau mugiezin baten moduan hartu.\nPertsona erotofilikoek sexu estimuluen aurrean jarrera positiboak erakustea onura gehiago izan ditzake, izan ere, sexuarekin edota sexualitatearekin zerikusia duten informazio edo zerbitzuetara hurbiltzeko erraztasun handiagoak izango dituzte. Era berean, kalean izandako estimulu edo egoeren aurrean erantzun asertibo eta, beraz, eraginkorragoak emateko aukera izango dute, eta giza harremanak ere positiboagoa osatuko dituzte.\nErotofilia nerabezaroaren garaian azaltzen dela esan beharra dago. Garai honetan, nerabea estimulu hormonal handiak jasotzen duenez, bere interesak sexuarekiko handiak dira, eta handik abiatzen da bere interesa sexuarekin lotuta dauden gai guztiekin. Beste era batera esanda, nerabea ontzat hartzen du sexua eta sexuarekin lotutako gaiak. Horregatik ez da arraroa ikustea nerabe jakin batzuei, mutilak batik-bat, eduki sexualak duten materiala lortzeko helburuarekin, baina gaur egun Internet-a asko erraztu du kontu hori.\nDena dela, kontzeptu hau berria da nolabait. Ikertzen hasi zen garaian, hezkuntza erlijiosoa oraindik ohikoa zen eta autoritate erlijiosoak jazartzen zuten nerabeen jarrera batzuk baina, aldi berean, psikologoek txalotzen zuten jarrera hauek garapen emozionalaren alde sexuala kontuan hartzen zutelako. Haien ustetan, eta gaur egungo pentsaera berdina da, arriskutsuegia zen erotofiliaren kontrako jarreran erortzea: erotofobia. Erotofobia sexuarekiko jarrera negatibo guztiak biltzen dituen jarrera da. 600 pertsonen inguruan egin zen ikerketa baten arabera (13-43 urteko pertsonak) erotofiliaren beherakadak eragin nabari bat zuten gizonetan bai emakumeetan, %32a gizonetan eta %18a emakumeetan, eta gainera gizonak sexuarekiko onarpen sexuala emakumeena baino askoz handiagoa zela frogatu zen ere. Erotofilia erabiltzen da sexu terapietan, fantasia erotikoak bezala. Gobernu erakundeak bultzatzen eta bideratzen dute erotofilia osasun sexuala zaintzeko; sexualitate osasuntsu, libre eta taburik gabekoa gobernuen erakunde osasuntsuen helburu garrantzitsu bat da, gutxienez Europako herrialdeetan. Nerabeak erakartzera osasun sexual on horri beste helburu jakin bat da erakunde horientzat."}
{"id": "58628", "revid": "42829", "url": "https://eu.wikipedia.org/wiki?curid=58628", "title": "Itxartu", "text": "Itxartu\nGetxoko Algorta auzoko (Bizkaia) talde kultural bat da. Itxartuk euskal kulturaren inguruan dabiltzan hainbat kide biltzen du bere baitara. Izan ere, taldearen helburua euskal kultura eta jai herrikoiak suspertzea da.\nHistoria.\nItxartu Euskal Dantzari Elkartea 1976. urtean sortu zen Algorta (Getxon), eta xedea euskal kultura bultzatzea zen, zehatzago esanda betiko euskal kulturaren folklore adierazpena berreskuratzea, zabaltzea eta hedatzea.\nGaur egun horretan dihardute 100 pertsona: musikariak,\ndantzariak, gurasoak eta laguntzaileak. Urte guztiotan taldeak hainbat emanaldi eta aktibitate egiten dute, udalerrian nahiz kanpoan. Euskal Herritik\nkanpo ere ibili dira: Andaluzian, Asturiasen, Galizian\netab. beti euskal folklore aberatsa ezagutzera emateko\nhelburua gogoan.\nGetxon, Algortako Inazio Deuna jaietako Jai batzordean parte hartzen dute, Inauterietan nahiz San Juanetan, eta Algortako Portu Zaharrean Nikolas Deuna jaiak berreskuratzeko lanetan ere bai.\nUrtero, uztailaren amaieran Euskadiren ordezkari legez\nhartzen dute parte Getxoko Nazioarteko Folk Jaialdian.\nJaialdi hori Getxoko Kultur Etxeak antolatzen du orain baina hasieran Itxartu Taldeak lagundu eta bideratzen zuen Portugaleteko Elai-Alai taldearekin batera.\nItxartuk musikari talde bat ere badu: txistuak, soinua, esku-soinua, txirula, gitarra, txalaparta, bibolina, panderoa, atabala etab.\nBere ohiko emanaldi bat honetan datza: dantza alardeak, dantza muntaiak, trikipoteoak, euskal musikako kontzertuak, Euskal Herriko jantzi tradizionalen erakusketak, dantza eta musika tresna ikastaroak, txangoak eta abar..."}
{"id": "58630", "revid": "336", "url": "https://eu.wikipedia.org/wiki?curid=58630", "title": "Erotofobia", "text": "Erotofobia (grezieratik, \u1f1c\u03c1\u03c9\u03c2, \"eros\", \"maitasuna\" eta \"fobia\") egoera hipotetiko baten aurrean bakoitzaren sexu erreakzioan oinarritzen den jarrera da, sexu estimuluen aurreko jarrera negatiboa.\nJarrera eta prozedura erotofobikoetaz hitz egin dezakegu. Prozedura erotofobikoak izateko, lehenik, jarrera erotofobikoak izan beharko genituela egia bada ere.\nFisher eta Hallek 1988an landutako kontzeptua da. Bi autore hauek erotofiliaz -sexu estimuluen aurreko jarrera positiboa bezala- eta erotofobiaz -sexu estimuluen aurreko jarrera negatiboa bezala- hitz egiten dute, planteatuz bi hauek sexu estimuluen aurreko bakoitzaren jarrera eta, beraz, erreakzionatzeko modua bezala. Printzipioz pertsona kontserbadoreak jarrera erotofoboak izango lituzketela aurreirizten da, pertsona liberalak, ordea, jarrera erotofilikoagoak izango lituzketelarik, baina hau ez da arau mugiezin baten moduan hartu.\nPertsona erotofobikoek sexu estimuluen aurrean jarrera negatiboak erakustea gaitz gehiago izan ditzake, izan ere, sexuarekin edota sexualitatearekin zerikusia duten informazio edo zerbitzuetara hurbiltzeko zailtasun handiagoak izango dituzte. Era berean, kalean izandako estimulu edo egoeren aurrean erantzun asertiboen falta sumatuko dugu eta, beraz, eraginkortasun falta izango dute eta giza harreman negatiboagoak izango dituzte."}
{"id": "58631", "revid": "56334", "url": "https://eu.wikipedia.org/wiki?curid=58631", "title": "Lan indar", "text": ""}
{"id": "58632", "revid": "56334", "url": "https://eu.wikipedia.org/wiki?curid=58632", "title": "Soldata", "text": "Soldata (ordainsaria ere esaten zaio) enplegu-emailearen langile batek aldizka jasotzen duen diru-kopurua da, lan-denbora jakin baterako, lan jakin bat egiteagatik edo produktu jakin bat fabrikatzeagatik jasotzen duena.\nOrdainketa hilerokoa, astekoa edo egunekoa izan daiteke, eta azken kasu horretan, jornal izena hartzen du.\nLegez, lansaritzat hartzen dira besteren konturako lan-zerbitzuen prestazio profesionalagatik langileek jasotzen dituzten ordainsari ekonomiko guztiak \u2014dirutan edo gauzatan\u2014, bai benetako lana ordaintzen dutenak, edozein dela ere ordaintzeko modua. Beraz, kanpoan uzten dira norberaren konturako langileak (autonomoak).\nEra berean, soldatak, \u201cbenetako lana\u201d ordaintzeaz gain, lan denboratzat hartzen diren atsedenaldiak ere ordaintzen ditu: asteko atsedenaldia, laneko jaiak, baimen ordainduak eta urteko oporrak.\nEtimologia.\nLatinezko \"salarium\"-etik dator hitza. Hau da, gatz arruntetik. Herri-etimologia hedatuenak azaltzen du lokuzio hori \"gatzez egindako diru\" gisa, eta jotzen du soldadu erromatarren ordainsaria gatza zela, oso garestia zelako. Baieztapen horrek ez du oinarri historikorik, ez baitago jasota antzinate klasikoan osorik edo zati batean gatzez egindako ordainketarik, ez eta gatzaren balioa txanponak egiteko erabiltzen ziren metal preziatuena baino askoz txikiagoa zelako ere. Autore moderno batzuen arabera, esaldiak \"zilarra gatza erosteko [eta beste zenbait produktu]\" esan nahi du; teoria hori onargarriagoa da, nahiz eta egiaztapen argirik gabe iraun.\nNomina.\nLangile bakoitzak sorrarazitako balio gordina eta garbia kontabilizatzeko erabiltzen den agiria da, langile bakoitzaren soldata osatzen duten atalak jasotzen dituena.\nAgiri ofiziala da, eta nominaren inprimakian enpresaren eta langilearen datu fiskal guztiak agertu behar dira. Langile bakoitzak, ordainketa-txekea, bankuko diru-sarrera edo eskudirutan ordaintzeaz gain, sortutako balio gordina, kenkariak eta ordainketa garbia erakusten dituen nomina-agiria ere jaso behar du.\nSoldata arrakala.\nSoldata arrakala gizonezkoen eta emakumezkoen batez besteko soldaten arteko aldea da, desparekotasunaren ondorio nagusietako bat.\nFaktoreen artean daude kristalezko sabaia (segregazio-bertikala), lan-segregazioa, diskriminazio matxista, zaintza-lan ez ordainduak eta abar.\nBesteak beste, arraza, erlijioa, herritartasuna, sexu-joera... ere hartzen dira kontuan soldata arrakala aipatzean."}
{"id": "58634", "revid": "237", "url": "https://eu.wikipedia.org/wiki?curid=58634", "title": "Zientzia Ekonomikoa", "text": ""}
{"id": "58636", "revid": "336", "url": "https://eu.wikipedia.org/wiki?curid=58636", "title": "Juan Abando Urrejola", "text": "Juan Abando Urrejola \"Erletxue\" (Bilbo, 1885ko otsailaren 8a - \"ib.\", 1946ko maiatzaren 6a) euskal idazlea izan zen.\nHerri poesia, ipuinak eta kazetari artikuluak idatzi zituen \"Excelsior\" eta \"Euzkadi\" aldizkaritan.\nErletxue euskaraz eta Egas gaztelaniaz idazten zuenean, zituen ezizenak dira."}
{"id": "58637", "revid": "119347", "url": "https://eu.wikipedia.org/wiki?curid=58637", "title": "Queer Ekintza", "text": "Queer Ekintza sexu askapenerako elkarte bat da, Bizkaian 2005ean, aurretik Gaztelesgay deituriko beste elkartetik jaioa.\nIdeologia.\nQueer Ekintza queer teoriatan oinarritutako ideiak dituen elkartea da. Gizarteak dituen aurreiritzi eta hesiak apurtzen saiatzen da, sexu askatasuna helburu izanda. Partidu politikoetatik at mantentzen da, nahiz eta ideologia eta nortasun ezkertiar eta iraultzailea izan.\nIdeologiaren aspektu batzuk goraipatzeagatik:\nEkintzak.\nQueer Ekintzak egin dituen azkeneko ekintza batzuk:"}
{"id": "58638", "revid": "58701", "url": "https://eu.wikipedia.org/wiki?curid=58638", "title": "Lan antolaketa", "text": "Lan antolaketa ondasunen ekoizpenaren aurrean parte hartzaileek nola antolatzen diren modua da.\nTeoria ekonomiko heterodoxo askoren ustez, klasiko, marxista eta estrukturalista askoren ustez, kasu, lan antolaketak ekonomiaren esentzia biltzen du: lan antolaketa halakoa, ekonomia eta gizartea horrelakoa.\nLan antolaketa kapitalista.\nElkarte kapitalista baten ekoizpena enpresa izeneko unitate produktibo baten barne ematen da. Enpresa, beraz, ondasun eta zerbitzuak ekoizteko, produkzio faktoreak erlazionatzen dituen elkarte ekonomiko kapitalista da. Bi alderdi hartuko ditugu kontuan bere lanaren antolaketa ulertzeko:\nSozietate mota desberdinak ematen dira jabego, aukeraketa eta ordaintzeko eraren arabera: Sozietate Anonimoa, Sozietate Indibiduala, Sozietate mugatua, komanditarioa\u2026 Dena den, lan kapitalistaren antolaketaren ezaugarriak hauen dira:\nProduktuen eraldaketan beharrekoa den esfortzurik zuzenena langileak egiten du, ordainsari baten truke. Enpresariak gutxitan egiten dute lan hau. Jabe eta langileen arteko erlazioak askeak dira ordainsari horren truke, hau da, inor ez dago fisikoki behartuta lan egitera, ezta enpresaren baldintzen menpe egotera ere. Pertsonak gutxi gorabehera behartuta sentitu daitezke lanean , mantenu iturri bat lortzeko beharragatik, beste errekurtsorik ez izateko beldurragatik, edo beste edozein arrazoiengatik, baina edozein unetan langileak lana fisikoki utzi dezake.\nBaldintza hauek lan kapitalistaren antolaketa desberdinetan ematen dira: taylorismoa, fordismo, eta toyotismoa.\nBigarren Mundu Gerra ondoren fordismoa garatu zen, produkzio kateetan oinarrituta. Baina 60-70. hamarkadetan krisialdi bat eman zen. Gaur egun oraindik fordismoa bizirik dago eta baita krisia ere. Oraindik ez da hedatu, baina autore askok toyotismoa bultzatzen dute fordismoaren ordezkoa bezala. Lan taldeak eta hierarkia zapalak da gehien baloratzen dena.\nFordismoa hedakuntza garaian ematea ez da kasualitatea. Kapitalismoaren hedakuntza garaia ekoizpen modelo baten lehentasunean oinarritzen da, non krisialdiak aurreko modeloak indarra galtzen duen aldiak dira, nahiz eta ez desagertu. Modelo batetik bestera pasatzen da produktibitatearen arabera. Hau da, lan unitate batekin produktibitate gehiago eta kalitate handian produzitzeko aukeraren arabera.\nLan Banaketa Internazionalari dagokionez, gaur eguneko kapitalismoan gehien nabartzen dena Ipar-Hego egitura da."}
{"id": "58639", "revid": "15795", "url": "https://eu.wikipedia.org/wiki?curid=58639", "title": "Lan indarra", "text": ""}
{"id": "58640", "revid": "512", "url": "https://eu.wikipedia.org/wiki?curid=58640", "title": "Teoria ekonomiko", "text": "Teoria ekonomikoak ekonomi zientziaren baitan ematen diren teoria konkretu desberdinak dira.\nDiziplina horren eskola edo korronteei aplikatzen zaio ere terminua, adibidez, \"teoria neoklasikoa\", \"teoria klasikoa\", \"teoria marxista\", \"teoria instituzionalista\", eta abar bereiz ditzakegu."}
{"id": "58641", "revid": "880", "url": "https://eu.wikipedia.org/wiki?curid=58641", "title": "Ekonomi zientzia", "text": ""}
{"id": "58643", "revid": "58701", "url": "https://eu.wikipedia.org/wiki?curid=58643", "title": "Morris Kline", "text": "Morris Kline (Brooklyn, AEB, 1908ko maiatzaren 1a - Brooklyn, 1992ko ekainaren 10a) matematika irakaslea eta historiari eta psikologiari buruzko idazlea izan zen. Brooklynen (New York, Ameriketako Estatu Batuak) eta Jamaikan hazi zen. Graduatu ondoren, matematikak ikasi zituen New Yorkeko Unibertsitatean. 1930an lizentziatura lortu zuen, 1932an doktoretza eta 1936an goi lizentziatura.\nMorrisek New Yorkeko unibertsitatean irakatsi zuen 1938tik 1975era. Artikulu batzuk eta hamabi liburu baino gehiago idatzi zituen. Matematika praktikoak irakatsi nahi zituen eta ikasleak haiekin disfrutatzea."}
{"id": "58644", "revid": "9352647", "url": "https://eu.wikipedia.org/wiki?curid=58644", "title": "Gaztetxoak", "text": "Gaztetxoak gazteen aisialdi-talde bat da, Bizkaiko zenbait herritan aritzen dena, EAJ alderdiaren babesean. Bere egoitza nagusia Bilbon dago. Astialdiaz gain, astialdirako hezitzaileen trebakuntzan ere aritzen dira. Astialdirako talde moduan, tailerrak, irteerak, udalekuak eta auzolandegiak antolatzen dituzte. \"Gaztetxoak\" taldeak Euskadiko Gazteriaren Kontseiluan ere parte hartzen du.\nGaztetxo Eguna.\nBizkaiko Gaztetxoen Koordinakundeak Gaztetxo Eguna antolatzen du urtero. Egun honetan Gaztetxo Hezkuntza Mugimendua osatzen daben ume,bolondres, langile, lagun, ikasle... guztiek parte-hartzeko aukera daukate, haien eguna ospatzeko. Urte bakoitzean ospatu dan herriaren izenak daude hurrengo zerrendan:"}
{"id": "58646", "revid": "31982", "url": "https://eu.wikipedia.org/wiki?curid=58646", "title": "Austriaren banaketa administratiboa", "text": "Austriaren banaketa administratiboa 9 estatutan (\"bundesland\") banatuta dago. Honako hauek dira, parentesi artean hiriburuak zehaztuta daudela:"}
{"id": "58648", "revid": "58701", "url": "https://eu.wikipedia.org/wiki?curid=58648", "title": "El Corte Ingl\u00e9s", "text": "El Corte Ingl\u00e9s Espainiako denda handien arteko talde nagusia da, eta Portugalgo hamargarrena.\nHistoria.\nC\u00e9sar Areces Rodr\u00edguez El Corte Ingl\u00e9sen fundatzailea eta finantzatzailea izan zen, baita lehenengo presidentea eta akzioduna ere. Lehenengo denda 1935ean zabaldu zen, eta handik gutxira handitzen joan zen.\nRam\u00f3n Areces hiltzerakoan, Isidoro \u00c1lvarez (Madrilen jaioa) oinordeko izendatu zuten, eta laster Espainiako gizonik aberatsenen artean izatera pasa zen. 1995eko azaroan El Corte Ingl\u00e9sek Galer\u00edas Preciados deituriko biltegi handietako konpainia erosi zuen, enpresa honen gune guztiak erosiz.\n2001eko azaroaren 2an El Corte Ingl\u00e9sek Marks&amp;Spenceren biltegi guztiak erosi zituen, enpresa honek Espainia eta Portugalen zituen negozioak uzterakoan. Urte berean, El Corte Ingl\u00e9sek Lisboan zabaldu zuen bere lehenengo denda Portugalen, eta horren ondoren, 2006an, Oporton zabaldu zuen bere bigarren denda herrialde honetan. 2008an denda berriak zabalduko ditu Italian: Milan, Erroma eta Palermo hirietan, hain zuzen ere.\nEra berean, El Corte Ingl\u00e9sen parte den arropa dendak, Sferak, bost gune ditu Belgikan (Brusela eta Lieja), Grezia (Salonika eta Atenas) eta Portugalen (Coinbra). Gutxi barru, gainera, Puerto Ricon denda berri bat zabalduko du.\nEnpresa.\nEnpresak 61 merkataritza gune ditu. Horietatik, 59 Espainian daude eta beste bi Portugalen. Era berean, beste 38 hipermerkatu ditu Hipercor izenpean. Denboraren poderioz, El Corte Ingl\u00e9sek bere eskaintza dibertsifikatu du, eta beste azpi-enpresa batzuk sortu dira:\nSaltokiak Euskal Herrian.\nEl Corte Ingl\u00e9s-ek zazpi saltoki ditu Hego Euskal Herrian, non Donostia da saltokirik ez duen hiriburu bakarra. Bizkaian dago saltoki handiena, On Diego Lopez Haroko Kale Nagusiko 7 eta 9. zenbakian. Ercilla kalean, Galer\u00edas Preciados ohiean, beste saltoki txikiagoa dauka eta kultura eta elektronika produktuak saltzen dituen beste zentro bat Kale Nagusiko 20. zenbakian, Marks &amp; Spencer saltoki zaharraren eraikinean. Bizkaian, halaber, Barakaldoko Megapark merkatalgunean, aukerazko produktuen denda dauka El Corte Ingl\u00e9s-ek.\nGasteizen eta Iru\u00f1ean merkatalgune bana ditu El Corte Ingl\u00e9s-ek, eta baita beste bat Eibarren, non berria eraiki zen Alfa lantegi zaharraren orubean, Ego Gain kaleko zazpigarren zenbakian.\nKanpo estekak.\n El Corte Inglesen webgunea"}
{"id": "58649", "revid": "336", "url": "https://eu.wikipedia.org/wiki?curid=58649", "title": "Nicolas Bourbaki", "text": "Nicolas Bourbaki XX. mendeko matematikari multzo bat izendatzeko erabilitako irudimenezko matematikari baten izena da. Matematikari hauek matematika puruari buruzko liburu bilduma idazteari ekin zioten, 1935ean hasita eta Andr\u00e9 Weil matematikariaren ekimenez. \"\u00c9l\u00e9ments des math\u00e9matiques\" du izena bildumak eta horren bitartez matematika era bateratuan garatzea da euren helburua. Egun, taldeak lanean jarraitzen badu ere, bilduma osatu gabe dago, baina orain arte ekarpen handiak egin dituzte eta euren metodo eta ikur anitz maiz erabiltzen dira egungo matematikan. Taldearen izen ofiziala \"Association des amis de Nicolas Bourbaki\" da.\nOrain arte ateratako liburukiak gai hauei buruzkoak dira:\nBourbakin parte hartu duten matematikariak.\nOraingo kideak.\nBourbaki taldeko oraingo kideen izenak sekretupean daude."}
{"id": "58650", "revid": "96586", "url": "https://eu.wikipedia.org/wiki?curid=58650", "title": "Raimon", "text": "Ram\u00f3n Pelegero Sanchis edo \"Raimon\" (Xativa, Valentzia, 1940ko abenduaren 2a-) katalunierazko abeslaria da, Nova Can\u00e7o izeneko mugimenduaren kidea izan zena.\nOso egile emankorra izanda, 30 disko baino gehiago argitaratu izan ditu. 1959an \"Al Vent\" abestia konpostau zuen frankismoaren aurkako eta askatasunaren aldeko mezuarekin, garai hartako ikur bihurtu dena."}
{"id": "58651", "revid": "58701", "url": "https://eu.wikipedia.org/wiki?curid=58651", "title": "Fnac", "text": "FNAC (), elektronikan, argazkigintzan, liburuetan, musikan eta bideogintzan aditua den enpresa frantziarra da. Internet bidez ere bere produktuak eskaintzen dituenez, Frantziako enpresarik modernoena da salmenta mota horretan.\nGaur egun, enpresaren zuzendaria Denis Olivennes da eta Frantziakoa Bruno Cr\u00e9melen kontrolpean dago. Enpresak 44 filial ditu Belgika, Italia, Grezia, Espainia, Portugal, Brasil eta Taiwanen. Era berean, 67 denda ditu Frantziako 55 hiritan.\nDendak.\n2009an, dendak Frantzian, Belgikan, Brasilen, Espainian, Euskal Herrian, Grezian, Italian, Portugalen, Suitzan eta Taiwanen zituen.\nBrasilen.\nBederatzi denda daude.\nEuskal Herrian.\nBost denda daude: Baionan, Iru\u00f1ean, Donostian eta Bilbon (bi denda).\nEspainian.\nHogeita bederatzi denda, Hego Euskal Herrikoak batuta: Bartzelona (L'illa), Bartzelona (Triangle), Bartzelona (Diagonal Mar), Madril (Callao), San Sebasti\u00e1n de los Reyes (Madril), Legan\u00e9s (Madril), Zaragoza, Sevilla, Asturias, A Coru\u00f1a, Valentzia, Alacant, Murtzia eta Marbella. Egoitza nagusia Madrilgo Pozuelo de Alarc\u00f3n udalerrian dago.\nPortugalen.\nHamazazpi denda daude.\nFNACen zerbitzuak.\nFNAC enpresa aditua da elektronika, musika, liburu edota bideo-jokoetan. Era berean, \"forum\" deituriko gune bat ere izaten dute FNAC guneek, hitzaldiak, aurkezpenak, kontzertuak eta erakusketak egiteko. Halaber, kafetegia ere izaten dute."}
{"id": "58652", "revid": "512", "url": "https://eu.wikipedia.org/wiki?curid=58652", "title": "Rhesus makako", "text": "Rhesus makakoa (\"Macaca mulatta\") makako espezie bat da, ikerkuntzan oso erabilia.\nAsiako tximino honen bizilekua Afganistandik Txina eta Thailandiaraino hedatzen da. Tximino hau sakratua da hinduentzako. Oso arrunta da zirku, zoologiko eta, askotan, medikuntza laborategietan. Lehen primatea izan zen espazioan."}
{"id": "58653", "revid": "512", "url": "https://eu.wikipedia.org/wiki?curid=58653", "title": "Daniel Defoe", "text": "Daniel Defoe, jaiotzez Daniel Foe, (Londres, 1660ko irailaren 13a? - Londres, 1731ko apirilaren 24a.?), Zalantza dago bere jaio eta heriotza datarekin. Kazetari eta nobela idazle famatua izan zen. Mundu osoan zehar ezaguna izan zen \"Robinson Crusoe\" nobelagatik. Erresuma Batuko nobela errealistaren fundatzailetzat jotzen da. Prentsa ekonomikoa idatzi zuen lehenengo idazle ezaguna da.\nBiografia.\nLehen urteak.\nDaniel Foe Londresen jaio zen St. Giles Cripplegate parrokia inguruan, baina data eta lekua ez dakizkigu ziurtasunez. Gurasoak Annie eta James Foe izan ziren. Aita The Worshipful Company of Butchers izeneko harakinen gremioko kidea zen eta argizariak egiten ateratzen zuen bizimodua. Presbiteriano zorrotza izaki, haren iritziek eragina izango zuten gerora semearengan. Askotan, gurasoen sinesmen erlijiosoak ez zetozen bat Ingalaterrako Elizarekin. Danielek erantsiko zion abizenari \u201cde\u201d eta, behin baino gehiagotan, De Beau Faux sendikoa zela esan ohi zuen. Bere ama, Annie, Danielek 10 urte zituela hil zen. \nBere lehenengo hezkuntza Dorking-en (Surrey konderrian) jaso zuen. 14 urterekin, presbiteriano disidenteentzako Londresko Charles Morton eskolan ikasi zuen, baina ez zuenez nahi ministroa izan, akademia utzi eta merkatari lanetan murgildu zen -galtzerdiak, artilezko gaiak edo ardoa salduz- eta Europan zehar bidaiatu zuen. Nahiz eta anbizio handiko gizona izan negozioak ez zitzaizkion oso ondo atera, zor asko izan zituen eta horrek kartzelara ere eraman zuen uneren batean.\nEzkontza, negozioak eta politika.\n1684an, Mary Tuffleyrekin ezkondu zen eta 3.700 \u00a3-ko dotea jaso zuen: dote handia, garai hartarako. Zorrak eta arazo politikoak izan zituen, baina hori ez zen oztopo bat izan bere ezkontzak 50 urte irauteko eta bi seme eta bost alaba izateko.\n1685ean, Monmoutheko dukearen aurkako matxinadan hartu zuen parte. Eliza batean ezkutatu zen matxinadak porrot egin zuenean eta hantxe ikusi zuen \"Robinson Crusoe\" izena harrian grabatuta, gerora mundu osoan ospea lortuko zuen heroi bihurtuko zuena. Indultua lortu zuen eta kartzelatik libratu zen.\n1688an Gilen III.a Ingalaterrakoaren alde egin zuen Iraultza Loriatsuan. 1692an porrot egin zuen merkataritza negozioetan, eta espetxeratua izan zen. Kartzelatik atera ondoren Europan zehar bidaiatzen ibili zen. 1697tik 1701era Gilen III.aren ezkutuko ajentea izan zen, eta 1703tik 1714ra Harley-rena eta beste zenbait ministrorena. \n1719tik aurrera literaturan murgildu zen, eta eleberriak idatzi zituen batez ere. Bere bizitzako azken urteetan zor asko izan zituen. \nIdazletza.\n1701ean, lehen lana argitaratu zuen, \"Egiazko ingelesa\", Gilem III.a erregearen defentsan eta aurreiritzi nazionalei eraso eginez.\nHandik bi urtera, ekintza politikoak kondenara eraman zuen eta 1703an pikotatik zintzilikatu zuten, \"The Shortest Way with Dissenters\" panfletoa idatzi zuelako. Hala ere, kondairaren arabera, \"Hymn to the Pillory\" poema errezitatu zuen eta pikotaren inguruan zegoen jendeak, min emateko objektuak bota ordez, loreak bota zizkion. Bi egun pikotan pasa eta gero, kartzela zigorra erori zitzaion Newgateko presondegian, baina ez zuen zigorra bete beharrik izan agente sekretu bezala lan egin zuelako gobernu ingelesarentzako. Negozioak porrotean, 1713ra arte, kazetari lanetan ibili zen \"The Review\" aldizkarian.\nAzken urteetan idatzi zituen eleberriek arrakasta izugarria lortu zuten bere garaian, eta ospea eman zioten. 1719an argitaratu zen \"Robinson Crusoeren abenturak\", eta bertan kontatzen zituen naufragio baten ondoren hutsik dagoen uharte batera heltzen da gizon baten abenturak. Alexander Selkirk marinel eskoziarraren eta Pedro Serrano marinel espainiarraren naufragio erreala kontatu zuen. Liburu hau lehenengo eleberri ingelesa kontsideratzen da.\n1720an, \"The Life, Adventures and Piracies of the Famous Captain Singleton\" idatzi zuen, bi gizonezkoen arteko amodioa: nola Quaker Williamek Singleton kapitaina bizitza kriminal eta pirata batetik aldendu zuen, bikote bezala Londresen bizitzeko. Hori bai, ingeles zipitzik ez zuten jendaurrean hitz egiten, greziarrak zirelakoan; Singleton Williamen arrebarekin ezkonduta zegoelako itxura egiten zuten.\n1722an, \"Moll Flandersen abenturak\" eleberria argitaratu zuen. Obra honek literatura pikareskoaren ezaugarriekin bat egiten du: narrazioa pasarte desberdinetan dago zatituta, pertsonaien eboluzioa gertaeren arabera ikus dezakegu, protagonistaren klase sozialaren aldaketa agertzen da, eta engainua eta itxura hartzen ditu gai nagusi bezala.\n\"A journal of the plague year of 1665\"\u00a0 1722an publikatu zuen nobela historiko hau, 1655eko Londresen egon zen izurriteari buruz hitz egiten duena.\n1724an, \"Roxana: The Fortunate Mistress\". Eragin handia izan zuen; deskripzio errealista nabarmendu zen liburu honetan. Lady Roxanaren ondorengo lan gehienak \"A tour throught the Whole Island of Great Britain\" bezalako bidaia-liburuak izan ziren.\nJonathan Wild kriminala urkatu zutenean, Defoek \"Applebee's Journal\"entzako artikulua idatzi zuen eta \"True and Genuine Account of the Life and Actions of the Late Jonathan Wild\" argitaratu zuen gero, 1725eko ekainean.\nDaniel Defoe 1731n hil zen eta heriotzaren arrazoiak ez dira ziurrak. Uste da apirilaren 24 edo 25ean izan zela eta Bunhill Fieldsen, Londresen, dago ehortzita.\nRobinson Crusoe.\nRobinson Crusoe (ingelesez, jatorrizkoan \"The life and strange surprising adventures of Robinson Crusoe\") ingelesez idatzitako lehenengo eleberritzat hartzen den liburua da, Daniel Defoe ingelesak Alexander Selkirk eskoziar itsasgizonaren istorioan oinarriturik idatzia, lehen aldiz 1719an argitaratua.\u00a0 Lehen edizioa egilearen izenik gabe argitaratu zen, egiazko naufragoak idatzitako memoria liburua balitz bezala hartua izan zedin. Robinsonek gizon modernoaren eredua sinbolizatzen duten ezagugarriak ditu: bizirik irauteko eta ekonomikoki hobetzeko desioak dauzka. Gizon moderno eta indibidualaren eredua islatzen du. Urte hartan bertan, liburu honen jarraipena zen \"The Further Adventures of Robinson Crusoe\" idatzi zuen Defoek.\nHainbat aldiz zinemaratu dute liburua.\nLanak.\nFikzioa\nSaiakerak\nPoemak"}
{"id": "58654", "revid": "119347", "url": "https://eu.wikipedia.org/wiki?curid=58654", "title": "Ferrocarrils de la Generalitat de Catalunya", "text": "Ferrocarrils de la Generalitat de Catalunya (FGC) (katalanez \"Kataluniako Generalitatearen Burdinbideak\") burdinbide garraioa ustiatzen duen Kataluniako Generalitatearen menpeko enpresa da. Batik bat aldiriko tren zerbitzuak eskaintzen ditu Bartzelonako gune metropolitarrean, baina baita eskualdeko tren linea bat Lleida eta Pirinio katalanetan, bi kremailera-tren N\u00faria eta Montserraten, eta hainbat funikular ere ustiatzen ditu. Gainera, La Molina eta N\u00faria haranako eski-estazioen jabea da.\nGuztira, Bartzelonako probintzian zabalera estuko (1.000 mm) 140 kilometro eta zabalera estandarreko (1.435 mm) 42 kilometro ustiatzen ditu, eta Lleidako probintzian iberiar zabalerako (1.668 mm) 89 kilometro kudeatzen ditu, baita bi kremailera-tren eta hainbat funikular ere.\nEnpresa bi negozio unitatetan banatuta dago:\nFGCren egoitza nagusia Bartzelonako Sarri\u00e0 auzoan dago, dels Verg\u00f3s kaleko 44. zenbakian, 2008an inauguratutako eraikin batean eta aintzina FGCren tailerrak zeuden tokian. Rub\u00ed udalerrian operazioen zentroa dago (COR).\nZerbitzuak.\nBartzelonako gune metropolitarreko zerbitzuak.\nFGCk bi trenbide ditu Bartzelonako gune metropolitarran, tarte guztiak elektrifikatuta daudela: Bartzelona-Vall\u00e8s eta Llobregat-Anoia trenbideak.\n \nFGCren aldirikoen trenbideak metro izaera dute Bartzelona eta bere gune metropolitarran, eta Bartzelonako metroan integratuta maiztasun altuko zerbitzua eskaintzen dute. Linea hauen zenbakitzea irizpide hauen araberakoa da:\nEskualdeko zerbitzuak.\nLleida-La Pobla de Segur trenbidea 1951eko trenbide bat da, FGCk 2016tik ustiatuta, ordura arte Renfe Operadorak ustiatzen baitzuen. Lleida-Balaguer tartean bidaiarien bolumenaren %70a pilatzen da, norantza bakoitzeko 10 zerbitzu daudela egunean. Balaguer-La Pobla de Segur tartean, bestalde, norantza bakoitzeko bost zerbitzu eskaintzen dira. Trenbide honetan \"Tren dels Llacs\" izeneko tren turistikoa ibiltzen da.\nZama-garraioak.\nLlobregat-Anoia trenbidean, bidaiarien garraio zerbitzuez gain zama-garraio zerbitzu garrantzitsuak ustiatzen dira. Alde batetik, S\u00faria eta Sallent udalerrietako meategietatik potasio hidroxidoa erauzten da, Martorell eta Bartzelonako portura eramanez; bestalde, 2008tik SEATen Martorelleko kotxe lantegitik Bartzelonako portura kotxeak garraiatzen dira.\nMendiko lineak.\nFGCk bi kremailera-tren ustiatzen ditu:\nEra berean, FGCk hurrengo funikular lineak kudeatzen ditu:\nTeleferikoak:\nSarearen ezaugarriak.\nFGCren sareko datuak 2008an hurrengoak dira:"}
{"id": "58656", "revid": "119347", "url": "https://eu.wikipedia.org/wiki?curid=58656", "title": "Maria del Mar Bonet", "text": "Maria del Mar Bonet Verdaguer (Palma Mallorcakoa, 1947ko apirilaren 27a-) katalanezko mallorcar abeslaria da, Nova Can\u00e7o izeneko mugimenduko kidea izan zena. Halaber, margolaritza eta poesia ere landu izan ditu."}
{"id": "58657", "revid": "63518", "url": "https://eu.wikipedia.org/wiki?curid=58657", "title": "28 kanala", "text": "28 kanala da Tolosaldeko Telebista. Tolosaldea Garatzen garapen agentziak sortutakoa. Tolosaldean euskarazko toki telebistarik ez zela-eta, egitasmo hau bultzatu zuen. Beraz, 28 kanalak guztiz euskaraz egiten du lan. Telebista kate honen egoitza Tolosan dago, San Esteban auzoko 20. zenbakian hain zuzen ere.\n2006. urtean sortu zen Tolosaldeko kate berria, edo behintzat 28 kanaleko emisioa. Lehen urrats horietan, Goierriko Telebistaren babesa izan zuen. Gaur egun ere bi kateak elkarlanean dihardute. Goierri Telebistako kideek alderdi teknikoa landu eta beharrezko baliabideak jarri zituzten Goierri Telebistakoek. Hala ere, 28 kanala Tolosaldeko jendeak egina da, Tolosaldean eta Tolosaldeako jendearentzat.\nAro Digital honetan 28 kanala ez da bidean bakarrik arituko, Goierri Telebistarekin duen elkarlanaz gain, Tokiko federazioaren (Euskarazko Toki Telebisten Elkartea) babesa du. Toki telebisten elkarte honetan dauden guztiak euren programak elkartrukatzen dituzte bakoitzaren programazioa handiagoa eta anitzagoa izan dadin.\n28 kanaleko egitura juridikoa Tolosako Komunikabideak S.L. da.\nSaioak.\nHauek dira 28 kanalak emititzen dituen saioak, saio bereziak, albisteak, erreportajeak eta kirolak alde batera utzita: Eltze bero, Ur eta Lur, 28 Klip, Ilunpean, Teknopolis, Didjeridu, Animaliak, Gertutik, Ikusten, Kirolari, Solaskide, Jazzmina, Triki Traka Tron, Ikusmira. Bestetik marrazki bizidun eskaintza handia du: Kalimero, Horry, Popeye, Bihurkorrak, Snorkak, Kazetari Ausartak, Scherlock Holmes, etab.\nProgramazioa.\nLehen aipatutako saio horiek eta beste hainbat lau orduko programazioan banatzen dira, eta egunean hainbat aldiz errepikatzen da. 28 kanalean garrantzi handiena Tolosaldean gertatutako berriak dute, horiek, erreportaje eta saio desberdinetan biltzen dira. Saio garrantzitsuena \"Tolosaldean Gaur\" eguneroko albistegia da; bertan Tolosaldean gertatzen diren berri guztiak agertzen dira. Albistegi hau 9:30, 13:30, 17:30 eta 21:30etan emititzen da."}
{"id": "58665", "revid": "63274", "url": "https://eu.wikipedia.org/wiki?curid=58665", "title": "Etimologia", "text": "Etimologia hitzen historiaren azterketa da; noiztik erabiltzen den, zein jatorri duen (etimoa), eta hitzaren forma eta esanahiak izan duen bilakaera.\nIdatzizko historia luzea duten hizkuntzetan filologia eta hizkuntzalaritza historikoari lotuta doan ikerketa arloa da, hitzen jatorrizko esanahi eta formak aztertuz hauen bilakaera aztertzen duena. Horrez gain, hizkuntzalaritza konparatiboan oinarritutako teknikak baliatuz, iturria jakitea oso zaila den hizkuntza zaharren kasuetan informazioa berreraiki daiteke. Honenbestez, erlazioa duten hizkuntzekin alderatuz jatorria ezagutzea posible izan daiteke.\nHitzen etorkiaz diharduen filologiaren adarra da. XIX. mendea arte gramatikaren atala izan zen, morfologiaren eremu bera hartzen zuena. Hitzen jatorrizko formak aurkitzeko bidea eskaintzen zuen: izenetan, nominatiboa eta aditzetan, infinitiboa. Gaur egun hitzen jatorria eta kondaira aztertzen duen jakintza da, eta hitzak historian zehar izan dituen aldaketak eta aldaketen arrazoiak argitu nahi ditu. \nHerri etimologiak\nBi hitz nahastea bietako bat gaizki ulertua izan delako. Hiztunak bi hitzen artean lotura etimologikoa dela uste izateagatik gertatzen da nahastea; adibidez, \"zainori\" eta \"azenario\" hitzak esanahi bera dutela erabiltzen denean, lehena herri etimologiak sortua da, azenarioa \"zain horia\" baita. Orobat \"apezpiku, epistiku\" hitzetik \"apez\" hitzak erakarria. Esapideetan ere maiz gertatzen da.\nHerri etimologia antzinatik dator. Grekoek euren jainko-jainkosen izenen eta beste herrialdeen etnonimoen etimologiak egin zituzten. Isidoro Sibiliakoa (VI-VII. mendekoa) hainbat etimologia egiten saiatu zen bere \"Etymologiae\" idazlan ezagunean. \n\"Etimologia\" izenaren etimologia.\n\"Etimologia\" izena latinezko \"etymolog\u012da\" izenetik heldu da; eta hori, bere aldez, grezierazko \"\u1f10\u03c4\u03c5\u03bc\u03bf\u03bb\u03bf\u03b3\u03af\u03b1\" izenetik. Haren osagai nagusiak bi dira: \"\u1f14\u03c4\u03c5\u03bc\u03bf\u03c2\" (\"\u00e9tymos\": \u00abelementu benetakoa, egiazkoa\u00bb) eta -\u03bb\u03bf\u03b3\u03af\u03b1 (\"-logia\": \u00abazterketa, ikerketa\u00bb).\nZientzia etimologikoa.\nEtimologiak ez du hitzen erroaren analisia bakarrik barnean hartzen, gaia, desinentzia, terminazioa, esate baterako.\nEtimologiaren ikerketak honako eremu hauetan laguntzen du:\nTextu zaharrak erabilz, etimologoek hitzen eransketa berrien kronologia eta modalitatea, eboluzioa (gaur egungo hizkuntzarantz) eta mutazioak ikertzen dituzte.\nEtimologiari eman izan zaion garrantzia momentuko joeren araberakoa izan da. Urrezko aroa XIX. mendean zehar izan zuen; izan ere, ikerketa etimologikoko proiektu asko izan ziren abian, emaitza bezala honako obra hauek izan zituztenak:"}
{"id": "58670", "revid": "119347", "url": "https://eu.wikipedia.org/wiki?curid=58670", "title": "Mallorkera", "text": "Mallorkera edo \"mallorqu\u00ed\" katalunieraren dialektoa da, \"Ekialdeko blokea\" izenekoan sailkatutakoa eta Mallorcako uhartean hitz egindakoa.\nBerezitasun morfologikoak.\nEkialdeko Blokeko beste dialektoak bezala artikulu salatua erabiltzen du, hau da, \"el\", \"la\", \"els\" eta \"les\" erabili beharrean \"es\", \"sa\", \"e(t)s\" eta \"ses\" erabiltzen dute. Pollen\u00e7a herrian artikulu maskulinoa \"u\" da (\"u nin\") (us pluralean). Morfologian nominalean \"noltros\" eta \"voltros\" erabiltzen dira.\nHainbat forma berbal arkaiko ere mantentzen dira, Katalandar Herrietan desagertu direnak."}
{"id": "58673", "revid": "119347", "url": "https://eu.wikipedia.org/wiki?curid=58673", "title": "Menorkera", "text": "Menorkera edo \"menorqu\u00ed\" katalunieraren dialektoa da, \"Ekialdeko blokea\" izenekoan sailkatutakoa eta Menorcako uhartean hitz egindakoa."}
{"id": "58675", "revid": "3591", "url": "https://eu.wikipedia.org/wiki?curid=58675", "title": "Eivissera", "text": "Eivissera edo \"eivissenc\" katalanaren dialektoa da, \"Ekialdeko blokea\" izenekoan sailkatutakoa eta Eivissa eta Formenterako (\"formenterer\") uharteetan hitz egindakoa.\nEivisserak hiru aldaera dauzka: Eivissa hirikoa, uharteko mendebaldean hitz egiten dena eta Formenteraren ekialdean mintzatutakoa. Hiru aldareak lexikoan zein ahoskeran desberdintzen dira."}
{"id": "58678", "revid": "58701", "url": "https://eu.wikipedia.org/wiki?curid=58678", "title": "Els Pets", "text": "Els Pets pop eta rock musika talde tarragonarra da, katalunieraz abesten dute.\n\"Sopa de Cabra\"rekin batera, Kataluniako talderik ezagunenetarikoa da."}
{"id": "58679", "revid": "336", "url": "https://eu.wikipedia.org/wiki?curid=58679", "title": "Strepsirrhini", "text": "Strepsirrhini primateen bi azpibanaketako bat da sistema kladistikoan. Estrepsirrino guztiek rhinariuma dute, hau da, sudurra mutur baten barruan dute, beti hezea eta ugaztunen antzinako ezaugarri. Ezaugarri hau antzinakoa denez suposa daiteke parafiletikoa dela, baina beste ezaugarri batzuek ere definitzen dute azpiordena. Guztiek dute atzapar garbitzaile bat. Karea epiteliokoriala da, hau da, ez dago puntu batean lokalizatua eta gainera erditzerako garaian ez da kanpora ateratzen. Guztiek dute \"Tapetum Lucidum\" izeneko egitura erretinaren atzealdean. Mintza honek laguntza ematen du gauean ikusi ahal izateko, argia isladatzen baitu.\nEzaugarri horietaz gain astragaloaren alde artikularra laua da. Goiko ebakortzen artean bereizketa bat dago, diastema izenekoa. Beheko ebakortzak erdi-etzanak daude. Tamaina ezberdinak dituzte, txikiena den \"Microcebus mioxinus\"etik, gehienez ere 31 gramo pisatzen dituela \"Pachylemur insignis\" arte, 7 kgko pisua har dezakela. Forma fosiletan askoz handiagoak agertu dira, \"Arcaeoindris fontoynonti\" bezala, 200 kg. pisatzen zituela.\nSailkapena.\nZazpi familia ezberdin ezberdintzen dira gaur egun, nahiz eta orain dela ez urte asko beste batzuk ere bizi ziren Madagaskarren.\nHedapena.\nStrepsirrhini taldea oso mugatua da bere bizilekuan. Lorisiformeak ezik beste guztiak Madagaskarren bizi dira. Lorisak eta Galagoak bai Afrikan bai Asian bizi dira, baina oso gutxi dira. \nMadagaskarren barruan klima eta inguru ezberdinetara moldatu dira, baita erdi basamortuak direnetara ere. \nJatorria eta eboluzioa.\nStrepsirrhiniren jatorria oso zaila da aurkitzen. Dirudienez Adapiformes familia fosiletik garatu ziren edo, behintzat, Adapiformesetik zetorren Notharctus familiatik. Ez dagoena oso argi Lorisiformes eta Lemuriformesen arteko bereizketa noiz eman zen da. Hauetariko talde bakoitza Notharctusetik badator zuzenean Cheirogaleidaeren duten antzekotasun handiak ezin dira ondo azaldu. Litekeena da guztiak Madagaskarrera heldu ondoren Lorisiformesen forma batek berriro Afrikarako bidea egitea eta hortik Asiara.\nAdapiformesak ere ez dago argi Strepsirrhiniren barnean sar daitezkeen edo ez, ez baitira froga argiak aurkitu. Argi dagoena, hala ere, Tarsiformesek jatorri ezberdina dutela da, zaharragoa."}
{"id": "58681", "revid": "58701", "url": "https://eu.wikipedia.org/wiki?curid=58681", "title": "Sopa de Cabra", "text": "Sopa de Cabra rock eta pop musika talde gironarra da, katalunierazkoa. Polemika piztu zen gaztelaniaz ere argitaratzea erabaki zutenean.\n\"Els Pets\"ekin batera, Kataluniako talderik ezagunenetarikoa da."}
{"id": "58682", "revid": "336", "url": "https://eu.wikipedia.org/wiki?curid=58682", "title": "Lorisiformes", "text": "Lorisiformes Strepsirrhiniren azpiorden bat da, Madagaskarretik kanpo bizi diren guztiak biltzen dituena, hau da, Galagidae eta Lorisidae familiak. Galagoak Afrikan bizi dira, batez ere Gabonen eta lorisak gainera Indotxina inguruan. Hauek handiagoak dira lehenak baino orokorrean.\nMadagaskarren bizi diren senideetatik Cherigalagidae da antza gehien duena. Ez dago argi jatorri zein den, bain litekeena da Madagaskarren sortutako talde batetik eratorriak izatea, horrela errazago azaltzen baita familia horrekin duten harremana."}
{"id": "58684", "revid": "1519", "url": "https://eu.wikipedia.org/wiki?curid=58684", "title": "Dildo", "text": "Dildoa, zakilordea edo xispa sexu jostailu bat da, maiz itxura faliko esplizitukoa, penetraziorako nahiz beste jarduera sexual batzuetarako erabiltzen dena, bai norbere buruarekin, bai besterekin.\nDildoa gizartean.\nDildoa, kultura askotan, emakumezkoentzako zein gizonezkoentzako antzinarotik erabilitako jostailu sexuala da. \"Kontsolagailu\" ere deitzen zaio, baina ez da dildoa kontsolagailutzat hartu behar, perspektiba hori emakumezkoak zakil baten ordezkotzat hartzen duelako, zakila, berriro ere plazera eman eta jasotzearen zentrotzat hartuta, jarrera matxista eta heteronormatiboa mantenduz. Hori dela eta, dildoa mutilezko zein emakumezkoentzako eta gorputzean zehar gozatzeko, hainbat material eta testuraz aurkitzen den jostailua da.\nBakarka zein lagunen artean erabiltzeko egokia da, pertsona bakoitzaren irudimenaren arabera gozagarriagoa izan baitaiteke.\nHistoria.\nAntzinako Grezian, gizon-emakumeek zakilaren ordezkotzat erabiltzen zituzten: zurezkoak ziren eta oliba olioaz lubrifikatuta zeuden. Asian jostailu sexualtzat erabiltzen ziren eta Ekialde Hurbilean erretxinarekin estalitako zaldi gorotzaz egiten ziren.\nBibragailua ez zen agertu elektrizitatea asmatu zen arte eta, hasieran, erabilera medikuntzarako besterik ez zen, batez ere 1890eko hamarkadan. \u201cUtero suharra\u201d gaixotasun moduan ikusten zen. Antsietatea, suminkortasuna, fantasia sexualak edo \u201cgehiegizko lubrifikazioa\u201d sintomatzat hartzen ziren. Horrexegatik, medikuek emakumeari klitoria igurzten zioten \u201cparoxismo histeriko\u201d delakoari iritsi arte, hau da, orgasmo bat izan arte.\nXIX. mendean, praktika hain komuna bilakatu zen, non Joseph Mortimer Granville medikuak masaje pelbikoak emateko aparatu elektriko bat sortu baitzuen. Emakume askok ez zuten etxean nahi bezainbeste plazerik lortzen, sexua gizonentzako bakarrik zela pentsatzen zelako, eta medikutara joaten ziren horren bila.\n1904an bibragailuak oso garestiak ziren, 200 dolar inguru, baina laster txikiagoak eta merkeagoak izaten hasi ziren. Irabiagailu moduan erabiltzeko ere patentatzen hasi ziren. Bostgarren tresna elektrikoa izan zen, josteko makina, haizagailua, kafe-makina eta txigorgailuaren ondoren.\nFilm pornografikoetan agertu eta emakumezkoen sexualitatea \u201cgehiago ezagutu\u201d eta gero, hogeigarren hamarkadan kontsulta medikoen eta bibragailuen giza onarpenaren erreinua desagertu zen. Hurrengo urteetan, ospe txarra hartu zuenez, bakarrik katalogoetan eta sex-shopetan eros zitekeen.\nEgun, bibragailuak urrezko bigarren garaia du, diseinu berriekin: indarrez itzuli da emakume eta, aitzinean bezala, gizon askoren zoriontasunerako."}
{"id": "58685", "revid": "1491", "url": "https://eu.wikipedia.org/wiki?curid=58685", "title": "Institut d'Estudis Catalans", "text": "Institut d'Estudis Catalans (IEC) edo Katalan Ikaskuntzaren Institutua katalanaren erakunde araugilea da, Katalunian, Balear Uharteetan eta Andorran eragina daukana. 1907ko ekainaren 18an sortu zuten Bartzelonan.\nValentziar Erkidegoan, aldiz, Acad\u00e8mia Valenciana de la Llengua dute erakunde propioa, eta Sartaldeko Zerrendan (Aragoi) eta Ipar Katalunian ofizialtasunik eta erakunderik ez dauzkate.\nSailak.\nHizkuntza edo Filologia Saila garrantzitsuena bada ere, erakundeak beste 26 sail ere baditu, zientzia, historia, musika eta beste arlo batzuetakoak."}
{"id": "58686", "revid": "105290", "url": "https://eu.wikipedia.org/wiki?curid=58686", "title": "Acad\u00e8mia Valenciana de la Llengua", "text": "Acad\u00e8mia Valenciana de la Llengua (AVL) edo Hizkuntzaren Valentziako Akademia valentzieraren erakunde araugile gaztea da, 1998an Valentziako hirian erkidegoko gobernuak sortutakoa.\n1932an egindako \"Normes de Castell\u00f3\" izeneko arauetatik abiatu zen erakundea.\nHizkuntza auzia.\nBeste arlo batzuetan valentziera katalunieraren dialekto jotzen badute ere, AVL-k hizkuntzaren izaera defendatzen du.\nAskoren ustez, auzia irizpide filologikoei jarraituz baino zio politikoengatik abiatu izan dute."}
{"id": "58687", "revid": "119347", "url": "https://eu.wikipedia.org/wiki?curid=58687", "title": "Al Tall", "text": "Al Tall valentziar folk musika talde bat izan zen, 1975-2012 urte bitartean jardun zuena."}
{"id": "58689", "revid": "105290", "url": "https://eu.wikipedia.org/wiki?curid=58689", "title": "L'Ham de Foc", "text": "L'Ham de Foc folk musika talde valentziar berritzailea da, valentzierazkoa. Erdi Aroko hainbat tresna berreskuratu dute, Mediterraneo aldeko musikak interpretatu eta nahastuz."}
{"id": "58692", "revid": "336", "url": "https://eu.wikipedia.org/wiki?curid=58692", "title": "Xabier Zeberio Etxetxipia", "text": "Xabier Zeberio Etxetxipia (Tolosa, Gipuzkoa, 1978) biolin-jotzailea eta musikagilea da. Alos Quartet taldearen buru da 1999. urteaz geroztik; eta Oskorriko kide izan zen, 1997. urtetik talde hori desegin zen arte."}
{"id": "58694", "revid": "56334", "url": "https://eu.wikipedia.org/wiki?curid=58694", "title": "I\u00f1igo Egia", "text": "I\u00f1igo Egia musikari euskalduna da, perkusiojolea, jotzen dituen musika-tresnen artean txalaparta dago.\nMusika taldeak.\nOskorriren taldekidea da."}
{"id": "58695", "revid": "56334", "url": "https://eu.wikipedia.org/wiki?curid=58695", "title": "Josu Salbide", "text": "Josu Salbide musikari euskalduna da, alboka, txirula eta gaita-jolea.\nOskorriren taldekidea da."}
{"id": "58696", "revid": "137486", "url": "https://eu.wikipedia.org/wiki?curid=58696", "title": "Iker Goenaga", "text": "Iker Goenaga (Zizurkil, Gipuzkoa, 1974) trikitilaria eta abeslaria da. Bakarkako lanari ekin badio ere, Maixa ta Ixiar, Tapia eta Leturia eta Oskorri taldeekin kolaborazioak egin izan ditu, besteak beste.\nEuskal Herriko Trikitixa Elkartean parte hartzen du zuzendaritzan bokal moduan.\nBiografia.\nIker Goenaga Zizurkilen (Gipuzkoa) jaio zen, 1974an. 90eko hamarkadan trikitiaren iraultza puri-purian ezagutu zuten trikitilarien belaunaldikoa da, eta, bost disko argitaratuak izateaz gain, Oskorri taldeko kidea da, eta, besteak beste, Mikel Laboarekin aritu da zuzeneko musikari gisa. Musikari jarduera irakaskuntzarekin tartekatzen du, eta hainbat hitzaldi eta mahai-ingurutan ere parte hartu du, trikitiaren inguruko hausnarketak bultzatuz.\nEtxean gaztetxoa zelarik izan zuen lehen harremana musikarekin, aita zenaren ezpainetako soinuarekin jolasean hasita. Baina soinu diatonikoaren munduan Alemania komunistatik ekarritako soinu batekin murgildu zen. Trikitia ikasten hasi zen gero, eta lehendabizi txapelketetan aritu zen lehengusu batekin. Gerora, erromerietan hasi zen arreba Larraitzekin.\nTrikitiaren mundutik bildu dituen eraginak belaunaldi zaharrenetatik hasi (Elgeta, Auntxa eta Sakabi) eta aurreko belaunaldira zabaltzen dira (Martin, Laja eta Joseba Tapia). \"Nik uste gehiena folkaren esparruak eragin didala, eta trikititik aparte Mikel Laboak, Camar\u00f3n de la Islak eta musikaren bidez zerbait adierazi nahi izan duten asko eta askok izan dutela nigan eraginik\".\nHainbat talde eta bakarlarirekin aritu izan da kolaboratzaile gisara zuzenean nahiz diskoetan (Anje Duhalde, Mikel Errazkin, Mikel Laboa, Erramun Martikorena, Gontzal Mendibil, Mikel Markez, Patxi Saiz, Tapia eta Leturia), eta Oskorri folk taldeko partaide izan da urteetan. Poeta garaikideak musikatu ditu gehienbat bere lanetan, hala nola Joseba Sarrionandia, JosAnton Artze eta bereziki Koldo Izagirreren lanak.\nDiskogintzan Larraitz arrebarekin bikote eginaz murgildu zen, Maixa ta Ixiarrekin erdi bana osaturiko disko baten bidez. 1993a zen, eta trikitia beste aro batean sartzen ari zen belaunaldi honen agerpenarekin. Bakarkako lehen lana, ordea, Elgetari eskainiriko Soinugorri diskoarekin (Elkar, 1998) etorri zen. Hamalau kantu biltzen zituen diskoak, erritmo tradizionalean oinarrituriko sorkuntza berriekin. Soinu akustikoa zuen, eta trikitia ulertzeko molde pertsonala.\nBigarren disko luzea 2003an argitaratu zuen Iker Goenagak: Txikitxuterik (Elkar). Maurizia Aldeiturriagak hain ezagun egin zuen kantu horren bertsio bat biltzen zen bertan, originalari berari itsatsirik.\nHiru urte geroago Amorrua kaleratu zuen (Elkar, 2006). Lan horretan Angel Unzuren eskua ageri da; programazio eta perkusioek aire berri bat ematen diote, Iker Goenagaren orain arteko lana biribilduz. \"Kantu bakoitzak badu bere istorioa eta bizipena\", adierazi zuen egileak berak lan horri buruz.\n...arteraino da orain arte osatu duen azken diskoa (Ez dakienak baleki, 2009). Azken urteotan lagundu dioten musikariekin grabatu ostean -Be\u00f1at Barandiaran, Mikel Atxega, I\u00f1igo Egia eta Iban Gurrutxaga-, autoprodukziora jo zuen Goenagak lan hori argitaratzeko.\nEuskal Herritik kanpora Kalifornian (AEB), Venezuelan, Alemanian, Frantzian, Norvegian, Finlandian, Estonian eta Kuban aritu da; 2006ko uztailean Estoniako Viljandi herriko folk jaialdian izandako arrakasta bereziki aipagarria da.\nHaren kantuen artean \"Sorlekuaren kanta\" (Sarrionandiaren hitzekin), \"Txikitxuterik\" (Mauriziari keinu eginez) eta \"Elgeta\" (Laboa eta Tapiarekin grabatua) nabarmendu daitezke.\n1998an, Iker Goenagak \"Soinugorri\" albumean\" \u201dElgeta\u201d\" kalejira-doinua grabatu zuen. Goenagaren ustez Elgetak aniztasuna ekarri zuen, musikaltasuna, aldaeren grazia eta sortzearen gozoa. Eta maisu handiekin gertatzen den moduan, behin eta berriro entzunda ere beti ikasi egiten da entzuten den aldiro."}
{"id": "58700", "revid": "1830", "url": "https://eu.wikipedia.org/wiki?curid=58700", "title": "Gabriel Arestiren oroimenez", "text": "Gabriel Arestiren oroimenez Oskorri musika talde euskaldunak 1976an argitaratutako diskoa da, Gabriel Aresti idazle bilbotarrari eskainita. Ez da harritzekoa; izan ere, Oskorrik, Gabriel Arestiren hainbat poema kanta bihurtu zituelako, adibidez \"Gora ta gora beti\"."}
{"id": "58701", "revid": "1491", "url": "https://eu.wikipedia.org/wiki?curid=58701", "title": "Mosen Bernat Etxepare 1545", "text": "Mosen Bernat Etxepare 1545 Oskorri musika talde euskaldunak 1977an argitaratutako diskoa da, Bernart Etxepare euskal idazleari eskainia. Abestien hitzak Linguae Vasconum Primitiae liburuko olerkienak dira, baina Gabriel Arestik apur bat gaurkotuak, errazago ulertuak izan daitezen, salbu eta musika soila diren bi pieza herrikoiak, Lantzeko ihauteria eta Bostekoarena. Diskoa CBS disko-etxeak argitaratu zuen. Geroago, euskal argitaletxe Elkarrek berriro editatu zuen, 1989an. Egun, CD formatoan ere eskuragarri da.\nAbestiak.\n12 abesti hauek daude diskoan, gehienetan doinua Natxo de Feliperena da, eta hitzak Bernart Etxeparenak, Gabriel Arestik apur bat gaurkotuak:"}
{"id": "58702", "revid": "219", "url": "https://eu.wikipedia.org/wiki?curid=58702", "title": "Baxenabartar", "text": ""}
{"id": "58703", "revid": "1491", "url": "https://eu.wikipedia.org/wiki?curid=58703", "title": "Oskorri (diskoa)", "text": "\"Oskorri\" izen bereko musika talde euskaldunak 1979an argitaratutako disko bikoitza da.\nAbestiak.\n15 abesti hauek daude diskoan:"}
{"id": "58704", "revid": "1491", "url": "https://eu.wikipedia.org/wiki?curid=58704", "title": "Plazarik plaza", "text": "\"Plazarik plaza\" Oskorri musika talde euskaldunak 1980an argitaratutako diskoa da."}
{"id": "58705", "revid": "58701", "url": "https://eu.wikipedia.org/wiki?curid=58705", "title": "Natxo de Felipe... eta Oskorri sortu zen", "text": "Natxo de Felipe eta Oskorri sortu zen Oskorri musika talde euskaldunak 1981ean plazaratutako diskoa da, zentsurak debekatu zituelako lehenago argitaratu ezin izan zituzten abestiek osatua."}
{"id": "58706", "revid": "1491", "url": "https://eu.wikipedia.org/wiki?curid=58706", "title": "Adio Kattalina", "text": "\"Adio Kattalina\" Oskorri musika talde euskaldunak 1982an argitaratutako diskoa da, Elkarren eskutik."}
{"id": "58707", "revid": "1491", "url": "https://eu.wikipedia.org/wiki?curid=58707", "title": "Alemanian euskaraz", "text": "\"Alemanian euskaraz\" Oskorri musika talde euskaldunak 1984an argitaratutako bilduma-disko arrakastatsua da.\nLan honek \"Euskal Herrian euskaraz\" abestia jasotzen du, beste batzuen artean."}
{"id": "58708", "revid": "1491", "url": "https://eu.wikipedia.org/wiki?curid=58708", "title": "Hau hermosurie", "text": "\"Hau hermosurie\" Oskorri musika talde euskaldunak 1984an argitaratutako diskoa da."}
{"id": "58709", "revid": "1491", "url": "https://eu.wikipedia.org/wiki?curid=58709", "title": "In fraganti", "text": "\"In fraganti\" Oskorri musika talde euskaldunak 1986an argitaratutako diskoa da."}
{"id": "58710", "revid": "6950", "url": "https://eu.wikipedia.org/wiki?curid=58710", "title": "Hamabost urte eta gero hau", "text": "\"Hamabost urte eta gero hau\" Oskorri musika talde euskaldunak 1987an argitaratutako diskoa da, zuzenekoa.\nUrte hartako martxoaren 21 eta 22an grabatu zuten Arriaga Antzokian, Bilbon, taldearen 15. urteurrena ospatuz."}
{"id": "58711", "revid": "1491", "url": "https://eu.wikipedia.org/wiki?curid=58711", "title": "Datorrena datorrela", "text": "\"Datorrena datorrela\" Oskorri musika talde euskaldunak 1989an argitaratutako diskoa da."}
{"id": "58712", "revid": "1491", "url": "https://eu.wikipedia.org/wiki?curid=58712", "title": "Hi ere dantzari", "text": "\"Hi ere dantzari\" Oskorri musika talde euskaldunak 1991n argitaratutako diskoa da.\nAukeratutako euskal dantzak jasotzen ditu lan honek."}
{"id": "58713", "revid": "6327", "url": "https://eu.wikipedia.org/wiki?curid=58713", "title": "Zerrajera", "text": ""}
{"id": "58714", "revid": "1491", "url": "https://eu.wikipedia.org/wiki?curid=58714", "title": "Badok hamahiru", "text": "Badok hamahiru Oskorri musika taldeak 1992an argitaratutako diskoa da. Taldeak egindako hamahirugarrena da, hain zuzen ere. Elkarrek ekoiztua hamaika abesti ditu guztira. Natxo de Felipek egin zuen ahotsa, akordeoia eta perkusioa, Anton Latxak ahotsa eta gitarra akustikoa, Bixente Martinezek gitarra elektrikoa, akustikoa eta mandolina eta Fran Lasuenek ahotsaz gain biolina jo zuen. Baxu elektrikoan Txarli de Pablok hartu zuen parte, Jose Urrejolak flauta eta saxofoia jo zuen eta Aitor Gorostizak txirula, flageoleta eta alboka."}
{"id": "58715", "revid": "1491", "url": "https://eu.wikipedia.org/wiki?curid=58715", "title": "Landalan", "text": "\"Landalan\" Oskorri musika talde euskaldunak 1995an argitaratutako diskoa da. \nDonostiako Elkar estudioan grabatu zuten 1995eko apirilean eta maiatzean, Jean Phocas teknikariarekin.\nMaskarada antzerki-taldearekin egiten zituzten kontzertuak.\nErreferentziak.\nDatu gehienak Badok.eus ataritik hartu dira."}
{"id": "58716", "revid": "1491", "url": "https://eu.wikipedia.org/wiki?curid=58716", "title": "25 kantu-urte", "text": "\"25 kantu-urte\" Oskorri musika talde euskaldunak 1996an argitaratutako diskoa da, zuzenekoa.\nFadurako kiroldegian (Getxo) egindako kontzertuaren grabazioa da, taldearen 25. urteurrena zela-eta. Ospakizunetan, Kukubiltxo antzerki-taldeak ere parte hartu zuen, eta musikari eta bestelako gonbidatu Martin Carthy, Niko Etxart, Joserra Fernandez, Pedro Guerra, Gwendaleko kide batzuk, Kepa Junkera, Mikel Laboa, Fermin Muguruza, Liam O'Flynn, Ruper Ordorika, Juan Carlos Perez, Albert Pla, Anton Reixa, Jon Sarasua, Joseba Tapia, Patrick Vaillant eta Gabriel Yacoub eduki zituzten."}
{"id": "58717", "revid": "1491", "url": "https://eu.wikipedia.org/wiki?curid=58717", "title": "Ura (diskoa)", "text": "\"Ura\" Oskorri musika talde euskaldunak 2000n argitaratutako diskoa da. Diska Euskal Herriko Unibertsitateko Arabako kanpusean aurkeztu zen.\nKritiko espezializatuek 2000. urteko \"world music\"eko disko hoberenen artean nabaritu zuten."}
{"id": "58718", "revid": "1491", "url": "https://eu.wikipedia.org/wiki?curid=58718", "title": "Vizcayatik... Bizkaiara", "text": "\"Vizcayatik... Bizkaiara\" Oskorri musika talde euskaldunak 2001ean argitaratutako diskoa da.\nXabier Amuriza bertsolari bizkaitarrak aukeratutako koplek eta bestelako abestiek osatutakoa."}
{"id": "58719", "revid": "1491", "url": "https://eu.wikipedia.org/wiki?curid=58719", "title": "Desertore (Oskorri)", "text": "\"Desertore\" Oskorri musika talde euskaldunak 2003an argitaratutako diskoa da."}
{"id": "58720", "revid": "1491", "url": "https://eu.wikipedia.org/wiki?curid=58720", "title": "Banda band", "text": "\"Banda Band\" Oskorri musika talde euskaldunak 2007an argitaratutako diskoa da, hirugarren zuzenekoa.\n15. eta 25. urteurrenak ospatu ondoren, 35. urtemuga zela-eta lan hau kaleratu zuten, Bilboko Udal Bandarekin batera egindakoa eta Arriaga Antzokian 2006ko abenduaren 15, 16 eta 17an emandako kontzertuetan grabatutakoa."}
{"id": "58722", "revid": "119347", "url": "https://eu.wikipedia.org/wiki?curid=58722", "title": "Josep Piera", "text": "Josep Piera i Rubi\u00f3 (Beniopa, gaur egungo Gandia, 1947ko maiatzaren 30a-) idazle eta poeta valentziarra da, valentzieraz lan egiten duena.\nOso egile emankorra da, eta arlo asko jorratu izan ditu. Mediterraneoko bazterrak ondo ezagutzen ditu, eta arabiera eta italiera ere ikasi izan ditu."}
{"id": "58723", "revid": "371", "url": "https://eu.wikipedia.org/wiki?curid=58723", "title": "Ferrocarrils de la Generalitat de Catalunya (FGC)", "text": ""}
{"id": "58724", "revid": "371", "url": "https://eu.wikipedia.org/wiki?curid=58724", "title": "FGC", "text": ""}
{"id": "58725", "revid": "8878700", "url": "https://eu.wikipedia.org/wiki?curid=58725", "title": "Ahots", "text": "Ahotsa gizakien laringe eta ahoak sortutako soinuen erregistroa da, hitz, barre eta negar egitean, abestean, oihukatzean eta abar azaldutakoa.\nMusika tresna moduan erabiltzen dute abeslariek.\nGiza ahotsa laringean sortzen da. Horren funtsezko atala, glotisa, gizakiaren fonazioaren benetako organoa da. Biriketatik airea iraungitzen denean glotisaren bidez behartzen da, bi kordoi-kordak bibratzen dituztenak, hau da, bi mintze biko haitz antzekoak.\nGizonezko eta emakumezkoen ahots korden tamainaren desberdintasunak ahots tonu desberdinak izaten ditu. Gainera, genetikak sexu bereko aldaketak ere eragiten ditu, non kategoriak ezar daitezkeen musikalitateari dagokionez. Adibidez, gizonezkoen artean baxuak, baritonoak eta tenorrak daude; emakumezkoen artean, soprano, mezzosoprano eta kontraltoak."}
{"id": "58726", "revid": "56334", "url": "https://eu.wikipedia.org/wiki?curid=58726", "title": "Gitarra", "text": "Gitarra jatorri zaharreko musika tresna bat da, musika estilo askotan erabilia. Eskuarki sei hari ditu, baina badira lau, zazpi, zortzi, hamar eta hamabi harikoak ere.\nOinarrizko musika tresna da blues, country, flamenko, rock eta pop mota askotan. Musika klasikoan, tresna bakarlaritzat erabiltzen da. Modu akustikoan jo daiteke, soinua harien bibrazioak sortu eta gitarraren gorputz hutsak indartzen dituela, edo haren soinua anplifikagailu baten bidez indartu eta eralda daiteke, elektronika erabiliz: tresna elektriko horiek XX. mendean asmatu ziren eta herri kulturan oso garrantzitsuak dira.\nMotak.\nKlasikoa.\nGitarra klasikoa edo espainiarra musika klasikoa eta flamenko arloetan erabiltzen da batik bat, bai eta folk musikaren hainbat esparrutan ere. Flamenkoko gitarra zertxobait txikiago izaten da. Beste bariante antzekoa gitarra akustikoa da: Estatu Batuetatik dator, sokak metalezkoak dira eta tamainua zertxobait handiagoa du.\nElektrikoa.\nGitarra elektrikoa rock, blues eta pop musikan zabalduta dago eta heavyan. Haren jatorria gitarra akustikoan bilatu behar da.\nJatorria.\nGitarraren jatorria ez dago oso garbi zeren antzinatean antzeko musika tresna asko erabiltzen baitira. Historian zehar antzeko tresna askoren errepresentazioak jaso ditugu. Adibidez, egungo Turkiaren iparraldean, Anatoliako Alacah\u00f6y\u00fcken, Kristo aurreko mila urtean, baxuerliebetan oso antzeko musika tresna ikus daiteke: lira bat, erresonantzia kaxa batekin eta egungo gitarraren aurrekoa zela esan daiteke. Tresna hori hitita herriak eta asiriatarrek asmatu zuten. Aintzinako Egiptoaren marrazkietan ere antzeko zerbait aurkitu da. Beraz, aspaldiko tresna da.\nElementuak.\nMendez mende, gitarrak aldaketa handiak izan ditu. Harien zenbakia aldatu da eta baita ere tresnaren forma ere, jotzaileen arabera moldatzeko. Ia osorik zurezkoa da; gehien erabili diren zurak hauexek dira: Indiako makil santua izenaz ezagutzen dena, izeia, Kanadako zedroa, pinua, altzifrea eta ebanoa. Zur mota bat edo bestea gitarraren arabera erabiltzen da.\nOinarriz, gitarrak elementu hauek ditu:\nGitarra batzuek diapasoi bat baino gehiago dituzte (gehienez ezagutzen dena 6 gider edo mastilekoa da). Sokak zazpi eta gehiago ere dira inoiz."}
{"id": "58729", "revid": "119347", "url": "https://eu.wikipedia.org/wiki?curid=58729", "title": "Art Nouveau", "text": "Art Nouveau (frantsesetik \"arte berria\") XIX. mendearen amaieran eta XX. mendearen hasieran Europan eta Ipar Amerikan garatu zen arte, arkitektura eta diseinua mugimendua da. Herrialdearen arabera izen ezberdinak hartu zituen: \"Art Nouveau\" (Frantzia eta Belgikan), \"Modern Style\" (Ingalaterran), 'Secession' (Austrian), \"Jugendstil\" (Alemanian), \"Liberty\" edo \"Floreale\" (Italian) eta \"Modernisme\" (Katalunian). Dituen izen guztiek, arte berri bat sortzeko asmoa adierazten dute, garai hartan nagusi ziren eklektizismo eta historizismo estiloekiko haustura bat sortuz. Estetika berri bat sortzean datza, naturan oinarritzen den inspirazioa eta Industria Iraultzetik eratortzen diren berrikuntzak uztartuz. Arkitekturan beraz, beira eta burdinaren erabilpena ohikoa da. Baina era berean ere, garai hartan oso erabilia zen eta horren estetika pobrea zuen burdinazko arkitekturarekiko erreakzio bat da.\nHistoria.\n\"Art Nouveau\" estiloa arkitekturan eta dekorazioan nabarmendu zen, eta sortu eta handik oso denbora gutxira zabaldu zen hainbat herritara hitzaldi, erakusketa eta, batez ere, munduan zehar argitaratzen ziren hainbat aldizkariren bitartez; industrializazioak ekonomiaren oparotasuna eta burgesiaren nagusitasuna ekarri zuen, eta hari esker ezagutu ziren munduan zehar berrikuntza tekniko eta esperientzia artistiko berriak. Horrela lortu zen oinarrian bateratua izango zen estilo berri bat sortzea; arte berriaren xedea, beraz, estilo bateratu bat finkatzea zen, nahiz eta herrialde bakoitzean ezaugarri bereziak hartu zituen.\n\"Art Nouveau\"ak ordu arte aintzat hartu izan ziren antzinateko estilo historiko guztiak baztertu eta izadira jo zuen, izadia hartu baitzuen inspirazio iturri nagusitzat. Ikonografia modernistan sinbolismoarekin loturiko erreferentziak agertzen dira, batez ere lerro bihurgunetsuez marrazteko aukera ematen duten landare zurtoin-luzeenak (eguzki-loreak, sahatsak, etab.), animalienak (herensugeak, tximeletak, beltxargak, etab.) edo emakume irudi sentsual, misteriotsuenak; horren ondorioz da estilo lineala, metamorfikoa eta apaindura dotoreekikoa. Alde horretatik arte berriaren oinarriak zeintzuk diren zehazterakoan, bereziki kontuan hartzekoak dira garai hartan eskola inpresionistak aldarrikatzen zuen errealismoaren kontra margolaritzan hedatu ziren mugimenduak, batez ere arte grafikoetan nabarmendu zirenak, eta irudiak izaera sinbolikoz eta apaindurazkoez hornitzeko joera. Pintura modernistari dagokionez, maisu ospetsuenak Khnopff, Beadsley, Toorop, Hocller, Klimt eta, bere karrerako aldi sinbolistan, Munch izan ziren.\nBaina \"Art Nouveau\"ak pinturari baino garrantzi handiagoa eman zion eraikinen barnealdeko dekorazioari eta arte aplikatuei, eta orobat arkitekturari, edo, hobeki esan, artearen alor guztiak eraikinetan koherentziaz bateratzeari; oro har, alor guztietan azpimarratu zuen apainduren eta sinbolismoaren garrantzia. Estetika modernistaren ezaugarri nagusietakoa obraren kanpoaldearen eta barnealdearen arteko batasuna izan zen, eta egituraren, dekorazioaren eta apainketaren arteko koherentzia, arkitekturan batez ere; arte aplikatuetan, berriz, eguneroko bizitzan erabiltzen diren gauzakiei duintasuna eta kalitate hobea emateko joera nagusitu zen, XIX. mendearen bigarren erdialdeko merkataritzak ekarri zuen arrunkeriari aurre eginez.\nIngalaterran Morrisek eta \"Arts and Crafts\" mugimenduak produkzio prozesu behiek arte aplikatuen alorrean sortu zuten gainbehera estetikoari kontra egin zion; \"Art Nouveau\"ak ere ez zuen atsegin egunerako bizitzarako egiten ziren gauzakien estiloa, haina industriaren kontra eta teknika berrien kontra azaldu ordez eta gauzakiak kopuru handietan ekoizteko prozesuak zuzenean kritikatu ordez, arreta handiz aztertu zituzten teknika eta material berriek eskaintzen zituzten aukerak, arkitekturan batez ere, horrela lortuko zelakoan artearen eta industriaren arteko bateratzea; honela azaltzen zuten edertasuna eguneroko bizitzara eramateko helburu utopikoa, artea guztien esku jartzeko helburua. Dena dela, eta zuzenean prozesu behien kontra azaldu ez ziren arren, helburu utopiko hori lortzeko bidean estilo berri honen arabera egiten ziren gauzakiak hain ziren material eta kolore oparoez eginak, hain ziren forma berezi eta bihurrikoak, ezen ezin baitziren egin eskuz baino; alegia, industria ez zuten baztertzen, baina beraiek aldarrikatzen zuten arte estiloa eskulangintzako tekniken bidez bakarrik gauza zitekeen estilo bat zen ia, eta hortaz, obra garestiak ekoizten zituen. Esan bezala, herrialde askotara zabaldu zen estiloa, baina bereziki garrantzitsua izan zen Europako kontinenteko herrialdeetan, 1890etik hasi eta Lehen Mundu Gerra bitartean.\n\"Art Nouveau\" herrialdez herrialde.\nIngalaterra.\nEstilo honenen ezaugarriak Ingalaterran hasi ziren finkatzen, hura izan baitzen industrializazioaren kontrako erreakzioa lehenengo zabaldu zen herrialdea. Joera modernistan bereziki azpimarratzekoa izan zen William Morris (1834-1896). Morrisek bere garaiko artelanen itsuskeria eta ustelkeria salatu zuen, salatu zuen, halaber, hirien bilakaera neurrigabea, eta makinari leporatu zion horren guztiaren errera; lan banaketa kritikatu zuen, langilea automata soil bihurtzen omen zuelako banaketa horrek, eta Erdi Aroko eredura itzultzeko beharra aldarrikatu zuen artea eta, aldi berean, gizartea eraberritzeko bide gisa.\nBelgika.\nBelgikan Victor Horta hartzen da \"Art Nouveau\"aren ezaugarriak bere obretan islatu zituen lehen artistatzat. Aipagarriak ditu Tassel etxea (1892-1893), Solvay etxea (1895- 1900) eta batez ere, Belgikako alderdi sozialistaren Herriko etxea (1896-1899). Horta arkitektoaz gainera, Van de Velde nabarmendu zen, teorialari eta artista gisa. Eztabaida latzak sortu zituen bere teoriekin, ez bakarrik Belgikan, baita Alemanian ere, han jardun baitzuen 1899az gero, baina bere teoriak praktikara eraman eta tapiz, altzari, bitxi zein dekorazio bikainak osatu zituen.\nAlemania.\nAlemanian artista gazteen belaunaldi bat sortu zen, Eckmann eta Obrist zituela kide besteak beste. Talde hark zenbait aldizkari sortu zituen, eta Van de Velderen bideari heldu zioten, nahiz eta apaingarri naturalistak erabili zituzten. Obrei dagokienez, bereziki aipagarria izan zen A. Endellek Munichen sorturiko \"Elvira\" argazki estudioa (1898); izan ere, estudio haren fatxadan oskol asimetrikoko erraldoi bat dago apaingarri moduan jarria, eta obra hori hartzen da \"Art Nouveau\"aren maisulantzat.\nAustria.\nAustriako \"Art Nouveau\"aren aitzindariak \"Ver Sacrum\" taldearen inguruan bildu ziren, 1897an. Izen hori bera jarri zioten estilo honen teoriak aldarrikatzeko sortu zuten aldizkariari ere. Modernista austriar nagusietan aipagarriak dira Gustav Klimt margolariaz gainera, Olbrich (Sezesioko jauregia; 1898, Viena), Hoffmann (Stoclet jauregia; 1905- 1911, Brusel) eta Wagner (1841-1918) arkitektoak, nahiz eta Wagnerrek hasierako obretan tradizio historizistei jarraitu zien. Apaingarrien alorrean Loos nabarmendu zen (1870-1933).\nFrantzia.\nFrantzian hainbat jarraitzaile izan zituen \"Art Nouveau\"k, batez ere arte aplikatuen alorrean. Kontuan hartu beharrekoak dira Galle, beiragintzan, Delaherche, zeramikan, de Feure eta Gaillard altzarigintzan, etab.\nArkitekturan Guimard izan zen artista handiena, besteak beste Parisko metroko geltokiak egin zituena (1899-1900). Obra horietan burdina eta beira agertzen dira elkarri loturik, burdina bihurriturik agertzen da, eta teknologiaren eta artearen, abstrakzioaren eta izadiaren arteko halako batasun bat nabarmentzen da, \"Art Nouveau\"ari zegokion bezala.\nEspainia.\nEspainian Katalunia izan zen \"Art Nouveau\"ak jarraitzaile gehien izan zuen lurraldea, hura baitzen garai hartan Europako joera berrien aurrean jarrera irekiena zuena. Arkitektura modernistaren erakusgarri bikainak osatu ziren han Domenech i Montaner (\"Castell dels Tres Dragons\", 1888) eta Puig i Cadalfachen (\"Casa de les Punxes\", 1903-1905) eskutik eta, batez ere, Antoni Gaud\u00edren eskutik (G\u00fcell parkea, Familia sakratuaren eliza...). Apaingarrien alorrean, berriz, aipagarriak izan ziren Masrieraren bitxiak eta Homarren altzariak."}
{"id": "58730", "revid": "46380", "url": "https://eu.wikipedia.org/wiki?curid=58730", "title": "Gordon Matta-Clark", "text": "Gordon Matta-Clark (New York, 1943 ekainaren 22a - 1978 abuztuaren 27a), artista eta arkitekto estatubatuarra. Gazte hil bazen ere, 60 eta 70.eko hamarkada tarteko epean burutu zuen lanak garrantzi eta influentzia handia hartu zuen ondorengo belaunaldiengan. Besteak beste, Matta-Clark famatu bihurtu zen hainbat eraikinetan egindako mozketengatik. Mozketa hauek eraikina erdibitzeraino heltzen ziren, barneko elementu konstruktibo oro agerian utziz. Ekintza hauek, eskultura, arkitektura eta happening-aren mugetan mugitzen ziren, eta behin baino gehiagotan artistak legearekin arazoak izan zituen bere jardueren erruz. Matta-Clarkek anarkitektura bezala izendatu zuen teoria artistiko baten sortzailea izan zen.\nBiografia.\n1943. urtean Gordon Roberto Echaurren eta John Sebastian Matta jaio ziren. Gurasoak, Roberto Matta eta Anne Clark, artistak biak, bikiak jaio eta hilabete batzuen buruan dibortziatu ziren. Hurrengo urtean, 1944an, amarekin baterea Chile bisitatu zuen aitaren aitite-amamarekin egoteko. Handik eta urte betera New York-era bueltatuko ziren. 1949an Parisen bilatu zuten tuberkulosiak jotako Gordon nerabearentzat sendabidea. Urte bete egon ziren bertan. 1951an Anne Clark Hollis Alpertekin ezkonduko da.\n1963.en urtean Cornell Unibertsitateko arkitektura eskolan (Ithaca, New York), sartuko da Matta-Clark, 20 urterekin. Bost urte geroago bere ikasketak amaitu zituen. Aipatu beharra dago Cornell eskolako arkitektura programaren arduraduna Colin Rowe arkitektura aditua zela, eta Matta-Clarken geroagoko ekimenak Rowe-k zuen modernitatearen influentziaren teoriekin kutsatu egin zirela. Bere arkitektura ikasketak hasi eta urte betera, Pariseko Sorbona unibertsitate famatuan urte bateko Frantziar Literatura ikasketak burutu zituen. Arkitektura ikasketak bukatu zituen urte berean, Parisen eman ziren 1968ko ikasle istiluen lekuko gertatu zen Matta-Clark.\nUrte bat geroago, 1969ean, New York-era aldatu zen. Bertan bere ekimen artistikoentzako habia aurkitu zuen, bereziki SoHoko auzoan. Garai horietan, artista askok auzoa merkea eta erakargarria aurkitu zuten, eta Matta-Clarkek bezala, musikari, argazkilari, poeta eta margolariz osaturiko komunitate oparo batek askatasunez beteriko espazio bat topatu zuen.\n1973an Italia eta Frantziatik bere obrak zabaldu zituen, Genova eta Milano hirietaran obrak planteatuz. Hurrengo urtean \"Anarkitektura\" deituriko erakusketa prestatu zuen Greene kaleko 112. zenbakiko galerian. 1976. urtean bere anaia Sebastian hil zen. Urte berean, bere emazte bihurtuko zuen Jane Crawford ezagutu zuen.\n1978. urtean hil zen, minbiziak jota, Estatu Batuak eta Europatik zenbait bidaien ostean. Zorigaiztoko urte horren maiatzean Jane Crawfordekin ezkonduko zen."}
{"id": "58731", "revid": "1353", "url": "https://eu.wikipedia.org/wiki?curid=58731", "title": "Queer ekintza", "text": ""}
{"id": "58735", "revid": "119347", "url": "https://eu.wikipedia.org/wiki?curid=58735", "title": "Birikako minbizi", "text": "Biriketako minbizia izaera gaiztoa duen eritasuna da eta ohikoenetariko minbizi mota da mundu mailan. Europan eta Estatu Batuetan, biriketako minbizia heriotza-kausa nagusia da gizon eta emakumeetan. Biriketan agertzen da, biriketako ohiko zelulen kontrolik gabeko hazkuntza gaiztoaren ondorioz. \u00a0Normalean, hazkuntza horrek biriketako zelula epitelialetan izaten du jatorria, baina gorputzeko beste organoetara zabal daiteke. Minbizien artean beldurgarrienetarikoa da 2 arrazoi nagusiengatik:\nSintomak.\nBiriketako minbiziaren seinaleak eta sintomak gaixotasuna aurreratuta dagoenean agertzen dira. Minbiziak honako sintomak izan ohi ditu:\nBirika minbiziak zelula gaiztoen tamainaren eta agerreraren arabera 2 mota nagusietan sailkatzen dira: mikrotikoa (zelula txikien biriketako minbizia) eta ez mikrotikoa (txikiak ez diren zelulen biriketako minbizia). Azken mota hau ohikoena da. Bakoitzaren garapena desberdina denez tratamendua ere desberdina izaten da. Gainera, gaixotasunaren estadioak eta gaixoaren adinak ere eragina dute, besteak beste. Normalean, lehenengo kimioterapia eta erradioterapia bidezko tratamendua ematen da zelula minbizidunak hiltzeko eta gero, tumoreak kentzeko, kirurgia.\nDiagnostiko goiztiarrak tratamenduaren arrakastan eragin handia du. Minbiziaren detekzioa lehenengo estadioetan gertatzen bada kirurgiaren bidez tumorea atera daiteke eta gaixoa sendatzeko probabilitatea handiagoa da. Halaber, gaixotasun honen birulentzia eta detekzio goiztiarra egiteko zailtasunaren ondorioz, kasu gehienetan metastasia jada gertatu da. Kasu horietan, gibeleko, areako eta hestegorriko minbiziekin batera biriketako minbiziak pronostiko txarrena du. Diagnostiko berantiarraren kasuan bizi-itxaropena batezbesteko 8 hilabetekoa da.\nEpidemologia.\nMundu mailan, biriketako minbizia intzidentzia eta heriotza-tasa altuak dituen gaixotasuna da, minbizien artean heriotza gehien eragiten dituena da, hain zuzen ere. Urtero 2\u00a0miloi miloi heriotza eragiten ditu eta, Europan eta Estatu Batuetan bereziki, heriotza tasa altuagoa da. Europako ekialdean 100.00 biztanleko 70 kasu berri agertzen dira urtero.\nGizonezkoei dagokionez, minbiziek eragindako heriotzen lehenengo kausa da eta emakumezkoetan, aldiz, hirugarrena (kolon eta bularreko minbiziaren atzetik).\nEspainian, urtero 20.000 kasu berri agertzen dira eta Intzidentzia eta heriotza-tasa oso handia du ere bai. Minbiziaren ondoriozko heriotzen lautik bat biriketako minbiziari dagokio. Gizonetan emakumeetan baino gehiagotan ematen da; emakume bakoitzeko 9 gizon gaixotzen dira. Gainera, gizonezkoetan minbizien %20 biriketako minbizia da eta emakumezkoetan bakarrik %3a. Nahiz eta gizonetan intzidentzia mantendu den, azken urtetan emakumeen erretze ohiturak igo dira eta, ondorioz, intzidentzia urtero %2,4 hazten da.\nGehienetan 60-70 urtetik aurrera duten pertsonetan diagnostikatzen da. Hala ere, kasu gutxitan, 45 urte inguru duten pertsonetan ere diagnostikatzen da, tabakoa erretzen oso goiz hasteagatik.\nOrokorrean, erretzaileak eta erretzen ez dutenak kontuan hartuz, bizitzan zehar gizon batek biriketako minbizia izateko probabilitatea 1/15 da eta emakume batek izatekoa 1/17 da. Hala ere, arriskua nabarmenki handitzen da erretzaileak direnen artean.\nArrazari dagokionez, arraza beltzeko pertsonek arraza zurikoek baino biriketako minbizia pairatzeko %20 joera gehiago dute. Gainera, arraza beltzeko gizonek ere emakumek baino gehiago pairatzen dute minbizia mota hau.\nEtiologia.\nEragilerik nagusiena tabakoa erretzea da. Izan ere, tabakoaren keak sustantzia kantzerigenoak ditu eta hauek birikak estaltzen dituzten zelulak kaltetzen dituzte. Ondorioz, biriketako ehunean asaldurak ematen dira berehala. Hasieran organismoa kalte hauek konpontzeko gai da baina esposizioa behin eta berriro errepikatzen bada, birikak estaltzen dituzten zelulak gero eta gehiago kaltetzen dira. Denborarekin, zelula horiek ezohiko portaera hartzen dute eta azkenean tumoreak sortzen dira. Biriketako minbizia kasuen %90 erretzaileak diren pertsonetan ematen da; erretzeak 30 aldiz handiagotzen du minbizia izateko probabilitatea. Zenbat eta zigarroen kopuru altuagoa erre eta erretzen denbora gehiago eman orduan eta biriketako minbizia pairatzeko arriskua askoz ere handiagoa. Hala eta guztiz ere, erretzeari uztean minbizia izateko probabilitatea jaitsi daiteke apurka-apurka. \u00a0\nBaina minbiziak, erretzaileak ez diren pertsonetan ere eragina du. Kasu hauetan agerrera, faktore genetikoen (aurrekari familiarrek), radon gasaren esposizioaren, asbestoaren, kontaminazio atmosferikoaren eta erretzaile pasiboak izatearen araberakoa da. Izan ere, hauek dira minbizia izateko arrisku faktoreak. Erretzaile pasiboen artean, gaixotzeko arriskua, 2 aldiz handiagoa da esposizioan egon ez direnekin alderatuz. Biriketako beste gaixotasun batzuk izatea, fibrosi kistikoa adibidez, biriketako tumorea eragin dezakete baita ere, nahiz eta kasu hauen intzidentzia askoz baxuagoa izan.\n= Biriken deskripzio anatomikoa =\nBarrunbe torazikoko organorik handienak birikak dira. Hauek pleura zakuetan daude sartuta. 2 motatako pleura bereizten dira: errai-pleura eta paretako pleura. Errai-pleura zuzeneko kontaktuan dago birikarekin eta, paretako pleurarekin jarraitzen du. Pareta pleura erreflexatu egiten da hilioaren inguruan eta hilioaren azpian biriki-lotailua (edo lotailu pulmonarra) sortuz. Errai-pleuraren eta paretako pleuraren arteko espazioari pleura barrunbea deitzen zaio.\n\"Paretako pleuran hiru atal desberdintzen\" dira:\nBirikiek 3 aurpegi dituzte:\nLobuluak eta segmentuak:\nEskumako birikan 3 lobulu daude (goikoa, erdikoa eta behekoa) eta ezkerrekoan, berriz, 2 (goikoa eta behekoa). Lobulu horietariko bakoitzean segmentu desberdinak daude: eskuineko birikan guztira 10 segmentu (3 goiko lobuluan, 2 erdikoan eta 5 behekoan) eta ezkerrekoan, aldiz, 9 segmentu (4 goiko lobuluan eta 5 behekoan).\nDiagnostikoa.\nLehenik eta behin, medikuak pazienteak biriketako minbizia izan dezakeela susmatzen badu,\u00a0 toraxeko erradiografia egingo dio, eta bertan, asaldurarik edo lesio susmagarririk antzematen bada, beste proba batzuk egingo dizkio hura egiaztatzeko. \nEgin beharreko probez gainera, medikuak azterketa fisikoa egingo du eta historia klinikoari buruzko galdera batzuk egingo ditu. Erretzailea den duzun galdetuko dizu, kimikoren baten eraginpean egon ote den, etab.\nMotak.\nBi birika-minbizi mota desberdintzen dira:\nEstadioak.\nMinbiziaren estadifikazioa medikuek minbizia zer neurritan sakabanatu den zehazteko metodoa da. Tumorearen egoera deskribatzeko bi modu daude, minbizi motaren araberakoa.\nMinbizi mikrozitikoaren estadifikazioa.\nMinbizi ez-mikrozitikoaren estadifikazioa.\nMinbizi ez-mikrozitikoaren kasuan, 3 parametro hartzen dira kontuan :\nModu honetan, 4 estadio definitzen dira:\n\"IA\": 3cm ditu.\n\"IB:\" 3-5cm artean.\nKirurgia bidez tumorea erabat erauzi daiteke.\nTumorea birikian kokatu egiten da. 2 azpiestadio:\n\"IIA:\" tumoreak 4cm-5cm artean ditu eta ez da hurbileko gongoil linfatikoetara hedatu.\n\"IIB:\" 2 motatakoak izan daitezke:\na)Tumoreak 5cm-ko tamaina du eta hurbileko gongoil lifatikoetara hedatu egin da.\nb)Tumoreak 7cm baino handiagoa izan daiteke eta ez da gongoil linfatikoetara hedatu.\nOrokorrean, kirurgia bidez erauz daiteke.\nMinbizi zelulak urrutiko gongoil linfatikoetara, toraxekoetara adibidez, biriki kanpoko egituretara,\u00a0bihotzera, odol-hodietara, arnas-bideetara hedatu dira.\n\"IVA:\" tumorea toraxetik edota toraxetik kanpo hedatu egin da.\n\"IVB:\" tumorea toraxetik kanpo beste organoetako eremu desberdinetara hedatu egin da.\nSendabidea.\nBirika-minbizia tratatzeko aukera desberdinak daude, horien artean, kirurgia, erradioterapia eta kimioterapia.\n\u00a0 \u00a0 \u00a0 \u00a0 \u00a0 \u00a0\"-Lobektomia\": Birika lobulu bat erauzten da.\n\u00a0 \u00a0 \u00a0 \u00a0 \u00a0 \u00a0\"-Neumonektomia\": Birika osoa erauzten da.\n\u00a0 \u00a0 \u00a0 \u00a0 \u00a0 \u00a0\"-\" Birika lobulu baten atal bat erauzten da.\nAurreneurriak.\nBirikietako minbiziaren prebentzioa eraginkorra izateko, arrisku faktoreak ekiditea eta faktore babesleak bermatzea ezinbestekoa da.\nBiriketako minbizia saihesteko edo izateko arriskua murrizteko modurik onena ez erretzea da, izan ere, biriketako minbizien kausa nagusia tabakoa dela frogatu egin da, kasuen %80-90a, beraz, prebentzioa burutuz, saihesgarriak dira. Gainera, tabakismo pasiboak ere, hau da, beste batzuen kea arnasteak, biriketako minbizia izateko arriskua areagotzen du.\nHonako faktore hauek biriketako minbiziaren arriskua areagotzea ekar dezakete:\nGarrantzitsua da baita ere elikadura osasungarria eramatea eta ariketa fisikoa erregularki egitea."}
{"id": "58736", "revid": "336", "url": "https://eu.wikipedia.org/wiki?curid=58736", "title": "John Milton", "text": "John Milton (Londres, 1608ko abenduaren 9 - 1674ko azaroaren 8) poeta eta saiolari ingelesa izan zen, \"Paradise Lost\" bere poema ospetsuari esker mundu osoan zehar bereiziki ezagutua. Ingeles Gerrate Zibilaren inguruko pentsalari garrantzitsua izan zen. Bere idazki politikoak kontsulatuak izan ziren Ameriketako Estatu Batuetako konstituzioa idazteko.\nPoesiari begira, Milton ingeles literaturako pertsonaiarik ospetsuenetarikoa izan da, askotan Shakespeare beraren mailan jarri baita. Miltonek ondorengo literaturan izan zuen garrantzia eta eragina oso nabarmena izan da: bere literatura lanen influentziari esker, bertso zuria ugaldu zen literaturan, Erromantizismoan, batez ere. Bere literatura lanek eta lan klasikoek jasotako kritikak parekoak izan dira, eta berauek goraipatzeko balio izan dute. Miltonen izaera bera eztabaidagarria izan da, batez ere bere burua deskribatu zuen era, \"Defensio\" bezalako lanetan."}
{"id": "58743", "revid": "336", "url": "https://eu.wikipedia.org/wiki?curid=58743", "title": "Estrepsirrino", "text": ""}
{"id": "58744", "revid": "56334", "url": "https://eu.wikipedia.org/wiki?curid=58744", "title": "Lorisidae", "text": "Lorisidae Lorisiformesen barruan dagoen bi familietako bat da. Ohiko izenez Loris moduan ezagutzen dira, nahiz eta potto eta agnwantiboak ere barnean dauden. Afrika zentralean eta Indotxinan bizi dira.\nLarru artiletsu sendo bat dute, normalean marroia edo grisa eta ilunagoa goikaldean. Begiak oso handiak dira eta aurpegiaren aurrealdean daude. Belarriak txikiak dira. Erpuruak aurrez-aurre jarri ahal dira eskuarekiko eta erakuslea laburra da. \nEgunean zehar bizi dira zuhaitzetan. Gertu dituzten Galagidae familiak ez bezala mugimendu geldoak izan ohi dituzte eta ezin dute salto egin. Oso gogor heltzen dira eskuekin adarretara eta horrela egiten dute lo, nagiek bezala. Gehienak bakarrik bizi dira edo oso familia talde txikietan.\nIntsektuak, hegazti arrautzak eta ornodun txikiak jaten dituzte. Batzuek fruta ere jaten dute.\nHaurdunaldiak lautik sei hilabetera irauten du eta bi kume izaten dituzte kumaldiko. Hortik hiru edo bederatzi hilabetera (espezieen arabera) titia uzten dute eta 18 hilabeteren ostean nagusiak dira. Guztira 20 bat urteko bizi-iraupena dute.\nEzaugarriak.\nOso espezie berezia da, batez ere edertasunagatik. Ilaje motz baina beroki bat du, mutur luze samar bat, ezti koloreko begiak eta jendea asko erakartzen duen zerbait bere hanka \u00f1imi\u00f1oak dira. Normalean edo grisak edo marroiak dira, bizarraren partea ilunagoa da eta kolore bardin batean sei tonu baino gehiago ditu.\nElikadura.\nSugandilak, intsektuak, arrautzak, ornogabe txikiak eta hostoak jaten ditu. Oro har, tamaina txikikoa da: 17,5 eta 26 cm artean neurtzen du eta 85-350 g pisatzen du.\nUgalketa.\nErreprodukzioa. Loriside 18 eta 24 hilabete bitarteko sexu-heldutasuna lortzen dute emeen kasuan. Arrak, berriz, urte eta erdi eta 20 hilabete bitartean ugaltzeko gai dira. Emeek obulazioak dituzten tartea 29 eta 45 egun bitartekoa da.\nEspeziearen kontserbazioa.\nLori nagiak Nycticebus generoko primate estrepsirrinoak dira, Asiako hego eta hego-ekialdeko oihan tropikaletan bizi direnak. Baso-soiltzearen, mozketa selektiboaren eta mozketa eta erretze nekazaritzaren ondorioz habitata galdu eta zatitzearen mehatxupean daude, bai eta basa-bizitzaren merkataritzarako bildu eta ehizatzearen arriskuan ere, maskota exotikoen merkataritza barne, eta medikuntza tradizionalean eta basa-animalien haragi gisa erabiltzeko. Mehatxu horien eta beste batzuen ondorioz, bost loris espezie nagiak \"kaltebera\" edo \"arriskuan\" gisa katalogatuta ditu Natura Kontserbatzeko Nazioarteko Batasunak (UICN). Haien kontserbazio-egoera \"kezka txikitzat\" hartu zen 2000. urtean, biztanleria zehaztugabearen inkestak eta primate horiek animalien merkatuetan zuten maiztasuna zirela eta. Gainbehera azkarrean eta tokiko desagertzeetan bizi diren populazioen ondorioz, haien egoera eguneratu egin zen, eta 2007an, Arriskuan dauden Basa Fauna eta Florako Espezieen Nazioarteko Merkataritzari buruzko Konbentzioak (CITES) A eranskinera igo zituen, nazioarteko merkataritza debekatzen duena. Tokiko legeek ere ehizatik eta merkataritzatik babesten dituzte lori nagiak, baina eremu gehienetan ez dira aplikatzen.\nLori nagiei buruzko sinesmen tradizionalak Asiako hego-ekialdeko folklorearen parte izan dira gutxienez ehunka urtez. Bere gorpuzkiak etxe eta bide azpian lurperatzen dira zorte ona ekartzeko, eta bere gorputzaren atal bakoitza medikuntza tradizionalean erabiltzen da, maitasun-edabeak, minbizia, legenarra, epilepsia eta sexu-transmisiozko gaixotasunak sendatzeko. Medikuntza tradizional horren erabiltzaile nagusiak adin ertaineko emakume hiritarrak dira, eta ez dute aukerarik ikusten.\nMaskotak kaskarrak eta zaintzen zailak izan arren, hozkada toxiko arriskutsu batekin, 2 kilometrorekin eta gizakienaren kontrako lo-zikloarekin, loris nagi asko maskota gisa merkaturatzen dira, bai tokian-tokian, bai nazioartean. Merkataritza-salmentarako loris nagiak inportatzea legez kanpokoa bada ere, beren jatorrizko banaketa-eremuan, Japonian eta Europako zati batzuetan, maskotak dira. Hori, batez ere, bere itxura samurraren ondorio da, YouTubeko bideoetan oso ikusiak, neurri batean bere begi handiengatik, gaueko bizimodurako egokitzapenak baitira. Aireportuetan ehunka loris nagi konfiskatu dira, baina ezkutatzeko errazak direnez, litekeena da zenbaki horiek trafikatzen den guztizko kopuruaren zati txiki bat baino ez izatea. Merkatariek loris nagien hortzak moztu edo erauzi egiten dituzte haur txikientzako maskota egokia izan daitezen, baina praktika honek, askotan, odol galera, infekzioak eta heriotza eragiten ditu.3 Hortzik ez duten loris nagiak ezingo lirateke beren kabuz baliatu eta, beraz, ez dira naturan berriro sartzen. Maskoten merkataritzan gatibu hartutako loris gehienek ere zainketa desegokia jasotzen dute, eta nutrizio txarragatik, estresagatik edo infekzioagatik hiltzen dira. Hala eta guztiz ere, eskaria handitu egin da, eta lori nagiak jada ez dira modu oportunistan harrapatzen, baizik eta orain linternekin merkaturatzen dira, eta animaliek ez dute horietatik ihes egiten.Lotutako eremu babestuak garrantzitsuak dira lori nagiak kontserbatzeko, primate horiek ez daudelako egokituta lurretik distantzia luzeak bidaiatzeko. Legea betearazteko ardura duten funtzionarioen trebakuntzak haien legezko babesa hobeto identifikatzen eta ezagutzen laguntzen du. Santutegiak eta erreskate-instalazioak erabilgarri daude konfiskatutako lori nagiei aldi baterako eta bizitza osorako arreta emateko. Zoologiko batzuen populazioek zailtasunak izan dituzte gatibualdian ugaltzeko, nahiz eta loris perezoso pigmeo hori zenbait instalaziotako egoerara egokitzen dela dirudien, hala nola San Diegoko zoologikora.\nAurrekariak.\nLori nagiak (Nycticebus generoa) Strepsirrhini azpi-ordenakoak dira. Asiako hegoaldean eta hego-ekialdean eta inguruko uharteetan daude, eta oihan tropikalen goiko errezelean bizi dira. Gaueko ohiturak dituzte; egunez, zuhaitzetako urkiletan kuzkurtuta egiten dute lo. Lori nagiak igokari geldo eta pausatuak dira, eta gutxitan iristen dira lurrera. Aurpegi biribila dute, ilaje iletsua, marra ilun bat bizkarrean eta isats bat muinoi batera mugatzen dena. Nycticebus coucang azpiespezie ohikoenak 27 eta 38 cm bitarteko luzera du buru eta gorputzean. Nycticebus pygmaeus barietatea 18 eta 21 cm artekoa da. Goiko eta beheko gorputz-adarrak ia luzera berekoak dira; eskuak eta oinak bereziki indartsuak dira, generoaren beste aldaki batzuekin alderatuta. Lori nagiak bakartiak dira edo bikoteka bizi dira; arrak lurraldekoak dira eta beren lurraldeak gernuarekin markatzen dituzte. Bere dieta moluskuak, ornodun txikiak eta frutak dira.\nLori nagiek jariakin bat eragin dezakete guruin brakialean (guruin bat besoan). Listuarekin nahasten denean, toxina lurrunkor eta kaltegarri bat sortzen du, eta, beharrezkoa bada, erasotzaile bati hozka egitean eman daiteke.6 Hozkadak hantura mingarria eragiten du eta sendatzeko denbora behar izaten du; toxina arina da eta ez da hilgarria izaten, baina litekeena da erreakzio anafilaktikoa gertatzea.\nGaur egun, bost espezie ezagutzen dira. Javako loris nagia (N. javanicus) Indonesiako Java uhartekoa da, eta Borneoko loris nagia (N. menagensis) Borneon eta inguruko uharteetan aurki daiteke, Filipinas-eko Sulu uharteak barne.9Sundako loris nagia Indonesiako Sumatra uhartean dago, baita penintsulako Malaysian, Singapurren eta Thailandian ere. Beste bi espezieak kontinentean daude: Bengalako loris nagia (N. bengalensis), jatorriz Bangladeshkoa, Kanputxea, Txinako hegoaldea, Indiako ipar-ekialdea, Laos, Myanmar, Thailandia eta Vietnam, eta loris alfer pigmeoa (N. pygmaeus), Kanputxean, Laosen, Vietnamen eta Txinako hegoaldean dagoena.\nNaturako Mehatxuak.\nLori nagiak baso-soiltzeak eta basoko bizimoduaren merkataritzak mehatxatzen ditu, besteak beste, maskota exotikoen merkataritzak, medikuntza tradizionalak eta animalia basatien haragiak. Beste mehatxu batzuk errepideak eraikitzea, mozketa selektiboa eta mozketa eta erretzeko nekazaritza dira. Habitataren zatiketak oztopatu egiten du zuhaitz batetik bestera mugitzeko igokarien eta lianen mende dauden espezie horien sakabanatze biologikoa. Ondorioz, lori nagiak linea elektrikoetan hilda daude edo harrapaketen biktima dira bideek beren artean baso-eremuak bereizten dituzten eremuetan.Espezie guztiak \"Kalteberak\" edo \"Arriskuan\" gisa sailkatuta ditu Natura Kontserbatzeko Nazioarteko Batasunak (UICN). Populazioak azkar ari dira gutxitzen eta banaketa irregularra bihurtzen ari da, banaketa-eremu osoan tokiko iraungipenak gertatu direlako. Espezie guztiak dauden herrialde guztietan legez babestuta dauden arren, kontserbazio-ahaleginak oztopatzen ditu kontzientzia publikorik ezak, bertako baserritar askok eta gatibu dauden espezimen erosle urrunek ez baitakite zer arrisku-egoera duten. Vietnam bezalako lekuetan, non normalean gaueko primate hauek aurkitu diren, bertako baserritar gehienak ez zeuden haiekin ohituta argazkiak erakusten zitzaizkienean. Ehiztari nagusi gutxi batzuek baino ez zituzten ezagutu, baina 10 edo 15 urtetan ez zituztela ikusi adierazi zuten. Tradizionalki, lori nagiak oso espezie gutxikoak zirela uste zen, eta Asiako hego-ekialde osoan ohikoak zirela uste zen. Suposizio horiek bere gaueko portaerak eta eskualde osoko animalien azoketan agertzeko maiztasun altuak eragindakoak ziren. Gainera, XX. mendeko eta aurreko ikertzaileek betikotu egin zuten lori nagiak ohikoak zirela egungo edo absente gisa informatzean, beren landa-ikerketan biztanleria-dentsitate txikiak adierazi beharrean. Horren ondorioz, lori nagiak oso gutxitan aztertu ziren, eta, horren ondorioz, \"Arrisku txikiagoa/kezka txikiagoa\" (MR/mp) izeneko kontserbazio-egoeraren hasierako ebaluazioa egin zen NBGIUren Zerrenda Gorrian 2000. urtean. Are gehiago, 2000ko hamarkadaren erdialdean, biztanleria-zenbatespenak irismen txikiko ikerketetan soilik oinarritzen ziren.2009an, James Thorn primatologoak ingurumen-nitxoaren ereduak erabili zituen Indonesian, ordura arte bildutako biztanleria eskasaren datuak osatzeko, Sumatra, Java eta Borneo uharteetan lori nagietarako erabilgarri dagoen gainerako habitata iragartzeko helburuarekin. Estimazio horien arabera, Javako loris nagia mehatxatuena zen habitat-galeragatik, eta, ondoren, Sumatrako Sunda loris nagia. Borneoko loris nagia egoera hobean zegoen, banaketa-eremuaren zati handi bat arrisku txikiko eremuek osatzen baitute. Bengalako loris nagia eta loris perezoso pigmeoa 20 eremu babestu baino gehiagotan daude, nahiz eta populazioak txikiak edo behar bezala erregistratu gabeak izan.Indonesian, nekazaritzarako lurren mozketak eta lur-erauzketak baso-sute handiak eragin dituzte, lehenik 1982 eta 1983 bitartean, Kalimantanen 27.000 km\u00b2 (10.000 milia karratu) erre zirenean, eta, ondoren, 1997 eta 1998 bitartean, suteek 23 750 km\u00b2 (9170 milia karratu) suntsitu zituztenean Kalimantan eta Sumatran. Sute horiek lori nagien populazioen jatorrizko banaketa-eremuaren barruan gertatu ziren.\nHabitat-galera nabarmena izan da lori nagien banaketa-eremu osoan, baina beherakada horrek lotura estuagoa du merkataritza jasanezinarekin, maskotena edo medikuntza tradizionalarena. Lori nagiak ugariak dira merkatu arruntetan eta primate salduenen artean daude. Lori nagiak erraz harrapatzen dira zuhaitz batetik bestera salto egiten ez dutelako, askotan gelditu egiten dira eta aurpegia estaltzen dute ikusten dituztenean. (Horregatik, indonesiarrek malu malu edo \"lotsatia\" deitzen diete). Ehiztari adituek bakarrik ez dituzte harrapatzen, baizik eta baserritar oportunistek ere erraz harrapatzen dituzte, merkatuetako salmentak ematen duen diru-sariagatik.\nBasa-faunaren merkataritza.\nGizakiek gutxienez 40000 urte daramatzate Asian ugaztunak ehizatzen, baina oraintsu arte, lori nagiak maila jasangarrian baino ez ziren ehizatzen. Hala ere, 1960ko hamarkadaz geroztik ehiztarien jarduera gero eta jasangaitzagoa bihurtu da, eta horrek gehiegizko ustiapena ekarri du, eskaria gero eta handiagoa delako, eskaintza txikiagoa delako eta, ondorioz, merkaturatutako basa-faunaren balioa handiagoa delako. 1985ean animalia basatien merkatu handiak agertzen hasi ziren Nom Pen eta Sen Monorom, Kanputxean, eta berehala jarraitu zien ehiztarien, merkatarien eta bitartekarien sareak garatzen.\nAnimalia basatiak harrapatzeko grina, eta bereziki lori nagiak, gero eta gehiago nagusitzen da aberastasun handiko hiriguneen eskariaren ondorioz, landa-eremu pobreetan tradizioz egiten zen biziraupen-ehizaren ordez. Primate luzeen kasuan, lori nagiak kasu, populazioak poliki-poliki birjartzen dira. Lori nagiak bereziki ahulak dira, ikusitakoan geldirik geratzeko joera dutelako. Azkenik, teknologia berrietarako sarbidearen hazkundeak, hala nola garraioaren hobekuntzak, su-armek, alanbre-tranpek eta islatzaileek, ehiza erraztu dute eta harrapaketa-mailak jasangarritasun-puntutik haratago eraman dituzte. Faktore berri horiek lori nagien biziraupena mehatxatzen dute.\nLoris ehiza oportunista ohitura tradizionala izan da, adibidez, primatea bizi den zuhaitz bat mozten denean. Basoak palma oliba landaketak sortzeko (Elaeis guineensis) edo etxebizitzak eraikitzeko mozten direnean, zuhaitzetako loriak bildu eta \"loris gizonari\" saltzen zaizkio, eta honek, aldi berean, hirietan saltzen ditu. Kalimantan eta Aceheko zurginek ere lori nagiak saltzen dizkiete merkatariei, eta primateek, ihes egin beharrean, adarrei eusten dietenez, sarritan ehunka kilometro garraiatzen dituzte atxiki zituzten zuhaitzen jatorrizko adarretan.Bitartekarien eta mafia espezializatuen eskariak, 19/30 animalien merkataritzan, lori nagien ehizaren errentagarritasuna handitu du, eta ehiztari asko zuhaitzak igotzera edo astintzera eraman ditu, saltzen dituzten guztiak harrapatzeko.18/30/35 Kanputxeako Mondulkiri probintzian, lori nagiak dauden zuhaitzak astintzen dira loriak erortzen diren arte eta behin lurrean jipoitzen dira hil arte. (Indonesian, lori nagiek balio handiagoa dute bizirik daudenean, eta, beraz, ehiztariak zuhaitzetara igotzen dira haiek harrapatzeko, eta V formako makila bat jartzen diete lepoaren inguruan, geldiarazteko.) Lori nagiak kume batekin topo egiten badu, sarritan aita hiltzen da. Bitartekariek 30 lori nagi erosten dizkiete landa-ehiztariei eremu zabal batean, eta gero hirietako merkatu nagusietan saltzen dituzte 300 000 eta 500 000 rupia artean (32 eta 54 dolar artean). Mendebaldeko turistek eta atzerriratuek 1.000 mila rupia (108 dolar) ordaintzen dituzte. Merkatariek ikertzaileei jakinarazi diete eskariaren erritmoari jarraitzeko zailtasunak dituztela, eta merkatari batek esan zuen ia 1.200 loris perezoso pigmeo saldu zituela 2001 \u2013 2002 aldian. Ehunka lori nagi saltzen dira urtero Indonesian, aire zabaleko animalien merkatuetan (edo \"hegaztien merkatuetan\"), bai eta merkataritza-zentroetan ere.19 Kanputxeako Nom Pen herrian, 1990eko hamarkadan, behatzaileek 204 lori nagi zenbatu zituzten denda bakar batean salgai; 2007an, Mondulkiri probintziako merkatu batek 30 espezimen disekatu zituen. Guztira 234 loris nagi konfiskatu zituen Foru-Basoko Bizitzarako Aliantzak 2002 eta 2006 artean. Indonesian, 6.000 eta 7.000 loris nagi artean merkaturatu ziren 2000. eta 2006. urteen artean. Nazioarteko merkataritzari dagokionez, Laos, Kanputxea eta Thailandia izan ziren esportatzaile handienak, eta esportazioak murriztu egin ziren espezie guztientzat, 1998-2007 aldian loris perezoso pigmeoentzat izan ezik (1978 \u2013 1997 urtearekin alderatuta).\nLori nagiei aurreko hortzak moztu edo erauzi egiten zaizkie maskota gisa saldu baino lehen. Praktika hori infekzioan eta heriotzan gertatzen da askotan."}
{"id": "58781", "revid": "646", "url": "https://eu.wikipedia.org/wiki?curid=58781", "title": "D bitamina", "text": "D bitamina gizakiak erabiltzen duen bitaminatako bat da. Ez da bitamina bakarra, bitamina-multzoa baizik: D1, D2, D3, D4 eta D5 dira D bitaminaren mota nagusiak.\nEgitura kimikoa eta ezaugarriak.\nD bitamina guztiak liposolugarriak dira eta esterolen egitura kimikoa dute. Termoegonkorrak dira eta egosketak ez ditu suntsitzen.\nEskuratzeko bidea.\nD bitamina bi eratan lor daiteke:\nGomendatutako dosia egunean 5 mg-koa da eta, lehen esandakoaren arabera, udan gutxiago behar izaten da eguzkia medio.\nGarrantzi biologikoa.\nD bitaminaren funtzio nagusia kaltzioa eta fosforoaren heste-xurgapena erraztean datza. Modu horretan D bitaminak hortzetan eta hezurretan kaltzioaren pilaketa eragiten du. Bitaminarik ezean hezurrak bigundu eta deformatu egiten dira. Honetaz gain, ikerketa berriek immunitate-sistema modulatzen duela erakusten dute .\nGabeziak aspaldidanik ezagutzen den errakitismoa eragiten du haurrengan. Gaixotasun honen eraginez hezurrak behar bezala ez direnez garatzen, okertu eta deformatu egiten dira. Eritasun hori duten pertsonek eguzkia eta aurrez aipatutako janariak hartu behar dituzte, ahal duten neurrian. Helduengan bitaminaren gabeziak osteoporosia eta osteomalazia eragiten du. Gaixotasun hauetan guztietan akatsak agertzen dira osifikazio-prozesuan: hezurrak ahuldu eta deformatu egiten dira."}
{"id": "58782", "revid": "56334", "url": "https://eu.wikipedia.org/wiki?curid=58782", "title": "E bitamina", "text": "E bitamina gizakiak behar duen bitaminatako bat da. Tokoferol izenaz ere ezagutzen den bitamina honek, bere anti-oxidatzaile funtzioagatik, zahartzearen aurka eragiten du.\nLiposolugarria eta termoegonkorra da.\nLandareetan dago batez ere: hazietan (garia, soja, artoa...), frutu lehorretan, garagardo-legamian, landare-olioetan, e.a. Baita arrautz gorringoan ere.\nGomendaturiko dosia 15 mgr-koa da egunero helduengan.\nAnti-oxidatzaile indartsua da eta erradikal aske kaltegarrien ekoizpena galarazten du.\nBitamina honen gabeziak animaliengan antzutasuna eragiten du. Gizakiarengan anemia eta gaitz neuro-muskularrak sortzen ditu."}
{"id": "58783", "revid": "336", "url": "https://eu.wikipedia.org/wiki?curid=58783", "title": "K bitamina", "text": "K bitamina gizakiak behar duen bitaminatako bat da. Ezaugarri nagusia bitamina honen premien %50a hesteetako bakterio onuragarriek sortzea da. Ondorioz, gabezia ez-ohikoa izaten da. Beharren beste erdia (30-40 mg/eguneko) arrautza, gazta, gibela eta barazki berdeak (espinakak, ziazerbak...) dietan sartuz lortuko da.\nZerbaitek eraginda maila horretara iristen ez bada, gatzapenean izango dira arazoak, gatzapen-substantziak sortaraztea (protronbina, esaterako) baita bitamina honen egitekoa. Beraz, arrazoirik gabeko odoljarioak eta orbaintzeko zailtasuna duten zauriak dira gabeziaren sintomak. Hori zuzentzeko, lehenik arrazoiak ezagutu behar dira (hesteetako arazoren bat, elikatzeko ohitura desegokiak, \u2026) eta, ondoren, horren arabera konponbidea ezarri.\nK bitaminaren hiru mota daude: K1, K2 eta K3. K1 da zenbait janaritan dagoena, K2 hesteetako bakterioek ekoizten dutena eta K3 bitamina sintetikoa da."}
{"id": "58786", "revid": "512", "url": "https://eu.wikipedia.org/wiki?curid=58786", "title": "Mg", "text": "Mg siglekin gauza ezberdinak ezagutzen dira:\nEta MG siglekin:"}
{"id": "58788", "revid": "201", "url": "https://eu.wikipedia.org/wiki?curid=58788", "title": "Seda", "text": ""}
{"id": "58789", "revid": "201", "url": "https://eu.wikipedia.org/wiki?curid=58789", "title": "Zeta (substantzia)", "text": ""}
{"id": "58790", "revid": "1519", "url": "https://eu.wikipedia.org/wiki?curid=58790", "title": "Modernismo", "text": ""}
{"id": "58791", "revid": "1545", "url": "https://eu.wikipedia.org/wiki?curid=58791", "title": "Mari (argipena)", "text": "Mari honakoa izan daiteke:"}
{"id": "58792", "revid": "58701", "url": "https://eu.wikipedia.org/wiki?curid=58792", "title": "Euzko-gogoa", "text": "Euzko-Gogoa Jokin Zaitegik 1950ean, Guatemalan, sortutako iritzi eta literaturari buruzko euskarazko aldizkaria izan zen.\nZaitegik Nikolas Ormaetxea \"Orixe\" Guatemalara deitu zuen aldizkariaren argitalpenean lagun ziezazion. \"Orixe\" aldizkariko idazkaria izan zen 6 hilabetez (1950). Ondoren Zaitegik beste lagun bati deitu zion, Parisen erbesteratutako Andima Ibi\u00f1agabeitiari hain zuzen ere. Ibi\u00f1agabeitia ez zen 1954. urtera arte heldu eta bertan aritu zen Guatemalan inprimatutako azken zenbakira arte. Zaitegik 1955. urtean Euskal Herrira itzultzea erabaki zuen eta hurrengo urtetik aurrera aldizkaria Biarritzen prestatu eta kaleratzen zen. Hortaz, aldizkariak bi epe izan zituen: Guatemalako aldia, 1950-1955 urteen artekoa, eta Biarritzeko aldia, 1956-1959 urteei dagokiona.\nBi hilabetez behin argitaratu eta Iparraldera bidaltzen zen, eta handik euskal erresistentziak Hegoaldera pasatu eta banatzen zuen, aldizkaria legez kanpokoa baitzen estatu espainiarrean.\nAldizkariak gorabeherak izan zituen argitaratzeari dagokionez, zeren berau finantzatzeko Jokin Zaitegik bere ondasun apurrak erabiltzen baitzituen. 1953an, esate baterako, ez zen alerik argitaratu. Guztira, 44 zenbaki argitaratu zituen Euzko-Gogoak 1950etik 1959ra (azken zenbakia urte horretakoa da nahiz eta inprimategitik 1960ko uztailean atera), eta 3.658 orrialde, bi tamaina erabat desberdinetan.\nSailak.\nAldizkariak sail finkoak zituen:\nGaiei dagokienez ere, Euzko-Gogoak hainbat gai erabili zuen, euskaraz landu gabeak, baina gehienbat giza eta gizarte zientzietakoak. Literaturak, adibidez, leku esanguratsua izan zuen argitalpenean, gai guztien %57. Gai filosofikorik, berriz, ez zen falta izan (%3,35). Gai berrikuntza horrek helburu aitortua zuen aldizkarian eta Zaitegiren asmoetan: bideak erraztea Euskal Ikastetxe Nagusiari, alegia, unibertsitateari.\n1956a ezkero Miarritzen finkatu eta euskal gaien inguruko artikuluak argitaratu zituen.\n1959an desagertu zen.\nAldizkariaren garrantzia.\nBere apalean, Euzko-Gogoa oso garrantzitsua izan zen gerraosteko urteetan, garai hartan Hego Euskal Herrian geratu ziren euskal idazleek apenas zuten-eta non idatzi. Euzko-Gogoak bete zuen hutsune hori atzerritik.\nAldizkariaren orrialdeetan begiratzen duenak, hantxe aurkituko ditu orduko euskal idazleen arteko izenik garrantzitsuenak: Orixe, Zaitegi, Ibi\u00f1agabeitia, Villasante, Ithurralde, Mirande, Peillen, Iratzeder, S. Mitxelena, Aresti, Etxaide eta Txillardegi, besteak beste. Alegia, orduko idazle zahar eta gazteak, ateo eta fededunak, denak plaza berean.\nAipamenak.\nJoseba Intxausti: \u201cErrepublika aurretik eta Errepublikarekin kanpora irten beharrean aurkitu ziren josulagun gazteek, beren heldutasunera iristean egindako aldizkaria izan zen. \"Egan (aldizkaria)\" eta, gero, \"Jakin\" agertu ziren arte, berau izan zen erbesteko eta Euskal Herri barneko lankide euskaltzaleak bildu zituena\u201d.\nKoldo Izagirre: \u201cEuzko-Gogoa, euskal literaturak inoiz ezagutu duen adierazpen esparrurik libreena, gure poesia modernoaren ataria, Iokin Zaitegik sortu eta kudeatu zuen\u201d.\nAita Villasante: \u201cGerra ondoko urte latz haietan, euskaraz ezer egiterik ez zegoenean, gau beltzaren erdian, izar bat agertu zen, non eta Guatemalan. Euzko-Gogoa aldizkaria esan nahi dut. Eta hara bildu ziren euskararen alde zerbait egin nahian zebiltzanak\u201d.\nAldizkariaren historia.\nAurrekariak.\nEspainol faxismoak piztutako 1936ko gerrak zinez askotariko lurrikara eragin zuen. Sinesmen erlijiosoak auzitan jarri zituen -zenbaitetan gehiago finkatu ere-, eta euskal kulturaren transmisioa errotik ebaki zuen, besteak beste, euskal kulturgintzan ari zirenetako askok ihes egin behar izan zutelako faxismoaren atzaparretatik, eta erlijiosoak kanpora egotzi zituztelako, maletak egin beharrean suertatu ziren 150.000 lagunen artean.\nHura gertatzean haur edo gaztetxo zirenak aurreragoko belaunaldi euskaltzale-abertzaleekiko erabat etenik geratu ziren -Internetik ezean, onenean, gutungintzara beharturik harremanetarako; fraideen obedientziapean zirenek hori ere debekatua askotan-; aurrekoek egindakoaren ezagutzarik gabe, kasik zerotik hasi beharrean zirelako sentipenarekin. Esan liteke guztiek sentitu zutela Euskadiren eta euskaldunen egoera larriaren kontzientzia mingarria, eta horrek sentiberenak eta gaituenak konpromisora bultzatu zituen.\nAlde batera, aldizkariei gagozkiela, mirari bezalako bat gertatu zen; hainbeste ezin eta debeku eta iluntasun artean, argi igorle bat: Euzko-Gogoa aldizkaria plazaratu zen, erabat euskaraz, eta herri-gaiak baino eskolatuen arteko gaiak jorratuz egin zuen aurrera. Euskarazko lehenbiziko kultur aldizkaria; non eta Guatemalan, Jokin Zaitegi zuzendari zuela eta Andima Ibinagabeitia laguntzaile onena, eta Orixek ere parte-hartze handia izan zuen, hots, orduko euskal idazle handienek.\nMatxinatuek Jose Aristimu\u00f1o Aitzol erail zuten ankerki, eta Lauaxeta ere bai -Lizardi eta Loramendi balbe gaiztoak eroan zituen- baina Zaitegik berak Aitzolen gizaldia deiturikoak bizirik jarraitu zuen erbestean, txingarrei eragiten, euskara lantzen, eta 1949ko udazkenean, Guatemalatik altxa zuen euskaraz landutako kultur aldizkari jasoaren bandera. Aitzolen gizaldia hilik ez zetzan, eta gainera kultur aldizkari bat euskara hutsez ateratzera zihoan.\nEuzko-Gogoa baino lehenagotik, \"Herria\" zeritzan herri-aldizkaria plazaratzen zen Baionan astero 1944az geroztik -1887tik 1944ra arte plazaratu zen Eskualduna-ren erreleboa-, euskaldunei zuzendua; frantsesezko artikulu bat izan ezik -legea betetzeko- guztia euskaraz, Pierre Lafitteren zuzendaritzapean, eta kolaboratzaile nagusi Etienne Salaberri zuela. Telesforo Monzonentzat, esaterako, -garai hartan erbesteko Eusko Jaurlaritzaren kultur sailburua; gehiago lagundu zuen diruz Herria Euzko-Gogoa baino- aldizkari horixe zen garrantzizkoena gerraondoko urterik gogorrenetan: euskaldunek irakurriena.\nHori herri-aldizkaria bezala -gizarte, politika, nazioarte eta herrietako albisteak laburkiro-; Gure Herria kultur aldizkariak Euzko-Gogoak baino pittin bat geroxeago baina urte berean ekin zion bigarren aroari,J. Saint-Pierreren zuzendaritzapean, II. Mundu Gerragatik etenik egon ondotik, baina lehen aroan bezala (1921-1939), ia dena frantsesez,eta euskaraz herri-arloko gaiak jorraturik (poemak, herri kontakizunak...).\nIpar Euskal Herrian halaber, Hegoaldetik Iparraldera joan beharrean gertatu ziren nazionalistek edo jelkideen inguruan mugitzen zirenek Gernika kultur aldizkaria plazaratu zuten 1945ean; eta EAJrekin haserre, hark kontrolpean eduki nahi zuelako aldizkaria, Thalamas Landibar eta Isidoro Fagoagak berriro atera zuten 1948an: kultur aldizkari humanista, EAJtik askea. Bost urtez baino ez zuen iraun, eta gehiena gaztelaniaz agertu zen. Paper garrantzizkoa jokatu zuen, eta bertan Orixek, Zaitegik, Ibinagabeitiak, Krutwigek, Mirandek-eta kolaboratu zuten.\nKultur gaiak euskaraz.\nLehenbizi, Joseba Intxaustik azpimarratu zuen Zaitegik Guatemalan, lehenik, eta gero Miarritzen, atera zuen aldizkariaren inflexio balioa (Jakin 12-13, 1979-1980), kultur gaiak erdaraz lantzetik \u2013gogora bedi J. Aristimu\u00f1o Aitzolen Yakintza aldizkaria, gehienik gaztelaniaz, edota Jules Moulier Oxobi eta Jean Saint-Pierreren Gure Herria, gehienik frantsesez ateratzen zirela- euskaraz lantzera igarotzearen garrantzi itzela, hizkuntzan oinarrituriko abertzaletasunarekin batera.\nZaitegi hil zenean (1979-08-17) jarri zen Intxausti Euzko-Gogoaren eta Zaitegiren garrantziaz hausnartzen, eta baieztapen honekin ekin ere:\n\u201c\"Gaurkoak gaurko eta gazteagoak gazteago, euskal lanetarako 1950/1960 hamarraldian jaio ginenontzat, ahantzi ezineko gizona izan da Jokin Zaitegi\"\u201d.\nJon Etxaidek ere bai:\n\u201c\"Ezin gaitezke ahantzi euskaldunok Zaitegi-ri zor diogunaz. Honek, Estatu espainolaren barruan ezin egin zitekeen lanari, kanpotik ekin zion, Euzko Gogoa euskal aldizkaria argitaratuz Guatemala-n eta bere inguruan bilduz orduko euskal idazlerik ezagunenak\"\u201d.\nGuatemalatik aberrira bidali zuen Zaitegik \u201cAsmoa\u201d izeneko orria 1949ko udazkenean, besteak beste, hitz hauek zekartzala:\n\u201c\"Arrezkero, euskeraz bakarrik idatzi nai dugu, eusko-gogoaren barnemui\u00f1etara\u00f1o eldu gaitezen: azkatasunaren giltza galdu bai-dugu, euskera galdu ezkero. (...)Aldizkari au zuri, Euzkadi laztana, eskeintzen dizugu, gure gogoko ametsen barnemui\u00f1a baitzaitugu: bai, gure aleginak oro eskeintzen dizkitzugu asmorik zintzo ta garbienaz: zure gorabide ta betiko askatasuna opaz\"\u201d.\nEuskara eta askatasuna biak baturik: hizkuntza pentsamenduaren eta askatasunaren ardatz. Euskaraz bakarrik idazteko erabakia. Orduraino inork ez zuen horrelakorik amestu eta burutan atera.\n1955eko urtearen amaieran aberriratu zenean, errepikatu zuen mezua:\n\u201c\"Euskera erdaldun batzuk begietan artua dute zoritxarrez, eta zazpi eginalak egiten dituzte, len-bai-len gal dadin: nolarebait, ori adi liteke. Inola ere, ezin ditzakegu si\u00f1etsi, Euskalerrian sortuak diran euskaldun seme-alabak euskera bazterrerazteko egiten dituzten aleginak: are gutxiago, beren buruak abertzale egin zituztenen, edo, aberriarren beren burua eriopean ikusi zutenen euskerakiko izozkeria. Euskaldunenak egin du, euskera galdu ezkero, euskerak egin baikaitu euskaldun: Erri bezala irautekotan, euskera iraunerazi bear dugu, egunean eguneango iardunean, edonon eta edonoiz\"\u201d1.\nEta beste hitz hauek, aldiz, askoz problematikoagoak erantsi zituen:\n\u201c\"Euskerak euki baikaitu beste gizamota guzietatik bereiz, eta lengo euskaldun zindo ta zintzoen odol garbiak baitirau oraindino gure zainetan. Nor euskaldun iatorra baino Iainkozaleagorik?\"\u201d.\nBera ere jakitun zen hogei urtean gauzak asko aldatu zirela:\n\u201c\"Ioan diran ogei urte aundiotan bada gure bazterretan bestelako aizerik, zoritxarrez: gure erri txikietan eta baserrietan ere erdera sartu nairik ari da, gurasoen zabarkeriz eta eliz-gizon eta lekaimeen zitalkeriz: orrela iarraitzekotan, emendik amar bat urteren epean, beren artean euskeraz itz egingo duten aurrik arkitzen naikoa lan. Garai artantxe, Euskal-erriaren etsaiek izango duten atsegina!\"\u201d.\nEstatuko botereen zapalkuntza salatzea du eskas, haren beldurrak eragina hain segur. Ez zetorren, haatik, amore ematera; aitzitik, gerra ematera euskararen alde. Joseba Intxaustik zioen bezala, etorkizunean sor zitezkeen euskaldun eskolatuentzat pentsatua zegoen Euzko-Gogoa aldizkaria, geroko euskal unibertsitaterako langaiak sortuz joateko. Horretan, Zaitegik eta Ibinagabeitiak erradikal jokatu zuten, eta Lizardiren ametsa: Ba\u00f1a nik, izkuntza larrekoa,/ nai aunat ere noranaiko, orduan eraman zen praktikara lehenbizikoz, taldean.\nJ.M. Velez de Mendizabali Zaitegik berak aitortuz zionez (Iokin Zaitegi. 1981), hogeita bost urte lehenago (1924) hartua zuten Zaitegik eta Ibinagabeitiak, Primo de Riveraren diktadura garaian, Loiolako santutegi atzeko mendian R. Goikoetxea Evangelista de Ibero kaputxinoaren Ami vasco liburuxka nazionalista irakurri ondoan, jesuitetan gaztelaniaz lantzen zituzten gaiak euskaraz jorratzeko asmoa. Haien ikaskide eta euskal akademiakide izandako I\u00f1aki Goenaga azpeitiarrak honelatsu kontatzen zuen 20ko hamarkadan egiten hasi zirena:\n\"Euskal akademia geuk sortu genian. Junioradoan gogor ikasten genitian Virgilio eta Horazio eta; grekoak, berriz, Homero-eta; orduan, ba, alde batetik horiek, eta horiez gain, hizkuntza modernoetako autore klasikoak ere euskarara itzultzeko asmo sendoa hartu genian, eta bestetik geure burua euskaraz ondo prestatzekoa. (...) Besteak pikatxoi eta palekin bide espainiarrak irekitzen ari zituan, horretarako prestatzen; gu, berriz, bide euskaldunak urratzeko\" (Andimaren idazlan hautatuak. 1999, hitzaurrea).\nIberoko ebangelistaren liburuxkak izandako eraginera etorriz berriz ere, Zaitegiren beraren lekukotasun garrantzizkoari erantsi behar zaio liburu hargatik kargu hartu ziola orduan irakasle izan zuen Errandonea aita beratarrak, negar eraginik. Jesuitek, erabat harturik, onartzen zuten apaizgai jesuitek euskara lantzea besterik ez zekiten euskaldunek ere salbatzeko aukera izan zezaten, haiei predikuak egoki egiteko, baina inola ere ez euskal nazioa eraikitzeko: hori politika zen. Hots, politikoki espainol monarkikoak ziren eta Espainia katolikoaren alde ari ziren. Eta I\u00f1aki Goenagaren testigantzaren arabera, Aita Bianchi errektorea aurkako handia izan zuten. Aita jesuitekiko kontrakarrean goritutako euskaltzaletasuna zuten Zaitegik eta Ibinagabeitiak.\nBiek eutsi zioten 1924an egindako amets urdinak gauzatzeko asmoari; Zaitegik esku hartu zuen II. Errepublikaldiko Euskal Pizkundean, -1934ko olerki lehiaketan saritua izan zen \"Tori nire edontzia\" poemarekin-, eta batez ere 36ko gerrak Ameriketara haizatu arren, Francoren aldeko jesuitek hara joan beharturik, jarraitu zuen poemak idazten euskaraz, eta klasiko grekoen eta autore modernoagoen itzulpenak egiten, eta 1944an jesuita izateak euskalgintzan erabat murgiltzeko zekarzkion oztopo eta betebeharretatik askaturik, ez erbesteko Jaurlaritzak emandako diruz baizik eta Guatemalako unibertsitate batean eskolak ematetik ateratako diruarekin, eta mezenas baten dirulaguntzarekin aurrera atera zuen lehen alea. Altube euskaltzainaren eta Argarate misiolariaren bi lan izan ezik, gainerakoak bere uztako lanez osatu zuen lehenbizikoa. Bigarrenean, jada Orixe, Andima, Gotzon Urrutia eta Norbert Tauer euskaltzale txekiarraren lanak, eta horrela azkenean 70 idazleren kolaborazioa lortu arte. Txapela kentzekoa da Zaitegiren eta Ibinagabeitiaren kixotekada.\nGuatemalako aroan (1950-1955) euskarazko aldizkari inportanteena izan zela baiezta liteke, mitikoa, heroikoa; zubi gertatu zen gerraurreko belaunaldien eta geroagokoen artean, eta erbesteratuen eta aberri barnekoen artean -batzuetan barne-erbesteratu-: Nemesio Etxaniz, Salbatore Mitxelena, J. Etxaide, F. Krutwig, J. San Martin, J. Mirande, G. Aresti...\n1955eko azaroan itzuli zen gorago adierazi bezala Zaitegi, eta Euskadi penintsularrean ezin argitaratu izan zuen ahaleginak eginagatik. Frankismoan horrelako euskarazko kazetetarako askatasunik ez zegoenez, Miarritzen jarri zen bizitzen. Ordurako Egan euskaraz ateratzen zuten A. Arruek, A. Irigaraik eta Koldo Mitxelenak, Gipuzkoako Aldundiaren babes eta finantzaketarekin, eta Jakin frantziskotarren aldizkaria 1956ko irailean abiatu zen. Euskaltzaindiak Euskera aldizkaria plazaratu zuen urte berean, eta esan liteke 1956ko urte hartan desplazatu egin zela euskal kulturaren erdigunea, erbestetik aberrira.\nJada utzi zion aldizkari mitikoa izateari Euzko-Gogoak, eta eztabaidapean gertatu zen. Nabarmendu gabe utzi ezin diren eztabaida batzuk garatu ziren, eta horietako lehenbizikoa izan zen ea euskal kultura ordurarte bezala erdaraz landu behar zen, ala handik aurrera euskaraz egin behar zen.\nEredu linguistikoari buruzko eztabaida.\nPaulo Iztuetak zioen bezala (\"Erbesteko euskal pentsamendua\". 2001), 50eko hamarkadaren hasiera hartan kultur aldizkari edo aldizkari politiko gehienak erdaldun hutsak edota gehienik erdarazkoak ziren: Gernika, Bolet\u00edn de la R.S. Vascongada, Bolet\u00edn del Instituto Americano de Estudios Vascos, Gure Herria, Alderdi, Euzko-Deya, Euzko-Jakintza...; halere, egoera hura salatzeko akuilagarri Jokin Zaitegiri Euskaltzaindiaren Euskera aldizkaria gertatu zitzaion, hark gerraondoko lehen alea ateratzean, (1956) zortzi artikulutatik sei erdaraz agertu zituenean:\n\u201c\"Dirudienez, zenbaiten iritzian, euskera zaitzeko biderik ederrena erderaz idaztea da. Nik behintzat, eztut aien begietatik ikusten, ala bearrik (...) iakintzaren sail geientsuenetan euskera larru gorritan ageri zaigu. Areago euskeraz mintzatzeko ta idazteko garaian bizi gera, euskera dala-ta erderaz baino (...) Euskalariak baino areago euskaldun eta euskaltzaleak bear ditugu, noski baino noskiago, beste nonbait idatzi nunez\" \nKoldo Mitxelenak ironiaz blai erantzun zion Euzko-Gogoaren zuzendariari. Batez ere Zaitegiren hitz hauei: \u201c\"Euskalariak baino areago euskaldun eta euskaltzaleak bear ditugu, noski baino noskiago, beste nonbait idatzi nunez\"\u201d; hona Mitxelenaren erantzuna: \u201c\"Adimen aberatsa bear gizonak orren antzeko burutapen bat izateko! Orrelakorik bein bederen izan duena lasai il daiteke, esan baitezake arako arek baino eskubide obez: \u201cNon omnis moriar\u201d. Eta utsa balitz esaten digu U. Jaunak \u201cnonbait\u201d idatzi zuela! Ez ote du geiagorik merezi? Burutapen garai guztiak bezala, bakuna da, xinplea, zoroak ere igerriko liokeana. Bi gizon-mota baizik ezta; gauza nabariagorik!: euskalariak batetik, euskaldun-euskaltzaleak bestetik. Nortzu dira euskeraren etsai? Euskalariak. Nortzu laguntzaile? Euskaldun-euskaltzaleak. Akaba ditzagun, beraz, leen bai\u00f1o leen euskalariak eta bake ederrean biziko gera aurrerantzean euskaldun-euskaltzaleok\" \nAzal ironikoa alde batera, edukiari bagagozkio, K. Mitxelenak zioen berak erdaraz idatzi zuela artikulua euskaldunek erdaraz irakurtzen badakitelako eta \u201c\"irakurtzea nai nukean zenbait erdaldunek, berriz, eztakite euskeraz\"\u201d. Euskaltzaletasuna eta zentzua ez direla elkarren etsai zioen, eta, esaterako, Suediako Studia Linguistica aldizkariak (1947an sortua, hizkuntzalaritzaren oinarri zientifikoak aztertzeko) aleman, ingeles, espainol eta frantsesezko idazlanak bakarrik jasotzen zituela.\nZaitegik aski luze erantzun zion, eta oso idatzi argigarria da arrasatearraren lana ezagutzeko eta konprenitzeko:\n\u201c\"Bigarren agerraldiko \u00abEuskera\u00bbren lenengo banakoari buruz bere iritzia eman zun U\u00b4k [beste batek idatzi balu bezala; baina Zaitegik berak idatzi zuen]. Okerrean ezpagaude, bere lantxoan auxe adierazi nai zien Euskaltzaindi\u00b4ari ta bertako euskalariei, beren lanak euskeraz emateko beraren aldizkarian, alegia. Euskaltzaindi\u00b4ari ta zenbait euskalariei ori eskatzea, ordea, ONU\u00b4ri ta Einstein edo Fleming\u00b4i beren erabaki ta asmakizunak euskeraz emateko eskatzea bide da: zentzugabekeri ta quijotekeri utsa, alegia. Ori dala-ta, U. ori astinduka darabil Mitxelena iaunak (...) Lan bikain-bikaina burutu dezake Euskaltzaindia\u00b4k; egin bear luke. Egingo al du. (...) Euskeraren alde zerbait egiteko bildurrez ta izu-ikaraz euskaldunak lur iota ziranean, asi ginan Guatemala urrunetik gure erriko izkeraren alde, zoli ta ozen, oiu ta irrintzi. Asiera asieratik gure biotz-begiak [Lizardiri keinua] gure erriarengan tinkaturik egon ziran. Ezkinan laino goietan galduta ibili, gure erria euskeraren alde iratzartzeko asmotan baino. Laguntzaile eder euskal-idazleak izan ditugu. Eundik gora baditugu gure inguruan. Gurean erosta geitxoegi darabilgula esan digute. Bai, erostarik badarabilgu, baita erosta eztiran lanak ere, euskerari erderaz ari diran kritikuak baino indar geiago dakarkioten lanak, izan ere. (...) Lizardi aundiak egin zun amets txarra egia izaterik eztugu opa, inolaz ere. \u00abEuskalerria nenkusan, ordeka soil bat iduri. Ez mendi, ez baserri, ez ezetasunik inon: ez-eta ere euskerarik, ila baitzan betirako. Bainan, ordeka erdian yaun ilezuri agurgarri batzuk ari zenituen zerbaitetan, mai baten inguruka, paper ta idatzi sail aundien artean. Urbildu natzaie, ta...badakizute zer ziarduten?...Euskel-iztegi bikain bati azken orraztuak egiten, euskera ordurako ila ta lurperatua zanik oartzeka. Agian, bazekiten berak, artean; baita..., erderaz ari baitzenituen...Olakorik ez bezaigu gerta, Yainko ona, otoi.\u00bb\u201d.\" \nZergatik gertatu zen Euzko-Gogoa eta Eganen zuzendaritzen arteko talka bortitz hori?\nZaitegi etorri zen Guatemalan lan asko eginda bere aldizkaria aurrera ateratzen, bere euskara ereduarekin konbentzituta -Azkueren hiztegian eta Altuberen joskeran oinarritua gutxi asko-, eta aberrian asmo handiak burutzeko asmotan: lehenik, Euzko-Gogoa aberrian bertan ateratzea; bigarrenik, Euskal Idazleen Elkartasuna sortzea; hirugarrenik, Euskal Idazleen Etxea atontzea, eta laugarrenik, Euskal Argitaletxea eratzea Euskal Unibertsitaterako langaiak sortuz joateko. Hasteko, ez zuen lortu bere aldizkaria \u201cbarruan\u201d ateratzeko baimena, eginahalak eginagatik.\nBigarrenik, ez zuen behar bezala pisatu Francopean lanean ari ziren euskaltzaleek zer-nolako morrontzak zituzten erregimenarekiko, bizirik jarraitu nahi bazuten: Euskaltzaindia indartzen hasi berria, eta Egan aldizkaria, euskara hutsez argitaratzen hasi berria. Alfontso Irigoienek eta Koldo Mitxelenak trukatutako gutunetan ikusten da oso arriskutsua zeritzotela bi Euskadietako idazleez osatutako elkarte bati, esaterako, Antonio Arrue-eta gaitzitu eta erregimenaren tolerantzia galbidean jar zezakeelako. Gainera, euskara batuaren ibilera ez zuen Zaitegik erabaki behar, baizik eta hizkuntzalari profesionalek, hots, Koldo Mitxelenak eta. Euskal mundutxoan botere borroka bat egon zen hor, Francoren erregimenak ezarritako zapalkuntza eta askatasun murrizketen azpian.\nHonela ziotson Alfontso Irigoienek Koldo Mitxelenari, 1956ko irailean Euskaltzaindiak hiru eguneko batzarrak egin ondotik:\n\u201c\"Arantzazuko bilkurek naikoa ondorio ekarri dituzte gentearen girora. Lengo egun batean Aretxabaletako Peli Ugalde ta Jaunsoro jaunak egon ziren nirekin Arantzazun eta galdetu zidaten ia Euskaltzaindiaren itzalpean edo egin zitekean idazle-elkargu bat. Ori horrela izanik datorren igandean Arantzazun biltzeko asmotan gara ortaz itz egiteko, nola eraman ditekean aurrera asmo ori ikusteko (...). Gauzak onela daudelarik gaur goizean agertu zait Zaitegi jauna modu oso txarrean eta eztakit zeinbat astakeri esan dizkidan Euskaltzaindiaren kontra. Bere gogo bizia Euskaltzaindiatik kanpo egitea da elkargu orren listak Baionan edukitzea emen arriskugarri izango litzakeala idazleentzat-eta. (...) Gai\u00f1era arriskugarriago litzakeala klandestinitatean ibiltea, kanpotik zuzendurik. Datorren igandean an izango dugu eta gentea bere aldera eramateko asmoz dijoa, i\u00f1oren errazoirik entzun gabe\"\u201d .\nEta K. Mitxelenaren erantzuna:\n\u201c\"Norbaitek pentsa dezake billera ori beste zerbaiten isatsa dela [Parisen egin zen Lehen Mundu Batzarraren isatsa, alegia]. Ezta ala, bai\u00f1a orrelakorik i\u00f1ori bururatuko balitzaio, nork kenduko lioke burutapen ori? (...) Bai\u00f1a bada besterik, zerorrek diozunez. Delako jaun horrek, bere itsumen arroan, bestek urteen buruan aalegi\u00f1ez egin dutentxoa instant batean deusezta dezake. Eta, gaizki pentsatzea bada ere, eztut uste orrelako ondamendiak asko minduko lukeanik. Nere burubidea auxe da: zabiltzate erne, eztedilla beintzat ortik i\u00f1orentzat -eta batez ere etxekoentzat- ixtillurik sor. Eztut uste galduan aterako gi\u00f1akeanik erabaki zeatzik artuko ezpazendute. Asmoarekin aski izango litzake oraingoz. (...) Nere ustez, eztugu i\u00f1oren asmoen kontra joan bearrik: ikusiko dugu zer ondore duten. Maizenik, badakizu, bururik gabe asitako lanak bururik gabeko azkena izan oi du\"\u201d.\nBorrokak gorabehera, Euskaltzaindian eragitea lortu zuen Zaitegik, eta Euskera agerkaria euskaraz ateratzea. Euskaltzaindiaren ahozko jokabideari zegokionez, F. Krutwig izan zen zirikatzaile eta lortzaile, eta idatziari dagokionez, Zaitegi, besteak beste.\nBaina Zaitegik hein batean erbesteko Eusko Jaurlaritzaren, batez ere lehendakariaren laguntzarik izan bazuen ere, Euskal Lehen Mundu Batzarrean (Paris. 1956ko iraila) eraturiko Euskal Kulturaren Alde batzordearen bitartez, laguntza apalegia izan zuen, eta euskal lanerako gogo biziz aberriratu zen Zaitegi etorri eta urte eta erdira oso jota zegoen, lagunik handiena izan zuen Andima Ibinagabeitiari kontatzen zionez:\n\u201c\"Aurrerantzean, geroago ta bakarrago bizi izateko gogoa dizut, gogait aundi egin baitut euskaldun idazle garako geientsuenekin. Asmorik onenaz etorri nintzan, eta gutxien uste nitun zakurrek zaunka egin didate. I\u00f1oiz baino alkartuago egon bear ginan aldi gorriotan, bildurra, diru-zalekeria, norkeriak dira nagusi, damurik [hiru etsai nagusi: Francoren erregimenarekiko beldurra; diruzalekeria eta protagonismo-guraria].\nJauntxo oiek auxe nai lukete: berak neurri, gu ibili. Egiten dan baino amar aldiz geiago egin diteke oraintxe bertan, nik uste. Zerbait egiten ari naizelako, begiko zikina baino ezin ikusiago naute. Gure Mitxelena\u00b4k eman zidan astindua ikusia duzu: Iturria\u00b4k idatzi zunez, ori idatzi dun gizona zitala baino zitalagoa izan bear. Arrue\u00b4k (zarrontzalea bera) ioan dan Euskaltzaindi\u00b4ko batzarra ondoren, Etxaniz\u00b4ek idatzi didanez: irugarren banakoa abertzale-uts azaldu dala, euskera baino politika geiago maite dudala, paltsua naizela ta abar eta abar...Labaien ergelak, berriz, or zabaldu digu beltzagoa oraindik: lapurtutako diruz ari naizela euskeraren alde, igesi etorri nintzala Ameriketatik lapurreta ori dala-ta, diru-arazoetan kontuz ibiltzekoa dala nerekin, errekara ioanen dirala ta abar. (...) Orain arte erre dudan diru osoa nere sakeletik aterea duzu: zenbaki bat bakarra ordaindu dit orain arte lendakariak eta urteko beste bat Ameriketako euskaldunek ordainduko omen dit [sic]. Oiek aginduak dituzu oraindik. Dana dala, Lendakaria nere alde ikusi dutelako, estu ta larri. Lendakariarengana berarengana eraman omen dute nere diru arazoa. (...) Buruko mina eman bide dizut onezkero, ta parkatu. Oraingoz aski dugu. Tori nire euskal-agurrik kartsuena. Guzion aleginez euskera iraun erazi, edertu ta zabaldu dezagun. Agindu euskeraren onerako adiskide laztan duzun Zaitegi eta Plazaola\u00b4tar Iokin\u00b4i\"\u201d \nAurrera jarraitu zuen, halere; harik eta 1962ko urtarrilean, atzera berriz Guatemalara abiatu zen arte. Ibinagabeitiak Hirutasun Santua deizioa asmatu zuen Orixek, Zaitegik eta berak osatutako hirukotea izendatzeko. Orixe aita, 50eko hamarkadan idazle miretsiena; Zaitegiren bizitzak baditu Jainkoaren Semearen ezaugarrietarik, aldeak alde, Guatemalako zerutik itzuli aberrira eta hemen kulturalki erabat jipoitua eta erreta Guatemalara joan beharrean izaki, eta Ibinagabeitia Espiritu Santu aski liberala, aurrerago ikusiko dugunez.\nEuskara batua.\nBigarren eztabaida nabarmendu beharrekoa idatzirako behar zen eredu batuarena izan zen. Koldo Mitxelena eta Txillardegi nabarmendu ziren gipuzkera osotuaren ordezkari nagusiei azpia jateko orduan, eta haren defentsan, aldiz, Orixe eta Zaitegi eta Aita Manuel Lekuonarekin batean I\u00f1aki Bastarrika orduan Arantzazuko frantziskotarra.\nBaionan Euskal Idazkaritza elkartea, zortzi bat hilabetez (1963-1964) jardun aurretik, euskara batzen joatea xede, Solaun eta Monzon EAJtik, Txillardegi eta Eneko Irigarai ETAtik, Jean Louis Davant Enbatatik eta hiru erlijioso: Piarres Andiazabal, Jean Hiriart-Urruti eta Roger Idiart -Txillardegi taldeburu-, eta 1968ko Arantzazuko batzar famatuaren aurretik ere, polemika bizia eraiki zen idatzirako euskara ereduaz.\nZaitegi aberriratu eta laster, 1956ko irailean, Euskaltzaindiak hiru eguneko batzarrak egin zituen Arantzazun, hizkuntza-ereduaz eta kultur hitzak nola sortu behar zirenaz, eta orduan hasitako prozesuak eraman gaitu gauden lekura.\n50eko hamarkadaren hasieran nagusiki Krutwigek eta Aita Villasantek bultzaturiko lapurtera klasikoa behera etorria zen, besteak beste, Villasantek berak uko eginik; Euzko-Gogoaren eredua, \u201cgipuzkera osotua\u201d esan dezagun indarrean zela, baina auzipean; Bizkaian Anaitasuna aldizkaria beste bide herrikoiago bat jorratzen ari; Iparraldean Herria nafar-lapurtera herrikoian, eta Gipuzkoan ardazturik, jada Mitxelena eta Txillardegi eta Villasante bera ere Iparraldean eta Hegoaldean prestigio gehien zuten lapurtera eta gipuzkera elkarrenganatzeko Nafarroako euskalkietara gehiago begiratu beharra aldarrikatzen zuen eredua zirriborratzen.\nKultur-hitzen sorrera eta onarpenari zegokionez, Aita Lekuonak idazleei kasu egin beharra defendatzen zuen, eta Villasantek, aldiz, ongi zeritzon Euskaltzaindiak orientazioa emateari, arlo bakoitzeko hitz-multzoak aurreratuz. Manuel Lekuonarentzat Zaitegik ondo egin zuen Bidalien eginak liburua idazteko orduan, premien arabera terminologia sortzen joan izana, eta horixe zen bidea, idazleek bide berriak urratu ahala hitz berriak ere beraiek sortzea, eta horren ondotik Euskaltzaindiak epaia ematea, hots, ofizial bihurtzea edo baztertzea idazleen sortu edo moldatutako hitzak.\nLabur-zurrean zirriborraturiko koiuntura hartan, Zaitegiren eta M. Oiartzabalen eta M. Lekuonaren eta sinplifikaturik gipuzkera osotuaren aldekoen idazleburua Orixe zen, eta munta handia izan zuen Koldo Mitxelenak haren itzulpen bere garaian famatu Agustin Gurenaren Aitorkizunak-i alde onak eta makurrak aurkitu izanak. Alde onak aurkitzea orduko iritzi nagusiarekin bat zetorren, Orixe maisu miretsia baitzen, Orixeren trebezia gauzarik zailenak ere modu erraz itxurakoan emateko oso onartua zen, baina makurrak aurkitzea ez, eta Mitxelenak makurrak aurkitu eta jendaurrean agertu zituen.\nBeste hitzez esanda, jada ez zen maisu ezin eztabaidatuzkoa Orixe.\nAldi bertsuan Txillardegi eta I\u00f1aki Bastarrikaren arteko ika-mika gertatu zen, antiguarrak Leturiaren egunkari ezkutua argitaratzearen karietara. Alderdi ideologikoa eta literarioa izan zituen. Hemen literarioari helduko diogu. I\u00f1aki Bastarrikak Txillardegiri:\n\u201c\"Egia esan, alperrikako zerizkidak eta ez ain ongarri euretzat ere, gure aurrekoek geiegi arroturik duten euskera-joera kontu oietan naastea. Etenkigarririk [sic] bai\u00f1o kalte geiago sortzen ditek gai oek; onetxek ere urruntzen dizkik gure aurrekoak elkarrengandik. Arrazoi aski badik gure Zaitegi jaunak Uztaila-Daguenila\u00b4ko \u201cEuzko-Gogoa\u201d aldizkariko atarian onako au ziagokanean: \u201cBeste errietan gerta danez, gazteok begirunez ta itzalez io oi dute garako gizonengana argi-eske ta laguntza-eske. Gurean zoritxarrez, ez da orrelakorik gertatu: maiz gazteok asaldatu dira garako gizonen aurka: ortik gure alkar buru ezi\u00f1a. Zenbait gaztek uste dute berak agertu arte, ez dala euskeraz idatzi. Esate baterako 1.900-1937 arteko Azkue, Eguskitza, Lizardi, Olabide, Orixe ta abar bazterrean utzi nai lituzkete. Gazteok egokiera aundirik eztute izan, nonbait, idazle bikain oien lanak bear den egonarriz auznartzeko (...) Jendea lepora\u00f1o uste dikat amaigabeko berriketa oekin. Antzi\u00f1ako zaarrak aztertu bear dizkagula? Ondo zegok. Bai\u00f1o gizaldi onen asieratik euskera bide okerretik abiarazi dutela? Utikan! Joan gizaldikoak, eta Axular bera ere ikusi nai nikek egungo gaietan barna! Itzalez ta begirunez ta mirespenez begira bear dizkagu gizaldi ontako idazle-sailla, eta oek batez ere. Oek, garako idazleak, urratu zizkigutek iakintza ta gizapide-landa guziak, ta onen bearra zikan baitipat gure euskerak Lan gogor eta astunena oen bizkar zamatu duk doi-doi\" \u201d.\nBastarrikaren aburuak laburbildurik: Zaitegi-eta ditugu eredu eta jarraibide, gerraurrekoak; horiek bidea urratu digute eta bide finkatu horretan egin behar ditugu gure urratsak. Txillardegiren erantzuna:\n\u201c\"Arras kaltegarri deritzazu euskerari buruzko nere joerari; eta bikai\u00f1a berriz, zureari. Zure ustez, konparazio batera, zoragarriak dira 1900 ezkerozko \u201cgarako\u201d idazleak, eta berai zarraizkiete dudarik gabe. Eta onelakoak entzuteko nazkaturik nagoen ezkero, enaiz gaur ontatik pasako. Zu -eta zu bezelako guziak- euskera il nai duzute, zuen laguntzarik gabe ere arriskuan ez ba lego bezela; eta asmo gaiztoz eta apropos ari zeratela pentsa liteke, euskera akabatzekotan, noski!..Ezjakin utsak bakarrik eutsi ditzake zuen txorakeriak (...) Orra \u201cgarako\u201den arnaria! Itzetik ortzera ondatzen ari zera euskeraren giarra. Zuk, Bastarrika, euskeraren eriotza nai duzu oarkabean, eta bere galeraren bidean barrena zoaz (...) Ni beintzat, Bastarrika ori, esnai nago oraindik; eta OSO GUTXI dakidala dakit. Eta edozein basarritarrekin itzegiten dudan guzietan, asko ikasten dut; eta Axular, Mendiburu, edo Joanes Etxeberri irakurtzean berdin. Zuk, berriz, eta zu bezelako andigurakoak, eskemak eskuan eta erdal-etorria buru-mu\u00f1ean, ez bide daukazute ezer ikasterik; eta onetxek ondatzen zaituzte (...) Gaur gaurkoz beraz, bi joera dira: euskera egiazkoarena bat, eta \u201cgarako\u201d idazle batzuen asmazio egoskaitzetakoa bestea. Eta bi gauza gerta daitezke: edo euskera il auek, edo alderantziz. Zuk, ortaz, euskera egiazkoaren garaipena opa ba duzu, zeure mordollo orren akabera eskatu bearrean zera (...) Edan egin bear da euskera goxoa Euskal Erritik. Eta ez ahantz au: Axular, Mendiburu, Lartzabal, Xenpelar, eta gaurko baserritarrak lerro berean daude: euskera biziaren lerroan ain zuzen. Zuek, berriz, sasi-euskerarenean.\u201d\" 7.\nAburu arras ezberdinak. Eta forma bortitzak.\nAtzera berriz Koldo Mitxelenarengana etorriz, Orixeren itzulpen famatubati egindako kritika zorrotza eta eragin handikoa izan bazen -Orixe bizi zela egina-, are zorrotzagoa eta eragingarriagoa suertatu zen Olabideren euskarari egina:\n\u201c\"Laburzki mintzatzeko, saio-izkera, ots, euskera experimentala deritzat Olabide\u00b4ren izkerari, bide berri batetik abiatu ezkero norai\u00f1o el litekean sortua edo. Orretarako, bihar-etzitako euskaldunei begira, aaztu egin bear nora ezean, gutxi edo geiago, gaurko euskaldunak, atzokoak ez ezik\"\u201d .\nBizkitartean Zaitegik Euzko-Gogoaren ale oso bat eskaini zion Olabideri, eta Orixek honela goratu zuen:\n\u201c\"Olabide aipatuz geroz \u201ceuskera berria, berak asmatua\u201d esaten dute ez-ikasiek. Olabide\u00b4k ba-ditu zenbait itz berak ederki asmatuak; bai\u00f1an, ariora, itz zarrez umelduak askoz geiago ditu, ta oriek gogortzen dute, batez ere, Olabide\u00b4ren euskera, ez-ikasiendako. \u201cNorentzat ari zera euskeraz idazten? galdegin zion bein beste jesuita batek, eta \u201cdakitenentzat\u201d erantzun zion. Beste errietan ez dira ioaiten irakurtzera izkuntza ikasteko, artarako liburuetara ezik. Badakite, agiz, idazlearen izkuntza (...) Iritxi naiz, noizbait ere, Paul Gurenaren eskutitzetaz itzegin bear izatera. Ori da, orai\u00f1arte, Olabide\u00b4k eta beste i\u00f1ork euskeraz egin digun lanik izugarriena. Zenbat estualditatik ateratzen nau! (...) Irakurri oi ditut Paul Gurenaren gutun oriek gaztelaniz, prantsesez, lati\u00f1ez, eta iatorriko izkuntzaz; bai\u00f1on illungune aunitz edireiten ditut guzi orietan. Neri argitasunik aundiena Olabide\u00b4k emaiten dit\"\u201d.\nAita Manuel Lekuonak ere goresmenak Olabiderentzat:\n\u201c\"Aita Olabide, gure lexikolaririk jakintsuena genduan. Nere iritzia gai onetan beti auxe izan da: Olabide\u00b4k Azkue\u00b4ren Iztegi aundia oso-osorik bere buruan zeramala...Azkue\u00b4k berak ba\u00f1on obeto oraindik. Ez da Azkue\u00b4rentzat mendragarri. Azkue, biltzalle zan. Eta nolako! Ba\u00f1an ark bildutako itzen ausnartzalle ta beretzakotzalle, i\u00f1or ere ez Olabide a\u00f1akorik\"\u201d.\nAldi bertsuan, 1958ko urtean Bilbon egindako batzar garrantzikoaren ondorio gisa Txillardegiren txostena nabarmendu behar da; hartan oinarriturik ekin baitzioten 1963an Baionan Euskal Idazkaritzaren baitan euskara batzeko ekintzari.Lehenagotik ari zen Mitxelena, nazioarteko oinarrien arabera, euskal hitzak zein ziren azaltzen:\n\u201c\"Laburpen bezela esango dut euskal-itzak eta erdal-itzak eztituela iturburuak eta jatorriak alkarrengandik bereizten. Euskaldunak non eta noiznai darabilen itza euskal-itz jatorra da orrenbestez. (...) Adibide batzuek jarriko ditut ezkaitezan inabstracto beti ari, zenbait itz garbi niretzat: Arima, arku, arropa, arraza, arrazoi, baliatu, barkatu, birji\u00f1a, birtute, bista, burla...\u201d\" \nEta Euskaltzaindiaren agirira etorrita:\n\u201c\"Sustrai aundiko itzak, bada, euskal-itzak dira, naiz eta erderatik etorri (...) Berebat, izkuntza berezien gai\u00f1etik zabaldurik dauden kultura eta zivilizaziozko itza ontzat artzea eta erabiltzea Euskaltzaindiak begi onez ikusten du. Adibidez: politika, teknika, literatura, liturjia, metro, kilometro, ta abar\"\u201d.\nAgiri horrek zatiketa eragin zuen idazleen artean. Batzuk Olabide, Azkue eta Orixerekin zeuden: Zaitegi, Lekuona, Urrestarazu, Etxaniz, Ibinagabeitia, eta oro har, Euzko-Gogoa eta Karmel, eta Olerti ere (Santi Onaindia); eta, aldiz, Bizkaiko Anaitasuna, eta Yakin-en zuzendaritza berria (Joseba Intxausti eta Joxe Azurmendi), eta, noski, K. Mitxelena, Aita Villasante, Txillardegi eta Alfontso Irigoien eta Joan San Martin eta Jon Etxaide ere Euskaltzaindiarekin.\nJokin Zaitegi eta Euzko-Gogoa esan liteke gailendu egin zirela Euskaltzaindiak bere agerkari Euskera euskaraz atera behar zuelako aburuan, eta Euskera bezala kultur aldizkariak, nahiz eta jakina bezala, hainbat aldizkarik ez dioten bide horri jarraitu; aldiz, testu idatzietarako erabili behar zen euskara batuari dagokionez, esan liteke galduan atera zirela, nahiz eta handik hona joera ezberdinak bizi izan ditugun eta gorabehera hauek oraindik puska batean ez diren erabat ebatziko."}
{"id": "58793", "revid": "56334", "url": "https://eu.wikipedia.org/wiki?curid=58793", "title": "Taylorismo", "text": "Taylorismoa, lanaren antolaketan, produkzio-prozesuko eginbehar desberdinen banaketari dagokio. Industria antolatzeko metodo bat izan zen. Bi helburu nagusi zituen: produktibitatea haztaraztea eta langileek ekoizpen denborarekiko izan lezaketen kontrola saihestea, alegia. Kateko produkzioarekin lotuta dago.\nTaylorrek eraginkortasun handia aurkitu zuen siderurgian eta bertatik eratorritako lan metodoa liburu batean argitaratu zuen: \"The Principles of Scientific Management\" (1911).\nAntolaketa mota hau ez da fordismoarekin nahastu behar, lehen aldiz Henry Fordek erabilitako kate lana. Izan ere, fordismoak taylorismoa bere baitan hartu eta enpresaren hazkunderako eskaria gehitzeko estrategia ere gaineratzen du eta, honela, taylorismoaren kostu-murrizketari esker produktuaren prezioa ere murrizten da.\nSorrera.\nKapitalismoaren formazioaren ondoren, langile industrial taldea edo proletargoa sortu zen, hauek eginkizun produktiboan aritzen zirenak, soldata baten truke. Kasu gehienetan, jabetza kapitalistagatik ustiatuta zegoen, zeinetan, ez zuten burutzen inolako zeregin zuzenik prozesu produktiboan. Langileriaren zapalketa ematen zen nagusiki, prozesu produktiboa lan eskuan oinarrituta zegoelako; Produkzioaren gehiengoa langileak burutzen zuen. Mozkinak handitzeko era errazena (salmenten handipenean kontrolik ez zegoenez) langileak gehiago produzitzea beharko zuen baina soldata beragatik. Baina hori gatza bilakatzen zen, lan antolaketan aldaketarik ez egiteagatik, baizik eta, lanean bakarrik, prozesu produktiboak (edo produktuen portzentajea langileekiko) produktibitate tasa baxuak zituzten.\nFrederick W. Taylor (1856-1915) estatubatuarraren metodo zientifikoa lehenengoa izan zen lanaren produktibitatea handitzen saiatu zena, testuinguru honetan. Espezializazio zientifiko hau, oinarritzen da ikerketa bat zatitzen hobeto ulertzeko. Taylorrek ikerketa hau, bere ingeniaritza ikasketetan oinarrituta, gestioaren mundura bideratu zuen. Beharrezko eginkizunak zatitzen zituen produkzio mugimendu sinple eta mekanikoenak bihurtzeko eta mugimendu bakoitza betetzeko beharrezkoa zen denbora minimoa kronometatzen zuen.\nJarraian, langile bakoitzari mugimendu baten errealizazioaren ardura ematen zitzaion, eta tauletan agertzen ziren mugimendu guztiak bete zezaten soldata igoerekin suspertzen zituzten. Orokortzerakoan, metodo tayloristak denborak determinatzen eta kronometratzen zituzten bulego teknikoetan bihurtu ziren, eta langileak mekanikoki beraiei egokitzen saiatzen ziren. Lan antolaketaren metodo tayloristak denbora eta mugimenduen kontrolean oinarrituta zeuden. Hau izaten zen, batez ere, langileak ataza determinatu bat egiteko denboraren neurketa, egiten zituzten mugimenduak ikasten, bere oinarrizko ordenan jartzeko nahian, horrela lortu nahi zuena erabateko denbora gutxien produktuaren pieza bat egitea. Metodo hauek, enpresen produktibitate handitzea lortu zuten neurri handi batean.\nMetodo taylorista, produktibitatea handitzea lortu egin zuen gradu onargarrietan, eta laster Europara zabaldu zen. Baina bere gabezia izan zen, benetan ez zuela lan antolaketan aldaketarik egin (nagusiki, bere \"ordenamendu espaziala\"), baizik eta, bakarrik hobetu zuela lehenik existitzen zena. Arazo garrantzitsuena izan zen, prozesu produktiboaren alde bateko efizientzia ez zela bat etortzen beste prozesu produktibo baten efizientziarekin, ondorioz, produktuak pilatzen ziren eta \u201cataskuak edo \u201cbotila lepoak\u201d delakoak sortzen ziren beraz, lana alferrik galtzen zen langile batzuk besteak baino lehenago bukatzen zutelako.\nLanaren antolaketa zientifikoaren printzipioak.\nErresuma batuan burutu zen industria iraultzaren garaian, langile kualifikatuek, astean zehar pieza kopuru jakin bat ekoitzi behar zuten derrigor. Haatik, beraiek ezartzen zuten jarraipenik ez zuen ekoizpen erritmoa. Igandea, jai eguna alegia, mozkortzen ematen zuten asko eta askok. Astelehenetan biharamuna jasan eta gelditzen ziren beste lan egunetan berreskuratu egiten zuten ekoizpen helburura iristeko beharrezkoa zen lan erritmoa.\nTaylorismoak lana \u00a0antolatzeko sistema zentzudun bat proposatu zuen. Langilea eta industria-produkzioko eredu modernoen arteko harremanari begirada positibista eta mekanizizta duen eredu zientifiko bat ezarri zion, beren beregi, besolanaren, makineriaren eta erreminten efizientzia maximizatzeko helburuarekin. Hortarako, lana zatitzea, prosezuak zehetu eta deskribatzea, neurtzea, eta errendimenduaren araberako ordainsariak ezartzea proposatu zuen lan-jardueran edonolako inprobisazioa ezabatuz. Horiek horrela, alperrik eginiko mugimendu eta jarduerak desagertu egiten dira, industriaren ekoizpen-potentziala ahal den neurrian aprobetxatzen baita.\nLanaren antolaketa zientifikoa.\nTaylorismoari, lan-metodo gisa, \"lanaren antolaketa zientifikoa\" edo \"lanaren kudeaketa zientifikoa\" deitu zitzaion. Zereginak beste zeregin sinpleago batzuetan zatitzen eta langilearen errendimenduaren araberako ordainsaria ezartzen oinarritzen da.\nLan antolaketa Tayloristak industria hainbat eratan eraldatu zuen: \u00a0 \u00a0 \u00a0\nTaylorren eredua hedatuz joan zen ahala, langileriaren artean errefus sentimendua hazi egin zen. Aldi berean, industriaren beharrak aldatuz joan ziren, hainbat merkatuk azkar eta ugari ekoitzitako amaitutako produktuak behar zituztelako. Arrazoi hauengatik, XX. mendearen hasieran \"fordismoak\" berproposatu egin zituen ekoizpen eredu honen printzipio batzuk.\nTaylorrek berak zioenaren arabera, lana antolatzeko sistema martxan jartzeko etapak honako hauek dira:\nSoldadua.\nLanaren kudeaketa zientifikoak langileek dituzten jarduerekiko kontrol maila handia eskatzen die administratzaileei eta, ondorioz, langile administratzaileen kopurua haztarazten du. Eredu honek eskatzen duen zainketa zurrun eta zehatzegiak langile eta administratzaile arteko talkak sor ditzake.\nLangile batzuek beste batzuek baino talentu handiagoa zutela ohartu zen Taylor. Are gehiago, azkarrenek sarritan motibazio urria zutela ikusi zuen. Honez gain, lan errepikakorrak -zigortzat hartzen zirenak- egitera behartuta dauden langile gehienek ahalik eta erritmo txikienean lan egiteko joera zutela ikusi zuen. Lan erritmo motel hau hainbat industria eta herrialdetan nabarmendu da, eta \"soldadu\" izenarekin bataiatu da. Taylorrek izen hori erabili zuen adierazteko langileek inguruan dituzten beste langileen lan erritmo berdina dutela, baldin eta ordainsariak berberak badira.\nLantoki gehienetan garatu ziren lan jarduerak eraginkortasunik gabekoak zirela sustengatzen zuen Taylorrek. Ondorioz, honakoa proposatu zuen: ikerketa zehatzek lagun dezaketela edozein lan eraginkorrago egiten, baldin eta metodorik onenetan oinarritzen badira. Taylorrek erakutsi zuen langile bakoitzaren errendimendua nabarmen hobetu daitekeela baldin eta hark jasotzen duen soldata bere produktibitatearekin zuzenki lotuta badago.\nMekanizazioarekin eta automatizazioarekin erlazioa.\nLanaren kudeaketa zientifikoa edo taylorismoa, mekanizazio eta automatizazio industriala oraindik agertzeke zegoenean garatu zen. Lanaren kudeaketa zientifikoaren ideiek eta metodoek manufaktura-sistema amerikarra eskuz egindako lanetik (gizakien besolanean oinarritua alegia) mekanizaziora eta automatizaziora bultzatu zuten. Prozesuak unitate diskretu eta zehatzetan banatzean, lanaren kudeaketa zientifikoak automatizazioaren eta nazioarteko hedapenaren oinarriak ezarri zituen. Nahiz eta lanaren kudeaketa zientifikoaren defendatzaileek gizakiak ekoizpen-prozesutik kentzea ez zuten helburu, mekanizazioak eta automatizazioak gora egin ahala, kezka sortu zen langabezia teknologikoari buruz.\nTaylorismo digitala.\nPhilip Brown, Hugh Lauder eta David Asthon autoreek \u201c\"taylorismo digitala\"\u201d deitzen diote iraultza informatikoaren edo \u201c\"hirugarren iraultza industrial\"\u201daren ezagutza-lan globalaren antolaketari.\nTaylorismo digitalak duela gutxi arte mekanizagarriak ez diren zereginak \u2013 sorkuntzan oinarrituak, intelektualak, klase ertainetako hainbat eta hainbat \u00a0profesionalek egiten dituztenak, alegia \u2013 artisautza lanen pare tratatzen ditu, hau da, kodetu eta digitalizatu egiten ditu, erabakitzeko eta epaitzeko giza gaitasunaren ordez erabaki-protokolo informatizatuak dituzten programa automatikoak \u2013 mekanizatuak \u2013 ezarriz. Honez gain, prosezu digitalizatuek deslokalizatzeko eta mugikortasun teknikorako duten erraztasunagatik (informatika bitartez konexio globalak eginda), enpleguak esportatzea, aldatzea eta ordezkatzea erraza da.\nTaylorismo digitalaren eragina desberdina izango da herrialdeen arabera: Lan informatizagarriak gora egiten dutenez egunetik egunera, herrialde aurreratuenetan hauen diseinu eta garapena egingo da. Aldiz, garapen bidean zein azpigaratuta dauden herrialdeetan, non lan informatizagarri gehienak ezartzen diren, \u00a0soldata murrizketak eragingo ditu."}
{"id": "58794", "revid": "512", "url": "https://eu.wikipedia.org/wiki?curid=58794", "title": "Toyotismo", "text": "Toyotismoa edo Toyota sistema lan antolaketa bat da, jatorriz Japoniakoa, fordismoaren eta taylorismoaren hobekuntza bezala hartua. Lehen aldiz Toyota enpresan erabili zen, hortik izena.\nEzaugarriak.\nToyotismoa bukatuenetariko sistema eta eransgarriena dirudi hainbat antolaketa lanetan aldaketen ondorioz/eraginez. Produkzio teknika berriaz gozatuz (robotika, CAD-CAM..) zerikusirik badu lan erlazioetan zein industrialetan.\nOinarrizko ezaugarriak hurrengoak dira:\nToyotismoa, aro globaletik ulertuta, zera ahalbidetzen du:\nDesabantailak.\nToyotismo ereduaren desabantailak honakoak dira:\nGaur egun, Japoniako elektronika industria zeinak aplikatzen dituen toyotismo prozedurak, esportatu egin du taldeak eta lan taldeetan lan egitea baita kapital sozialaren inbertsioan ere parte hartzen du eta zabaltzen badago hain urrutiko periferian, Erresuma Batuan bezala. Toyotismoen prozesuen berregituraketa produkzioan oraindik diraute."}
{"id": "58796", "revid": "512", "url": "https://eu.wikipedia.org/wiki?curid=58796", "title": "Leo Bassi", "text": "Leo Bassi (New York, AEB, 1952 - ) aktore eta komiko italiarra da, sei belaunalditan zirku-ikuskizunetan jardundako familia italiar ospetsu bateko kidea. Zazpi urterekin egin zuen debuta familiako zirko ikuskizunean. Hogeita lau urterekin, berriz, abiaraziko du bakarkako ibilbidea. Harrezkero, komiko, animatzaile eta kultur aztoratzaile bezala dihardu. Filmetako eta antzerkietako aktore eta zuzendari izan da, baita telebistako aurkezle ere. Bassik berak bufoi legez definitzen du bere burua. Darabilen estiloa zirikatzailea eta polemikoa da oso, batez ere, eskuindar ideologia eta erlijioak kritikatzen dituenean. Halaber, Eliza Katolikoa da Bassiren kritiken helbururik ohikoena.\nAntzerki obrak.\nBassiren antzezlanek adierazpen askatasunaren inguruko eztabaida eragin dute. Zenbaiten ustez, Bassik sarri gainditzen ditu adierazpen askatasunaren mugak; beste batzuentzat, aldiz, debekatu ezin zaion eskubidea predikatzen du. Antzezlan gehienak Europan eta Latinoamerikan antzeztu ditu, ez horrenbeste AEBetan eta Asian.\nIrabazitako sariak.\nHauek dira Leo Bassik jasotako sari eta aitorpen gailenak:\nAuziak eta eztabaidak.\nEstatu espainiarrean polemika ugarien protagonista izan dira Bassiren obrak:"}
{"id": "58798", "revid": "371", "url": "https://eu.wikipedia.org/wiki?curid=58798", "title": "Leo bassi", "text": ""}
{"id": "58799", "revid": "512", "url": "https://eu.wikipedia.org/wiki?curid=58799", "title": "Abkhaziako bandera", "text": "Abkhaziako bandera V. Gamgiak sortu zuen 1991ean, eta 1992an egin zuen ofizial Abkhaziako gobernuak.\nZati gorriaren diseinua Erdi Aroko Abkhaziako Erresumaren banderan oinarritzen da. Irekitako eskubi eskuak Abkhaz naziotasuna irudikatzen du. Zazpi izarrak herrialdearen zazpi lurralde historikoei (Sadzen, Bzyp, Gumaa, Abzhywa, Samurzaqan, Dal-Tsabal eta Pskhuy-Aibga) dagozkie, nahiz eta ez den hori jatorrizko banderaren esanahia.\nZazpi errenkada berde eta zuriak Ipar Kaukasoko Mendi Errepublikako banderan oinarritzen dira; Lehen Mundu Gerraren ostean Abkhaziak haren zatitzat zuen bere burua. Abkhaziarrentzat zazpia zenbaki sakratua da. Errenkada berde eta zuriek Kristautasuna eta Islama elkarrekin bizitzea ahalbidetzen duen tolerantzia irudikatzen dute."}
{"id": "58800", "revid": "58701", "url": "https://eu.wikipedia.org/wiki?curid=58800", "title": "Christopher Marlowe", "text": "Christopher Marlowe (1564ko otsailaren 26an bataiatua - 1593ko maiatzaren 30a) garai elisabetarreko dramaturgo, poeta eta itzultzaile ingelesa izan zen. Bere bertso zuriak ospe handia eman zion.\nBizitzako daturik aipagarrienak.\nCanterburyn jaio zen, zapatagin baten seme zelarik. Canterburyko \"Corpus Christi College\"ean ikasketak eta arte-batxilergoa burutu zituen. Horren ondoren, Marlowe unibertsitateko irakasle izendatu zuten. Hala ere, izendapen hau oso polemikoa izan zen, zurrumurruek esaten baitzuten Marlow Frantzian ibili zela abadetza egiten katolizismora pasatzeko. Bestalde, Privi Council-ari esker, Marlowek tituloa lortu zuen, erreginarenganako errespetua zela medio.\nLondresko eszenatokian arrakasta handiz onartu ziren bere lanak, \"Tamerlan handia\" bere lehenengo antzezlana batez ere. Lan hoenk \"Timur\" konkistatzailearen historia kontatzen du, 1587.urtean. Horren ondoren \"Doctor Fausto\", \"Malta judua\" edota \"Parisko hilketa\" bezalako nobelak idatzi zituen.\nHalere, Marlowen antzerkilanek arrakasta handia izan zuten. Bere lan gehienak \"Admiral's Men\" antzerki-konpainiak antzezten zituen, XVI.mendearen azkenengo hamarkadaren inguruan.\nCristopher Marlowe erahilia izan zen 1593ko maiatzaren 30ean."}
{"id": "58801", "revid": "880", "url": "https://eu.wikipedia.org/wiki?curid=58801", "title": "18/98 auzi", "text": ""}
{"id": "58802", "revid": "371", "url": "https://eu.wikipedia.org/wiki?curid=58802", "title": "Urtarrilak 1", "text": ""}
{"id": "58803", "revid": "499", "url": "https://eu.wikipedia.org/wiki?curid=58803", "title": "Urtarrilak 2", "text": ""}
{"id": "58804", "revid": "499", "url": "https://eu.wikipedia.org/wiki?curid=58804", "title": "Urtarrilak 3", "text": ""}
{"id": "58805", "revid": "499", "url": "https://eu.wikipedia.org/wiki?curid=58805", "title": "Urtarrilak 4", "text": ""}
{"id": "58806", "revid": "499", "url": "https://eu.wikipedia.org/wiki?curid=58806", "title": "Urtarrilak 5", "text": ""}
{"id": "58807", "revid": "499", "url": "https://eu.wikipedia.org/wiki?curid=58807", "title": "Urtarrilak 6", "text": ""}
{"id": "58808", "revid": "499", "url": "https://eu.wikipedia.org/wiki?curid=58808", "title": "Urtarrilak 7", "text": ""}
{"id": "58809", "revid": "499", "url": "https://eu.wikipedia.org/wiki?curid=58809", "title": "Urtarrilak 8", "text": ""}
{"id": "58810", "revid": "499", "url": "https://eu.wikipedia.org/wiki?curid=58810", "title": "Urtarrilak 9", "text": ""}
{"id": "58811", "revid": "499", "url": "https://eu.wikipedia.org/wiki?curid=58811", "title": "Urtarrilak 10", "text": ""}
{"id": "58812", "revid": "499", "url": "https://eu.wikipedia.org/wiki?curid=58812", "title": "Urtarrilak 11", "text": ""}
{"id": "58813", "revid": "499", "url": "https://eu.wikipedia.org/wiki?curid=58813", "title": "Urtarrilak 12", "text": ""}
{"id": "58814", "revid": "499", "url": "https://eu.wikipedia.org/wiki?curid=58814", "title": "Urtarrilak 13", "text": ""}
{"id": "58815", "revid": "499", "url": "https://eu.wikipedia.org/wiki?curid=58815", "title": "Urtarrilak 14", "text": ""}
{"id": "58816", "revid": "499", "url": "https://eu.wikipedia.org/wiki?curid=58816", "title": "Urtarrilak 15", "text": ""}
{"id": "58817", "revid": "499", "url": "https://eu.wikipedia.org/wiki?curid=58817", "title": "Urtarrilak 16", "text": ""}
{"id": "58818", "revid": "499", "url": "https://eu.wikipedia.org/wiki?curid=58818", "title": "Urtarrilak 17", "text": ""}
{"id": "58819", "revid": "499", "url": "https://eu.wikipedia.org/wiki?curid=58819", "title": "Urtarrilak 18", "text": ""}
{"id": "58820", "revid": "499", "url": "https://eu.wikipedia.org/wiki?curid=58820", "title": "Urtarrilak 19", "text": ""}
{"id": "58821", "revid": "499", "url": "https://eu.wikipedia.org/wiki?curid=58821", "title": "Urtarrilak 20", "text": ""}
{"id": "58822", "revid": "499", "url": "https://eu.wikipedia.org/wiki?curid=58822", "title": "Urtarrilak 21", "text": ""}
{"id": "58823", "revid": "499", "url": "https://eu.wikipedia.org/wiki?curid=58823", "title": "Urtarrilak 22", "text": ""}
{"id": "58824", "revid": "499", "url": "https://eu.wikipedia.org/wiki?curid=58824", "title": "Urtarrilak 23", "text": ""}
{"id": "58825", "revid": "499", "url": "https://eu.wikipedia.org/wiki?curid=58825", "title": "Urtarrilak 24", "text": ""}
{"id": "58826", "revid": "499", "url": "https://eu.wikipedia.org/wiki?curid=58826", "title": "Urtarrilak 26", "text": ""}
{"id": "58827", "revid": "499", "url": "https://eu.wikipedia.org/wiki?curid=58827", "title": "Urtarrilak 27", "text": ""}
{"id": "58828", "revid": "499", "url": "https://eu.wikipedia.org/wiki?curid=58828", "title": "Urtarrilak 28", "text": ""}
{"id": "58829", "revid": "499", "url": "https://eu.wikipedia.org/wiki?curid=58829", "title": "Urtarrilak 29", "text": ""}
{"id": "58830", "revid": "499", "url": "https://eu.wikipedia.org/wiki?curid=58830", "title": "Urtarrilak 30", "text": ""}
{"id": "58831", "revid": "499", "url": "https://eu.wikipedia.org/wiki?curid=58831", "title": "Urtarrilak 31", "text": ""}
{"id": "58832", "revid": "499", "url": "https://eu.wikipedia.org/wiki?curid=58832", "title": "Otsailak 1", "text": ""}
{"id": "58833", "revid": "499", "url": "https://eu.wikipedia.org/wiki?curid=58833", "title": "Otsailak 2", "text": ""}
{"id": "58834", "revid": "499", "url": "https://eu.wikipedia.org/wiki?curid=58834", "title": "Otsailak 3", "text": ""}
{"id": "58835", "revid": "499", "url": "https://eu.wikipedia.org/wiki?curid=58835", "title": "Otsailak 4", "text": ""}
{"id": "58836", "revid": "499", "url": "https://eu.wikipedia.org/wiki?curid=58836", "title": "Otsailak 5", "text": ""}
{"id": "58837", "revid": "499", "url": "https://eu.wikipedia.org/wiki?curid=58837", "title": "Otsailak 6", "text": ""}
{"id": "58838", "revid": "499", "url": "https://eu.wikipedia.org/wiki?curid=58838", "title": "Otsailak 7", "text": ""}
{"id": "58839", "revid": "499", "url": "https://eu.wikipedia.org/wiki?curid=58839", "title": "Otsailak 8", "text": ""}
{"id": "58840", "revid": "499", "url": "https://eu.wikipedia.org/wiki?curid=58840", "title": "Otsailak 9", "text": ""}
{"id": "58841", "revid": "499", "url": "https://eu.wikipedia.org/wiki?curid=58841", "title": "Otsailak 10", "text": ""}
{"id": "58842", "revid": "499", "url": "https://eu.wikipedia.org/wiki?curid=58842", "title": "Otsailak 11", "text": ""}
{"id": "58843", "revid": "499", "url": "https://eu.wikipedia.org/wiki?curid=58843", "title": "Urtarrilak 25", "text": ""}
{"id": "58844", "revid": "499", "url": "https://eu.wikipedia.org/wiki?curid=58844", "title": "Otsailak 12", "text": ""}
{"id": "58845", "revid": "499", "url": "https://eu.wikipedia.org/wiki?curid=58845", "title": "Otsailak 13", "text": ""}
{"id": "58846", "revid": "499", "url": "https://eu.wikipedia.org/wiki?curid=58846", "title": "Otsailak 14", "text": ""}
{"id": "58847", "revid": "499", "url": "https://eu.wikipedia.org/wiki?curid=58847", "title": "Otsailak 15", "text": ""}
{"id": "58848", "revid": "499", "url": "https://eu.wikipedia.org/wiki?curid=58848", "title": "Otsailak 16", "text": ""}
{"id": "58849", "revid": "499", "url": "https://eu.wikipedia.org/wiki?curid=58849", "title": "Otsailak 17", "text": ""}
{"id": "58850", "revid": "499", "url": "https://eu.wikipedia.org/wiki?curid=58850", "title": "Otsailak 18", "text": ""}
{"id": "58851", "revid": "499", "url": "https://eu.wikipedia.org/wiki?curid=58851", "title": "Otsailak 19", "text": ""}
{"id": "58852", "revid": "499", "url": "https://eu.wikipedia.org/wiki?curid=58852", "title": "Otsailak 20", "text": ""}
{"id": "58853", "revid": "499", "url": "https://eu.wikipedia.org/wiki?curid=58853", "title": "Otsailak 21", "text": ""}
{"id": "58854", "revid": "499", "url": "https://eu.wikipedia.org/wiki?curid=58854", "title": "Otsailak 22", "text": ""}
{"id": "58855", "revid": "499", "url": "https://eu.wikipedia.org/wiki?curid=58855", "title": "Otsailak 23", "text": ""}
{"id": "58856", "revid": "499", "url": "https://eu.wikipedia.org/wiki?curid=58856", "title": "Otsailak 24", "text": ""}
{"id": "58857", "revid": "499", "url": "https://eu.wikipedia.org/wiki?curid=58857", "title": "Otsailak 25", "text": ""}
{"id": "58858", "revid": "499", "url": "https://eu.wikipedia.org/wiki?curid=58858", "title": "Otsailak 26", "text": ""}
{"id": "58859", "revid": "499", "url": "https://eu.wikipedia.org/wiki?curid=58859", "title": "Otsailak 27", "text": ""}
{"id": "58860", "revid": "499", "url": "https://eu.wikipedia.org/wiki?curid=58860", "title": "Otsailak 28", "text": ""}
{"id": "58861", "revid": "499", "url": "https://eu.wikipedia.org/wiki?curid=58861", "title": "Otsailak 29", "text": ""}
{"id": "58862", "revid": "499", "url": "https://eu.wikipedia.org/wiki?curid=58862", "title": "Otsailak 30", "text": ""}
{"id": "58863", "revid": "499", "url": "https://eu.wikipedia.org/wiki?curid=58863", "title": "Martxoak 1", "text": ""}
{"id": "58864", "revid": "499", "url": "https://eu.wikipedia.org/wiki?curid=58864", "title": "Martxoak 2", "text": ""}
{"id": "58865", "revid": "499", "url": "https://eu.wikipedia.org/wiki?curid=58865", "title": "Martxoak 3", "text": ""}
{"id": "58866", "revid": "499", "url": "https://eu.wikipedia.org/wiki?curid=58866", "title": "Martxoak 4", "text": ""}
{"id": "58867", "revid": "499", "url": "https://eu.wikipedia.org/wiki?curid=58867", "title": "Martxoak 5", "text": ""}
{"id": "58868", "revid": "499", "url": "https://eu.wikipedia.org/wiki?curid=58868", "title": "Martxoak 6", "text": ""}
{"id": "58869", "revid": "499", "url": "https://eu.wikipedia.org/wiki?curid=58869", "title": "Martxoak 7", "text": ""}
{"id": "58870", "revid": "499", "url": "https://eu.wikipedia.org/wiki?curid=58870", "title": "Martxoak 8", "text": ""}
{"id": "58871", "revid": "499", "url": "https://eu.wikipedia.org/wiki?curid=58871", "title": "Martxoak 9", "text": ""}
{"id": "58872", "revid": "499", "url": "https://eu.wikipedia.org/wiki?curid=58872", "title": "Martxoak 10", "text": ""}
{"id": "58873", "revid": "499", "url": "https://eu.wikipedia.org/wiki?curid=58873", "title": "Martxoak 11", "text": ""}
{"id": "58874", "revid": "499", "url": "https://eu.wikipedia.org/wiki?curid=58874", "title": "Martxoak 12", "text": ""}
{"id": "58875", "revid": "499", "url": "https://eu.wikipedia.org/wiki?curid=58875", "title": "Martxoak 13", "text": ""}
{"id": "58876", "revid": "499", "url": "https://eu.wikipedia.org/wiki?curid=58876", "title": "Martxoak 14", "text": ""}
{"id": "58877", "revid": "499", "url": "https://eu.wikipedia.org/wiki?curid=58877", "title": "Martxoak 15", "text": ""}
{"id": "58878", "revid": "499", "url": "https://eu.wikipedia.org/wiki?curid=58878", "title": "Martxoak 16", "text": ""}
{"id": "58879", "revid": "499", "url": "https://eu.wikipedia.org/wiki?curid=58879", "title": "Martxoak 17", "text": ""}
{"id": "58880", "revid": "499", "url": "https://eu.wikipedia.org/wiki?curid=58880", "title": "Martxoak 18", "text": ""}
{"id": "58881", "revid": "499", "url": "https://eu.wikipedia.org/wiki?curid=58881", "title": "Martxoak 19", "text": ""}
{"id": "58882", "revid": "499", "url": "https://eu.wikipedia.org/wiki?curid=58882", "title": "Martxoak 20", "text": ""}
{"id": "58883", "revid": "499", "url": "https://eu.wikipedia.org/wiki?curid=58883", "title": "Martxoak 21", "text": ""}
{"id": "58884", "revid": "499", "url": "https://eu.wikipedia.org/wiki?curid=58884", "title": "Martxoak 22", "text": ""}
{"id": "58885", "revid": "499", "url": "https://eu.wikipedia.org/wiki?curid=58885", "title": "Martxoak 23", "text": ""}
{"id": "58886", "revid": "499", "url": "https://eu.wikipedia.org/wiki?curid=58886", "title": "Martxoak 24", "text": ""}
{"id": "58887", "revid": "499", "url": "https://eu.wikipedia.org/wiki?curid=58887", "title": "Martxoak 25", "text": ""}
{"id": "58888", "revid": "499", "url": "https://eu.wikipedia.org/wiki?curid=58888", "title": "Martxoak 26", "text": ""}
{"id": "58889", "revid": "499", "url": "https://eu.wikipedia.org/wiki?curid=58889", "title": "Martxoak 27", "text": ""}
{"id": "58890", "revid": "499", "url": "https://eu.wikipedia.org/wiki?curid=58890", "title": "Martxoak 28", "text": ""}
{"id": "58891", "revid": "499", "url": "https://eu.wikipedia.org/wiki?curid=58891", "title": "Martxoak 29", "text": ""}
{"id": "58892", "revid": "499", "url": "https://eu.wikipedia.org/wiki?curid=58892", "title": "Martxoak 30", "text": ""}
{"id": "58893", "revid": "499", "url": "https://eu.wikipedia.org/wiki?curid=58893", "title": "Martxoak 31", "text": ""}
{"id": "58894", "revid": "499", "url": "https://eu.wikipedia.org/wiki?curid=58894", "title": "Apirilak 1", "text": ""}
{"id": "58895", "revid": "499", "url": "https://eu.wikipedia.org/wiki?curid=58895", "title": "Apirilak 2", "text": ""}
{"id": "58896", "revid": "499", "url": "https://eu.wikipedia.org/wiki?curid=58896", "title": "Apirilak 3", "text": ""}
{"id": "58897", "revid": "499", "url": "https://eu.wikipedia.org/wiki?curid=58897", "title": "Apirilak 4", "text": ""}
{"id": "58898", "revid": "499", "url": "https://eu.wikipedia.org/wiki?curid=58898", "title": "Apirilak 5", "text": ""}
{"id": "58899", "revid": "499", "url": "https://eu.wikipedia.org/wiki?curid=58899", "title": "Apirilak 6", "text": ""}
{"id": "58900", "revid": "499", "url": "https://eu.wikipedia.org/wiki?curid=58900", "title": "Apirilak 7", "text": ""}
{"id": "58901", "revid": "499", "url": "https://eu.wikipedia.org/wiki?curid=58901", "title": "Apirilak 8", "text": ""}
{"id": "58902", "revid": "499", "url": "https://eu.wikipedia.org/wiki?curid=58902", "title": "Apirilak 9", "text": ""}
{"id": "58903", "revid": "499", "url": "https://eu.wikipedia.org/wiki?curid=58903", "title": "Apirilak 10", "text": ""}
{"id": "58904", "revid": "499", "url": "https://eu.wikipedia.org/wiki?curid=58904", "title": "Apirilak 11", "text": ""}
{"id": "58905", "revid": "499", "url": "https://eu.wikipedia.org/wiki?curid=58905", "title": "Apirilak 12", "text": ""}
{"id": "58906", "revid": "499", "url": "https://eu.wikipedia.org/wiki?curid=58906", "title": "Apirilak 13", "text": ""}
{"id": "58907", "revid": "499", "url": "https://eu.wikipedia.org/wiki?curid=58907", "title": "Apirilak 14", "text": ""}
{"id": "58908", "revid": "499", "url": "https://eu.wikipedia.org/wiki?curid=58908", "title": "Apirilak 15", "text": ""}
{"id": "58909", "revid": "499", "url": "https://eu.wikipedia.org/wiki?curid=58909", "title": "Apirilak 16", "text": ""}
{"id": "58910", "revid": "499", "url": "https://eu.wikipedia.org/wiki?curid=58910", "title": "Apirilak 17", "text": ""}
{"id": "58911", "revid": "499", "url": "https://eu.wikipedia.org/wiki?curid=58911", "title": "Apirilak 18", "text": ""}
{"id": "58912", "revid": "499", "url": "https://eu.wikipedia.org/wiki?curid=58912", "title": "Apirilak 19", "text": ""}
{"id": "58913", "revid": "499", "url": "https://eu.wikipedia.org/wiki?curid=58913", "title": "Apirilak 20", "text": ""}
{"id": "58914", "revid": "499", "url": "https://eu.wikipedia.org/wiki?curid=58914", "title": "Apirilak 21", "text": ""}
{"id": "58915", "revid": "499", "url": "https://eu.wikipedia.org/wiki?curid=58915", "title": "Apirilak 22", "text": ""}
{"id": "58916", "revid": "499", "url": "https://eu.wikipedia.org/wiki?curid=58916", "title": "Apirilak 23", "text": ""}
{"id": "58917", "revid": "499", "url": "https://eu.wikipedia.org/wiki?curid=58917", "title": "Apirilak 24", "text": ""}
{"id": "58918", "revid": "499", "url": "https://eu.wikipedia.org/wiki?curid=58918", "title": "Apirilak 25", "text": ""}
{"id": "58919", "revid": "499", "url": "https://eu.wikipedia.org/wiki?curid=58919", "title": "Apirilak 26", "text": ""}
{"id": "58920", "revid": "499", "url": "https://eu.wikipedia.org/wiki?curid=58920", "title": "Apirilak 27", "text": ""}
{"id": "58921", "revid": "499", "url": "https://eu.wikipedia.org/wiki?curid=58921", "title": "Apirilak 28", "text": ""}
{"id": "58922", "revid": "499", "url": "https://eu.wikipedia.org/wiki?curid=58922", "title": "Apirilak 29", "text": ""}
{"id": "58923", "revid": "499", "url": "https://eu.wikipedia.org/wiki?curid=58923", "title": "Apirilak 30", "text": ""}
{"id": "58924", "revid": "6327", "url": "https://eu.wikipedia.org/wiki?curid=58924", "title": "Gijongo eskualdea", "text": ""}
{"id": "58925", "revid": "499", "url": "https://eu.wikipedia.org/wiki?curid=58925", "title": "Maiatzak 1", "text": ""}
{"id": "58926", "revid": "499", "url": "https://eu.wikipedia.org/wiki?curid=58926", "title": "Maiatzak 2", "text": ""}
{"id": "58927", "revid": "499", "url": "https://eu.wikipedia.org/wiki?curid=58927", "title": "Maiatzak 3", "text": ""}
{"id": "58928", "revid": "499", "url": "https://eu.wikipedia.org/wiki?curid=58928", "title": "Maiatzak 4", "text": ""}
{"id": "58929", "revid": "499", "url": "https://eu.wikipedia.org/wiki?curid=58929", "title": "Maiatzak 5", "text": ""}
{"id": "58930", "revid": "499", "url": "https://eu.wikipedia.org/wiki?curid=58930", "title": "Maiatzak 6", "text": ""}
{"id": "58931", "revid": "499", "url": "https://eu.wikipedia.org/wiki?curid=58931", "title": "Maiatzak 7", "text": ""}
{"id": "58932", "revid": "499", "url": "https://eu.wikipedia.org/wiki?curid=58932", "title": "Maiatzak 8", "text": ""}
{"id": "58933", "revid": "499", "url": "https://eu.wikipedia.org/wiki?curid=58933", "title": "Maiatzak 9", "text": ""}
{"id": "58934", "revid": "499", "url": "https://eu.wikipedia.org/wiki?curid=58934", "title": "Maiatzak 10", "text": ""}
{"id": "58935", "revid": "499", "url": "https://eu.wikipedia.org/wiki?curid=58935", "title": "Maiatzak 11", "text": ""}
{"id": "58936", "revid": "499", "url": "https://eu.wikipedia.org/wiki?curid=58936", "title": "Maiatzak 12", "text": ""}
{"id": "58937", "revid": "499", "url": "https://eu.wikipedia.org/wiki?curid=58937", "title": "Maiatzak 13", "text": ""}
{"id": "58938", "revid": "499", "url": "https://eu.wikipedia.org/wiki?curid=58938", "title": "Maiatzak 14", "text": ""}
{"id": "58939", "revid": "499", "url": "https://eu.wikipedia.org/wiki?curid=58939", "title": "Maiatzak 15", "text": ""}
{"id": "58940", "revid": "499", "url": "https://eu.wikipedia.org/wiki?curid=58940", "title": "Maiatzak 16", "text": ""}
{"id": "58941", "revid": "499", "url": "https://eu.wikipedia.org/wiki?curid=58941", "title": "Maiatzak 17", "text": ""}
{"id": "58942", "revid": "499", "url": "https://eu.wikipedia.org/wiki?curid=58942", "title": "Maiatzak 18", "text": ""}
{"id": "58943", "revid": "499", "url": "https://eu.wikipedia.org/wiki?curid=58943", "title": "Maiatzak 19", "text": ""}
{"id": "58944", "revid": "499", "url": "https://eu.wikipedia.org/wiki?curid=58944", "title": "Maiatzak 20", "text": ""}
{"id": "58945", "revid": "499", "url": "https://eu.wikipedia.org/wiki?curid=58945", "title": "Maiatzak 21", "text": ""}
{"id": "58946", "revid": "499", "url": "https://eu.wikipedia.org/wiki?curid=58946", "title": "Maiatzak 22", "text": ""}
{"id": "58947", "revid": "499", "url": "https://eu.wikipedia.org/wiki?curid=58947", "title": "Maiatzak 23", "text": ""}
{"id": "58948", "revid": "499", "url": "https://eu.wikipedia.org/wiki?curid=58948", "title": "Maiatzak 24", "text": ""}
{"id": "58949", "revid": "499", "url": "https://eu.wikipedia.org/wiki?curid=58949", "title": "Maiatzak 25", "text": ""}
{"id": "58950", "revid": "499", "url": "https://eu.wikipedia.org/wiki?curid=58950", "title": "Maiatzak 26", "text": ""}
{"id": "58951", "revid": "499", "url": "https://eu.wikipedia.org/wiki?curid=58951", "title": "Maiatzak 27", "text": ""}
{"id": "58952", "revid": "499", "url": "https://eu.wikipedia.org/wiki?curid=58952", "title": "Maiatzak 28", "text": ""}
{"id": "58953", "revid": "499", "url": "https://eu.wikipedia.org/wiki?curid=58953", "title": "Maiatzak 29", "text": ""}
{"id": "58954", "revid": "499", "url": "https://eu.wikipedia.org/wiki?curid=58954", "title": "Maiatzak 30", "text": ""}
{"id": "58955", "revid": "499", "url": "https://eu.wikipedia.org/wiki?curid=58955", "title": "Maiatzak 31", "text": ""}
{"id": "58956", "revid": "499", "url": "https://eu.wikipedia.org/wiki?curid=58956", "title": "Ekainak 1", "text": ""}
{"id": "58957", "revid": "499", "url": "https://eu.wikipedia.org/wiki?curid=58957", "title": "Ekainak 2", "text": ""}
{"id": "58958", "revid": "499", "url": "https://eu.wikipedia.org/wiki?curid=58958", "title": "Ekainak 3", "text": ""}
{"id": "58959", "revid": "499", "url": "https://eu.wikipedia.org/wiki?curid=58959", "title": "Ekainak 4", "text": ""}
{"id": "58960", "revid": "499", "url": "https://eu.wikipedia.org/wiki?curid=58960", "title": "Ekainak 5", "text": ""}
{"id": "58961", "revid": "499", "url": "https://eu.wikipedia.org/wiki?curid=58961", "title": "Ekainak 6", "text": ""}
{"id": "58962", "revid": "499", "url": "https://eu.wikipedia.org/wiki?curid=58962", "title": "Ekainak 7", "text": ""}
{"id": "58963", "revid": "499", "url": "https://eu.wikipedia.org/wiki?curid=58963", "title": "Ekainak 8", "text": ""}
{"id": "58964", "revid": "499", "url": "https://eu.wikipedia.org/wiki?curid=58964", "title": "Ekainak 9", "text": ""}
{"id": "58965", "revid": "499", "url": "https://eu.wikipedia.org/wiki?curid=58965", "title": "Ekainak 10", "text": ""}
{"id": "58966", "revid": "499", "url": "https://eu.wikipedia.org/wiki?curid=58966", "title": "Ekainak 11", "text": ""}
{"id": "58967", "revid": "499", "url": "https://eu.wikipedia.org/wiki?curid=58967", "title": "Ekainak 12", "text": ""}
{"id": "58968", "revid": "499", "url": "https://eu.wikipedia.org/wiki?curid=58968", "title": "Ekainak 13", "text": ""}
{"id": "58969", "revid": "499", "url": "https://eu.wikipedia.org/wiki?curid=58969", "title": "Ekainak 14", "text": ""}
{"id": "58970", "revid": "499", "url": "https://eu.wikipedia.org/wiki?curid=58970", "title": "Ekainak 15", "text": ""}
{"id": "58971", "revid": "499", "url": "https://eu.wikipedia.org/wiki?curid=58971", "title": "Ekainak 16", "text": ""}
{"id": "58972", "revid": "499", "url": "https://eu.wikipedia.org/wiki?curid=58972", "title": "Ekainak 17", "text": ""}
{"id": "58973", "revid": "499", "url": "https://eu.wikipedia.org/wiki?curid=58973", "title": "Ekainak 18", "text": ""}
{"id": "58974", "revid": "499", "url": "https://eu.wikipedia.org/wiki?curid=58974", "title": "Ekainak 19", "text": ""}
{"id": "58975", "revid": "499", "url": "https://eu.wikipedia.org/wiki?curid=58975", "title": "Ekainak 20", "text": ""}
{"id": "58976", "revid": "499", "url": "https://eu.wikipedia.org/wiki?curid=58976", "title": "Ekainak 21", "text": ""}
{"id": "58977", "revid": "499", "url": "https://eu.wikipedia.org/wiki?curid=58977", "title": "Ekainak 22", "text": ""}
{"id": "58978", "revid": "499", "url": "https://eu.wikipedia.org/wiki?curid=58978", "title": "Ekainak 23", "text": ""}
{"id": "58979", "revid": "499", "url": "https://eu.wikipedia.org/wiki?curid=58979", "title": "Ekainak 24", "text": ""}
{"id": "58980", "revid": "499", "url": "https://eu.wikipedia.org/wiki?curid=58980", "title": "Ekainak 25", "text": ""}
{"id": "58981", "revid": "499", "url": "https://eu.wikipedia.org/wiki?curid=58981", "title": "Ekainak 26", "text": ""}
{"id": "58982", "revid": "499", "url": "https://eu.wikipedia.org/wiki?curid=58982", "title": "Ekainak 27", "text": ""}
{"id": "58983", "revid": "499", "url": "https://eu.wikipedia.org/wiki?curid=58983", "title": "Ekainak 28", "text": ""}
{"id": "58984", "revid": "499", "url": "https://eu.wikipedia.org/wiki?curid=58984", "title": "Ekainak 29", "text": ""}
{"id": "58985", "revid": "499", "url": "https://eu.wikipedia.org/wiki?curid=58985", "title": "Ekainak 30", "text": ""}
{"id": "58986", "revid": "499", "url": "https://eu.wikipedia.org/wiki?curid=58986", "title": "Uztailak 1", "text": ""}
{"id": "58987", "revid": "499", "url": "https://eu.wikipedia.org/wiki?curid=58987", "title": "Uztailak 2", "text": ""}
{"id": "58988", "revid": "499", "url": "https://eu.wikipedia.org/wiki?curid=58988", "title": "Uztailak 3", "text": ""}
{"id": "58989", "revid": "499", "url": "https://eu.wikipedia.org/wiki?curid=58989", "title": "Uztailak 4", "text": ""}
{"id": "58990", "revid": "499", "url": "https://eu.wikipedia.org/wiki?curid=58990", "title": "Uztailak 5", "text": ""}
{"id": "58991", "revid": "499", "url": "https://eu.wikipedia.org/wiki?curid=58991", "title": "Uztailak 6", "text": ""}
{"id": "58992", "revid": "499", "url": "https://eu.wikipedia.org/wiki?curid=58992", "title": "Uztailak 7", "text": ""}
{"id": "58993", "revid": "499", "url": "https://eu.wikipedia.org/wiki?curid=58993", "title": "Uztailak 8", "text": ""}
{"id": "58994", "revid": "499", "url": "https://eu.wikipedia.org/wiki?curid=58994", "title": "Uztailak 9", "text": ""}
{"id": "58995", "revid": "499", "url": "https://eu.wikipedia.org/wiki?curid=58995", "title": "Uztailak 10", "text": ""}
{"id": "58996", "revid": "499", "url": "https://eu.wikipedia.org/wiki?curid=58996", "title": "Uztailak 11", "text": ""}
{"id": "58997", "revid": "499", "url": "https://eu.wikipedia.org/wiki?curid=58997", "title": "Uztailak 12", "text": ""}
{"id": "58998", "revid": "499", "url": "https://eu.wikipedia.org/wiki?curid=58998", "title": "Uztailak 13", "text": ""}
{"id": "58999", "revid": "499", "url": "https://eu.wikipedia.org/wiki?curid=58999", "title": "Uztailak 14", "text": ""}
{"id": "59000", "revid": "499", "url": "https://eu.wikipedia.org/wiki?curid=59000", "title": "Uztailak 15", "text": ""}
{"id": "59001", "revid": "499", "url": "https://eu.wikipedia.org/wiki?curid=59001", "title": "Uztailak 16", "text": ""}
{"id": "59002", "revid": "499", "url": "https://eu.wikipedia.org/wiki?curid=59002", "title": "Uztailak 17", "text": ""}
{"id": "59003", "revid": "499", "url": "https://eu.wikipedia.org/wiki?curid=59003", "title": "Uztailak 18", "text": ""}
{"id": "59004", "revid": "499", "url": "https://eu.wikipedia.org/wiki?curid=59004", "title": "Uztailak 19", "text": ""}
{"id": "59005", "revid": "499", "url": "https://eu.wikipedia.org/wiki?curid=59005", "title": "Uztailak 20", "text": ""}
{"id": "59006", "revid": "499", "url": "https://eu.wikipedia.org/wiki?curid=59006", "title": "Uztailak 21", "text": ""}
{"id": "59007", "revid": "499", "url": "https://eu.wikipedia.org/wiki?curid=59007", "title": "Uztailak 22", "text": ""}
{"id": "59009", "revid": "499", "url": "https://eu.wikipedia.org/wiki?curid=59009", "title": "Uztailak 23", "text": ""}
{"id": "59010", "revid": "499", "url": "https://eu.wikipedia.org/wiki?curid=59010", "title": "Uztailak 24", "text": ""}
{"id": "59011", "revid": "499", "url": "https://eu.wikipedia.org/wiki?curid=59011", "title": "Uztailak 25", "text": ""}
{"id": "59012", "revid": "499", "url": "https://eu.wikipedia.org/wiki?curid=59012", "title": "Uztailak 26", "text": ""}
{"id": "59013", "revid": "499", "url": "https://eu.wikipedia.org/wiki?curid=59013", "title": "Uztailak 27", "text": ""}
{"id": "59014", "revid": "499", "url": "https://eu.wikipedia.org/wiki?curid=59014", "title": "Uztailak 28", "text": ""}
{"id": "59015", "revid": "499", "url": "https://eu.wikipedia.org/wiki?curid=59015", "title": "Uztailak 29", "text": ""}
{"id": "59016", "revid": "499", "url": "https://eu.wikipedia.org/wiki?curid=59016", "title": "Uztailak 30", "text": ""}
{"id": "59017", "revid": "499", "url": "https://eu.wikipedia.org/wiki?curid=59017", "title": "Uztailak 31", "text": ""}
{"id": "59018", "revid": "499", "url": "https://eu.wikipedia.org/wiki?curid=59018", "title": "Abuztuak 1", "text": ""}
{"id": "59019", "revid": "499", "url": "https://eu.wikipedia.org/wiki?curid=59019", "title": "Abuztuak 2", "text": ""}
{"id": "59020", "revid": "499", "url": "https://eu.wikipedia.org/wiki?curid=59020", "title": "Abuztuak 3", "text": ""}
{"id": "59021", "revid": "499", "url": "https://eu.wikipedia.org/wiki?curid=59021", "title": "Abuztuak 4", "text": ""}
{"id": "59022", "revid": "499", "url": "https://eu.wikipedia.org/wiki?curid=59022", "title": "Abuztuak 5", "text": ""}
{"id": "59023", "revid": "499", "url": "https://eu.wikipedia.org/wiki?curid=59023", "title": "Abuztuak 6", "text": ""}
{"id": "59024", "revid": "499", "url": "https://eu.wikipedia.org/wiki?curid=59024", "title": "Abuztuak 7", "text": ""}
{"id": "59025", "revid": "499", "url": "https://eu.wikipedia.org/wiki?curid=59025", "title": "Abuztuak 8", "text": ""}
{"id": "59026", "revid": "499", "url": "https://eu.wikipedia.org/wiki?curid=59026", "title": "Abuztuak 9", "text": ""}
{"id": "59027", "revid": "499", "url": "https://eu.wikipedia.org/wiki?curid=59027", "title": "Abuztuak 10", "text": ""}
{"id": "59030", "revid": "499", "url": "https://eu.wikipedia.org/wiki?curid=59030", "title": "Abuztuak 11", "text": ""}
{"id": "59031", "revid": "499", "url": "https://eu.wikipedia.org/wiki?curid=59031", "title": "Abuztuak 12", "text": ""}
{"id": "59032", "revid": "499", "url": "https://eu.wikipedia.org/wiki?curid=59032", "title": "Abuztuak 13", "text": ""}
{"id": "59033", "revid": "499", "url": "https://eu.wikipedia.org/wiki?curid=59033", "title": "Abuztuak 14", "text": ""}
{"id": "59034", "revid": "499", "url": "https://eu.wikipedia.org/wiki?curid=59034", "title": "Abuztuak 15", "text": ""}
{"id": "59035", "revid": "499", "url": "https://eu.wikipedia.org/wiki?curid=59035", "title": "Abuztuak 16", "text": ""}
{"id": "59036", "revid": "499", "url": "https://eu.wikipedia.org/wiki?curid=59036", "title": "Abuztuak 17", "text": ""}
{"id": "59037", "revid": "499", "url": "https://eu.wikipedia.org/wiki?curid=59037", "title": "Abuztuak 18", "text": ""}
{"id": "59038", "revid": "499", "url": "https://eu.wikipedia.org/wiki?curid=59038", "title": "Abuztuak 19", "text": ""}
{"id": "59039", "revid": "499", "url": "https://eu.wikipedia.org/wiki?curid=59039", "title": "Abuztuak 20", "text": ""}
{"id": "59040", "revid": "499", "url": "https://eu.wikipedia.org/wiki?curid=59040", "title": "Abuztuak 21", "text": ""}
{"id": "59041", "revid": "499", "url": "https://eu.wikipedia.org/wiki?curid=59041", "title": "Abuztuak 22", "text": ""}
{"id": "59042", "revid": "499", "url": "https://eu.wikipedia.org/wiki?curid=59042", "title": "Abuztuak 23", "text": ""}
{"id": "59043", "revid": "499", "url": "https://eu.wikipedia.org/wiki?curid=59043", "title": "Abuztuak 24", "text": ""}
{"id": "59044", "revid": "499", "url": "https://eu.wikipedia.org/wiki?curid=59044", "title": "Abuztuak 25", "text": ""}
{"id": "59045", "revid": "499", "url": "https://eu.wikipedia.org/wiki?curid=59045", "title": "Abuztuak 26", "text": ""}
{"id": "59046", "revid": "499", "url": "https://eu.wikipedia.org/wiki?curid=59046", "title": "Abuztuak 27", "text": ""}
{"id": "59047", "revid": "499", "url": "https://eu.wikipedia.org/wiki?curid=59047", "title": "Abuztuak 28", "text": ""}
{"id": "59048", "revid": "499", "url": "https://eu.wikipedia.org/wiki?curid=59048", "title": "Abuztuak 29", "text": ""}
{"id": "59049", "revid": "499", "url": "https://eu.wikipedia.org/wiki?curid=59049", "title": "Abuztuak 30", "text": ""}
{"id": "59050", "revid": "499", "url": "https://eu.wikipedia.org/wiki?curid=59050", "title": "Abuztuak 31", "text": ""}
{"id": "59051", "revid": "499", "url": "https://eu.wikipedia.org/wiki?curid=59051", "title": "Irailak 1", "text": ""}
{"id": "59052", "revid": "499", "url": "https://eu.wikipedia.org/wiki?curid=59052", "title": "Irailak 2", "text": ""}
{"id": "59053", "revid": "499", "url": "https://eu.wikipedia.org/wiki?curid=59053", "title": "Irailak 3", "text": ""}
{"id": "59054", "revid": "499", "url": "https://eu.wikipedia.org/wiki?curid=59054", "title": "Irailak 4", "text": ""}
{"id": "59055", "revid": "499", "url": "https://eu.wikipedia.org/wiki?curid=59055", "title": "Irailak 5", "text": ""}
{"id": "59056", "revid": "499", "url": "https://eu.wikipedia.org/wiki?curid=59056", "title": "Irailak 6", "text": ""}
{"id": "59057", "revid": "499", "url": "https://eu.wikipedia.org/wiki?curid=59057", "title": "Irailak 7", "text": ""}
{"id": "59058", "revid": "499", "url": "https://eu.wikipedia.org/wiki?curid=59058", "title": "Irailak 8", "text": ""}
{"id": "59059", "revid": "499", "url": "https://eu.wikipedia.org/wiki?curid=59059", "title": "Irailak 9", "text": ""}
{"id": "59060", "revid": "499", "url": "https://eu.wikipedia.org/wiki?curid=59060", "title": "Irailak 10", "text": ""}
{"id": "59061", "revid": "499", "url": "https://eu.wikipedia.org/wiki?curid=59061", "title": "Irailak 11", "text": ""}
{"id": "59062", "revid": "499", "url": "https://eu.wikipedia.org/wiki?curid=59062", "title": "Irailak 12", "text": ""}
{"id": "59063", "revid": "499", "url": "https://eu.wikipedia.org/wiki?curid=59063", "title": "Irailak 13", "text": ""}
{"id": "59064", "revid": "499", "url": "https://eu.wikipedia.org/wiki?curid=59064", "title": "Irailak 14", "text": ""}
{"id": "59065", "revid": "499", "url": "https://eu.wikipedia.org/wiki?curid=59065", "title": "Irailak 15", "text": ""}
{"id": "59066", "revid": "499", "url": "https://eu.wikipedia.org/wiki?curid=59066", "title": "Irailak 16", "text": ""}
{"id": "59067", "revid": "499", "url": "https://eu.wikipedia.org/wiki?curid=59067", "title": "Irailak 17", "text": ""}
{"id": "59068", "revid": "499", "url": "https://eu.wikipedia.org/wiki?curid=59068", "title": "Irailak 18", "text": ""}
{"id": "59069", "revid": "499", "url": "https://eu.wikipedia.org/wiki?curid=59069", "title": "Irailak 19", "text": ""}
{"id": "59070", "revid": "499", "url": "https://eu.wikipedia.org/wiki?curid=59070", "title": "Irailak 20", "text": ""}
{"id": "59071", "revid": "499", "url": "https://eu.wikipedia.org/wiki?curid=59071", "title": "Irailak 21", "text": ""}
{"id": "59072", "revid": "499", "url": "https://eu.wikipedia.org/wiki?curid=59072", "title": "Irailak 22", "text": ""}
{"id": "59073", "revid": "499", "url": "https://eu.wikipedia.org/wiki?curid=59073", "title": "Irailak 23", "text": ""}
{"id": "59074", "revid": "499", "url": "https://eu.wikipedia.org/wiki?curid=59074", "title": "Irailak 25", "text": ""}
{"id": "59075", "revid": "499", "url": "https://eu.wikipedia.org/wiki?curid=59075", "title": "Irailak 26", "text": ""}
{"id": "59076", "revid": "499", "url": "https://eu.wikipedia.org/wiki?curid=59076", "title": "Irailak 27", "text": ""}
{"id": "59077", "revid": "499", "url": "https://eu.wikipedia.org/wiki?curid=59077", "title": "Irailak 24", "text": ""}
{"id": "59078", "revid": "499", "url": "https://eu.wikipedia.org/wiki?curid=59078", "title": "Irailak 28", "text": ""}
{"id": "59079", "revid": "499", "url": "https://eu.wikipedia.org/wiki?curid=59079", "title": "Irailak 29", "text": ""}
{"id": "59080", "revid": "499", "url": "https://eu.wikipedia.org/wiki?curid=59080", "title": "Irailak 30", "text": ""}
{"id": "59081", "revid": "499", "url": "https://eu.wikipedia.org/wiki?curid=59081", "title": "Urriak 1", "text": ""}
{"id": "59082", "revid": "499", "url": "https://eu.wikipedia.org/wiki?curid=59082", "title": "Urriak 2", "text": ""}
{"id": "59083", "revid": "499", "url": "https://eu.wikipedia.org/wiki?curid=59083", "title": "Urriak 3", "text": ""}
{"id": "59084", "revid": "499", "url": "https://eu.wikipedia.org/wiki?curid=59084", "title": "Urriak 4", "text": ""}
{"id": "59085", "revid": "499", "url": "https://eu.wikipedia.org/wiki?curid=59085", "title": "Urriak 5", "text": ""}
{"id": "59086", "revid": "499", "url": "https://eu.wikipedia.org/wiki?curid=59086", "title": "Urriak 6", "text": ""}
{"id": "59087", "revid": "499", "url": "https://eu.wikipedia.org/wiki?curid=59087", "title": "Urriak 7", "text": ""}
{"id": "59088", "revid": "499", "url": "https://eu.wikipedia.org/wiki?curid=59088", "title": "Urriak 8", "text": ""}
{"id": "59089", "revid": "499", "url": "https://eu.wikipedia.org/wiki?curid=59089", "title": "Urriak 9", "text": ""}
{"id": "59090", "revid": "499", "url": "https://eu.wikipedia.org/wiki?curid=59090", "title": "Urriak 10", "text": ""}
{"id": "59091", "revid": "499", "url": "https://eu.wikipedia.org/wiki?curid=59091", "title": "Urriak 11", "text": ""}
{"id": "59092", "revid": "499", "url": "https://eu.wikipedia.org/wiki?curid=59092", "title": "Urriak 12", "text": ""}
{"id": "59093", "revid": "499", "url": "https://eu.wikipedia.org/wiki?curid=59093", "title": "Urriak 13", "text": ""}
{"id": "59094", "revid": "499", "url": "https://eu.wikipedia.org/wiki?curid=59094", "title": "Urriak 14", "text": ""}
{"id": "59095", "revid": "499", "url": "https://eu.wikipedia.org/wiki?curid=59095", "title": "Urriak 15", "text": ""}
{"id": "59096", "revid": "499", "url": "https://eu.wikipedia.org/wiki?curid=59096", "title": "Urriak 16", "text": ""}
{"id": "59097", "revid": "499", "url": "https://eu.wikipedia.org/wiki?curid=59097", "title": "Urriak 17", "text": ""}
{"id": "59098", "revid": "499", "url": "https://eu.wikipedia.org/wiki?curid=59098", "title": "Urriak 18", "text": ""}
{"id": "59099", "revid": "499", "url": "https://eu.wikipedia.org/wiki?curid=59099", "title": "Urriak 19", "text": ""}
{"id": "59100", "revid": "499", "url": "https://eu.wikipedia.org/wiki?curid=59100", "title": "Urriak 20", "text": ""}
{"id": "59101", "revid": "499", "url": "https://eu.wikipedia.org/wiki?curid=59101", "title": "Urriak 21", "text": ""}
{"id": "59102", "revid": "499", "url": "https://eu.wikipedia.org/wiki?curid=59102", "title": "Urriak 22", "text": ""}
{"id": "59103", "revid": "499", "url": "https://eu.wikipedia.org/wiki?curid=59103", "title": "Urriak 23", "text": ""}
{"id": "59104", "revid": "499", "url": "https://eu.wikipedia.org/wiki?curid=59104", "title": "Urriak 24", "text": ""}
{"id": "59105", "revid": "499", "url": "https://eu.wikipedia.org/wiki?curid=59105", "title": "Urriak 25", "text": ""}
{"id": "59106", "revid": "499", "url": "https://eu.wikipedia.org/wiki?curid=59106", "title": "Urriak 26", "text": ""}
{"id": "59107", "revid": "499", "url": "https://eu.wikipedia.org/wiki?curid=59107", "title": "Urriak 27", "text": ""}
{"id": "59108", "revid": "499", "url": "https://eu.wikipedia.org/wiki?curid=59108", "title": "Urriak 28", "text": ""}
{"id": "59109", "revid": "499", "url": "https://eu.wikipedia.org/wiki?curid=59109", "title": "Urriak 29", "text": ""}
{"id": "59110", "revid": "499", "url": "https://eu.wikipedia.org/wiki?curid=59110", "title": "Urriak 30", "text": ""}
{"id": "59111", "revid": "499", "url": "https://eu.wikipedia.org/wiki?curid=59111", "title": "Urriak 31", "text": ""}
{"id": "59112", "revid": "499", "url": "https://eu.wikipedia.org/wiki?curid=59112", "title": "Azaroak 1", "text": ""}
{"id": "59113", "revid": "499", "url": "https://eu.wikipedia.org/wiki?curid=59113", "title": "Azaroak 2", "text": ""}
{"id": "59114", "revid": "499", "url": "https://eu.wikipedia.org/wiki?curid=59114", "title": "Azaroak 3", "text": ""}
{"id": "59115", "revid": "499", "url": "https://eu.wikipedia.org/wiki?curid=59115", "title": "Azaroak 4", "text": ""}
{"id": "59116", "revid": "499", "url": "https://eu.wikipedia.org/wiki?curid=59116", "title": "Azaroak 5", "text": ""}
{"id": "59117", "revid": "499", "url": "https://eu.wikipedia.org/wiki?curid=59117", "title": "Azaroak 6", "text": ""}
{"id": "59118", "revid": "499", "url": "https://eu.wikipedia.org/wiki?curid=59118", "title": "Azaroak 7", "text": ""}
{"id": "59119", "revid": "499", "url": "https://eu.wikipedia.org/wiki?curid=59119", "title": "Azaroak 8", "text": ""}
{"id": "59120", "revid": "499", "url": "https://eu.wikipedia.org/wiki?curid=59120", "title": "Azaroak 9", "text": ""}
{"id": "59121", "revid": "499", "url": "https://eu.wikipedia.org/wiki?curid=59121", "title": "Azaroak 10", "text": ""}
{"id": "59122", "revid": "499", "url": "https://eu.wikipedia.org/wiki?curid=59122", "title": "Azaroak 11", "text": ""}
{"id": "59123", "revid": "499", "url": "https://eu.wikipedia.org/wiki?curid=59123", "title": "Azaroak 12", "text": ""}
{"id": "59124", "revid": "499", "url": "https://eu.wikipedia.org/wiki?curid=59124", "title": "Azaroak 13", "text": ""}
{"id": "59125", "revid": "499", "url": "https://eu.wikipedia.org/wiki?curid=59125", "title": "Azaroak 14", "text": ""}
{"id": "59126", "revid": "499", "url": "https://eu.wikipedia.org/wiki?curid=59126", "title": "Azaroak 15", "text": ""}
{"id": "59127", "revid": "499", "url": "https://eu.wikipedia.org/wiki?curid=59127", "title": "Azaroak 16", "text": ""}
{"id": "59128", "revid": "499", "url": "https://eu.wikipedia.org/wiki?curid=59128", "title": "Azaroak 17", "text": ""}
{"id": "59129", "revid": "499", "url": "https://eu.wikipedia.org/wiki?curid=59129", "title": "Azaroak 18", "text": ""}
{"id": "59130", "revid": "499", "url": "https://eu.wikipedia.org/wiki?curid=59130", "title": "Azaroak 19", "text": ""}
{"id": "59131", "revid": "499", "url": "https://eu.wikipedia.org/wiki?curid=59131", "title": "Azaroak 20", "text": ""}
{"id": "59132", "revid": "499", "url": "https://eu.wikipedia.org/wiki?curid=59132", "title": "Azaroak 21", "text": ""}
{"id": "59133", "revid": "499", "url": "https://eu.wikipedia.org/wiki?curid=59133", "title": "Azaroak 22", "text": ""}
{"id": "59134", "revid": "499", "url": "https://eu.wikipedia.org/wiki?curid=59134", "title": "Azaroak 23", "text": ""}
{"id": "59135", "revid": "499", "url": "https://eu.wikipedia.org/wiki?curid=59135", "title": "Azaroak 24", "text": ""}
{"id": "59136", "revid": "499", "url": "https://eu.wikipedia.org/wiki?curid=59136", "title": "Azaroak 25", "text": ""}
{"id": "59137", "revid": "499", "url": "https://eu.wikipedia.org/wiki?curid=59137", "title": "Azaroak 26", "text": ""}
{"id": "59138", "revid": "499", "url": "https://eu.wikipedia.org/wiki?curid=59138", "title": "Azaroak 27", "text": ""}
{"id": "59139", "revid": "499", "url": "https://eu.wikipedia.org/wiki?curid=59139", "title": "Azaroak 28", "text": ""}
{"id": "59140", "revid": "499", "url": "https://eu.wikipedia.org/wiki?curid=59140", "title": "Azaroak 29", "text": ""}
{"id": "59141", "revid": "499", "url": "https://eu.wikipedia.org/wiki?curid=59141", "title": "Azaroak 30", "text": ""}
{"id": "59142", "revid": "499", "url": "https://eu.wikipedia.org/wiki?curid=59142", "title": "Abenduak 1", "text": ""}
{"id": "59143", "revid": "499", "url": "https://eu.wikipedia.org/wiki?curid=59143", "title": "Abenduak 2", "text": ""}
{"id": "59144", "revid": "499", "url": "https://eu.wikipedia.org/wiki?curid=59144", "title": "Abenduak 3", "text": ""}
{"id": "59145", "revid": "499", "url": "https://eu.wikipedia.org/wiki?curid=59145", "title": "Abenduak 4", "text": ""}
{"id": "59146", "revid": "499", "url": "https://eu.wikipedia.org/wiki?curid=59146", "title": "Abenduak 5", "text": ""}
{"id": "59147", "revid": "499", "url": "https://eu.wikipedia.org/wiki?curid=59147", "title": "Abenduak 6", "text": ""}
{"id": "59148", "revid": "499", "url": "https://eu.wikipedia.org/wiki?curid=59148", "title": "Abenduak 7", "text": ""}
{"id": "59149", "revid": "499", "url": "https://eu.wikipedia.org/wiki?curid=59149", "title": "Abenduak 8", "text": ""}
{"id": "59150", "revid": "499", "url": "https://eu.wikipedia.org/wiki?curid=59150", "title": "Abenduak 9", "text": ""}
{"id": "59151", "revid": "499", "url": "https://eu.wikipedia.org/wiki?curid=59151", "title": "Abenduak 10", "text": ""}
{"id": "59152", "revid": "499", "url": "https://eu.wikipedia.org/wiki?curid=59152", "title": "Abenduak 11", "text": ""}
{"id": "59153", "revid": "499", "url": "https://eu.wikipedia.org/wiki?curid=59153", "title": "Abenduak 12", "text": ""}
{"id": "59154", "revid": "499", "url": "https://eu.wikipedia.org/wiki?curid=59154", "title": "Abenduak 13", "text": ""}
{"id": "59155", "revid": "499", "url": "https://eu.wikipedia.org/wiki?curid=59155", "title": "Abenduak 14", "text": ""}
{"id": "59156", "revid": "499", "url": "https://eu.wikipedia.org/wiki?curid=59156", "title": "Abenduak 15", "text": ""}
{"id": "59157", "revid": "499", "url": "https://eu.wikipedia.org/wiki?curid=59157", "title": "Abenduak 16", "text": ""}
{"id": "59158", "revid": "499", "url": "https://eu.wikipedia.org/wiki?curid=59158", "title": "Abenduak 17", "text": ""}
{"id": "59159", "revid": "499", "url": "https://eu.wikipedia.org/wiki?curid=59159", "title": "Abenduak 18", "text": ""}
{"id": "59160", "revid": "499", "url": "https://eu.wikipedia.org/wiki?curid=59160", "title": "Abenduak 19", "text": ""}
{"id": "59161", "revid": "499", "url": "https://eu.wikipedia.org/wiki?curid=59161", "title": "Abenduak 20", "text": ""}
{"id": "59162", "revid": "499", "url": "https://eu.wikipedia.org/wiki?curid=59162", "title": "Abenduak 21", "text": ""}
{"id": "59163", "revid": "499", "url": "https://eu.wikipedia.org/wiki?curid=59163", "title": "Abenduak 22", "text": ""}
{"id": "59164", "revid": "499", "url": "https://eu.wikipedia.org/wiki?curid=59164", "title": "Abenduak 23", "text": ""}
{"id": "59165", "revid": "499", "url": "https://eu.wikipedia.org/wiki?curid=59165", "title": "Abenduak 24", "text": ""}
{"id": "59166", "revid": "499", "url": "https://eu.wikipedia.org/wiki?curid=59166", "title": "Abenduak 25", "text": ""}
{"id": "59167", "revid": "499", "url": "https://eu.wikipedia.org/wiki?curid=59167", "title": "Abenduak 26", "text": ""}
{"id": "59168", "revid": "499", "url": "https://eu.wikipedia.org/wiki?curid=59168", "title": "Abenduak 27", "text": ""}
{"id": "59169", "revid": "499", "url": "https://eu.wikipedia.org/wiki?curid=59169", "title": "Abenduak 28", "text": ""}
{"id": "59170", "revid": "499", "url": "https://eu.wikipedia.org/wiki?curid=59170", "title": "Abenduak 29", "text": ""}
{"id": "59171", "revid": "499", "url": "https://eu.wikipedia.org/wiki?curid=59171", "title": "Abenduak 30", "text": ""}
{"id": "59172", "revid": "499", "url": "https://eu.wikipedia.org/wiki?curid=59172", "title": "Abenduak 31", "text": ""}
{"id": "59173", "revid": "336", "url": "https://eu.wikipedia.org/wiki?curid=59173", "title": "Lurraren egitura", "text": "Lurraren barne egitura edo geosfera, lur planetaren barnealdeko geruza sortak osatzen du. Beste planeta telurikoak bezala (bolumena nagusiki materia harritsuz okupatua duten planetak), gero eta dentsitate handiagoko geruzatan banatua dago. Lurrak silikato solidifikatuzko kanpo geruza dauka, mantu lirdingatsu bat, eta nukleo bat beste bi geruzekin, kanpoko geruza likido bat, mantua baino askoz jariakorragoa, eta barneko geruza solido bat. Geruza hauek konposaketa kimiko ezberdina dute eta izaera geologiko ezberdina. Euren izatea uhin sismikoen bitartez iker daiteke, eta baita hainbat neurketagrabitazionalekin ere. Azala osatzen duten arroka askoren adina 100 milioi urte baino baxuagokoa da, asko periodo kretazikoan sortu baitziren. Hala ere, ezagutzen diren mineral formazio zaharrenak 4 400 milioi urte dituzte; horrek adierazten du orduan jadanik planetak lurrazal solidoa zuela.\nLurraren barnealdeari buruz ditugun ezaguera gehienak zeharkako behaketetatik datoz. Adibidez, grabitatearen indarra neurtuz lurraren masa ondoriozta daiteke. Planetaren bolumena jakin ondoren, bere dentsitatea kalkulatu daiteke. Gainazalaren arroken masaren eta bolumenaren kalkulua, eta uraren masenak, kanpoko gainazalaren dentsitatea estimatzea ahalbidetzen dute. Izan ere, atmosferan edo gainazalean ez dagoen masa lurraren barnealdeko geruzetan dago.\nEgitura.\nLurraren egitura bi irizpide ezberdinen arabera azter daiteke. Bere konposizio kimikoaren arabera, lurra gainazalean, mantuan eta nukleoan bana daiteke (kanpoaldekoa eta barnealdekoa); bere propietate geologikoen arabera litosfera, astenosfera, mesosfera eta nukleoa bereizten dira (kanpoaldekoa eta barnealdekoa).\nGeruzak hurrengo sakontasunetan aurkitzen dira:\nLurraren banaketa geruzatan zeharka ebatzi da uhin sismiko erreflektatuek eta errefraktatuek hauek zeharkatzeko behar duten denbora erabiliz, lurrikaren bidez sortuak. Zeharkako uhinak (S, edo bigarren mailakoak) ezin dute nukleoa zeharkatu, material lirdingatsua edo elastikoa behar dutelako hedatzeko, hedapenaren abiadura beste geruzetan desberdina den bitartean. Abiadura horren aldaketek errefrakzio bat sortzen dute Snellen legearengatik. Islapenak abiadura sismikoaren areagotzearen ondorioz sortuak dira (hedapen abiadura) eta ispilu batean islaturiko argi baten antzera jokatzen dute.\nBere konposizioaren ondorioz definitutako geruzak.\nLurrazala.\nLurrazala kanpo geruza da, eta hortxe bizi gara. Arrokaz osaturik dago, batez ere basaltoz eta granitoz. Aztertu ahal izateko, bitan sailkatu ohi da: lurrazal kontinentala eta ozeanikoa. Beste geruzekin alderatuz, lurrazala fina da; haren lodiera ozeano dortsaletan 12 kilometro artekoa da (80 kilometroko lodiera izatera irits daiteke), eta kontinente dortsaletan 70 kilometro artekoa, Andeetan eta Himalaian adibidez.\nOzeanoak dortsal ozeanikoz osatuta daude. Arroka mafikoz osatuta daude (burdin eta magnesio silikatoak) eta 3,0\u00a0g/cm3-ko dentsitatea dutenak. Kontinenteak dortsal kontinentalaz osatuta daude. Arroka felsikoz osatuta daude (sodio, potasio eta aluminio silikatoak) eta 2,7 g/cm3-ko dentsitatea dutenak. Lurrazalaren eta mantuaren arteko muga bi fenomeno fisikoz azaldu daiteke. Alde batetik, etenune bat dago abiadura sismikoan, Mohorovi\u010di\u0107 etenunea bezala ezagutzen dena. Uste da fenomeno hau arroken konposizioen aldaketagatik dela, batzuk feldespato plagioplasikoz (goi aldean kokatuta dagoena) osatuta eta beste batzuk feldespatoa ez dutenak (beheko aldean). Bestetik, desjarraitasun kimiko bat dago dortsal ozeanikoen hondoetan behatu dena.\nMantua.\nMantua lurrazalaren eta nukleoaren artean dagoen geruza da. 2900 kilometroko sakonerara iristen da. Planetako geruzarik handienean bihurtzen duena. Mantua batez ere peridotitaz osatua dago. Behe mantuan presioa 1,4 M atm-koa da. Lurrazalarekin konparatuz mantuak magnesio eta burdin kantitate handiagoa du. Tenperatura altuek eragiten dute silizeozko materialak behar adina harikor izatea jariatzeko. Lurrazalaren eta mantuaren arteko banaketa Mohorovi\u010di\u0107 etenunean gertatzen da. Mantua goi eta behe mantuan banatu daiteke. Biak ezberdintzen dituen puntua Repetti etenunea da. Mantuaren konbekzioa plaka tektonikoen mugimenduen araberakoa da. Sustantzia baten fusio puntua eta likatasuna presioaren araberakoa da. Hortaz, behe mantua goiko mantuarekin konparatuz zailtasun handiagoa du mugitzeko baina fenomeno honetan garrantzia izan ditzakete aldaketa kimikoek.\nZergatik da barne nukleoa solidoa, kanpo nukleoa likidoa eta mantua erdisolidoa?\nEragiten duten faktoreak gehien bat geruza bakoitzaren fusio puntu desberdinak dira. Hortaz gain, tenperaturaren eta presioaren igoerek lurrazaletik nukleorantz mugitzen garen bitartean. Lurrazalean, burdin eta nikel aleazioak baita silikatoak ere behar bezain hotzak daude solidoak izateko. Goi-mantuan, silikatoak normalean solidoak dira (nahiz eta puntu batzuetan urturik egon), baina tenperatura altuetan eta presio baxuetan aurkitzen dira, goi-mantuko arrokak likatasun nahiko baxua dute. Aldiz, behe-mantuan presioa altuagoa da eta horrek eragiten du likatasun handiagoa edukitzea goi-mantuarekin konparatuz. Kanpo nukleoa, burdinaz eta nikelez osatuta dago, eta likidoa da bere presioa izan arren. Mantuko silikatoek baino fusio puntu baxuagoak dituztelako. Barne nukleoa solidoa da bere presio altua dela eta.\nNukleoa.\nNukleoa 3.475 kilometroko lodiera duen geruza bat da. Mantutik Gutenberg etenuneak bereizten du. Lurraren bataz besteko dentsitatea 5515 kg/m3-koa da. Datu honek eguzki sistemako planetarik dentsoenean bilakatzen du. Kontuan izanda lurrazalaren bataz besteko dentsitatea 3000 kg/m3-koa dela gutxi gorabehera, nukleoa osatzen duten materialak oso dentsoak dira. Nukleoa gehien bat burdinaz (Fe, % 80) eta nikelez (Ni) osatuta dago.\nNukleoa bi zatitan banatzen da: kanpo nukleoa eta barne nukleoa. Bien arteko ezberdintasuna Lehmann etenunean ematen da. Barne nukleoa 1220 km-ko erradioa du eta solidoa da. Inge Lehmannek aurkitu zuen 1936-an. Kanpo nukleoa, aldiz, likidoa da eta 3400 km-ko sakonera du. Kanpo nukleoa barne nukleoa inguratzen du.\nUste da, kanpo nukleoaren konbekzio mugimenduak lurraren errotazio mugimenduekin konbinaturik kanpo magnetismoa egotearen arduradun direla. Barne nukleo oso bero dago kanpo magnetismoa iraunkor mantentzeko baina segur aski egonkortzen du kanpo nukleoak sortutakoa.\nDuela gutxiko zenbait probek erakusten dute barne nukleoa planeta baino azkarrago biratzen duela. 2005-eko abuztuan geofisiko talde batek \"Science\" aldizkarian argitaratu zuten barne nukleoak urtero planetak baino 0,3 eta 0,5 gradu gehiago biratzen duela. Azken aldiko teoria zientifikoek lurreko tenperatura-gradientea esplikatzen dute. Elementu erradioaktiboen desintegrazioa eta barne nukleoa hoztearen eraginez gertatzen da.\nEredu geodinamikoa.\nLitosfera.\nLitosfera (antzinako grezieratik: \"l\u00edthos\",\u00a0\u00abharri\u00bb\u00a0+ \"sf\u00e9ra\",\u00a0\u00abesfera\u00bb) Lurtar motako planeten eta satelite naturalen kanpoko geruza gogorra da, eta beren propietate mekanikoek definitzen dute. Lur planetan lurrazalaz eta mantuaz dago osatua eta izaera elastikoa du. Geruza hau bere konposizio kimikoaz eta mineralogiaz dago definitua.\nLitosfera plaka tektonikoetan azpibanatua dago. Honen gaineko zatiak kimikoki atmosfera, hidrosfera eta biosferarekin erreakzionatzen du, lur eraketa prozesuaren bitartez pedosfera eratuz. Litosferaren azpian astenosfera dago, ahulagoa, beroagoa eta sakonera handiagoko mantuaren zatia dena. Litosfera-Astenosfera muga hauen erantzuteko eraren arabera definitu daiteke: litosfera zurruna mantentzen da periodo luzeetan zehar, non elastikoki deformatzen den; astenosfera, ordea, erraz deformatzen da. Paisaiaren eraketa iraganean eta gaurkotasunena aztertzen duen zientziari geomorfologia deitzen zaio.\nBi litosfera mota daude:\nLitosfera ozeanikoaren osagaiak nagusiki lurrazal mafikoa eta mantu ultramafikoa (peridotita) dira, eta litosfera kontinentala baina dentsoagoa da. Litosfera ozeanikoa loditu egiten da urteak igaro ahala eta ozeano-erdiko gailurretik urruntzen den ahala. Lodiera hozte prozesu baten bitartez gertatzen da, astenosfera beroa mantu litosferikoak bihurtzen da eta litosfera ozeanikoa oso lodia eta urteekin dentsoa bihurtzea eragiten du.\nAstenosfera litosfera ozeanikoa baino dentsoagoa da hamar milioika urteetan zehar, baina horren ondoren litosfera ozeanikoa dentsoagoa bilakatzen da. Hau, lurrazal ozeanikoa kimikoki astenosfera baino arinagoa delako gertatzen da, baina mantuaren kontrakzio termikoek astenosfera baino dentsoagoa egiten dute. Litosfera ozeaniko zaharren ezegonkortasun grabitazionalak litosfera ozeanikoa litosferaren azpian sartzea eragiten du subdukzio zonetan. Litosfera ozeaniko berria etengabe sortzen da eta subdukzio zonetan berriro ere mantura bueltatzen da. Ondorioz, litosfera ozeanikoa kontinentala baina askoz gazteagoa da: litosfera ozeaniko zaharrenak 170 milioi urte ditu, litosfera kontinental batzuek, ordea, bilioika urte dituzte.\nAstenosfera.\nAstenosfera (antzinako grezieratik: \"asthen\u1e17s\" \u201cahula\u201d + \"sf\u00e9ra\" \u201cesfera\u201d) Oso likatsua eta mekanikoki ahula den Lur planetaren goi mantuko zonaldea da Astenosfera. Litosferaren azpian kokatzen da, lurrazaletik 80\u2013200 kilometrora. Litosfera-Astenosfera mugari LAB deitzen zaio. Astenosfera ia guztiz solidoa da, nahiz eta zati batzuk urtuak egon ahal izan. Astenosferaren behe muga ez dago guztiz ondo definitua. Honen lodiera orokorrean tenperaturaren menpe dago. Hala ere, astenosferaren erreologia deformazio tasaren menpe dago. Zonalde batzuetan astenosferak 700 kilometrorainoko tamaina izan lezake, eta basaltoaren eraketa puntutzat jotzen da (MORB).\nAstenosfera goi mantuko zatia da, litosferaren azpian kokatua eta plaka tektonikoen mugimenduan eta egokitzapen isostatikoetan dago murgildua. Litosfera-Astenosfera muga 1300\u00a0\u00b0C-tan dago, zurrun mantentzeko tenperatura baino altuago eta harikor jokatzeko baino tenperatura baino baxuago. Onda sismikoak nahiko motel igarotzen dira astenosferatik litosferarekin konparatuz, horregatik \"abiadura gutxiko zona\" deitzen zaio (). Abiadura jaitsiera hori litosferatik astenosferara, bigarren horretan dagoen zona urtuaren eraginez izan daiteke. LVZren behe muga 180\u2013220 kilometrora dago; astenosferaren amaiera, ordea, 700 kilometrora.\nAstenosferaren goiko zatia, Lurraren lurrazaleko plaka litosferikoak mugitzen diren zona dela pentsatzen da. Astenosferaren presio eta tenperatura egoeraren ondorioz, arrokak harikor bihurtzen dira, cm/urteko deformazio tasetan mugitzen. Astenosferaren gainean, deformazio tasa berean, arrokak elastikoki portatzen dira, hauskorrak bilakatuz eta akatsak sortuz. Pentsatzen da litosferak astenosferaren gainean flotatzen duela, plaka tektonikoen mugimendua eraginez.\nMesosfera.\nMesosfera edo behe mantua, Geologian, litosfera eta astenosferaren azpian dago, kanpo nukleoaren gainean (ez da atmosferaren geruzarekin nahastu behar, desberdinak baitira). Goiko muga onda sismikoen igoera azkarra bezala dago definitua, 660 kilometrora. Sakonera honetan, ringwoodita (gamma-(Mg,Fe)2SiO4) Mg-Si perovskita eta ferroperiklasan deskonposatzen da. Erreakzio honek goi eta behe mantuen arteko muga markatzen du. Mesosferaren basean \u201cD zona\u201d dago, eta mantu-nukleo mugan, 2.700\u20132.890 kilometrora. Mineralak dentsoagoak bilakatzen dira euren konposaketa aldatu gabe.\nD geruza.\nD geruza mesosferaren eta endosferaren arteko trantsizio aldea da. Arrokak asko berotu eta litosferaraino igo daitezke sumendiak sortuz. Nukleo-mantu muga (CMB, \"Core-mantle boundary\") Lurraren silikato mantu eta burdin nikel kanpo nukleo likidoaren artean kokatzen da. Muga lurrazaletik 2.891 kilometrora dago kokatua, gutxi gorabehera. Muga ikusi daiteke bertan gertatzen diren uhin sismikoen abiadura aldaketei esker. Etenune hori, mantu solido eta nukleo erkidearen ondorio da. P uhinak askoz motelagoak dira kanpo nukleoan mantu sakonean baino, eta S uhinak ez dira existitzen nukleoaren zati likido guztian zehar. Behe mantuko 200 2.891 kilometrora dago kokatua ko mugaren gaineko geruza D\" izenaz da ezaguna (D prima prima) eta batzuetan eztabaidatzen da ea muga ere horren zati den ala ez. D geruzaren hondoan abiadura sismikoaren aldaketak aurkitu dira, Gutenberg etenunea deiturikora iristean.\nEndosfera.\nEndosfera eredu geostatikoko nukleoaren parekoa da. Lurraren azkeneko geruza da. Bere limiteek nukleoaren geruza kimikoekin kointziditzen dute. Endosfera izaera fisikoko bi zatiz dago eratua:\nKontinenteen jitoa.\nKontinenteen jitoaren teoriaren arabera, duela 200 milioi urte lurrazala kontinente bakarraz osaturik zegoen, mantuaren gainean flotatzen zegoena. Kontinente hari pangea deitzen zaio.\nLurraren biraketak eraginik, lur multzo bakar hori mugitzen eta puska handitan hausten hasi zen, harik eta puzzle handia osatu arte. Puska handi bakoitzari plaka tektonikoa esaten zaio.\nPlaka tektonikoak oso geldo mugitzen dira, baina horietako bik elkarren artean talka egin eta plaka horietako bat jaso daiteke mendikate handi-handiak sortuz, eta bestea, aldiz, hondora daiteke ozeano-fosa sakonak eratuz.\nBi plaken arteko harreman aldeak oso ezegonkorrak dira, eta alde horietan ere handiagoak izaten dira Lur barneko mugimenduak. Mugimendu horiek eraginik, kanpoaldean lurrikarak eta sumendiak gertatzen dira.\nGarapen historikoa.\n1692. urtean Edmond Halleyk (\"Philosophical Transactions of Royal Society of London\" aldizkarian argitaratutako artikulu batean') ideia hau proposatu zuen: 500 milietako lodiera duen estalki huts batez, bi barne-geruza dituena, zentrokideak, barne nukleo baten inguruan formaturiko Lurra. Geruzen diametroa bat etorriko zen Artizarraren, Marteren eta Merkurioren diametroekin. Halleyren proposamena oinarrituta dago\u00a0Isaac Newtonek emandako Lurraren eta Ilargiaren arteko dentsitate erlatiboaren balioetan, \"Principia\" (1687): \u00abIsaac Newtonek demostratu du Ilargia gure planeta baino solidoagoa dela, 9-tik 5-era\u00bb, adierazi zuen Halley \u00abzergatik ezin dugu suposatu gure planetaren 4/9-a hutsa dela?\u00bb.\u200b\n1818. urtean,\u00a0John Cleves Symmesek aditzera eman zuen Lurra gainazal huts batez sortua zegoela, 1300 km-ko lodiera duena, 2300 km-tako irekidurekin bi poloetan. Barnealdean beste lau geruza egongo ziren, hauetako bakoitza ere poloetara irekita. Julio Verne, \"Lurraren bihotzeraino\" liburuan, izugarrizko barne-leizeak irudikatu zituen, eta William Reedek\u00a0\"Poloetako mamuetan\" Lur huts bat irudikatu zuen.\nIdazle fededun batzuk Lur esferikoaren ideiari eutsi zioten, baina ez zuten onarpen askorik jaso. \"Flat Earth Society\"k (\u00abLur Lauaren Elkartea\u00bb), lehenago Charles K. Johnsonek zuzendua, gogor lan egiten du Estatu Batuetan teoria bizi mantentzeko, eta milaka jarraitzaile dituztela ziurtatu dute. Ingalaterrako eta Estatu Batuetako kristau batzuk ere saiatu ziren teoria hau berpizten."}
{"id": "59174", "revid": "15795", "url": "https://eu.wikipedia.org/wiki?curid=59174", "title": "Latitudea eta longitudea", "text": ""}
{"id": "59175", "revid": "105290", "url": "https://eu.wikipedia.org/wiki?curid=59175", "title": "Vallegrul", "text": "Vallegrul Arabako hego-mendebaldean dagoen mendia da. 1.224 metroko altuera du. Valderejoko Natur Parkea kokatzen da.\nUrtarriletik abuztura arte Sai arreak kumeak zaintzen ari direla-eta debekatuta dago toki batzuetara sartzea.\nAbiapuntuak.\nMendi honetara igotzeko abiapuntuak hauexek dira:"}
{"id": "59178", "revid": "90204", "url": "https://eu.wikipedia.org/wiki?curid=59178", "title": "Chelan Simmons", "text": "Chelan Simmons (Vancouver, Kanada, 1982ko urriaren 29) aktore eta modelo kanadarra da."}
{"id": "59179", "revid": "336", "url": "https://eu.wikipedia.org/wiki?curid=59179", "title": "Jaimie Alexander", "text": "Jaimie Alexander (Greenville, Hego Carolina, 1984ko martxoaren 12) aktore estatubatuarra da."}
{"id": "59180", "revid": "155809", "url": "https://eu.wikipedia.org/wiki?curid=59180", "title": "Nafarroako Gerra Zibila", "text": "Nafarroako Gerra Zibila 1451n hasi zen, Gaztelako eta Aragoiko erresumek bultzatuta. Zuria I.a Nafarroakoa hil eta hamar urtera, bere bigarren senar Joanes II.a Aragoikoa erregekideak koroa usurpatu zuen, semeari, Karlos Bianako Printzeari, eman beharrean. Gaztela eta Aragoiko Erresumei Nafarroako konkista erraztu zien gerrak.\nAurretikoak.\nZuria I.a lehendabizikoz Martin I.a Siziliakoarekin eta bigarrenez Joanes II.a Aragoikoarekin ezkondu zen. 1425an tronuan izan zenerako, Karlos semeak lau urte zituen eta Karlos III.a aitonak sortutako Bianako printzea titulua zeukan.\nNafarroako erregekide berriak, Alfontso V.a Aragoikoaren anaia, Joanes II.a Gaztelakoaren laguntza zuen handikien talde nagusi batekin liskarrak izan zituen. Liskar baten ondorioz, Gaztelako Joanes II.a bere fidelen artean Aragoiko infanteen oinordetza banatu eta konfiskatu zuen. Aragoiko Joanes II.ak, berriz, Gaztelako handikien talde baten alde egin zuen Gaztelako Erresuma kontrolatzeko asmotan.\nZuria I.ak, aita Karlos III.ak bezala, ez zuen liskarretan parte hartu eta bere mugak defenditu zituen. 1441n hil zenean, tronua Joanes II.a Aragoikoaren eskuetan geratu zen. Hau beti Erresumatik kanpo egoten zenez, Karlos Bianako Printzea ordezkari bihurtu zen, amaren testamentuak eskatzen zuen moduan. Testamentuaren arabera, eskubide guztiak semeak zituen, baina amak semeari aitaren baimenik gabe Errege ez bihurtzea eskatu zion. Arazoa aita eta semearen arteko traturik ezean zetzan.\nNafarroako Erresuman handikien bi talde nagusi zeuden, alde batetik, agaramontarrak, XII. mendearen hasieran Nafarroako Antso VII.ak sortua; eta bestetik, beaumontarrak, Nafarroako Karlos III.ak bere sasiko familiarekin sortua eta Nafarroa Behereko Luxa antzinako leinuaren aliatua. Epe handiko lehia sakonak gerra zabalean bukatuko ziren gizabanakoen arteko liskarrak sortu zituen. Nafarroako Erresuman, ohituraz, handikiek ez zuten lurraldeko jaurerriak eta edukitzekotan ez ziren oinordetzako. Karlos III.ak, aldiz, ohitura akatu zuen eta Erresuman eskubide feudalak izateko aukera eman zuen.\nAragoiko Joanes II.aren ohiko ez egoteak Bianako Printzearekin liskarrak uxatu zuen. Bitartean, Printzeak Oliten bizi zen, hantxe Artelanak eta Letrak bultzatu zituen eta aitona Karlos III.a bezala bere laguntzaileak, beaumontarrek bere itzala handitu zuten.\nAragoiko Joanes II.ak Gaztelako Erresumako monarka eta Henrike IV.a Gaztelakoa bere semearen aurkako handikien talde bat osatzeko bere politikari ekin zion. Horregatik, 1444an bigarrenez Juana Enrikez, Gaztelako Almiranteen alaba. Gaztelako Erresumak, berriz, Aragoiko Joanes II.a ezegonkortzeko asmotan, aita eta semearen arteko tirabirak areagotu zituen. Bianako Printzeak Araba eta Gipuzkoara ihesi egin zuen, hortxe baitzeuden oinaztarrak, beaumontarren aliatuak. Aitak semearen itzulera lortu zuen baina 1451n gaztelauak Garestik Nafarroan sartu zirenean, Printzeak inbaditzaileei elkartu eta aitak borrokatu zuen, gerra zibilari hasiera emanez.\nGerraren hasiera.\nGerrak luzaro iraun arren, aurkaketa gutxi izan zituen. Gehienetan, espedizioak, sasi pasiboak ziren setioak, uzten galera eta sabotajeak baino ez ziren.\n1451ko udazkenean, bai Vianako Printzea bai Leringo Kondea, beaumontarren kapitaina, Oibarko guduan preso hartu zituzten. Printzeak ia urte bi eman zituen preso Tafallan, Tuteran, Zaragozako probintziako Mall\u00e9nen, C\u00e1ceresko probintziako Monroyn eta Zaragozan. Bitartean, erresuma bitan zatitu zen: Gorteak, Gobernua eta Administrazioa.\nLacarra historialariaren esanetan, erresuma osoa Vianako printzearen aldekoa zen, Nafarroako Erribera, Aragoiko Joan II.ak lagunen artean banatuta, Lizarra, Zangoza eta Tutera izan ezik.\n1455ean, egoera geldia bultzatzeko asmotan, Joan II.ak Leonor bere alaba txikia, Gaston IV.a Foixkoaren emaztea, Bartzelonara deitu zuen Karlos Vianako printzea desjabetzeko. Foixko kondeak hautatuz, Printzearen eskubideak ez ezik Zuria alaba nagusiarenak ere ahaztu zituen. Gaztelako Henrike Printzeak Zuria ukatu zuen, eta Nafarroara itzuli zen. Karlosek Napolira joan zen osaba Alfontso V.a Aragoikoaren bitartekaritzaren bila. Baina negoziazioak bukatu ziren 1458an osaba hil zenean. Gainera, Joan II.ak Aragoiko errege berria bihurtu zen.\nKarlos Bianako Printzea eta haren arreba Zuria hiltzea.\nKarlos Bianako Printzeak itzala handia zuen Katalunia aldean, bertan burgesia matxinatu baitzen erregearen aurka. 1460an Bartzelonan bakea lortzeko akordioa sinatu zuten; beaumontarren herriak errenditu ziren, baina Gaztelako Erresumarekin auzi berrien ondorioz, berriro Karlos Bianako Printzea preso hartu zuen, Lleidan. Haren jarraitzaileak berriro matxinatu ziren, eta Katalunian izandako 1461eko iraultzaren ondorioz, askatu zuten. Laster hilko zen, birikeriak jota, nahiz eta zurrumurruak zioten aitak pozoitu zuela. Kataluniarren iraultzaren ondoren, Henrike IV.a Gaztelakoa kataluniarrekin elkartu zen Aragoiko Joanes II.aren kontra. Honek, berriz, Luis XI.a Frantziakoa aliatu zuen. Bitxikeria moduan, Gaztelak eta Frantziak ere aliatuak izaten jarraitu zuten.\nBitartean aitak Zuria, Karlos eta Leonorren arreba, Oliten espetxeratu zuen, gaztelua Leonor ahizpa eta Gaston IV.a Foixkoa koinatuaren agindupean zegoen. 1462ko apirilaren 23an Biarnora bidali zuten. Donibane Garazin Zuria pozoitua izatearen beldurraz testamentua idatzi zuen. Testamentuan bere lehengusua eta senarra zen Henrike IV.a Gaztelakoa errege berria izango zela idatzi zuen. 1464ko azaroan, aitarekin Nafarroako Gorteetan egon zen, baina hamar egun geroago, 1464ko abenduaren 2an, Orthezen hil zen, pozoitua.\nJoanes II.a Aragoikoak ez zuen 1463an Baionan Luis XI.a Frantziakoak Nafarroako egoeraz egindako txostena bete. Gaztelauak etxeratu ziren, eta Joanes eta Luis Beaumontekoa berriro erregearen agindupean zeuden 1464ko tregoa orokorrari esker.\nBandoaren aldaketa.\n1468ko irailean, Joanes II.ak Nafarroako Leonor I.a alabari (Nafarroako Erresumaren erregeordea) bien arteko tirabirei buruzko eskutitza idatzi zion. Eskutitzean ezin zuela bere baimenik gabe ezer egin gogoratu zion eta mehatxatu ere egin zuen. Etxabarriko Nikolasek, Iru\u00f1eko apezpikuak Nafarroako Gorteak berriro irekitzea lortu zuen. Handik gutxira apezpikua hil zutenean, Nafarroako Leonor I.a aitaren aurka matxinatu zen. Agaramontarrek erreginaren alde egin zuten, beaumontarrek, berriz, Joanes II.aren alde. Joana Enrikezek, Joanes II.aren bigarren emazteak, Nafarroako Erresuma Gaztelakoarekin eta Aragoikoarekin batu nahi zuen, bere seme Fernando II.a Aragoikoa 1469an Elisabet I.a Gaztelakoarekin ezkondu zuen eta.\n1467ko ekainaren 20an Joana Enrikez Foixeko Leonorrekin elkartu zen Ejea de los Caballerosen. Bilera honetan, Leonorrek Nafarroako Erresumako oinordetza lortu zuen Aragoiko Erresumakoa utzi eta gero. 1471ko maiatzaren 30ean Erriberrin Joanes II.ak sinatutako itunek bileran adostutakoa berretsi zuten, baina, Joana Enrikezek semearen eskubideak aldarrikatzen jarraitu zuen dokumentu ofizialetan.\n1475ean, Henrike IV.a Gaztelakoa hil zenean, Fernando eta Elisabet Gaztelako errege berriak bihurtu ziren. Fernandok, jadanik Nafarroako egoeran parte hartu zuela, esku-sartzea areagotu zuen, adibidez, 1476an agaramontar eta beaumontarren arteko bake itunean bere buruari \"Jainkoaren graziari esker, Nafarroa, Gaztela, Leon, Portugal eta Siziliako erregea eta Aragoiko lehensemea\" titulua ezarri zion, aita eta Leonor arrebaren iritzien kontra. Nafarroan Frantziako inbasioa saihesteko negoziaketetan, Joanes II.ak, Luis Beaumontekoak (beaumontarren burua), Piarres Peraltakoak (agaramontarren burua) eta Fernandok bakea negoziatzeko zortzi hilabeteko tregoa adostu zuten. Kaudimen gisa, Fernandok zenbait gotorlekuren kontrola lortu zituen: Iru\u00f1ea, Biana, Gares, Uharte Arakil, Irunberri, Torralba del Rio, Zu\u00f1iga, Artaxona, Larraga, Lerin, Mendabia eta Andosilla besteak beste. Gainera, 1463tik Gaztelako Erresumak jadanik Biasteri, Done Bikendi eta Los Arcosko Bostiriak kontrolpean zeuzkan. 900 soldadu gaztelaniak Nafarroaren barnean jarri zituen, 150 Iru\u00f1ean. Azpijokoa agaramontarren kalterako zen. Leonor Foixkoaren kexak ez ziren aitak entzunak.\nOinordekoa.\n1479ko otsailaren 20an Joanes II.a hil zen. Zortzi egun geroago, Leonor I.a Nafarroakoa erregina bihurtu zen, tamalez, hamabost egun geroago erregina hil zen. Testamentuan, Frantzisko, bere iloba adin gutxikoa, oinordeko hautatu zuen, Frantziako erregearekin aliatu zedin gomendatuz. Erregeordea Maddalen Frantziakoa, errege berriaren ama, zen. Nahiz eta Errege Katolikoak Katalina Foixkoa, oinordekoaren arreba, Joanes bere semearekin ezkontzen saiatu. Nafarroako Frantzisko I.aren 1483ean hiltzean, Katalina Foixkoa Nafarroako erregina bihurtu zen. Katalinak hurrengo urtean Joanes Labritkoarekin \u2078ezkondu zuen.\n1486ko azaroaren 12an Fernando II.a Aragoikoak Nafarroako mugaren tropen agintaritza bat egin zuen, Aragoiko tropak gehituz, eta, hurrengo urtean, Nafarroako merkatariei ibiltzeko baimenak kendu zizkien, bere borondateaz eskubideak utzita.\n1487an ere, Leringo kondearen familia Naiarako dukearekin elkartu zen seme-alaben arteko ezkontzen bitartez. 1488an Errege Katolikoen eta Nafarroako monarken arteko Valentziako Ituna sinatu zuten. Itunaren arabera, Gaztelaren eta Nafarroaren arteko muga komertzialak ireki ziren, Katalina Foixkoa ez zuten erreginatzat hartzen, eta Nafarroan Joanes Erriberakoa kapitainaren agindupean gaztelar tropa okupatzaileak inposatu ziren. Hain zen latza egoera non 1489ko urtarrilean Joanes Labritkoa eta Katalina Foixkoaren koroatzea atzeratu baitzen Erriberako Joanesen tropak erregeei eskolta ez emateko. 1491n berriro negoziatu zuten: itun berriak Nafarroan nafar tropak galarazi zuen; nafar alkate eta soldaduek Errege Katolikoei fideltasuna zin egin behar zieten; eta nafar erregeen seme-alabak ezin zuten ezkondu Gaztelakoen baimenik gabe. Azkenean, 1494ko urtarrilaren 13an, Joanes Labritkoa eta Katalina Foixkoa koroatzea lortu zuten, gaztelar tropak Nafarroa okupatzen zutela.\nInbasioaren aurretikoak.\n1495ean Alain I.a Labritkoak, Joanes Labritkoaren aitak, eta Fernando II.a Aragoikoak adostu zuten Luis III.a Beaumontekoa Leringo kondeak beaumontarren buruak, Nafarroa utzi behar zuela. Erresuma utzita, kondearen ondasun guztiak Fernandorentzat izango zirela eta trukean Granadako Hu\u00e9scarren, Almeriako Velez Blancon, Almeriako Velez Rubion, C\u00fallarren, Castill\u00e9jarren eta Cuevas de Freilan ondasunak lortuko zituela. Fernando II.a Aragoikoak horrela hiribildu eta gotorleku nagusiak lortu zituen, Oliten Erriberako Joanesek zuzendutako tropen gainera. 1495 eta 1500 artean, Gaztelako Erresumak Nafarroa militarki okupatu zuen. Gauzak horrela, 1497 Errege Katolikoek eta Frantziako monarkak adostu zuten Gaztelako Erresumak Nafarroa inbaditzea, Frantziak Napoli izatearen truke. Egoera jadanik ez zen gerra zibilekoa kanpotarren okupaziokoa baizik.\n1500an Sevillan, Nafarroako erregeak adostu zuen Maddalen alabak Errege Katolikoen seme edo iloba bat ezkonduko zuela, Errege Katolikoek berriz gaztelar soldaduen etxeratzea adostu zuten. Hurrengo urteetan zehar, zenbait ezkontza aurreko akordio sinatu ziren ezer finkatu gabe.\nBitartean, Fernando II.a Aragoikoa, alargun berria, Germana Foixkoa ezkondu zuen, Luis XII.a Frantziakoarekin ituna sinatuz. Germana Foixekoak (Joanes Foixkoa Narbonako bizkondearen alaba) Nafarroako errege-erreginekin auziak zituen, bai Foixko oinordetzari bai Nafarroako koroiari buruz.\n1507an aho batez Leringo kondea Nafarroatik kanporatu zuten; gainera, tropa atzerritarren etxeratzea ere lortu zuten.\nHurrengo urtean, Leringo kondea erbestean hilik, Luis Beaumontekoak, Joanes Erriberakoa kapitainak, Peru Onta\u00f1oekoa gaztelar enbaxadoreak Leringo kondearen ondasunak berreskuratzeko plana bultzatu zuten. Bitartean, Madrilgo Gortean Nafarroako inbasioa ozenki planteatzen zen eta Parisen erregeak Nafarroa, Biarno eta beste Foix familiaren lurraldeak galdatzen zituen.\nLeringo kondearen kanporatzeak eta beaumontarren porrotak Nafarroako goi-noblezia matxinoa neutralizatu zuen, bakea ekarriz, baina mugakide zituen potentziek, Espainiar Koroa berriak eta Frantziako Koroak, beren anbizioak zituzten Nafarroaren gainean, eta ez zion Nafarroari mesederik egin."}
{"id": "59186", "revid": "336", "url": "https://eu.wikipedia.org/wiki?curid=59186", "title": "Argizagi", "text": "Argizagiak edo objektu astronomikoak espazioan dauden egitura, entitate edo gauzakiak dira, zientziak baieztatuak. Askotan \"argizagi\" eta zeruko gorputz terminoak esanahi berdinarekin erabiltzen dira, baina zeruko gorputza objektu indibiduala da (asteroide bat, planeta bat...) eta argizagia, ordea, gorputz bat edo gehiagoak osatutakoa izan daiteke (asteroide bat, asteroide gerrikoa, galaxia bat...)."}
{"id": "59188", "revid": "78798", "url": "https://eu.wikipedia.org/wiki?curid=59188", "title": "Meteoroide", "text": "Meteoroidea Eguzki sistemako gorputz txikia da, partikula koskorretatik metro batzuetako arroketara bitarteko tamainakoa, asteroidea ez dena eta planeta arteko espazioan zehar ibiltzen dena. Lurraren atmosferara sartzen denean, bolido edo meteoro bilakatzen da. Lurraren azalera jotzen badu, meteorito bihurtzen da."}
{"id": "59189", "revid": "201", "url": "https://eu.wikipedia.org/wiki?curid=59189", "title": "Materia iluna", "text": ""}
{"id": "59190", "revid": "201", "url": "https://eu.wikipedia.org/wiki?curid=59190", "title": "Objektu astronomiko", "text": ""}
{"id": "59192", "revid": "96586", "url": "https://eu.wikipedia.org/wiki?curid=59192", "title": "Anabel Alonso", "text": "Ana Isabel Alonso G\u00f3mez (1964ko azaroaren 11, Barakaldo, Bizkaia) euskal aktorea eta telebista aurkezlea da."}
{"id": "59193", "revid": "535", "url": "https://eu.wikipedia.org/wiki?curid=59193", "title": "Hiru Errege Mahaia", "text": ""}
{"id": "59196", "revid": "56334", "url": "https://eu.wikipedia.org/wiki?curid=59196", "title": "Torrent (Horta)", "text": "Torrent edo Torrent de l'Horta Valentziako Erkidegoko udalerria da, Horta Oest eskualdean eta Valentziako probintzian kokatua. Valentziaren ostean Hortako eta probintziako udalerririk populatuena da eta eskualdeko hiriburutzat jotzen da.\n74.616 biztanle zituen 2006an."}
{"id": "59197", "revid": "76160", "url": "https://eu.wikipedia.org/wiki?curid=59197", "title": "Gandia", "text": "Gandia Valentziako Erkidegoko udalerria da, Safor eskualdean eta Valentziako probintzian kokatua. Eskualdeko hiriburu eta udalerririk populatuena da.\n74.827 biztanle zituen 2006an."}
{"id": "59198", "revid": "512", "url": "https://eu.wikipedia.org/wiki?curid=59198", "title": "Sagunto", "text": "Sagunto (valentzieraz \"Sagunt\", gaztelaniaz \"Sagunto\") Valentziako Erkidegoko udalerria da, Camp de Morvedre eskualdean eta Valentziako probintzian kokatua. Eskualdeko hiriburua eta probintziako laugarren hiririk populatuena da. Bere izen historikoa, Morvedre, eskualdeari eman izan zaio.\n63.359 biztanle zituen 2007an. Mediterraneo itsasoaren ertzean dago.\nAltzairugintza izan da ekonomia-jarduera nagusia baina 1983. urtean itxi zuten altzairu-lantegia. Fruituak (laranjak, limoiak) eta mineralak (ikatza) esportatzen dira portutik. Iberiako hiri zaharra da, eta antzinako monumentuak ugariak dira. Aipagarriak dira erromatarren garaiko antzokia, zirkua eta hilerria, harresiak, XIV-XV. mendeetako Santa Maria eliza gotikoa eta hiriko museoa.\nHistoria.\nIberiar leinu batek sortutako hiria da, eta haraino heldu ziren greziar merkatariak. K.a. 219. urtean, Erromaren aliatua zenean, Anibal buru zuten kartagotarrek setiatu eta hartu zuten (Bigarren gerra punikoen hasiera). Erromatarrek konkistatu zuten K.a. 214an, eta oparotasun handia izan zuen hiriak. Bisigodoen, bizantziarren eta musulmanen esku egon ondoren, Jakue I.ak konkistatu zuen (1248). 1874. urtean, Alfontso XII.a egin zuten errege hiri horretan, eta hurrengo urtean hiri-gutuna jaso zuen erregearen eskutik.\nKirolak.\nBalonmano Sagunto taldea Espainiako emakumezkoen eskubaloian palmaresik handiena izan duen taldea da. 27 liga eta 20 kopa irabazteaz gain 1997an Europako Kopa eta Superkopa eskuratu zituen."}
{"id": "59199", "revid": "42829", "url": "https://eu.wikipedia.org/wiki?curid=59199", "title": "Paterna", "text": "Paterna Valentziako Erkidegoko udalerria da, Horta Oest eskualdean eta Valentziako probintzian kokatua. Torrenten ostean eskualdeko udalerririk populatuena eta probintziako bosgarrena da.\n59.043 biztanle zituen 2007an."}
{"id": "59200", "revid": "119347", "url": "https://eu.wikipedia.org/wiki?curid=59200", "title": "Mislata", "text": "Mislata Valentziako Erkidegoko udalerria da, Horta Oest eskualdean eta Valentziako probintzian kokatua.\n43.336 biztanle zituen 2007ko urtarrilaren 1eko erroldaren arabera."}
{"id": "59209", "revid": "15795", "url": "https://eu.wikipedia.org/wiki?curid=59209", "title": "Ishtar atea", "text": ""}
{"id": "59211", "revid": "1982", "url": "https://eu.wikipedia.org/wiki?curid=59211", "title": "Karlos Bianako Printzea", "text": ""}
{"id": "59213", "revid": "512", "url": "https://eu.wikipedia.org/wiki?curid=59213", "title": "Europa (satelitea)", "text": "Europa Jupiterren satelite bat da, berengandik 670.900 km-ra kokatua. Beti aurpegi bera erakusten dio Jupiterri, Ilargiak Lurrari bezala. Eguzki-sistemako 6. satelite handiena da.\nGeologia.\nGure ilargiaren antzeko tamaina du baina pixka bat txikiagoa da. Izotzez eta silizedun arrokaz osaturik dago eta nukleoan burdina eta nikela ditu, Lurraren antzera.\nSatelitearen azalak 100 kilometrotako lodiera du. Galileo zundak eremu magnetiko ahul bat detektatu zuen. Datuak aztertu ondoren azalaren azpian urezko ozeanoa dagoela ondorioztatu da. 2013 urtean Hubble espazio teleskopioak urezko fumarolak ikusi zituen azalean eta honek teoria berretsi zuen. Lur azpiko ozeano honek 150 kilometrotako lodiera duen geruza osatzen du. Europan Jupiterrek eragiten duen grabitate indarraren ondorioz sortu zela uste da.\nSatelitearen azalean eremu gorri ilunak nabarmentzen dira. Magnesio sulfatozko gatzetan aberatsak dira, ziurrenik fumaroletan ateratzen den uretan disolbaturik egon eta prezipitatzen direnak. Erliebeari dagokionez nahiko azal leuna du, agertzen diren mendikateek 300 metro inguruko garaiera maximoa baitute. Kraterrak ere ez dira asko, 5 kilometrotako diametroa gainditzen duten hiru baino ez dira aurkitu. Arrakala luzeak ere ikusten dira, izozturiko ur azaletan agertzen diren itxurakoak. Azpiko ozeanoaren mugimenduek eragindakoak direla pentsatzen da.\nAtmosfera fin bat ere badu, oxigenoz osaturik dagoena. Eguzki partikulek izotzaren kontra jotzerakoan askatzen den oxigenoa da, hidrogenoak grabitateari ihes egiten baitio eta satelitetik alde egiten du beraz.\nHistoria.\nGalileo Galileik 1610 urteko urtarrilaren 7an aurkitu zuen beste bi sateliterekin batera. Hurrengo gauean laugarrena aurkitu zuen. Ganimedes, Io, Europa eta Kalisto ziren, Jupiterren lau satelite handienak. Galileok berak \"astro medizearrak\" izena eman zien, bere mezenasa zen Cosimo II.a Medici-ren omenez, baina astronomoei ez zitzaien gustatu eta Simon Marius-ek gaur egungo izenak jarri zizkien greziar mitologian oinarriturik. Galileok orduan Jupiter I, II, III eta IV izenak proposatu zituen eta XX mendearen erdialdera arte horrela ezagutu ziren. Lau satelite hauen multzoa \"satelite galilearrak\" izenarekin ere ezagutzen da.\nEuropako bizitzaren ustea.\nEuropak lurrazal izoztuaren azpian duen ozeanoak Lurretik kanpora bizidunak aurkitzeko hipotesiak sortarazi ditu, izan ere posible baita ozeano horretan mikroorganismoak edo eguzki-argia behar ez duten izaki zelulanitzak egotea.\nExplorazioa.\nHainbat zundak exploratu dute Ganimedes gertutik. Pioneer 10 eta 11 izan ziren aurrenekoak, 1973 eta 1974 urteetan. Voyager 1 eta Voyager 2-k 1979 urtean bere ezaugarri fisikoak aztertu zituzten eta Galileo zundak 1995 satelitearen magnetosfera aurkitu zituen. Galileo zunda 1995 eta 2003 artean Jupiterren inguruan biraka ibili zen eta sarritan pasa zen Europatik gertu. 2007an New Horizons zundak Plutonera bidean zihoala Europaren azalaren argazkiak atera zituen.\nLurretik kanpoko bizitza aurkitzeko posibilitateari jarraiki hurrengo urteetarako hainbat misio eta programa diseinatu dira, hala Europako Agentziak (\"Jupiter Icy Moon Explorer\", \"JUICE\")), nola NASAk (\"Europa Ice Clipper\")."}
{"id": "59214", "revid": "42539", "url": "https://eu.wikipedia.org/wiki?curid=59214", "title": "Europa (argipena)", "text": "Europa hainbat gauza izan daitezke:"}
{"id": "59216", "revid": "8482506", "url": "https://eu.wikipedia.org/wiki?curid=59216", "title": "Vianako Printzea", "text": "Vianako Printzea edo Printzesa Nafarroako Erresumako erregegaiak duen titulua da. Lehendabiziko Printzea Karlos Vianako Printzea zen, Nafarroako Karlos III.a aitonak titulua 1423an sortu ondoren. Gaur egun, titulua Espainiako Koroaren erregegaiak du, Leonor Borboikoak du.\nJatorria.\nErdi Aroko Europako monarkiek hau bezalako tituluak sortu zituzten, oinordekoak mozkinak izan zitzan. Horrela:\nTituluaren sorrera.\nNafarroako Karlos III.ak honela zioen Tuteran 1423ko urtarrilaren 20ko dokumentuan (gaztelaniaz, ortografia gaurkotuan):\nTituluaren historia.\n1512an, Fernando II.a Aragoikoak Nafarroako Erresuma inbaditu ondoren, titulua Aragoiko Koroaren barnean egon zen eta gero Espainiakoan.\nBere kabuz, Nafarroako erregeak, Albret Leinuarenak, Nafarroako Errege eta Vianako Printzearen titulua erabiltzen jarraitu zuten."}
{"id": "59219", "revid": "78833", "url": "https://eu.wikipedia.org/wiki?curid=59219", "title": "Agaete", "text": "Agaete Kanaria Handia uhartean eta Las Palmasko probintzian kokatzen den udalerri kanariarra da. Las Palmas Kanaria Handikoa hiriburutik 30 kilometrotara dago. Historikoki, Agaeteko ekonomia iturri nagusienak nekazaritza eta arrantza izan dira, baina gaur egun turismoa da.\nOndasun nabarmenak.\nEl puerto de las Nieves itsas-portua edota Los Berrazales, landarediz inguraturiko sakana. Azken ingurualde honetan Tamadabako pinudia dago, non nekazal hotel zahar bat dagoen. Horrez gain, udalerri honetan oso ospetsua den el Dedo de Dios edo Roque Partido egitura harritsua dago. El Dedo de Dios giza-eskua itxurazko egitura da, baina 2005ean Delta ekaitz tropikalak goialdea kaltetu zuen, hatza botata.\nNabarmentzekoa da El Puerto auzoko Elurretako Andre Maria baseliza, 1532ko hilburu baten ondoren eraikiarazita, uharteko konkistatzaileen eginiko 1481eko dorre-gotorleku ondoan."}
{"id": "59221", "revid": "201", "url": "https://eu.wikipedia.org/wiki?curid=59221", "title": "Bianako printzea", "text": ""}
{"id": "59225", "revid": "44278", "url": "https://eu.wikipedia.org/wiki?curid=59225", "title": "Kakuetako arroila", "text": "Kakuetako arroila Santa Grazin (Zuberoan) kokaturik dagoen haitzebakia da, inguruko ikusgarrienetarikoa Holtzartekoekin batera.\nUhaitxa ibaiak 15.000 urtez erosioaren bidez eraturiko arroila da hau eta bi kilometro inguruko luzera du, hormen altuera puntu batzuetan 350 metroraino heltzen delarik. Arroila oso estua da, batzuetan horma bien artean 3 metrotako zabalera besterik ez baitago.\nTurismorako guztiz prestaturik dago, bidezidor, helduleku eta abarrekoekin atonduta dagoelarik. Hori dela eta, edozeinek bisita dezake arroila. Dena dela, bisitatu ahal izateko, sarrera ordaindu beharra dago.\nBertako kondairak dio arroila Errolanen (Karlomagnoren iloba) ezpatarekin sortu izan zela.\nSegurtasun-arrazoiak direla eta, arroila itxita egoten da azaroaren 15etik martxoaren 15erarte."}
{"id": "59226", "revid": "336", "url": "https://eu.wikipedia.org/wiki?curid=59226", "title": "Perodicticinae", "text": "Perodicticinae Lorisidaeren barruan dagoen bi azpifamilietako bat da. Afrikan bizi dira eta guztira 4 espezie baino ez dira, Angwantibo, Potto eta Sasi Potto izenarekin ezagutzen direnak. Isats bestigiala dute eta behatz erakuslea."}
{"id": "59228", "revid": "336", "url": "https://eu.wikipedia.org/wiki?curid=59228", "title": "Arctocebus", "text": "Arctocebus, Angwantiboak edo Urrezko Pottoak Afrikan bizi diren bi primate biltzen dituen generoa da. Nigeria, Kamerun eta Kongoko Errepublika Demokratikoan bizi dira batez ere. Gehienez 22-30 zentimetro arteko tamaina dute eta ez dute isatsik. 500 gramo inguruko pisua dute.\nLarru horixka edo urre kolorekoa dute. Euren muturrak beste Lorisidaena baino punta handiagoa du eta belarrien itxura borobilduagoa da. Horregatik deitzen zaie \"Arctocebus\", \"arctos\" hitzetik, hau da, \"hartza\"-\nBakartiak dira eta egunargitan bizi dira zuhaitzetan. Basoen behealdea nahiago izaten dute. Oso mugimendu geldoak dituzte, Lorisiformes gehienek bezala. Euren dietan batez ere intsektuak sartzen dira eta batzuetan fruituak.\nHarrek ahal duten eme guztiekin izaten dituzte erlazioak euren lurraldearen barruan. Sexu harremana zuhaitzetatik eskegita egiten dute. Kumaldiak 130 egun irauten ditu eta kume bakarra dute. Hiru-lau hilabeteren buruan titia kentzen zaie eta 6 hilabeteren buruan independizatzen dira. 8-10 hilabeterekin helduak dira. Gehienez ere 13 urte bizi dira."}
{"id": "59229", "revid": "336", "url": "https://eu.wikipedia.org/wiki?curid=59229", "title": "Angwantibo", "text": ""}
{"id": "59231", "revid": "336", "url": "https://eu.wikipedia.org/wiki?curid=59231", "title": "Arctocebus calabarensis", "text": "Arctocebus calabresis edo Calabar Angwantiboa Afrikan bizi den primate txiki bat da. \"Arctocebus aureus\"ekin batera generoa osatzen dute. Nigeria, Kamerun eta Ekuatore Ginean bizi dira batez ere. 266-465 gramo inguruko pisua dute.\nPredatzaile batekin topo egiterakoan pilota bat osatzen dute baina ahoa besapearen ondoan zabalik mantzentzen dute. Erasoak jarraitzen badu hozka egiten dute.\nBakartiak dira baina har bakoitzaren lurraldeak eme ezberdinenak biltzen ditu. Hala ere garbiketak egiten dizkiote batak besteari. Kume bakarra dute kumaldiko, 131-136 egunen ostean. Normalki urtarrila eta apirila artean izaten da erditzea."}
{"id": "59241", "revid": "119347", "url": "https://eu.wikipedia.org/wiki?curid=59241", "title": "Bengazi", "text": "Bengazi Libiako \"muhafazat\"-etako bat da. 670 kilometro koadro ditu eta 650.629 biztanle zituen 2003an. Libiako bigarren hiria da eta Zirenaika eskualdeko hiriburua.\nLibia italiar kolonia izan zeneko hainbat eraikin historiko mantentzen dira hirian.\nBengaziko ekonomiaren ardatza hiritik gertu dauden petrolio birfindegiak dira.\n2011ko matxinadan Muammar al Kadafiren aurkariek konkistaturiko lehen hiria izan zen, Libia ekialdean.\nBanaketa administratiboa.\nHiria honako auzoek osatzen dute:"}
{"id": "59242", "revid": "371", "url": "https://eu.wikipedia.org/wiki?curid=59242", "title": "Apache", "text": ""}
{"id": "59246", "revid": "105290", "url": "https://eu.wikipedia.org/wiki?curid=59246", "title": "Bani Walid", "text": "Bani Walid Libiako \"muhafazat\"etako bat da. 64.670 kilometro koadro ditu eta 18.257 biztanle zituen 2003an."}
{"id": "59247", "revid": "103793", "url": "https://eu.wikipedia.org/wiki?curid=59247", "title": "Nafarroako Gorteak", "text": "Nafarroako Gorteak edo Hiru Estatuak, Nafarroako Erresumako erakundea zen. Gorteak Nafarroako Antso VII.ak sortu zituen eta 1841 arte iraun zuten, urte hartan Nafarroako Foruak Aldatzeko legea adostu baitzen eta Nafarroako ia erakunde guztiak desagertu ziren. 1829an elkartu ziren azkeneko aldiz.\n1979an, Nafarroako Parlamentua autonomia aurreko hautapen erakundea sortu zen, eta 1982an Foru Hobekuntzaren Legeak bere antolakuntza eta jurisdikzioa agindu zituen. Parlamentuaren bigarren izena Nafarroako Gorteak da.\nEgoitza eta egitura.\nGorteek ez zuten egoitza finkorik, normalean Iru\u00f1ean edo Oliten egin ziren baina Tafalla, Lizarra, Zangoza edo Tuteran ere egin ziren.\n\"Hiru Estatuak\" izena Frantziako erresumatik datorkigu. Lehendabizikoz 1319an erabili arren, XV. mendean ohikoa izango zen. Gorte Orokorretan, Erregearekin batera hiru Estatuak edo Estamentuak zeuden, boterearen arabera:\nGainera, Nafarroako gizartean bazeuden gorteetan ordezkaturik ez zeuden beste estamentu batzuk:\nEstamentu bakoitzak bere kabuz eztabaidatzen zuen eta gero beste Estamentuei bere erabakiak azaltzen zizkieten.\n\"Hiri Onak\".\nHiri batzuek zuzeneko ordezkaritza zuten Gorteetan, \"Hiri Onak\" edo \"Jarlekudun Hiriak\" deituak. XVI. mendean, Erresumako sindikoek hiribildu onen nomina finkatu zuten, Gorteetan esertzeko eskubidearekin eta haien lehentasun-ordenarekin, eta honako 30 hauek izan ziren, hurrenkera honetan:\nHistoria.\nNafarroako erresuman erregeak deitzen zien gorteetara hiru estatu nagusietako ordezkariei (nobleak, eliza eta burgesia), erresumako arazoak tratatzeko. Erakunde hau XI. mendean hasi zen osatzen eta XIV. mendean egituratu zen Nafarroako gizarteko sektoreen ordezkari gisa. XIII. mendean, Xanpainako etxea Nafarroako koroaz jabetu ondoren (Teodebaldo I.a, 1234), aitonen semeen eta zaldunen, hirietako burgesen eta eliz hierarkiaren ordezkariak bildu ohi ziren erregea hil eta gero, haren kargua hartuko zuen ondokoak estatu bakoitzari zegozkion foruen aldeko zina egin zezan.\nGero eta maizago egin ziren bilkura hauek eta 1329. urtean, gorte horietara bildutako ordezkariek berek hautatu zuten erregina (Joana II.a, Filipe III.a Evreuxkoaren emaztea), beste erregegaiaren hautua baztertu ondoan. Erregina honek berak eman zion erakunde egitura ohiturazko gorte hari, eta hiru estatuak hasi ziren legera parte hartzen, hasierako Gorte Nagusiaren ordez (Nafarroako hamabi handiki aberatsen batzarra, justizia erakunde nagusi bihurtu zen aurrerantzean Gorte Nagusia). Handiki aberatsek, aitoren semeek eta zaldunek osatu zuten nobleen eta militarren estatua (hogeita hamasei ordezkari hasieran). Estatu berezirik gabe geratu ziren \"hidalgoak\" edo noble txikiak.\nNafarroako kondestablea izan zen nobleen estatuko buruzagia, XV. mendetik aurrera. Talde itxia eta indartsua osatzen zuen Elizako hierarkiak, hasieran: Iru\u00f1eko apezpikua, Iru\u00f1eko, Orreagako eta Tuterako kalonje-buruak, Jerusalemgo San Joango Ospitalarien priore nagusia eta Leire, Iratxe, La Oliva, Irantzu, Fitero, Montearagon eta Urdazuriko monasterioetako abadeak. Hirietako ordezkariek osatzen zuten hirugarren estatua. Burgu eta hiri hauetako ordezkariak ziren, hasieran: Iru\u00f1eko San Fermin, San Nikolas auzoetako eta Nafarreria edo hiri zaharreko ordezkariak, Lizarra, Tutera, Zangoza, Erriberri, Gares, Urantzia, Viana, Guardia, San Vicente de la Sonsierra, Donibane Garazi, Auritz, Elo, Irunberri, Larrasoa\u00f1a, Atarrabiako hirietako ordezkariak. Agilar-Arranotegi, Bernedo, Torralba, Esprontzeda eta Lanzko ordezkariek ere parte hartzen zuten zenbaitetan. Gorteetatik kanpo geratzen ziren errege hiriak eta laborari ez nobleak; errege-erreginaren manupean zeuden hauek. Erregeak deitzen zien gorteetara (Nafarroa Garaian erresuma galdu zenean, erregeordeak bete zuen askotan beharkizun hori, Gaztelako erregeak horretarako baimena eman ondoren) eta, bildu ondoren, Nafarroako Forua zin egiten zuen erregeak. Forua aldatzeko edo hobetzeko, hiru estatuen baimena behar zuen erregeak, ez zuen aski bi estatu bere alde edukitzea.\nNafarroako Gorteak foruaren babesaz arduratzen ziren, legeak xedatzen zituzten (erregeak berez ez zezakeen inolako legerik xeda), zergak ezartzen eta foru-hausleen aurkako neurriak hartzen. Eztabaidak batera egiten zituzten hiru estatuek, baina botoa nork bere aldetik ematen zuen. 1501. urtean sortu zen Erresumako Diputazioa, Gorteek momenturo zuten ordezkaritza gisa.\nGaztelaren menpeko gorteen jarraipena.\nGaztelako koroak Nafarroako erresuma konkistan hartu ondoren (1512-1515), aldakuntza handiak izan ziren Nafarroako Gorteetan eta hiru estatuetan. 1523tik aurrera, espainiarrek Nafarroa gehiena okupatu ondoren, Nafarroako Henrike II.a erregeak gorteak Donapaleun deitu zituen, bere kontrolpeko lurretan, balio sinboliko handiko mugimendua eta, horretan oinarrituta, okupatu gabeko Nafarroaren estatuak (gorteak) garatu ziren Pirinioez iparraldera. Iru\u00f1ean, berriz, murriztu egin zen eliz ordezkarien kopurua, handitu egin zen nobleen kopurua eta sarrera egin zitzaion Gaztelaren aldeko militar handi askori eta emendatu zen ordezkatutako hirien kopurua (38 gehiago XVIII. mendean). XVI. mendea arte, urtean behin biltzen ziren gorteak gutxienez; 1513-1829 urteen artean, ordea, 75 bat alditan bildu ziren gorteak, hamar-hamabost aldiz urtean XVII. mende erdialdetik aurrera.\nErdi Aroko konposizioa bere esentzian mantenduz, Fernando Katolikoak eta bere ondorengoek Gorteen hiru estamentuak nabarmen birmoldatzeari ekin zioten. Elizako estamentua murriztu egin zen Iru\u00f1eko kalonjeak eta atzerriko prelatuak desagertu zirenean (Calahorra, Tarazona, Baiona eta Akizeko gotzainak; eta Montearagongo abadea): kontrola ere estutu zuen Gaztelak horrela. Elizako kideen kopuruaren murrizketa hein batean orekatuta geratu zen Nafarroako Bikario Nagusiaren presentzia handiagoarekin, Marcillako administratzailearen ondorengo integrazioarekin (1626).\nUnibertsitateen estamentua ere aldatu egin zen zenbait hiribilduren gehikuntzaren ondorioz: 1513 eta 1572 artean Urrotz, Doneztebe, Etxarri Aranatz, Lesaka, Zu\u00f1iga, Valtierra, Esprontzeda, Atarrabia, Lakuntza, Oibar eta Cascante sartu ziren. Cintruenigok 1572an egin zuen lehen aldiz, Arguedasek 1608an, Etxalarrek 1630ean eta Milagrok 1687an. Guztira 38 unibertsitate Los Arcosen sarrera kontatzen bada, 1753an Nafarroara itzuli ondoren. Guztiaren, lurralde ordezkapena mugatua zen, eta hala geratu zen agerian 1565ean, eskaera egin zutenean Iru\u00f1ea, Lizarra eta Zangozako merindadeetako ibar bakoitzak eserlekua izateko Gorteetan. Estamentu honetarako ordezkari edo prokuradoreak, oro har, kontzeju irekietan hautatzen zituzten, edo herri handieagoeta errejimenduak izendatzen zituzten (Zangozan, adibidez, 1642 arte, gobernu-ofizioetan egondakoek zuten hautatzekom eskubideak). Nahiz eta prokuradore bat baino gehiago bidali herri bakoitzak (inoiz sei lagun ere) hiribildu edo hiri bakoitzak boto bakarra zuen.\nEstamentu militar edo noblean, Gaztelako erregeek kontrola indartu zuten halaber. Kasu honetan, partaidetza lotua zegoen bereziki oinetxe jauregien instituzioarekin. Orube edo oinetxe jakin bati lotutako titulu honek segitu zuen hazten, Gaztelako Koroari dirua ordainduz lortzen zelarik titulua; horrela Espainiako zentroarekiko lotura hazkorra izan zuen noblezia nafarrak.\nDesagertu ziren arte (1841), tirabira handiak izan ziren Nafarroako Gorteen eta Espainiako erregeen eta erakunde gorenen artean. XVIII. mendearen hasieran, politika zentralistagoak ezarri zituen Filipe V.a errege borboitarrak eta, Katalunian, Aragoin eta Valentzian ez bezala, Nafarroako erakundeak errespetatu zituen arren, saiatu zen murrizketa batzuk egiten. XVIII. mendean guztiz ahuldu ziren Nafarroako Gorteak, Madrilgo koroaren eraginaren mendean. 1794. urtetik aurrera, Nafarroako erakundeen aurka jo zuen bete-betean Godoy ministro espainiarrak. 1810-1814 bitarteko urteetan desagertu ziren Nafarroako Gorteak (Espainiako konstituzio liberalak balio gabe utzi zituen 1812an). 1814. eta 1824. urteetan berrezarri zituen Fernando VII.ak Nafarroako Gorteak. 1841. urtean desagertu ziren Nafarroako Gorteak. Nafarroako Diputazioan zeuden liberalek berek bultzatu zuten neurri hau."}
{"id": "59248", "revid": "1545", "url": "https://eu.wikipedia.org/wiki?curid=59248", "title": "Yaiza", "text": "Yaiza Lanzarote uhartean eta Las Palmasko probintzian kokatzen den udalerri kanariarra da.\nEkonomia iturri nagusienak turismoa eta nekazaritza dira.\nHerriak.\nYaiza udalerria ondorengo herriek osatzen dute:"}
{"id": "59249", "revid": "512", "url": "https://eu.wikipedia.org/wiki?curid=59249", "title": "Faroeetako armarria", "text": "Faroe uharteetako armarria, erdiaroko Kirkjub\u00f8urreko aulki batean agertu zen lehenbizikoz. Bertan, ahari bat (faroeeraz: Ve\u00f0rur) ageri da zelai batean. Ondoren, aharia, \"L\u00f8gr\u00e6ttumenn\"en, Antzinako Faroe uharteetako Batzorde Legegileko, L\u00f8gtingeko, ordezkarien, zigiluetan erabiltzen hasi ziren.\nL\u00f8gting 1816. urtean deuseztatu zenean, armarria desagertu egin zen 1948. urte arte. Politikan aldaketak egon ondoren, armarria, 1948. urtean erabiltzen hasi zen berriro, ez L\u00f8gting parlamentuaren eskutik, baizik eta Landsst\u00fdri, gobernuaren eskutik.\n2004ko apirilaren 1ean lehen ministroak erabaki zuen gaur egungo Faroe uharteen armarriaren irudia: Kirkjub\u00f8urreko aulkian defentsarako prest zegoen aharia, eta uharteetako banderako koloreak erabiliz (urdina eta urre kolorea) armarria apaindu zuten, sailburuen eta gobernu-buruen irudia bihurtuz."}
{"id": "59252", "revid": "56334", "url": "https://eu.wikipedia.org/wiki?curid=59252", "title": "Dobera Euskara Elkartea", "text": "Dobera Euskara Elkartea Hernaniko euskara elkartea da. 1993an sortu zen eta 400 bazkide inguru ditu gaur egun. Elkartearen helburu nagusia Hernanin euskararen egoera normalizatzea da.\nAntolamendua.\nDobera 400 bazkidek eta 100 laguntzaile inguruk osatzen dute. Urtero martxoa amaieran batzarra egiten da bazkide guztiekin. Sei bazkide inguruk osatutako zuzendaritza taldea arduratzen da urteko egitasmoak aurrera eramateaz eta egitasmo bakoitza lan taldeei esker eramaten da aurrera.\nUdalarekin eta herriko elkarteekin elkarlanean antolatzen dituzte ekimen asko eta asko. Lau arlotan egiten du lan batez ere Dobera euskara elkarteak: gazteen alorrean (aisialdia lantzen da), normalizazio alorrean (planak egin dira, adibidez, herriko kirol taldeekin), sentsibilizazio alorrean (Udaletxeari eta herriari begira) eta kulturaren alorrean (herriko bizitza kulturala jaso, irakurketa taldeak eratu, etab.)"}
{"id": "59254", "revid": "512", "url": "https://eu.wikipedia.org/wiki?curid=59254", "title": "Pendulu", "text": "Pendulua puntu finko batetik eskegita dagoen eta aske oszilatzen duen masa bat da. Masa hori bere oreka-posiziotik horizontalki desplazatzen denean, grabitate-indarrak masa oreka-posiziora itzultzea eragingo duen azelerazio bat sortuko du. Indar horren ondorioz, penduluak oreka-posizioaren inguruan oszilatuko du. Sistema fisiko horrek oszilazio bat egiteko behar duen denborari periodo deritzo, eta magnitude hori penduluaren luzeraren eta oszilazioaren anplitudearen araberakoa da.\nPendulu mota desberdinak daude: pendulu sinplea, pendulu konposatua, pendulu fisikoa, Foucaulten pendulua eta pendulu esferikoa, besteak beste.\nPendulu matematikoa edo pendulu sinplea.\nSistema ideal bat da masa puntual batek eta masa arbuiagarriko eta luzera aldaezineko hari batek osatzen dutena. Hariaren mutur bat finko dago, eta bestean masa puntuala dago kokatuta, azken horrek aske oszilatzen du plano bertikal finko batean. Masa puntuala bere oreka posiziotik desplazatzean, puntu horren inguruan higitzen da periodikoki, ibilbide zirkularra deskribatuz.\nHigiduraren ekuazioa.\nHigiduraren ekuazioa lortzeko, posizio orokor batean dagoen pendulua kontsideratuko da (ikus irudia). Gezi urdinak masa puntualaren pisua adierazten du, eta bi gezi moreek pisuaren higidurarekiko osagai tangentziala eta normala.\nNewtonen bigarren legea penduluaren mugimenduaren norabidean aplikatuz ondorengoa daukagu:\nformula_1\nnon zeinu negatiboak, indarrak eta desplazamenduak kontrako noranzkoa dutela adierazten duen (indar berreskuratzailea).\nHigidura zirkularra denez, azelerazio tangentzialaren eta azelerazio angeluarraren arteko erlazioa ezaguna da:\nformula_2\nBi ekuazio horiek kontuan hartzen baditugu, pendulu sinplearen higiduraren ekuazio diferentziala lortzen dugu:\nformula_3\nOszilazio txikiak.\nAnplitude txikiko oszilazioak kontsideratzen baditugu, formula_4 angeluaren balioa txikia baldin bada, formula_5-ren balioa eta formula_4-ren balioak, radianetan adierazita, antzekoak izango dira (formula_7) eta higidura-ekuazio diferentziala honela geratzen da:\nformula_8\nEkuazio hori higidura harmoniko sinplearen ekuazioa da eta soluzioa ezaguna da:\nformula_9\nnon formula_10 oszilazioen abiadura angeluarra den. Magnitude horretatik abiatuz periodoa zehaztu dezakegu:\nformula_11\nformula_12 eta formula_13 hasierako baldintzen araberakoak diren bi konstante dira, anplitudea eta hasierako fasea, hurrenez hurren.\nOszilazio txikien hurbilketa ez badugu egiten, higidura-ekuazioaren soluzioa lehenengo mailako integral eliptikoak erabiliz lortzen da, prozesu korapilatsua da eta azkenean hau da lortzen den soluzioa:\nformula_14\nIkusten denez, kasu honetan periodoa oszilazioen anplitudearen araberakoa da.\nPendulu fisikoa.\nPendulu fisikoa (edo pendulu konposatua) eremu grabitatorioaren eraginpean, ardatz horizontal finko baten inguruan, aske oszilatzen duen edozein solido zurruna da. Penduluaren biraketa-ardatzak ezin du solidoaren masa-zentroa zeharkatu.\nPeriodoaren dedukzioa.\nPendulu fisikoa askatasun-gradu bakarreko sistema da, ardatz baten inguruko biraketari dagokiona. Biraketa-ardatzak eta grabitate-zentroak (irudiko formula_15 puntua) osatutako planoaren, eta biraketa-ardatza zeharkatzen duen plano bertikalaren arteko formula_4 angeluak, edozein aldiuneko posizioa guztiz zehazten du.\nIzan bedi formula_17 grabitate-zentroaren eta biraketa-ardatzaren arteko distantzia. Pendulua oreka posizio egonkorretik formula_4 desplazatzean, bi indar agertzen dira penduluan: indar grabitatorioa eta biraketa-ardatzaren erreakzio-indarra. Horien ondorioz, jatorriarekiko, eta biraketa-ardatzean zehar, indarren momentu bat agertuko da:\nformula_19\nMomentu angeluarraren teorema erabiliz, penduluaren higidura-ekuazio diferentziala lortzen da, formula_20 penduluaren biraketa-ardatzarekiko inertzia-momentuaren eta formula_21 azelerazio angeluarraren funtzioan.\nformula_22\nEkuazio hau berridatziz,\nformula_23\nbigarren ordeneko ekuazio diferentziala lortzen dugu.\nOszilazio txikien kasurako, hau da, anplitude angeluar txikia dugunean, formula_7 hurbilketa egin daiteke eta,\nformula_25\nhigidura harmoniko sinplearen ekuazioa lortzen da. Adierazpen honekin, berehalakoa da oszilazio-periodoa zehaztea\nformula_26\nLuzera laburtua.\nEdozein pendulu fisiko izanik, beti izango da posible periodo berdina duen pendulu matematiko baliokidea lortzea. Pendulu horri, pendulu sinple baliokidea deritzogu, eta bere luzera (formula_27) pendulu fisikoaren luzera laburtua da. Aurreko periodoaren adierazpena formula_27-ren funtzioan berridatziz,\nformula_29\nnon luzera laburtua ondokoa den:\nformula_30\nEgindako hurbilketa aztertzeko, pendulu fisikoaren masa formula_31 biraketa puntutik formula_27 distantziara kontzentratzen dela esan daiteke. Puntu hori oszilazio-zentroa deitzen da. Luzera laburtu berdineko pendulu fisiko guztiek maiztasun berdinarekin oszilatuko dute.\nPendulu esferikoa.\nPendulu esferikoa espazio osoan (eta ez planoan) oszilatzen duen pendulu sinple bat da; hau da, hiru dimentsioko higiduran.\nMasa gabeko sokatik formula_33 masa puntuala eskegitzen da eta, kasu honetan, penduluari ematen zaion hasierako abiadura ez da plano batean zeharrekoa. Horrek eragingo du formula_33 masaren higidura plano batean finko ez egotea, eta espazioan zehar oszilatzen hastea.\nPendulu esferikoaren higidurak formula_4 eta formula_13 angeluekiko menpekotasuna izango duenez, gainazal zirkular batean zehar mugituko da masa. Beraz, bi askatasun-graduko sistema da.\nOinarri teorikoa.\nBi higidura-konstante daude: formula_37, energia, eta formula_38, momentu angeluarraren ardatz bertikalarekiko paraleloa den osagaia. Funtzio lagrangearra ondorengoa da:\nformula_39\nnon formula_13 angelu azimutala eta formula_4 masak bertikalarekiko eratzen duen angelua diren. Higidura-ekuazioak, aurreko adierazpena Euler-Lagrange ekuazioetan sartuta:\nformula_42\nBigarren adierazpenaren bitartez momentu angeluarraren formula_43 osagaia konstante mantentzen dela antzematen da. Bertatik lor daiteke abiadura azimutalaren eta momentu angeluarraren arteko erlazioa:\nformula_44\nBeraz, lagrangearra berridatz daiteke dimentsio bakarreko problema lortzeko:\nformula_45\nPeriodoa.\nOrokorrean, pendulu esferikoaren mugimendua ez da periodikoa. Hala ere, higidura kuasiperiodikoa dela esan daiteke; hau da, aldiune batean posizioa eta abiadura aztertzen badira, formula_46 denbora bat igarota, pendulua posizio horrekiko distantzia oso-oso txikira egongo da, eta oso antzekoa den abiadura bat izango du, guztiz berdinak izango ez diren arren.\nHigidura ekuazioaren soluzioa.\nHigidura ekuazioen emaitzak integral eliptikoen menpeko diren ekuazioen bitartez adieraz daitezke:\nformula_47\nErabilerak.\nDenboraren neurketa.\n1582an, Vincenzo Vivianik (Galileo Galileiren ikaslea zena) Pisako Katedraleko argimutilaren oszilazioa behatu, eta mota horretako higidurekiko interesa erakutsi zuen. Momentu horretatik aurrera, eta kuartzozko erlojua agertu zen arte, munduan denbora neurtzeko erabiltzen zen objektua pendulua izan zen.\nXVII. eta XVIII. mendeetan, segundoko penduluak erabili ziren saiakera zientifikoetan denbora era zehatzagoan neurtzeko. Segundoko penduluak bi segundoko periodoa dutenak dira; hau da, segundo bateko iraupena du alde bakoitzera gertatzen den oszilazioak.\nGrabitatearen neurketa.\nGrabitatearen azelerazioa, formula_48, periodoaren adierazpenean agertzen denez, Lurraren azelerazio grabitazionala pendulu baten periodotik lor dezakegu. Erloju batean, erlojuaren berezko mugimenduek sortzen dituzte penduluaren perturbazioak, eta grabitatea neurtzeko tresnen oinarria izan ziren 1930. urtera arte.\nXVII. mendean, segundoko penduluak grabitatea neurtzeko oso erabiliak izan ziren, beren periodoa erraz konpara daitekelako penduludun erlojuekin. Pendulu horietan, formula_48 eta luzera zuzenki proportzionalak dira:\nformula_50\nBeste erabilera batzuk.\nSismografoak.\nHaga ia horizontal batez egindako pendulu batekin lurrikarak neurtzeko lehenengo sismografoak sortu ziren. Tresna horietan, pendulua geldi egonarazten zen, bere ingurunea mugitzen zen bitartean, penduluaren muturrean kokatutako puntzoi batez bibrazioen erregistroa jasoz.\nPendulu akoplatuak.\n1665ean, pendulu-erlojuei buruzko behaketa bitxia egin zuen Huygensek. Bi erloju jarri zituen elkarren ondoan zintzilik, eta kontrako noranzkoan higitzen ari zirela antzeman zuen; hau da, penduluak batera zihoazten, baina 180\u00ba-ko desfasearekin. Portaera horren arrazoia izan zen pendulu biek eskegita zeuden oinarriari mugimendu arinak eragiten zizkiotela. Modu horretan erregistratu zen akoplaturiko osziladore baten lehen behaketa. Ondorioz, sinkronizatutako penduluak erlojuetan erabili izan dira XX. mendearen hasieran.\nHuygensek kontrako faseko sinkronizazioa behatu zuen arren, orain dela gutxiko ikerketek frogatu dute fase bereko sinkronizazioa ere gerta daitekela. \u00a0\u00a0 \u00a0\nOspakizun erlijiosoak.\nPenduluaren higidura ospakizun erlijiosoetan ere agertzen da. Horren adibidea da Compostelako Donejakuen dagoen \u201cBotafumeiro\u201d pebetontziaren oszilazioa.\nHezkuntza.\nPenduluak, higidura harmonikoaren adibide gisa, askotan erabiltzen dira zientzietan (fisikan, gehienbat), dinamika eta oszilazioak irakasteko. Erabileretako bat energiaren kontserbazioa frogatzea da.\nTorturak.\nXVIII. mendeko inkisizioak pendulua erabiltzen zuen tortura eta exekuzioetarako. Teoria horren erregistroa 1835eko \"Historia cr\u00edtica de la inquisici\u00f3n de Espa\u00f1a\" liburuan dago jasota, Juan Antonio Llorentek idatzia. Pendulu baten muturrean sorbatz bat jarriz, pendulu oszilakor bat jaitsarazten da, gorputza ebaki arte. Metodo hori ezagutzera eman zuen Edgar Allan Poe idazleak, \"The Pit and the Pendulum\" liburuan. Dena dela, metodoaren erabilpenaz zalantzak daude, Llorenteren liburuko atal bakarrean aipatzen delako, eta metodoaren erregistro bakarra da."}
{"id": "59259", "revid": "336", "url": "https://eu.wikipedia.org/wiki?curid=59259", "title": "Ezkerreko Blokea (Portugal)", "text": "Ezkerreko Blokea (, ahoskatua) Portugalko alderdi politiko ezkertiarra da. 1999an sortu zen, hiru alderdi politiko ezkertiarren koalizio bezala. Beranduago koalizioa alderdi batu bat bilakatu zen. 1999an botoen %2 lortu zuen, 2002an %3a eta 2005an %6,5, 8 eserleku lortzen. Europako parlamentuan eserleku bakarra daukate. Europako Ezkerraren Alderdiaren kidea da."}
{"id": "59262", "revid": "688", "url": "https://eu.wikipedia.org/wiki?curid=59262", "title": "Arbaiungo arroila", "text": "Arbaiungo arroila Nafarroa Garaiko Zangozerria eskualdean kokatutako arroila bat da, Zaraitzu ibaiak zeharkatutakoa. Isu eta Usun herrien artean dago, 6,20 kilometroko luzerarekin eta 12,10 kilometro koadroko azalerarekin. Zatirik sakonenetan, 457 metroko aldea dago ibaiaren mailaren eta gailurrik altuenen artean, eta azpimarratzekoak dira eskuinaldeko Monteidorra eta ezkerraldeko Arangoiti mendiak.\nNatura 2000 sarekoa da, Natura Erreserba gisa.\nEraketa.\nIbarraren sakontzea, batez ere, Zaraitzu ibaiak Eozenoko kalkarenitetan, Paleozenoko dolomietan eta kareharrietan eta, azkenik, Goi Kretazeoko hareharri karetsuetan duen higadura linealaren ondorioz gertatu da, haranaren hondoan azaleratzen baitira. Horretan lagundu du harriak higadurarekiko duen erresistentziak, iragazkortasunak eta, beharbada, klimak, nabarmen geldiarazi baitute zabaltze-prozesua, eta pareta harritsuek beren izaera bertikala mantendu dute.\nAlboetako maldan ere aldaketa bat ikus daiteke, goiko aldean ia bertikalak izatetik (kaltzio karbonato gehien duten biltegiak azaleratzen dira) behealdean nolabaiteko inklinazioa izatera igaro baita, maila margotuak dituzten hareharri karetsuen mailekin bat eginez. Hori gertatzen da, batez ere, hareharri karetsuen erresistentzia txikiagoagatik eta iragazkortasun txikiagoagatik, eta horrek errekastoa eta pareta harritsuak eragile atmosferikoek sakabanatzea errazten du, zabaltze eta sakontze bateratua gertatzen delarik.\nEzaugarriak.\nArbaiungo landaredia flora-barietate eta -aberastasun handikoa da, kokapen geografikoaren eta mikroklima-aniztasunaren ondorioz. Lurraren eskanerragatik eta bertara iristeko zailtasunagatik, baso-egiturak gutxi ustiatu dira, eta ia ukitu gabeko eremuak daude.\nArroilaren barruan, malda eguzkitsuetan, arteak eta erkametzak dira nagusi, ezpel-arrunt ugarirekin; laiotzetan, pago-kodalak ageri dira, haritz kandudunekin nahastuta, arroilaren ezpainetatik kanpo, eskuineko ertzean karraskak dira nagusi, ezpel arruntekin, ipar-ipuru eta hego-ipuruekin, feniziar sabinarekin, etab.; eskuineko ertza erkameztiaz estaltzen da pinu gorriaren orban batzuekin. Ugaria da basurdea, azeri arrunta, azkonar arrunta, lepazuria, basakatua, katajineta eta erbinude arrunta, eta urriagoak baina gaur egun, igaraba arruntak eta orkatzak. Zuhaiztian arrano sugezalea, zuhaitz-belatza, aztore arrunta, hontz ertaina eta beste espezie txikiago asko daude.\nArbaiungo faunarik bereizgarriena bertako labarretan habia egiten duten hegaztiena da, eskualde osoko komunitaterik askotarikoenetako eta ugarienetako bat baita. Hemen dago Pirinio osoko sai arren koloniarik garrantzitsuena, 1984an ehundik gora bikote ugaltzailerekin erroldatu zena. Beste espezie hauek ere agertzen dira: arrano beltza, aztore-arranoa, sai zuria, belatz handia, erroia, txoloma, belatxinga mokogorria, ugatzak, 1987an komunitate habiagilearen parte ez zirenak, arroileko harkaitzetan gainjartzen eta pausatzen dira maiz."}
{"id": "59263", "revid": "535", "url": "https://eu.wikipedia.org/wiki?curid=59263", "title": "Euskal Herriko armarria", "text": ""}
{"id": "59264", "revid": "93330", "url": "https://eu.wikipedia.org/wiki?curid=59264", "title": "Steilas", "text": "Steilas edo Euskadiko Irakaskuntzako Langileen Sindikatua (Hego Euskal Herriko hezkuntza maila desberdinetako langileen (irakasleak, hezkuntza laguntza eta zerbitzuetako langileak) biltzen dituen sindikatua da, Haur Eskoletatik Unibertsitateraino.\nHistoria.\nSTEILAS sindikatuaren historia ez da oraingoa, 40 urte baion gehiago darama lanean, bere sorrera 70eko hamarkadan eman baitzen. Urte haietan irakaskuntzako langileen mugimendua indartsua zen eta beste sektore batzuek bezala asanblada eta lantokietako ordezkarien bidez zegoen antolatuta. Mugimendu haietatik sortu zen STEE-EILAS sindikatua. \nIrakaskuntzako sindikatua da eta bertan lan egiten duten langileen eskubideak eta lan baldintza egokiak defendatzen ditu: irakasleak, hezkuntza laguntza eta zerbitzuetako langileak, Haur Eskoletatik Unibertsitateraino. Prekarietatearen kontra, enplegu egonkortasunaren alde, lana banatzeko neurriak edota lan osasuna kontuan argi adierazten dituzte gure lehentasunak. \nIzena.\nSTEE-EILAS sindikatua, gaztelaniazko eta euskarazko izen bikoitzarekin, \"Sindicato de Trabajadores de la Ense\u00f1anza de Euskadi (STEE)\" eta \"Euskadiko Irakaskuntzako Langileen Sindikatua\" (EILAS). Praktikan, euskaraz zein gaztelaniaz sigla batuketarekin erabili izan zen beti sindikatuaren izena: STEE-EILAS. Sindikatuaren X. kongresuan STEE-EILAS sigla bikoitza ordezkatu zuten STEILAS izen bakarrarekin.\nHedapena eta naziotasuna.\nSindikatua Hego Euskal Herriko lau lurraldeetan: hedaturik dago Araba, Bizkaia, Gipuzkoa eta Nafarroa). STEILAS sindikatu nazionala da Euskal Herrian dauden egitate ezberdinak kontuan hartuz, era demokratikoan eta kanpo eskuhartzerik gabe herri bezala etorkizuna erabakitzeko duen eskubidea aldarrikatzen du. STEILASen aburuz, hamaika kolorez osatutako gizarte bat aberasgarria izan liteke elkarren arteko oinarrizko balore batzuk eta gutxiengoak zein gehiengoak onartutako joko arauak sortzeko gai bagina. Pertsona guztiak, ideia guztiak eta proiektu guztiak, zilegiak ezezik , baliagarriak eta beharrezkoak ere baitira sindikatu honen ustez.\nAniztasuna, ideologikoa zein sentimendu nazionalari dagokiona, izan da bere nortasun ikurretako bat. Dogmetatik ihes eginez, elkarrekin diren baloreetan oinarritzen da sindikatuaren jarrerak finkatzeko, elkarrizketa eta ikuspegi irekiz, posible baita desberdintasunak gainditzea.\nSTEILASek uste du Euskal Herriak pairatzen duen gatazkak izaera politikoa duten oinarri historikoak dituela eta bereizkeria nahiz aldez aurreko \"baldintzarik gabeko elkarrizketa\" dela konponbidea. Halaber, bere ustez, guztientzako \"giza eskubideen defentsa\"k, \"indarkeriarekiko arbuioa\"k eta euskal \"gizartearen borondate demokratikoa\"renganako begiruneak osatzen dute bakea eta normalizazio politikoa lortzeko gakoa.\nAldarrikapenak.\nIrakaskuntzako sindikatua da eta bertan lan egiten duten langileen eskubideak eta lan baldintza egokiak defendatzen ditu. Prekarietatearen kontra borrokatzen du, enplegu egonkortasunaren alde, lan banaketarako neurriak edota lan osasuna eta berdintasunaren aldekoak lehentasunezko gaiak dira bere jardueran.\nBaina gizarteko baztertuen ondoan kokatu nahi du bere burua: oinarrizko soldata, aberastasunaren banaketa, etxebizitza duina, zaintzarako sistema, garapen jasangarria defendatuz. Gizarte mugimenduekin batera (feminismoa, internazionalismoa, ekologismoa...) injustiziaren aurrean egiten diren salaketak nahiz mobilizazioetan hartzen du parte eta, aldi berean, EILASTASUNA fondoaren bidez berdintasuna eta elkartasunaren aldeko proiektuekin bat egiten du. Globalizazioaren aurkako mugimenduak aldarrikatzen duen eraldakuntza sozialaren beharra ikusten du, uste baitu \"Beste mundua\" posiblea dela.\nEskola publikoa.\nEuskal Eskola Publikoa aldarrikatzen jaio zen sindikatu honek sare publikoa Euskal Herriko errealitatean oinarritutako hezkuntza sistemaren bizkarrezurra izan dadin borrokan jarraitzen du.. Sistema publiko indartsua eskatzen du, kualitatiboki nahiz kuantitatiboki. Kontrako haizeak nagusi badira ere, eredu klasista eta pribatizatzaileen aldeko apustua egina dituztenak edo espainiar uniformetasuna bilatzen dutenak, publikotasuna eta euskaltasuna batzeko ahaleginean dihardu, txanpon bereko bi aldeak direla uste bait du.\nEuskara.\nEuskararen normalizazioaren aldeko mugimenduan inplikazio handia izan du eta izaten jarraitzen du langileen euskalduntzea bultzatuz. Eskolak ikasleriaren euskalduntzea bermatu behar duela dio, aukera berdintasuna eta kohesio sozialaren mesederako. Hizkuntza normalizazioa eta uztartze sozialerantz joan behar duen prozesu honetan malgutasunez ezarritako murgiltze planen bidez, ereduen sistema gainditzera iristea aldarrikatzen du.\nEskola inklusiboa.\nGuztion eskola inklusiboa defendatzen du, desberdintasun sozial eta muga pertsonalei (fisikoei, psikikoei\u2026) aurre egiteko gai dena, berauek konpentsatzen saiatuz. Aniztasun honek gero eta zentzu handiagoa du, milaka baitira urtero Euskal Herrira datozen etorkinak. Eskolak hainbat gauza bermatu behar dizkie: \"Aukera berdintasuna sustatzea jatorri ezberdintasunak alde batera utzita arrazoi pertsonal edo sozialen ondorioz sortutako aldeak berdintzea segregazioa ekiditeko, elkartasuna sustatzea eta ez indibidualismoa, lankidetza eta talde-lana bultzatzea lehiakortasunaren aurrean, hezkidetza lantzea eta ez sexismoa, pertsona kritikoen garapen integrala bilatzea eta ez prestakuntza profesional hutsa.\"\nKalitatea hezkutzan.\nHezkuntzak kalitatezkoa izen behar duela dio, gizartearen erronka berriei erantzuteko modukoa. Baliabideen falta salatzen du edonon, ezinbestekoa delako hezkuntza gastua handitzea, Administrazioaren inplikazio zuzenarekin. Modu horretan euskal gizartearen pluralismoa berea egiten duen hezkuntza sistema integrala, laikoa, euskalduna, 0 urtetik hasita doakoa, hezkidetzailea, solidarioa eta parte hartzearen aldekoa lortu nahi du."}
{"id": "59268", "revid": "512", "url": "https://eu.wikipedia.org/wiki?curid=59268", "title": "Hurritz", "text": "Hurritza edo hurrondoa (\"Corylus avellana\") kultibatu ahal den zuhaixka bat da baina basoetan egoera basatian ere hazten dena. Normalean 3-8 metro bitarteko garaiera du eta gutxitan azaltzen du enbor nagusia, oinetik hasita adarkatzen delako. Hostoak obatu edo biribilak dira, ertzean bitan zerratuak eta azpialdean iletsuak izaten dira. Hurritzaren fruitua, hurra, oso ezaguna da, jangarria eta oso elikagarria delako.\nBatik bat Europa eta Asia ekialdean banatuta dagoen zuhaixka da hurritza. Hostozabalen oihanpeetako osagai garrantzitsua da eta, bertan gune heze eta itzaltsuak nahiago ditu. Mesolito eta Neolitoko fosilak aztertuz gero, badirudi gizakiaren neguko dietaren osagarri garrantzitsuak zirela hurrak. Euskal Herrian hedapen zabala du ipar isurialdean, hegoaldekoan, berriz, urriagoa da eta ibai ertz eta amildegien babespean hazten da. Ebro haranean ez da alerik atzeman.\nEzaugarriak.\nHurritza, normalean, 3-8 m-ko garaiera duen zuhaixka da, baina 10 m izatera heldu daiteke. Oro har, oinetik hasita adarkatzen denez, gutxitan azaltzen du enbor nagusi bat. Zurtoinen azala leuna izan ohi da eta kolore arre-gorrixka azaltzen du ale gazteetan; gero, urteen poderioz azala zartatuz joaten da eta kolore grisagoa hartzen du. Zartadurak bereziki zurtoinaren beheko partean agertzen dira, goiko atalak leunagoak izaten jarraitzen dutelarik.\nHostoak.\nHosto-erorkorreko zuhaixka dugu eta beraz, hurrondoaren hostoak urtero berrizten dira. Hostoak, 5-10 (15) cm luze dira eta 4-9 cm zabal, nahiko zimurtsuak eta forma biribilekoak dira baina oinaldean (txortenaren aldameneko hosto-ijelkiaren atalean) bihotz-forma hartzen dute eta erpina edo punta nabarmenki luzea da (hosto puntaluzea). Ertzak bizerratuak dira eta batzuetan arinki lobulatuak. Adarretan txandakatuta ezartzen dira, peziolo txiki baten gainean lotuz adarrera. \u00a0\nHostoek kolore berde biziagoa dute gainaldean. Ileei dagokienez, hosto gazteak iletsuak (ilaundunak) izan ohi dira bi aldeetatik baina gerora, heltzen direnean, gainaldeak ile guztiak galtzen ditu (glabroak dira) eta azpialdean iletsuak dira nerbio (zain) eta ertzetan.\nLoreak.\nHurritza espezie monoikoa da, hau da, lore unisexualak ale berean baina espazioan bereiztutan garatzen dituzte. Lore hauek airearen bidezko polinizaziora moldaturik daude, hots, anemofiloak dira. Infloreszentzia arra gerba zintzilikari bat da, 3-9 cm luzeerakoa, horixka eta zilindrikoa; hostoak agertu baino lehenago garatzen dira eta polena askatzen dute. Lore ar bakoitzak ezkata trilobulatu bat du, eta hauen barruko aldean txertatzen dira 8 estamineak. Infloreszentzia emeei dagokienez, ez dira hain ikusgarriak estigmek ematen dieten kolore morea izan arren. Hauek, banaka edo bosnaka, adar lateralen puntetan agertzen dira eta askoz txikiagoak dira, oboideak eta hostoen ernamuinen itxura antzekoa hartzen dute.\nFruituak.\nFruitua akenio bat da eta hur izenaz ezagutzen da, forma biribil edo oboideduna eta kolore arre gorrixka du. Hurra, fruitu lehor jangarria eta oso elikagarria da, 1-2 cm arteko diametrokoa, ez zabalkorra eta 1-5 aleko multzoetan agertzen dira. Zurezko perikarpoa du eta kanela koloreko testa leuna. Azpialdetik forma horzduneko inbolukru hostokara batek estaltzen du, eta, honek, hur gazteek bezalako kolore berde argia izan ohi du. Ale bakar batetik bost aleetako multzoak sortzen dira, bakoitzak bere inbolukruko 2 braktea berdeekin. Hurrak normalean abuztutik urrira heltzen dira.\nBanaketa.\nKlima epeletako landarea da, nahiz eta bere hedapena oso zabala den mundu zaharrean. Ia Europa osoan eta Asiako mendebaldean barreiatuta dago. Euskal Herriko iparraldean ugaria da eta hegoalderantz urritu egiten da, trokarte laiotzetan babesten delarik.\nIngurune freskoak eta hezeak behar izaten ditu. Ugaria da harizti, pagadi, haltzadi eta baso mistoetan.\nEkologia.\nUrteko tenperaturak 12 - 16\u00a0\u00b0C ingurukoak izan behar dute, 7\u00a0\u00b0C-tik berako tenperaturetan gehienez 700 ordu iraun ditzake urtean eta tenperatura hotzenaren muga -8\u00a0\u00b0C-koa da. Apur bat azidoak diren (5.5 eta 7.8ko pH-ak) lurzoruak ditu gustuko, kararri-buztin-silizeoko sustratuak, alegia. Oso sentikorra da lehorteekiko, batik bat, lurzoruak hezetasunari eusten ez badio.\nFenologia.\nLoraketa neguan gertatzen da, urtarrila eta apirila artean. Fruitua abuztutik urrira bitartean heltzen da.\nKultiboa.\nKultiboa egokia izan dadin, klima eta lurzorua egokiak izatea beharrezkoa da. Bi hauen barruan, garrantzitsuak diren hainbat faktore sartzen dira: Tenperatura, haizea, argitasuna, altitudea eta latitudea, etab.\nTenperatura.\nTenperaturak landareen portaera begetatiboan izaten du eragina uda edota negua izan. Tenperatura baxuegia bada ernamuinen heriotza ekar dezake.\n\"C. avellana\", oso ondo moldatzen da tenperatura desberdinetara, bere ingurune optimoa 12-16\u00a0\u00b0C -koa izanik. Hala ere, ernamuinak 7\u00a0\u00b0C-tik behera 500-700h bizirauteko gai dira baina neguan tenperatura -8\u00a0\u00b0C-tik beherakoa bada, erramuin emeak hil egiten dira. Ondorioz, hotza jasan dezake.\nHaizea.\nHaize bortitzak kaltegarriak izan daitezke zuhaitzen hazkuntzarako, honen ondorioz, okertuta hazi daitezkeelako. Hala ere, polena askatzeko garaian (gameto arren segregazioa), onuragarria da haize pixka baten presentzia, horrela polena estigma gehiagotara helduko da. Haize beroak, aldiz, hostoetako ertzen deshidratazioa ekar dezake.\nKonponbide modura, haize bortitzeko lekuetan, zuhaitzetan errezelak jartzea gomendagarria da.\nArgitasuna.\nArgia ezinbestekoa da fotosintesia egiteko, eta hortaz, zuhaitzen hazkuntzarako. Gainera, fruituen hazkuntzan eta ugalketa ernamuinen sorreran parte hartzen du.\nArgi falta eta T\u00ba eskasa egotekotan, ernamuin hauen kantitatea asko murriztuko zen. Egoera aurkakoa balitz, argi asko eta T\u00ba handia, hurren hazkuntza sustatuko litzateke.\nAltitudea eta latitudea.\nFaktore honen eragina ez da zuzena. Hala ere, latitude eta altitudeak, kultiborako klima aldatu dezake, eta hortaz, hurritza eta bere fruituen (hurren) hazkuntza lagundu edota oztopatuz.\nErabilerak.\nEgurra.\nKimu gazteak, bere malgutasunari esker, oso erabiliak izan dira otar eta saskigintzan. Azala lehorgarria da eta, hosto eta adaxken propietateak onak dira odol-zirkulazioa errazteko. Ez dugu ahaztu behar betidanik euskaldunok hurritz-makilak erabili izan ditugula mendian ibiltzeko.\nHorrez gain, bere egur zuri-gorrixka aeromodelismoan, heldulekuen prestaketan eta bolboraren ikatza sorteko ere erabili da.\nFruitua.\n\"Corylus avellana\"-ren fruitua oso erabilia da elikadura-arloan, izan ere, osasunerako onuragarriak diren nutrizio-ezaugarri asko ditu, hala nola:\nHurrak fruitu lehor oso famatuak dira eta modu askotan kontsumitzen dira: Gordinik, txigortuta \u201csnack\u201d modura, \u00a0eta baita saltsa eta entsaladetan. Hori gutxi balitz, hurra askotan agertzen da krematan (olio modura). Izan ere, Bitamina E, Omega 3 eta Omega 6 eta fitoesterol antioxidatzailean aberatsa da.\nHala ere, kontraeraginak ere badaude:\nBeste hainbat fruitu lehorren antzera, hurrak ere erreakzio alergikoak sortaraz ditzakete. Honi alergia izatekotan, kontu handiz ibili behar da zerbait jateko momentuan, janariak hur zatiak izan ditzakeelako.\nHurrak oso erabiliak badira ere pisua galtzeko dietetan bere onura eta sortzen duten ase sentsazioagatik, ez da gomendagarria 10g baino gehiago hartzea egunero, izan ere, kaloria asko ditu, eta horrek kontrako efektua izan dezake dietan.\nAzkenik, umeen kasuan ere kontu handiarekin ibili behar da, alergiez gain, irensteko oso zailak izan daitezkeelako."}
{"id": "59270", "revid": "8386558", "url": "https://eu.wikipedia.org/wiki?curid=59270", "title": "Parisko historia", "text": "Parisko historia 2.500 urtetan zehar hedatzen da, zeinetan hiria kokagune zelta txikia izatetik Europako estatu modernoko hiriburu kulturanitza eta munduko hiri global nagusietakoa izatera hazi zen.\nAntzinaroa.\n\"Parisii\" galiar herriak menperatzen zuen gaur egungo Parisko eremua Julio Zesarren tropak Paris setiatu zutenean. Uste da \"Parisii\" herriak fundatu zuela hiria K. a. 250 eta 200 urteen bitartean, baina ezezaguna da hiriaren lehenengo kokapena.\nK. a. 52. urtean, erromatarrek hiria bereganatzen dutenean, Lutezia izendatu eta Sena ibaiaren ezkerraldean berreraiki zuten I. mendean. Hurrengo mendeetan hiria aberastu eta handitu zen: foroa, jauregiak, bainuak, antzokiak eta abarreko eraikinak izan zituen. Erromatar Inperioaren gainbeherarekin eta III. mendeko germaniar inbasioekin hiria ere krisialdian sartu zen. K. o. 400erako, Lutezia, hein handi batean, biztanleek utzita zegoen, erdialdeko irlako gotorlekua baino handiagoa ez zen.\nErdi Aroa.\nParis izena IV. mendean jaso zuen hiriak eta Klodoveok, frankoen buruzagiak, bihurtu zuen hiriburu 508. urtean. Hala ere, karolingiar garaietarako, (IX. mendean), Paris feudoko konderriko gotorlekua baino ez zen. Parisko kondeek, aldiz, emeki emeki boterea eta estatusa bereganatu zuten, eta, azkenean, mendebaldeko frankoen erregeak baino boteretsuagoak bilakatu ziren, batik bat Oto Parisko kondeari esker, bikingoen aurrean Parisko defentsan erakutsitako adorearengatik (885-886). Hurrengo mendean, 987an, Hughes Capet Parisko kondea Frantziako errege hautatu zuten, kapetar leinua sortuz eta Paris Frantziako hiriburu bihurtuz.\nFilipe Augustoren erregealdian (1190-1220), harresi handiago bat eraiki zen, zeinek ibaiko bi ertzak ixten zituen. Berak ere unibertsitatea sortu zuen bertan. Gaur egun ere ikusgai den eremu banaketa sortu zen garai horretan: erdialdea (uhartea eta ingurukoa) gobernuari eta eliza-instituzioei dagokie, ezkerraldean unibertsitatea eta hezkuntza instituzioak daude, eta, eskuinaldean merkataritza eta salerosketarako gunea da. XIV. mendean, Karlos V.ak (1371-1380) beste harresi nagusiago bat eraikitzen du hiriaren defentsarako.\nAro Modernoa.\nXVI. mendearen amaiera eta XVII. mendearen hasiera bitartean, Henrike IV.ak lehenengo multzo arkitektonikoak eraikitzen ditu, \"Place des Vosges\" bezalakoa. Bere oinordekoa Luis XIII-k harresia luzatzen du eta Luis XIV.ak aipatutako harresia bota eta bere ordez bulebar handiak eraikitzen ditu.\nXVIII. mendearen amaieran Frantziako Iraultzak gogotsu jotzen du Frantzia osoa baina batez ere bere hiriburua, Paris; eta bertan jaso ziren lehenengo mugimendu herrikoiak, Bastillako kartzelan, esaterako.\nHorren ondoren, Napoleon Bonaparte jeneralak bere burua enperadore autoproklamatu ostean, Paris bihurtzen du Inperioko hiriburu. Luis Filipen agintaldian, hiria inoiz baino lasterrago hasi zen.\nNapoleon III.aren agintaldian hiriaren transformaziorik garrantzitsuena burutu zen. Enperadoreak Haussmann baroia bultzatu zuen Paris momentuko hiririk modernoena bihurtzeko. Hiri zaharra suntsitu eta bulebar handiak eta eraikin modernoak eraiki ziren, \"Garnier opera\" haien artean. Ur-hornikuntza berriak burutu ziren, baita beste lan publiko asko ere.\nParis, XIX. mendearen bigarren erdialdean, hainbat eta hainbat Erakustaldi Internazionalen egoitza izan zen, Haien artean garrantzitsuena 1889koa da, iraultzaren lehenengo mendeurrena ospatzeko burutu zena. Ekitaldi honetarako eraiki zen Eiffel Dorrea, hasiera baten denboraldi baterako eraiki zena eta oraindik ere zutik dirauena. XX. mendearen hasieran Parisko metroaren lanak hasi ziren eta 1900eko Udako Olinpiar Jokoak hirian antolatu zituzten, historiamodernoaren bigarren edizioa izan zena.\n1940an, Wehrmacht-ak (Alemaniako armada) konkistatu zuen hiria; Bigarren Mundu Gerran, hain zuzen ere. Okupazio-ejertzitoak administratu zuen Paris, eta lau urteren buruan abandonatu zuten hiria, hondamendi handirik sortu gabe (beste hiri europar sufritutako horrenbeste ez, behintzat). 1944ko abuztuaren 26an aliatuak hirian sartu eta askapena ospatu zuten.\n1968ko maiatzak, bestela, XX. mendearen ikur bat ekarri zuen, iraultza soziopolitikoa deitutakoa. Anarkistek eta komunistek bultzatutakoa, deskolonizazioa izan zen testuinguru nagusietakoa, Frantziak galdutako boterea Afrikako hainbat lurraldetan, alegia.\nFran\u00e7ois Mitterrand presidentearen administraziopean, 1980ko eta 1990eko hamarkadaren hasieran, hiriaren hirigintzak eta azpiegiturek berrikuntza handia jaso zuten. Hiriko gune deprimituak berritu ziren (La Villette eta ezkerraldea, esaterako), eraikin esanguratsu ugari eraiki ziren (liburutegia, \"Arche de la D\u00e9fense\" edota \"Mus\u00e9e d'Orsay\"), eta Louvreko Museoa guztiz eraberritu zen.\nFran\u00e7ois Hollanderen agintaldian, bestela, hiriak jasan zituen historiako atentaturik lazgarrienak, Islamiar fundamentalismoak eraginda: 2015eko urtarrilean, Charlie Hebdoren aurkako atentatua izan zen, 12 hildako utzi zituena, eta urte bereko azaroan hiru erasotan 130 pertsona hil zituzten, bereziki antzoki batean. Urte hartan bertan, 2015eko NBEren Klima Aldaketari buruzko Konferentzia burutu zuten Parisen."}
{"id": "59271", "revid": "105290", "url": "https://eu.wikipedia.org/wiki?curid=59271", "title": "Har", "text": "Harrak ornogabeko animaliak dira, zilindro-formakoak eta luzeak. Txikiak eta beratzak dira.\nEzagunena zizarea da (\"Lumbricina\" azpiordena). Hala ere phylum ezberdinetan aurki daitezke harrak, izaera parafiletikoa dutelako.\nZoologian Carl von Linnek jarri zien izena, Vermiformes moduan sailkatuz. Izena latinezko \"vermis\"etik dator. Askotan ere \"Helminto\" erabiltzen da, grezierazko \u1f15\u03bb\u03bc\u03b9\u03bd\u03b8\u03bf\u03c2 hitzetik. Hitz hau har parasitoetarako erabili ohi da.\nEtimologia.\nAitzineuskara zaharrez: \"*narr\" \u21d2 \"*na-narr\"; aitzineuskaraz: \"*anarr\") Koldo Mitxelenaren ikerketen arabera.\nHar gisa hartzen diren izakiak dituzten phylumak honakoak dira:\nHala ere phylum hauetariko batzuetan harrak euren kume fasean baino ez dira deitzen, duten itxura dela eta, nahiz eta berez larbak izan. Horrela gertatzen da tximeleta edo eltxo askorekin."}
{"id": "59275", "revid": "965", "url": "https://eu.wikipedia.org/wiki?curid=59275", "title": "Iretargi", "text": ""}
{"id": "59277", "revid": "371", "url": "https://eu.wikipedia.org/wiki?curid=59277", "title": "Saint Pierre eta Mikelune", "text": ""}
{"id": "59278", "revid": "105290", "url": "https://eu.wikipedia.org/wiki?curid=59278", "title": "Frankfurter Allgemeine Zeitung", "text": "Frankfurter Allgemeine Zeitung (edo \"F.A.Z.\") Alemaniako egunkaria da, Alemaniako bigarren aldizkari salduena S\u00fcddeutsche Zeitungen ondoren."}
{"id": "59281", "revid": "336", "url": "https://eu.wikipedia.org/wiki?curid=59281", "title": "Arctocebus aureus", "text": "Arctocebus aureus edo Urrezko Angwantiboa Afrikan bizi den primate txiki bat da. \"Arctocebus calabarensis\"ekin batera generoa osatzen dute. Nigeria, Kamerun, Kongoko Errepublika Demokratikoa eta Ekuatore Ginean bizi dira batez ere. 266-465 gramo inguruko pisua dute.\nIsats oso txikia dute, ohikoak baino motzagoak diren behatz erakusleak, garbiketarako atzapar berezia oinetan eta lerro txuri bat aurpegian. Kolorea dela eta \"Arctocebus calabarensis\"etik erraz bereizten da: bizkarra gorri-urrekara dute eta gorriagoa sabelean.\nGauez bizi dira zuhaitzetan, lurretik 5-15 metrotara. Jaten dutenaren %85a intsektuak dira eta bestea fruitak. Bestela \"Arctocebus calabarensis\"en antolaketa oso antzekoa dute."}
{"id": "59282", "revid": "6327", "url": "https://eu.wikipedia.org/wiki?curid=59282", "title": "Perodictius", "text": ""}
{"id": "59283", "revid": "336", "url": "https://eu.wikipedia.org/wiki?curid=59283", "title": "Potto", "text": "Pottoa (\"Perodicticus potto\") Lorisidae familiako primate estrepsirrino bat da. \"Perodicticus\" generoko espezie bakarra da. Potto izena \"pata\"tik etor daiteke, hau da, isatsik gabeko tximinoa.\nHiru azpiespezie deskribatu izan dira:\nBatzuetan potto izena ere angwantiboei ematen zaie, hala nola sasi pottoei. Hauek guztiak gertuko senideak dira, baina ez dira genero berberekoak.\nZabalpena.\nPottoak Afrika tropikaleko oihanetan bizi dira, Gineatik Kenya eta Ugandara. Kongoko Errepublika Demokratikoko iparraldean ere aurki daitezke. Gauez bizi dira zuhaitzetan eta egunean zehar lo egiten dute hostoen artean. Oso gutxitan ikusten dira lurzoruan.\nFisiologia.\nPottoek gehienez ere 30-40 zentimetroko tamaina hartzen dute eta oso isats txikia dute (3tik 10 cm.ra). 1.5 kg pisatzera hel daitezke. Ile dentsoa dute, gris-marroi kolorekoa. Erpurua guztiz kontrajar daiteke eskuarekiko eta horrela adarrak sendo hel ditzakete. Behatz erakuslea ia-ia desagertua dago. Oinetako bigarren behatzean Strepsirrhini taldearen ezaugarria den atzapar luzea dute. Lepoko hiru ornok luzapen zorrotzak dituzte, ia-ia larrua apurtu arte. Hau defentsa gisa erabiltzen dute. Ar eta emeek guruin bereziak dituzte usaina jariatzeko eta lurraldeak markatzeko. Zientzialari batzuen arabera usainak curryaren antza du.\nDieta eta lokomozioa.\nPottoak oso geldi mugitzen dira, kontu handia jarriz pauso bakoitzean. Oso ixilak dira eta bakarrik emeek euren kumeak deitzeko erabiltzne duten \"tsic\" soinua entzun ohi da.\nEuren dietan %65a fruituak dira, %21a txori-eztia (erretxina) eta %10a intsektuak. Batzuetan txori txikiak eta saguzarrak ehizatzen dituzte.\nLurraldetasuna eta birsortzea.\nPottoek lurralde konkretuak okupatzen dituzte eta pixa eta usain ezberdinekin igurtzen dituzte. Sexu berekoen sarrerak oztopatzen dira baina ar bakoitzaren lurraldean bi eme baino gehiago egon daitezke. Eme askok euren lurraldearen zati bat eskaintzen diete euren alabei, baina semeke beste lurralde bat bilatu behar dute heldutasunera heltzerakoan.\nBikotearekin dituzten harremanetan garbiketa erritualak egoten dira, bai atzapar bereziarekin bai eta hagin eta mihiarekin. Aldi berean euren usain guruinak erabiltzne dituzte. Sexu-harremana aurrez-aurre egiten da adarretatik eskegita.\nHaurdunaldiak 170 egun irauten dite eta kume bakarra izan ohi dute, nahiz eta bikiak askotan gertatzen diren. 4-5 hilabeteren buruan titia kentzen zaie eta 18 hilabeteren buruan helduak dira."}
{"id": "59285", "revid": "336", "url": "https://eu.wikipedia.org/wiki?curid=59285", "title": "Pseudopotto", "text": ""}
{"id": "59286", "revid": "336", "url": "https://eu.wikipedia.org/wiki?curid=59286", "title": "Pseudopotto martini", "text": "Pseudopotto martini edo Sasi pottoa Lorisidae familiako primate estrepsirrino bat da. \"Perodictius potto\"ren oso antzekoa da, baina 1996an Jeffrey Schwartzek espezie berritzat definitu zuen. Oso antzekoak diren harren, hezurrei erreparatuz gero badira desberdintasunak: ez dituzte lepoko ornoetan puntarik eta haginaurrekoak luzeagoak eta hirugarren hagina txikiagoa da. Isatsa ere pixka bat luzeagoa da. Gainera Pottoak baino pixka bat txikiagoak dira.\nOraindik hezur horietaz gain bizirik ikusi diren bakarrak Kamerunen aurkitu dira eta horregatik gutxi dakigu euren jokamoldearen inguruan."}
{"id": "59340", "revid": "336", "url": "https://eu.wikipedia.org/wiki?curid=59340", "title": "Joanes Alfontso Gaztelakoa", "text": "Joanes Alfontso Gaztelakoa (Sevilla, 1262 - Pinos Puente, Granada, 1319ko ekainaren 26). Gaztelako infantea izan zen, Valencia de Camposeko jauna eta \"iure uxoris\" Bizkaiko jauna. Alfontso X.a Gaztelakoa eta Violante Aragoikoaren semea zen.\n1287ko urtarrilaren 10ean Maria Diaz Harokoa, Lope III.a Diaz Harokoaren alaba, ezkondu zuen. Hiru seme-alabak izan zituzten:\n1312an Fernando IV.a Gaztelakoa hil zenean, Joanes infantea, tutore, Gaztelako Erresumako gobernadore eta Alfontso XI.a Gaztelakoaren erregeorde bihurtu zen; azken titulua Maria Molinakoa eta Gaztela eta Molinako Petri infantearekin batera. Batailatan normalean Petri ilobarekin batera joaten zen. Granada konkistatu nahian, handik hamabost kilometrotik dagoen Pinos Puenten guduxka batean kristau asko hil ziren, haien artean infante biak 1319ko ekainaren 26an. Infantearen gorpua Burgosko katedralean lurra eman zioten."}
{"id": "59384", "revid": "56334", "url": "https://eu.wikipedia.org/wiki?curid=59384", "title": "Alfontso XI.a Gaztelakoa", "text": "Alfontso XI.a \"Mendekaria\" (Salamanca, 1311ko abuztuaren 13a \u2013 Gibraltar, 1350eko martxoaren 26a), Gaztela eta Leongo erregea izan zen.\nGaztela eta Leongo Fernando IV.a eta Portugal eta Aragoiko Konstantzaren semea.\nBere zuzendaritzapean, Gaztelako Erresuma Gibraltarko itsasarteraino heldu zen 1340ko Saladoko gudua eta 1344ko Algeciras hiriko konkista eta gero.\nKonstantza Manuel ezkondu eta ezkontza deuseztatu ondoren, bere lehengusina Portugalgo Maria (1313 - 1357), Alfontso IV.a Portugalgoaren alaba, ezkondu zuen eta bi seme izan zituen:\nNahiz eta Leonor Nu\u00f1ez Guzmangoa (1310 - 1351) (Alfontso IX.a Leongoaren hereniloba) ezkondu ez, 1329 eta gero hamar seme-alabak izan zituen:\n1333 eta 1334 artean, Bizkaiko Jaurerria okupatu zuen eta Bizkaiko Jaun bihurtu zen.\nGibraltar setiatu zuenean hil zen izurriaren ondorioz, gaitza hortaz Europako monarka bakarra hil zena izaki."}
{"id": "59385", "revid": "336", "url": "https://eu.wikipedia.org/wiki?curid=59385", "title": "Idi", "text": "Idia \"Bos taurus\" espezieko ar zikiratuak dira, hau da, barrabilik gabeko zezenak. Batez ere nekazaritzan erabiltzen dira, pisua garraiatzeko. Zezenak idi bihurtzeko nerabezaroaren ostean zikiratu behar dira. Industria Iraultzaren aurretik pisu garrantzitsua zuten garraioan, baina mekanizatzeak paper hori galtzera eraman ditu, traktore edo kamioien aldera. Munduko hainbat lekutan, hala ere, paper hau dute oraindik.\nEuskal Herrian baserriarekin lotutako animalia izan da, baina gaur egun gutxi geratzen dira. Maiz binaka jartzen ziren, uztarribatekin helduta. Lehian ere erabili dira, idi-probatan, adibidez. "}
{"id": "59386", "revid": "336", "url": "https://eu.wikipedia.org/wiki?curid=59386", "title": "Tello Gaztelakoa", "text": "Tello Alfontso Gaztelakoa (M\u00e9rida, 1337ko ekaina - Medell\u00edn, 1370eko urriaren 15a), On Tello ere deitua, Gaztelako infantea, Aguilar de Campooko jauna, XXIII. Bizkaiko jauna 1353-1358 eta 1366-1370 bitartean eta Casta\u00f1eda, Berlanga eta Monteagudoko Jauna izan zen.\nBiografia.\nAlfontso XI.a Gaztelakoa eta Leonor Nu\u00f1ez Guzmangoaren (1310 - 1351) (Alfontso IX.a Leongoaren hereniloba) zazpigarren semea zen, Henrike II.aren anaia eta Petri I.a Gaztelakoaren sasi-anaia zen. Henrike Trastamarakoa anaiaren alde borrokatu zen Petri I.a Gaztelako errege eta anaiordearen aurka. 1353an Joana Larakoa Bizkaiko andrearekin ezkondu zen eta Bizkaiko jaun titulua ere eman zioten, lurralde hartako foruak errespetatuko zituela zin egin ondoan. Bitartean, Petri I.ak Bizkaiko jaurerria agindu zion Aragoiko erregeari, anaiordeen aurkako gerran laguntzen bazion. 1354an Petri I.ari jazarri zitzaizkion Henrike Trastamarakoa eta Tello, baina, garaipen txiki batzuen ondoan, ihes egin behar izan zuten. Tello Bizkaian babestu zen, eta Petri I.ak lurralde haren konkista prestatu zuen. 1355ean batu ziren bizkaitar guztiak eta Gaztelako erregearen gudarostearen aurka borrokatu ziren Gordexolan eta Otxandion. Gerra hura amaitzeko, Gaztelako erregearekin negoziatu zuten ondoren bizkaitar buruzagiek eta bakea hitzartu zuten, Tello-k Gaztelako erregea bakean uzten zuen neurrian. 1358an berriro eraso zion Tellok Petri I.ari, eta Bizkaian sartu zen Gaztelako gudarostea. Laguntzarik ez zuela, Tellok Baionara egin zuen ihes; jaun titulua kendu zioten bizkaitarrek, eta Gaztelako erregearen eskuetan utzi zuten. Petri I.ak Telloren emaztea eta koinatuak hilarazi zituen Bilbon. Baionan egon ondoren, Aragoira jo zuen Tellok. 1366an hil zuten Gaztelako erregea, eta Tello Bizkaira itzuli eta jaun egin zuten berriro. 1367an Naiarako guduan parte hartu zuen dagoeneko Gaztelako erregea zen anaiaren alde, baina Henrike Trastamarakoaren arerioak nagusitu ziren, eta 1370ean hil zen Portugalgo erregearen aurkako kanpaina batean ari zela. Ondorengorik gabe hil zelarik, 1371n Joan printzea egin zen Bizkaiko jaun. Bizkaian, Markina (1355), Elorrio (1356), Gernika eta Gerrikaitz (1366) hiribilduak sortu zituen.\nGaztelako Tellok bederatzi seme-alaba izan zituen:"}
{"id": "59388", "revid": "336", "url": "https://eu.wikipedia.org/wiki?curid=59388", "title": "Lorinae", "text": "Lorinae Lorisidaeren barruan dagoen bi azpifamilietako bat da. Indotxinan eta Indian bizi dira eta guztira 5 espezie baino ez dira, guztiak \"Loris\" izen arruntarekin ezagutzen direlarik."}
{"id": "59389", "revid": "336", "url": "https://eu.wikipedia.org/wiki?curid=59389", "title": "Loris", "text": "Loris Lorinaeren barruan dagoen bi generoetako bat da. Indiako hegoaldean Sri Lankan bizi dira eta guztira bi espezie daude, nahiz eta autore batzuek bakarra (\"Loris tardigradus\") izendatzen duten. 35 cm inguru luze izaten da, eta isatsa laburra du. Begi handi biribilak ditu, ilunpean distira egiten dutenak. Ile trinkoa du, hauts edo zilar kolorekoa. Eskuak eta hankak zuhaitzetan mugitzeko egokituak ditu, oso behatz luzeak eta oratzaileak baititu, baina makala eta beldurtia da. Intsektuak eta ornodun txikiak janez elikatzen da."}
{"id": "59391", "revid": "336", "url": "https://eu.wikipedia.org/wiki?curid=59391", "title": "Loris tardigradus", "text": "Loris tardigradus \"Loris\" generoko bi espezieetako bat da. Sri Lankan bizi den primate txikia da. Arrisku larrian dago eta EDGE informean arreta berezia jartzen zaio duen balio ebolutiboa dela eta.\nPrimate txikia da, begiak aurrekaldean ditu, hiru dimentsioko ikusmen ona lortuz. Behatz erakusle ondo garatua dute, ez dute isatsik eta belarri handi eta irtenak dituzte. Belarriak finak, biribilduak eta ilerik gabekoak dira. Kolore gorrixka-marroia dute eta grisa sabelaldean. 17-26 zentimetro arteko tamaina dute eta 85-350 gramoko pisua. Erpuruaren mugikortasunarekin adarrak inguratzea lortzen dute."}
{"id": "59392", "revid": "336", "url": "https://eu.wikipedia.org/wiki?curid=59392", "title": "Loris lydekkerianus", "text": "Loris lydekkerianus \"Loris\" generoko espezieetako bat da. Sri Lankan bizi dira eta autore batzuen arabera \"Loris tardigradus\"en subespezie bat baino ez da. Berarekin konparatuz grisagoa da."}
{"id": "59394", "revid": "105290", "url": "https://eu.wikipedia.org/wiki?curid=59394", "title": "Derna (barrutia)", "text": "Derna Libiako \"muhafazat\"etako bat da. 4.908 kilometro koadro ditu eta 81.174 biztanle zituen 2003an."}
{"id": "59395", "revid": "105290", "url": "https://eu.wikipedia.org/wiki?curid=59395", "title": "Ghat", "text": "Ghat Libiako \"muhafazat\"etako bat da. 72700 metro koadratu ditu eta 18.000 biztanle zituen 2005an."}
{"id": "59398", "revid": "336", "url": "https://eu.wikipedia.org/wiki?curid=59398", "title": "Manuel Almunia", "text": "Manuel Almunia Rivero (Iru\u00f1ea, 1977ko maiatzaren 19a) nafar futbol atezain ohia da. Besteak beste, Osasuna, Eibar eta Arsenal Football Club-en aritu zen. Eibar KEarekin bigarren mailako Zamora saria lortu zuen 2001-2002 denboraldian.\nPalmaresa.\nEibar KE taldearekin\nArsenal taldearekin:"}
{"id": "59402", "revid": "56334", "url": "https://eu.wikipedia.org/wiki?curid=59402", "title": "Lope Martinez de Isasti", "text": "Lope Martinez de Isasti (Lezo, Gipuzkoa, - 1626 ondoren) apaiza eta historialaria izan zen."}
{"id": "59405", "revid": "155633", "url": "https://eu.wikipedia.org/wiki?curid=59405", "title": "Cangues d'On\u00eds", "text": "Cangues d'On\u00eds () Asturiasko ekialdean dagoen udalerria da, Orienteko eskualdean kokatutakoa.\nHerriburuan \"zubi erromatarra\" dago kokaturik, nahiz eta benetan Erdi Aroan eraikia izan zen.\nBere armarrian dagoen lema \"Minima Urbium M\u00e1xima Sedium\" da.\nMugakideak.\nIparraldean Parres eta Ribeseya ditu mugakide, ekialdean On\u00eds eta Llanes, mendebaldean Amieva eta Parres eta hegoaldean Leongo probintziarekin egiten du muga.\nHistoria.\nAsturiasko erresumaren hiriburua izan zen 774. urte arte. Bertan finkatu zen Don Pelayo erregea eta bertatik musulmanen aurkako erresistentzia burutu zuen. Udalerri honetako mugen barruan gertatu zen Cuadongako bataila famatua, zeinetan tropa asturiarrek musulmanak garaitu zituzten 722an, Asturiasko erreinu kristauaren sorrera bultzatuz.\nInguru naturala.\nUdalerriko 7.000 hektareak baino gehiagok Europako Mendietako Parke Nazionalaren barruan daude. Parkearen barruan dago kokaturik Cuadongako multzo monumentala. Bertatik 12 kilometrotara daude kokatuta Cuadongako aintzirak (hiru dira: Enol, Ercina eta Bricial), txirrindularitzan garrantzia dutenak.\nCangues d'On\u00edseko herria, Sella eta Gue\u00f1a ibaien artean dago kokaturik, azken hau Sellara isurtzen delarik."}
{"id": "59406", "revid": "1676", "url": "https://eu.wikipedia.org/wiki?curid=59406", "title": "Zeruko Argia", "text": ""}
{"id": "59407", "revid": "119347", "url": "https://eu.wikipedia.org/wiki?curid=59407", "title": "ARPANET", "text": "ARPANET (Advanced Research Projects Agency Network) konputagailu sarea, martxan jarri zen lehen pakete kommutazio sarea izan zen. Estatu Batuetako Defentsa Sailaren eskakizun bat medio sortu zen, herrialdeko erakunde ezberdinak elkar komunikatzeko helburuarekin. Lehen nodoa Kaliforniako unibertsitatean sortu zen eta 1990 urtera arte Interneten bizkarrezurra izan zen, 1983an TCP/IP protokolorako trantsizioa burutu zenetik.\nGaur egun datu eta ahots komunikaziorako hedatuenen dagoen sarea pakete kommutaziokoa izan arren, ordura arte zirkuitu kommutazioko sareak erabiltzea zen ohikoena datu komunikaziorako, oinarrizko sare telefonikoan bezala, eta linea dedikatuak erabiliz.\nPakete kommutazioaren bitartez, datuak paketetan kapsulatuz, sistemak linea bakar bat erabili dezake makina ezberdinekin komunikatzeko. Linea partekatzeaz gainera, pakete hauetako bakoitza modu independentean bideratu daiteke.\nArpaneten aurrekariak.\nKonputagailu ezberdinetan dauden erabiltzaileak elkar komunikatzeko gai den sarearen kontzeptua, \"Bolt, Beranek and Newman-eko (BBN)\" J.C.R. Licklider-ek formulatu zuen lehen aldiz 1962ko abuztuan, \u201cSare Galaktikoa\u201d eztabaida gai zuen memorandum batean.\nUrte hartako urrian, Estatu Batuetako Defentsa Saileko ARPAk (Proiektu Aurreratuen Ikerkuntzarako Agentzia) deitu zion Licklider-i. Foro honetan, Ivan Sutherland eta Bob Taylor kontzeptuaren garrantziaz konbentzitu zituen agentzia utzi eta lanarekin hasi aurretik.\nBitartean, 1959az geroztik, arma nuklearrekin gauzatutako eraso bat jasateko gai izango zen komunikazio sare seguru batean lanean ari zen Paul Baran RAND Corporation-en, helburu militarrekin.\nEmaitzak 1960tik aurrera argitaratu ziren, eta bi ideia nagusi deskribatzen zituzten:\nEskema honen behin betiko laburpena 1962an aurkeztu zen eta 1964an argitaratu. Ordurako, Leonard Kleinrock, mezuak gorde eta birbidaltzearen kontzeptuan ari zen lanean MIT-en (Massachusettseko Teknologia institutua) burutzen ari zen doktoretza tesirako. 1964an liburu bezala argitaratu zen komunikazio sareei aplikaturiko Ilaren teoriaren analisi garrantzitsu bat barneratzen zuen, baina bere lanean ez zen oraindik paketeetan zatitzeari buruzko ideiarik.\nFisikako Laborategi Nazionaleko Donal Davies izan zen 1965ean kontzeptu hauek guztiak lotzen hasi zena Erresuma Batuan Denbora Banatuz Multiplexatzeari buruzko biltzar batean egon eta gero. Modu independentean garatu zuen bere ikerketa, eta ez zuen Baran-en lanaren berririk izan 1966rarte. Kasualki, Davies izan zen \u201cpakete\u201d terminoa erabiltzen lehena.\nGauzak horrela, lau ikerketa zentro independente bihurtu ziren ARPANET-en lehen nodo esperimental: DARPA, RAND Corporation, MIT eta NPL (Erresuma Batuan).\nARPANETen abiapuntua.\nHau guztia gertatzen zen bitartean, ARPA eta Taylor konputagailu sare bat sortu nahian zebiltzan oraindik. 1966 urtearen bukaeran, Taylor, Lawrence G.Robertsekin jarri zen harremanetan (MIT, Lincoln Laborategia) sare berriaren sorrera proiektua zuzendu zezan. Aipatu berri den Denbora Bidezko Multiplexazioari buruzko biltzarrari esker ezagutzen zuen Robertsek Davies.\nRoberts-en kontzeptu originala, denbora bidezko multiplexazioaren teknika erabiliz makinak zuzenean kableak erabiliz lotzean oinarritzen zen. 1967an, lehenengo bileretako batean, parte hartzaileetako askok ez zuten nahi beraien konputagailuek linea telefonikoak kudeatzerik. Haietako bati, Wesley A. Clark, komunikazio loturak kudeatzeko ordenagailu bereizi batzuk erabiltzea otu zitzaion. Ideia honi esker, konputagailu nagusien lan zama arintzea lortu zen, sarea ordenagailu ezberdin guztietatik isolatzeaz gainera.\nOinarri honekin hasi zen hasiera batean ARPANETen diseinua. Robertsek bere lehen plana sinposio batean aurkeztu zuen 1967an. Ekitaldi honetan zegoen Roger Scantlebury ere, Daviesen kolaboratzailea. Honi esker eztabaidatu ahal izan zuten pakete kommutazioari buruzko ideia, eta Robertsek Baranen lana ezagutu ahal izan zuen.\nARPANETen sorrera.\n1968ko udan bazegoen jada ARPAk onartutako plan oso bat, eta lehiaketa bat antolatu zen balizko 140 hornitzaileren artean. Hala ere, haietako hamabik bakarrik aurkeztu zuten proposamenen bat. 1969an, BBNri (Lickliderelen, Sare Galaktikoa kontzeptuaren sortzailearen lantoki izan zena) egin zitzaion kontratua.\nBBNren eskaintzak Robertsen egitasmoa jarraitzen zuen . Ordenagailu txikiei Interfazeko Mezu Prozesadoreak deitu zitzaien (IMP). Gorde eta birbidali teknika inplementatzen zuten, eta modem telefoniko bat erabiltzen zuten beste ekipo batzuetara konektatzeko (56Kb/s-eko abiaduran). Ordenagailu nagusiak neurrira eginiko serie interfazeen bitartez konektatzen ziren IMPtara.\nIMPak, hasieran, Honeywell-en DDP-516 ordenagailuekin inplementatu ziren. 24KBeko memoria nagusia zuten eta gehienez lau ordenagailu nagusi elkar konektatzeko gaitasuna, hauek beste urruneko sei IMPrekin konektatuz. BBNk behar zen software eta hardware guztia izan zuen prest bederatzi hilabeteren buruan.\nAurrerago, honako aldaketak egingo ziren, besteak beste: IMP bakoitzeko erabiltzailearen makina bat baino gehiago konektatzea (dirua aurrezteko) eta erabiltzailearen makinek IMP batekin baino gehiagorekin komunikatzea (hutsegiteen aurrean babesa izateko).\nLehen muntaia eta ondorengo bilakaera.\nLehen ARPANETek lau IMP zituen instalaturik, honako puntu hauetan:\nARPANETn lehen lotura 1969ko azaroaren 21ean ezarri zen UCLA eta Stanforden artean. Urte hartako abenduaren 5ean hasierako sare guztia zegoen prest.\n1970eko martxoan ARPANET ekialdeko kostaldera iritsi zen, BBN bera sarera gehitu zenean. 1970ean unibertsitate eta ikerkuntza zentrotako 23 ordenagailu zeuden konektaturik. Zenbaki hau 213rarte hazi zen 1981ean 20 egunetik behin konputagailu berri baten gehikuntzako batez bestekoaz.\n1983rako ARPANET egonkorra eta arrakastatsua zen: 200 IMP baina gehiago eta ehunka erabiltzaile makina zituen. Hamarkada horretan sare asko konektatu ziren ARPANETera, lokalak gehienbat. Handitze horrek erabiltzaileen makinak aurkitzearen garestitzea ekarri zuen, eta arazoari irtenbidea emateko Domeinu Izenaren Zerbitzua (DNS) sortu zen.\n1990erako, ARPANET berak ereindako haziaren ondorioz sortutako sare berriagoek gainditu zuten, eta beraz itxi eta desegin egin zen.\nGaratutako softwarea.\nAzpisarerako softwarea eta erabiltzaileen makinetarako softwarea bereizi ziren:\nAzpisarerako softwarea erabiltzailearen makina/IMP konexioko IMP muturrak, IMP/IMP protokoloak, eta fidagarritasuna hobetzeko diseinatu zen sorburuko IMParen eta helburuko IMParen arteko protokoloak osatzen zuten.\nErabiltzaileen makinetakoa berriz, makina/IMP protokoloaren erabiltzailearen aldeko muturrak, erabiltzaile makina/erabiltzaile makina protokoloak eta aplikazio softwareak.\n1972an, BBNko Ray Tomlinson-ek posta elektronikoa asmatu zuen. 1973an, FTP protokoloa definituta eta inplementatuta zegoen, ARPANETen fitxategien mugimendua erraztuz. Ordurako, trafikoaren %75a posta elektronikoaren arrakastari zegokion. Ahotsaren transmisiorako protokolo bat ere espezifikatu zen (RFC 741): inplementatu zen arren, arrazoi teknikoengatik porrot egin zuen. Ataza honek ez zuen argirik ikusiko hamarkada batzuk beranduago arte.\nBeranduago IMP softwarea aldatu egin zen, terminalak zuzenean IMP berezi batekin konekta zitezen, erabiltzaileen makinen bitartez konektatu beharrean. IMP berezi horiek TIP (Terminal Interface Processor) izena jaso zuten.\nArpanet sare ezberdinekin konektatzen hasi zenean ordea, zeuden protokoloak sare batean baina gehiagotan erabiltzeko ez zirela egokiak ikusi zen, eta protokoloen ikerketa bultzatu zen, gailurra TCP/IP eredua eta protokoloen sorrera izan zelarik 1974an.\nEraso nuklearren mitoa.\nOraindik ere oso ezaguna da ARPANET erasu nuklearrei aurre egiteko sortu zenaren ustea. Hala ere, ez zen hau izan arrazoia. Egia bada ere ARPANET sareko erroreei aurre egiteko sortu zela, arrazoi erreala nodoen fidagarritasun eskasa izan zen."}
{"id": "59410", "revid": "58701", "url": "https://eu.wikipedia.org/wiki?curid=59410", "title": "Antton Valverde", "text": "Antton Valverde Lamsfus (Donostia, 1943ko maiatzaren 21a) euskal abeslaria da. Urte askoan Xabier Leterekin batera kantatu du eta Julen Lekuonarekin ere aritu da. Hainbat euskal olerkariren hitzak musikatu ditu: Lizardi, Lauaxeta, Xabier Lete...; baita bertso zaharrak ere.\nBiografia.\nAntton Valverde, Donostiako EUTGn enpresa-zuzendaritzako ikasketak egin eta arte grafikoetako lantegi bateko zuzendaria izan da luzaroan, Graficas Valverden. Musika ikasketak egin zituen gaztetik: solfeo, harmonia, konposizioa eta piano. Azken musika tresna hori izan da Antton Valverderen lagun fidela, ohiko gitarra erabili beharrean pianoz jantzi baititu musikatu dituen poemak. Aita Antonio Valverde \"Ayalde \"margolaria zuen, eta Rosa Valverde eta Lola Valverde ditu arreba, aipatu lehenengoa baita ere margolaria, bigarrena berriz historialaria.\n60ko hamarkadan hasi zuen Valverdek musika ibilbidea. Hainbat disko txiki argitaratu ondoren, Oskarbi taldeko partaideetako bat izan zen eta parte hartu zuen haren \"Eskutari\" diskoan (Herri Gogoa, 1972). Horren ostean, Julen Lekuona eta Xabier Leterekin elkarlan emankorra hasi zuen. Haiekin \"Bertso zaharrak\" (Herri Gogoa, 1974) kaleratu zuen, garai bateko bertsoak berreskuratu zituen lana. Handik bi urtera, bertsolaritza oinarri zuen beste disko bat argitaratu zuen, berriro ere Xabier Leterekin batera: \"Txirritaren bertsoak\" (Herri Gogoa, 1976), arrakasta handia izan zuen lana. Ordurako, bakarkako lehen disko luzea, \"Antton Valverde\" (Herri Gogoa, 1975), egina zuen Valverdek. Bertan zeuden, besteak beste, \"Maitasunez hil\" eta \"Asaba zarren baratza\" kantuak. Hurrena, bere poeta kutunetako bati eskainitako diskoa eman zuen argitara: \"Lauaxeta\" (Herri Gogoa, 1978). Olerkaria beti izan da Valverderen iturri nagusietako bat. Lauaxetaren testuez gain, Xabier Letek, Bitoriano Gandiagak, Joxean Artzek eta Harkaitz Canok idatzitako poesiak erabili ditu maiz abestiak osatzeko.\nUrte hartan bertan, kantatzeari uztea erabaki zuen Valverdek. Etapa horretako azken kontzertua Pantxoa eta Peio, Lourdes Iriondo eta Xabier Leterekin eman zuen. Handik aurrera, enpresa munduan gehiago murgildu eta oso tartekatuak izan dira haren agerraldi musikalak.\n1983an Xabier Lizardi poetari Tolosan eta Zarautzen egin zitzaion omenaldian aritu zen, Leterekin batera. Kantaldi hura Lizardiren poema gehiago musikatzeko akuilua izan zen. Horren ondorioz, oso disko berezia argitaratu zuen, Lizardiren obra bakarra eta osoa eskaini baitzuen \"Urte giroak ene begian\" diskoan (Elkar, 1986). Lauaxetarekin batera Lizardi beti izan da musikari donostiarraren poeta kutunetakoa. Haiekiko zaletasuna txikitatik datorkio: \"Etxean Lizardi betidanik ezagutu izan dut, nire aita zenak euskara ikasten zuen Lizardiren bertsoak irakurriz. Gure aitak bazuen magnetofoi bat eta hantxe grabatzen zuen Lizardiren obra guztia. Grabaketa edo irakurketa horietan gogoan dut beti Brahmsen musika erabiltzen zuela, bigarren sinfonia. Oroimen hori beti grabatua izan dut gogoan, eta horregatik betidanik eduki dut Lizardiganako halako nahikundea edo zerbait berezia. Alde horretatik, disko honen burutzeak asko esan nahi du niretzat\".\nBeste hamaika urte pasatu ziren hurrengo diskoa argitara eman arte. Urte horietan guztietan musikatutako olerkien bilduma moduko bat izan zen, Orixe, Lizardi, Xabier Lete, Gabriel Celaya, Jon Mirande eta William Shakespeareren testuekin. Diskoaren izenburuak ez du zalantzarako tarterik uzten: \"Larogeitamazazpi\" (Elkar, 1997). Disko horretan agertzen da Valverdek berak idatzitako kanta bat, \"Barberian\". \"Bitxikeria moduan dago hor, diskoaren amaieran, erdi ezkutuan, baina nahiko txarra da. Horrek bazuen beste letra bat, Xabier Leterena, baina azkenean Leterena jarri beharrean neurea jarri nion. Ez Leterena gaizki iruditzen zitzaidalako, jakina, noizbait nire letraren bat sartzeagatik baizik. Beraz, egina dago, eta ez dut gehiago egingo\",\n2007an lan berria argitaratu zuen, \"Hamabi amodio kanta\" (Elkar, 2007). Charles Bordes musikagile frantziarrak XIX. mendearen erdialdean Ipar Euskal Herrian bildu zituen kantuen artean egindako hautaketa da lana. Azken diskoetan bezala, Karlos Gimenez arduratu zen moldaketez eta musika zuzendaritzaz. Gimenezek berak laguntzen du Valverde zuzeneko emanaldietan.\n2013an \"3 Eleak\" (Lauaxeta, Lete, Lizardi) DVDa argitaratu zuen Pamielaren eskutik, Anjel Lertxundirekin batera, zuzenean Donostiako Victoria Eugenia Antzokiko Klub Aretoan grabatutakoa. 2020an, \"Hitzak hots\" DVDa argitaratu zuen, Pamielarekin, A. Lertxundirekin eta Itxaro Borda, Jule Goikoetxea, Tere Irastortza, Miren Agur Meabe eta Arantxa Urretabizkaiarekin.\nOndoren, bestetik, \"Gaua. Ausentziaren itzala\" plazaratu zuen (2020). Orokorrean bere estiloari jo badio ere, bai musika-tresnetan baita ere abestien itxuran, diskoak baditu alde berritzaileak. Agian, bereziena da kantu beraren hiru bertsio egiten dituela. Euskarazko \"Sei silabako gauak\", ondoren gaztelaniaz zein ingelesez interpretatzen baitu. Harkaitz Cano eta Arkaitz Mendozaren \"Malgu da gaua\" disko-liburuak (Etxepare institutua, 2014) inspiratu ditu hiru kanta horiek. Letren aldetik,ohikoak diren Xabier Lete, Lauaxeta eta Bitoriano Gandiagaren poemekin batera, Harkaitz Canoren, Salbatore Mitxelena, Imanol Irigoien eta Juan Kruz Igerabideren presentzia ere badagioela azpimarratu behar da."}
{"id": "59411", "revid": "105290", "url": "https://eu.wikipedia.org/wiki?curid=59411", "title": "Jamaikaren banaketa administratiboa", "text": "Jamaikaren banaketa administratiboa historikoki hiru Konderritan egin da eta gaur egun Parrokia edo \"Parish\" izeneko unitate administratibotan banatzen da. Guztira 14 dira gaur egun."}
{"id": "59413", "revid": "6327", "url": "https://eu.wikipedia.org/wiki?curid=59413", "title": "Az Zawiyah udalerria", "text": ""}
{"id": "59415", "revid": "105290", "url": "https://eu.wikipedia.org/wiki?curid=59415", "title": "Hanover (Jamaika)", "text": "Hanover Jamaikako \"parish\"etako bat da. Bere hiriburua Lucea da eta historikoki Cornwall Konderrian kokatua dago. 2001ean 68.000 biztanle zituen 430 kilometro koadroko azaleran. Kingston Parisharen ostean txikiena da uharte osoan."}
{"id": "59418", "revid": "10891", "url": "https://eu.wikipedia.org/wiki?curid=59418", "title": "Hanover", "text": "Hanover izenarekin hainbat leku eta gai ezberdin izendatzen dira:\nBestelakoak.\nHanover (disambiguation)"}
{"id": "59420", "revid": "6327", "url": "https://eu.wikipedia.org/wiki?curid=59420", "title": "Manx Uhartea", "text": ""}
{"id": "59421", "revid": "512", "url": "https://eu.wikipedia.org/wiki?curid=59421", "title": "Saint Elizabeth (Jamaika)", "text": "Saint Elizabeth Jamaikako \"parish\"etako bat da. Bere hiriburua Black River da eta historikoki Cornwall Konderrian kokatua dago. 2001ean 148.000 biztanle zituen 1212,4 kilometro koadroko azaleran."}
{"id": "59424", "revid": "512", "url": "https://eu.wikipedia.org/wiki?curid=59424", "title": "Saint James (Jamaika)", "text": "Saint James Jamaikako \"parish\"etako bat da. Bere hiriburua Montego Bay da eta historikoki Cornwall Konderrian kokatua dago. 2001ean 178.000 biztanle zituen 595 kilometro koadroko azaleran."}
{"id": "59425", "revid": "512", "url": "https://eu.wikipedia.org/wiki?curid=59425", "title": "Trelawny", "text": "Trelawny Jamaikako \"parish\"etako bat da. Bere hiriburua Falmouth da eta historikoki Cornwall Konderrian kokatua dago. 2001ean 74.000 biztanle zituen 874 kilometro koadroko azaleran."}
{"id": "59427", "revid": "105290", "url": "https://eu.wikipedia.org/wiki?curid=59427", "title": "Westmoreland (Jamaika)", "text": "Westmoreland Jamaikako parrokietako bat da. Haren hiriburua Savanna-La-Mar da eta historikoki Cornwall Konderrian kokatua dago. 2001ean 141.000 biztanle zituen 807 kilometro koadroko azaleran."}
{"id": "59428", "revid": "105290", "url": "https://eu.wikipedia.org/wiki?curid=59428", "title": "Clarendon", "text": "Clarendon Jamaikako \"parish\"etako bat da. Bere hiriburua May Pen da eta historikoki Middlesex Konderrian kokatua dago. 2001ean 215.515 biztanle zituen 1.196 kilometro koadroko azaleran."}
{"id": "59429", "revid": "105290", "url": "https://eu.wikipedia.org/wiki?curid=59429", "title": "Manchester (Jamaika)", "text": "Manchester Jamaikako \"parish\"etako bat da. Bere hiriburua Mandeville da eta historikoki Middlesex Konderrian kokatua dago. 2001ean 190.000 biztanle zituen 830 kilometro koadroko azaleran."}
{"id": "59430", "revid": "512", "url": "https://eu.wikipedia.org/wiki?curid=59430", "title": "Manchester (argipena)", "text": "Manchester Ingalaterrako hiri bat da, baina horretaz gain beste leku batzuek ere izen bera dute. Hainbat pertsonek abizen gisa dute eta bere futbol taldeak ere izen bera du. Hona hemen Manchesterrekin aurki daitezkeen izen ezberdinak:"}
{"id": "59433", "revid": "105290", "url": "https://eu.wikipedia.org/wiki?curid=59433", "title": "Saint Ann (Jamaika)", "text": "Saint Ann Jamaikako \"parish\"etako bat da. Bere hiriburua Saint Ann's Bay da eta historikoki Middlesex Konderrian kokatua dago. 2001ean 166.762 biztanle zituen 1.212,6 kilometro koadroko azaleran. Guztietan parishik handiena da."}
{"id": "59435", "revid": "105290", "url": "https://eu.wikipedia.org/wiki?curid=59435", "title": "Ghadames (probintzia)", "text": "Ghadames () Libiako \"muhafazat\"etako bat da. 51.750 metro koadratu ditu eta 19.000 biztanle zituen 2003an."}
{"id": "59436", "revid": "105290", "url": "https://eu.wikipedia.org/wiki?curid=59436", "title": "Gharyan", "text": "Ghadamis Libiako \"muhafazat\"etako bat da. 4.660 metro koadratu ditu eta 161.408 biztanle zituen 2003an."}
{"id": "59437", "revid": "105290", "url": "https://eu.wikipedia.org/wiki?curid=59437", "title": "Murzuq", "text": "Murzuq Libiako \"muhafazat\"etako bat da. 349.790 metro koadratu ditu eta 68.718 biztanle zituen 2003an."}
{"id": "59438", "revid": "105290", "url": "https://eu.wikipedia.org/wiki?curid=59438", "title": "Mizdah", "text": "Mizdah Libiako \"muhafazat\"etako bat da. 71.280 metro koadro ditu eta 41.476 biztanle zituen 2003an."}
{"id": "59439", "revid": "512", "url": "https://eu.wikipedia.org/wiki?curid=59439", "title": "Joan I.a Gaztelakoa", "text": "Joan I.a Gaztelakoa (Epila, Zaragoza, 1358ko abuztuaren 24a - Alcala de Henares, Madril, 1390eko urriaren 9a). 1379ko abuztuaren 24tik 1390ko urriaren 9ra Gaztelako Erregea zen. Trastamara etxearen bigarren monarka, Henrike II.a Gaztelakoa eta Joana Manuelen, Borgoina Etxeko Villenako Joanes Manuelen alaba, semea zen. Aragoiko erresuman jaio zen aita erbestean zegoela.\n1375 urtean, Aragoiko Leonor, Piarres IV.a Aragoikoaren alabarekin, ezkondu zen Sorian. Bi seme izan zituzten:\nLeonor hil ondoren, Beatriz Portugalgoarekin (1372-1410) ezkondu zen eta seme bakarra izan zuten: Miguel (?), haurtzaroan hila.\nEhun Urteko Gerran parte hartu zuen, Ingalaterraren aurka. 1384an Fernando I.a Portugalgoa, Beatriz emaztearen aita, semerik gabe hil baitzen, Joanesek koroa aldarrikatu zuen, Piarres Gonzalez, bere etxezaina, Gaztelako Erresumako erregeorde utzita. 1385ean, Joanesek Joanes I.a Portugalgoa, Petri I.a Portugalgoaren sasikoa eta Fernando I.a Portugalgoaren sasianaiaren aurka borrokatu zen. Aljubarrotako guduan ia bizitza galdu zuen. Azkenean, 1390n Alcala de Henaresen hil zen, zaldi baten gainetik jausi ondoren. Toledon hilobiratu zuten.\nTituluak.\nBere erreinaldian, Gaztela, Leon, Portugal, Toledo, Galizia, Sevilla, Kordoba, Murtzia, Jaen eta Algarveko erregea izan zen eta baita Bizkaiko Jauna."}
{"id": "59441", "revid": "105290", "url": "https://eu.wikipedia.org/wiki?curid=59441", "title": "Saint Catherine (Jamaika)", "text": "Saint Catherine Jamaikako \"parish\"etako bat da. Bere hiriburua Spanish Town da eta historikoki Middlesex Konderrian kokatua dago. 2001ean 500.000 biztanle zituen 1.191 kilometro koadroko azaleran. Guztietan parishik handiena da."}
{"id": "59443", "revid": "105290", "url": "https://eu.wikipedia.org/wiki?curid=59443", "title": "Saint Mary (Jamaika)", "text": "Saint Mary Jamaikako \"parish\"etako bat da. Bere hiriburua Port Maria da eta historikoki Middlesex Konderrian kokatua dago. 2001ean 113.000 biztanle zituen 611 kilometro koadroko azaleran."}
{"id": "59445", "revid": "336", "url": "https://eu.wikipedia.org/wiki?curid=59445", "title": "Petri I.a Gaztelakoa", "text": "Petri I.a Gaztelakoa \"Ankerra\" (Burgos, 1334ko abuztuaren 30an \u2013 Montiel, 1369ko martxoaren 23) Leon eta Gaztelako erregea zen 1350ko martxoaren 26tik hil arte.\nAlfontso XI.a Gaztelakoa eta Maria Portugalgoaren (1313-1357), Alfontso IV.a Portugalgoaren alaba, semea zen. Borgoina Etxeko azken erregea zen.\nBere erreinaldian Henrike II.a Gaztelakoa sasi anaia borrokatu zuen, Penintsula osoan ondorioak izan zituen Gaztelako Gerra Zibilean.\nBizkaiko Jaurerria.\nHiri urtean zehar, Nu\u00f1o I.a Larakoa, Joanes Nu\u00f1ez IV.a Larakoaren semea, umetxoaren atzetik joan zen Bizkaiko Jaurerria lapurtu nahian, baina ezin zuen harrapatu. Hala ere, bere kapitaina Aiarako Lope Fernandez Perezek Enkarterriak konkistatu zituen.\nUmetxoa hil zenean, hamar mila bizkaitar Gaztelako tropak aurre egiteko prestatu ziren. Dena dela, Joana eta Elisabet, umetxoaren arrebak, Petriri eman zieten. Horrela, bai Bizkaia, Lerma eta Lara, beste hiribildu eta gotorlekuen artean, erregearen boterepean egongo ziren. Joanak Gaztelako Tello I.a, Petriren sasi-anaia ezkondu zuen eta Elisabetek Joanes Aragoikoa, Petriren lehengusua eta Fernando I.a Aragoikoaren anaia, ezkondu zuen.\nGauzak horrela eta Gaztelako Gerra Zibilaren ondorioz, Petrik Joana, Elisabet, Aragoiko Joanes eta Leonor hil zituen. 1358ko Joanes Aragoikoaen hilketa Bilbon latza zen.\nHilketek garaile bi sortu zituzten: Joanes I.a Gaztelakoa, Henrike II.a Gaztelakoaren sasikoa eta Henrikeren anaia zen Tello I.a Gaztelakoa, jaurerria mantendu zuena.\nSeme-alabak.\nEzkontza eta maitale asko izan ondoren, honako hauek dira bere seme-alabak:\nTituluak.\nBere erreinaldian Gaztela, Toledo, Leon, Galizia, Sevilla, Kordoba, Murtzia, Jaen, Algarve eta Algecirasko erregea eta Molinako eta Bizkaiko Jauna zen."}
{"id": "59446", "revid": "105290", "url": "https://eu.wikipedia.org/wiki?curid=59446", "title": "Kingston Parish", "text": "Kingston Jamaikako \"parish\"etako bat da. Bere hiriburua Kingston da eta historikoki Surrey Konderrian kokatua dago. 2001ean 96.052 biztanle zituen 21,8 kilometro koadroko azaleran."}
{"id": "59448", "revid": "58701", "url": "https://eu.wikipedia.org/wiki?curid=59448", "title": "Prau", "text": "Prau 1994. urtean sortutako Aragoiko rock musika taldea da. Taldearen izenak \"aski da\" esan nahi du aragoieraz. Hasiera batean gaztelaniaz kantatzen zuten, baina ondoren ia abesti guztiak aragoieraz egiten dituzte."}
{"id": "59449", "revid": "105290", "url": "https://eu.wikipedia.org/wiki?curid=59449", "title": "Portland (Jamaika)", "text": "Portland Jamaikako \"parish\"etako bat da. Bere hiriburua Port Antonio da eta historikoki Surrey Konderrian kokatua dago. 2001ean 81.000 biztanle zituen 99,5 kilometro koadroko azaleran."}
{"id": "59450", "revid": "119347", "url": "https://eu.wikipedia.org/wiki?curid=59450", "title": "Sortzez Garbiaren eliza (Elorrio)", "text": "Sortzez Garbiaren eliza Elorrioko eliza nagusia da (Bizkaia), Gernikako Arbolaren plazan kokatua.\n1994ko urriaren 10an, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nBertan omen dago Balentin Berriotxoaren gorpua.\nEzaugarriak.\nAreto itxurako oinplanoa du eta XVI. mendean Euskal Herrian hain zabaldua zen \"hallenkirche\" edo \"areto eliza\" izeneko ereduaren araberakoa da.\nXV. mendearen amaieran hasi zen eraikitzen, gotiko berantaren ereduei jarraituz. Estilo horretako erakusgarri ditugu portada biak. Eraikuntzaren bigarren fasea, berriz, Pizkunde garaikoa da. Hiru nabeak, XVI. mendearen erdi aldera eraikitakoak, garaiera berekoak dira, jatorrizko proiektuan besterik aurrikusten bazen ere, eta garaiera horrek berak ematen dio elizari barrualdeko argitasun berezi hori. Gangen sorgunearen ondoan jarritako mainel joniardun erdi puntuko leihateen bitartez zabaltzen dira nabeak kanpoaldera; pizkundetar estiloko adierazgarri garbia.\nAbside poligonala du elizak eta ekialderantz dago zuzendua. Hego-ekialdean, eta elizaren eraikinari itsatsita, XVII. mendeko oinplano karratuko dorrea dago. Guztia inguratuz (dorrearen gorputza izan ezik), elizpe jarraitua, sarbideetako portadei leku egiteko bi lekutan apurtzen dena. Sarbide horiek, bata elizaren oinetan eta bestea Ebanjelioko aldean daude kokatuta, atondo banarekin. Gangak izar itxurako gurutzeriakoak dira eta lau zutabe zilindriko asketan eta itxiduraren kanpoko hormei atxikitako beste zenbaitetan hartzen dute oinarria. Elizaren goialdean korua dago, elizpea bezala XVII. mendean bukatu zena. Sakristia geroztikakoa da.\nEraikinak lau isuriko teilatua du, zurezko habez osatutako egitura batek eutsia. Estribo batzuk ere baditu.\nJatorrizko presbiterioa, erretaula nagusia eta dorrea, gaur egun ikusten ditugunen aldean, guztiz bestelakoak ziratekeen. Eraikin honek jasandako interbentzioen historia konplexu eta zabalaren ondorio dira aldaketa horiek.\nArkitektura aldetik Euskal Herriko ederrenetako bat dugu eliza hau; baina balio horiez gain, aipagarriak dira, baita ere, historia eta artearen arlokoak, hala nola erretaula nagusia, zeinen diseinua Churriguerari agindu baitzitzaion 1718 urtean, gero Diego Martinez Arcek burutu zuen arren, eta San Gregorioren erretaula, Pizkunde garaiko estetikaren barruan sailkatzen dena, oso interesgarria. Azkenik, esan beharra dago Elorrioko Sortzez Garbiaren eliza nagusiaren dorrea, XVII. mendekoa, Euskal Herriko ederrenetako bat dela eta, dudarik gabe, Bizkaian bakarra.\nEpistolaren horman Bizkaiko Foru Aldundia altxatu zuen 1906an San Balendin Berriotxoako erretaula, Elorriko martiria beatifikatzeagatik. Ala ere 1886tik bere aztarnak Elorrioko Pur\u00edsima elizan zeuden.\nErretaula bitxia Manuel Mar\u00eda Smith eta Marcelino de Arrupe bilbotarren lana izan zen. Dekapitazio bidez martiriaren eszena duen mosaiko baten atzean, ekialdeko bizitzako hainbat elementu agertzen dira Singapurreko eta Manilan egonaldiari buruz. Besteak beste, pagoda bat eta bi elefante buru Berriotxoa hondarren urna inguratzen dute."}
{"id": "59451", "revid": "90204", "url": "https://eu.wikipedia.org/wiki?curid=59451", "title": "Portland", "text": "Portland munduan zehar leku askotan agertzen den leku izena da. Hiririk handiena Oregongo hiriburua da, Estatu Batuetan."}
{"id": "59452", "revid": "336", "url": "https://eu.wikipedia.org/wiki?curid=59452", "title": "Ubarroi", "text": "Ubarroia da Phalacrocorax generoko hegaztiei ematen zaien izen generikoa. Uretako hegaztia da eta arrainak ditu elikaduraren oinarri. Taxonomia garatu ahala, generoa berezko ubarroiak izendatzeko erabili zuten, ubarroiek Phalacrocoracidae familia osatu baitzuten.\nEspezieak.\nMunduan 30 espezie inguru dira, eta horietako bi Euskal Herrian bizi dira, kostaldean eta itsasotik gertuko ibai tarteetan:\nEuskarazko izenak.\nEuskaraz, hainbat izenekin ezagutzen da kostaldean hegazti hau. Potorro edo pottorroa (Bizkaian batez ere), sakilloa, karrabasoa, bolborina, itsas-belea... Muga semantiko oso lausoak izan ohi dituzte izen hauek: toki batzuetan, \"Phalacrocorax\" edo berezko ubarroiak izendatzeko erabiltzen dira, beste batzuetan uretako beste hegazti batzuk adierazten dituzte. Esate baterako, potorroa esaten zaie ubarroiei herri batzuetan, eta \"Alca torda\" espezieko txoriei beste batzuetan."}
{"id": "59454", "revid": "15795", "url": "https://eu.wikipedia.org/wiki?curid=59454", "title": "Amadeo Savoiakoa", "text": ""}
{"id": "59455", "revid": "2241", "url": "https://eu.wikipedia.org/wiki?curid=59455", "title": "Maria Kristina", "text": "Maria Kristina Espainiako bi erreginen izena da:"}
{"id": "59459", "revid": "237", "url": "https://eu.wikipedia.org/wiki?curid=59459", "title": "Pueyo", "text": ""}
{"id": "59460", "revid": "371", "url": "https://eu.wikipedia.org/wiki?curid=59460", "title": "Mendebaldea (Iru\u00f1a)", "text": ""}
{"id": "59462", "revid": "535", "url": "https://eu.wikipedia.org/wiki?curid=59462", "title": "Arpanet", "text": ""}
{"id": "59463", "revid": "119347", "url": "https://eu.wikipedia.org/wiki?curid=59463", "title": "Punkamine", "text": "Punkamine Bizkaiko punk taldea da, gaur egun Galdakaokoa.\nIbilbidea.\n2003an sortu zuten Jonuk, Aselek, Xantik eta Gaizkak. Lehen aldaketen ostean, Jonuk (baxua eta ahotsak), Aselek (ahotsa), Macik (bateria) eta Jorgek (gitarrak) lehen CDa izango zena grabatu zuten 2005ean, Xanti teknikari eta grabazio arduradun lanetan, \"Punkamine\" izenarekin. MusikHerria herri diskoetxearekin kaleratu zuten.\nOndoren, Aselen eztarriko arazoak eta Jorgeren Madrilerako aldaketa tarteko, beste aldaketa batzuk etorri ziren, eta ia urte betez Jonu (ahotsa), Maci (bateria), Aitor (baxua) eta Iagoba (gitarra) aritu ostean, gaur egun Jonuk (ahotsa eta gitarra), Macik (bateria) eta Aitorrek (baxua) osatzen dute taldea, eta Aselek noizbehinka laguntza die.\nHasieratik hona, partaideak partaide, Punkaminek punk izpirituari eutsi dio eta batez ere ondo pasatzen duen lagun talde bat da. Haren ezaugarri nagusiak kritika ironikoak, umore ukituak, jarrera guztiz askea eta zuzeneko energia izan dira."}
{"id": "59465", "revid": "103793", "url": "https://eu.wikipedia.org/wiki?curid=59465", "title": "Araiko", "text": "Araiko Arabako hegoaldeko herri bat da, Trebi\u00f1u udalerrikoa. 2007an, 85 biztanle zituen.\nHerriaren lurretan Uralde dago, lehen herria zena. Gaur egun bertan urbanizazio bat dago.\nIzena.\n\"Araiko\" izena ingurukoa zen \"Arai\" (forma genitiboa) pertsona izenetik bide dator. Izan ere, izen horren lekukotasunak aurkitu dira Arabako Ilarduia eta Kontrasta herrietan. Kontrastan, zehazki, erromatarren garaiko gizonezko baten hilarrian: \"Araica Arai f\"(\"ilia\") (\u00abAraika, Arairen alaba\u00bb).\nGarraio.\nEskualdeko Garraioa sareak linea bat ditu herrian:"}
{"id": "59466", "revid": "103793", "url": "https://eu.wikipedia.org/wiki?curid=59466", "title": "Arana (Trebi\u00f1u)", "text": "Arana Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 2 biztanle ditu.\nGarraioa.\nEskualdeko Garraioa sareak linea bat ditu herrian:"}
{"id": "59468", "revid": "71145", "url": "https://eu.wikipedia.org/wiki?curid=59468", "title": "Armentia Trebi\u00f1u", "text": "Armentia Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 138 biztanle ditu.\nGarraioa.\nAraba Bus sareko eta lineek zerbitzua ematen diote herri honi:\nGainera, Eskualdeko Garraioa sareak 4 lineak ditu udalerrian:"}
{"id": "59469", "revid": "71145", "url": "https://eu.wikipedia.org/wiki?curid=59469", "title": "Askartza (Trebi\u00f1u)", "text": "Askartza Trebi\u00f1u (ofizialki, gaztelaniaz, \"Ascarza de Trevi\u00f1o\") Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 10 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59470", "revid": "103793", "url": "https://eu.wikipedia.org/wiki?curid=59470", "title": "Axarte", "text": "Axarte (izen ofiziala gaztelaniaz \"Ajarte\") Trebi\u00f1uko Konderriko herria da, Trebi\u00f1uko udalerrikoa.\nAntzina harrobi garrantzitsua zegoen herrian. Bertatik atera ziren Gasteizko Andre Mariaren katedrala zaharra eraikitzeko kareharriak, esaterako.\n2007ko urtarrilaren 1eko erroldaren arabera, auzoak 4 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59471", "revid": "1676", "url": "https://eu.wikipedia.org/wiki?curid=59471", "title": "Ajarte", "text": ""}
{"id": "59472", "revid": "103793", "url": "https://eu.wikipedia.org/wiki?curid=59472", "title": "Burgeta", "text": "Burgeta (ofizialki gaztelaniaz \"Burgueta\") Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 45 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59473", "revid": "103793", "url": "https://eu.wikipedia.org/wiki?curid=59473", "title": "Dordoniz", "text": "Dordoniz Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 43 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59474", "revid": "103793", "url": "https://eu.wikipedia.org/wiki?curid=59474", "title": "Grandival", "text": "Grandival Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 17 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59475", "revid": "71145", "url": "https://eu.wikipedia.org/wiki?curid=59475", "title": "Mea (Trebi\u00f1u)", "text": "Mea Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 2 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59476", "revid": "103793", "url": "https://eu.wikipedia.org/wiki?curid=59476", "title": "Mesantza", "text": "Mesantza (ofizialki \"Mesanza\") Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 2 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59477", "revid": "103793", "url": "https://eu.wikipedia.org/wiki?curid=59477", "title": "Moraza", "text": "Moraza Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 9 biztanle ditu.\nGarraioa.\nEskualdeko Garraioa sareak linea bat ditu herrian:"}
{"id": "59478", "revid": "103793", "url": "https://eu.wikipedia.org/wiki?curid=59478", "title": "Moskator", "text": "Moskator (izen ofiziala, gaztelaniaz, \"Moscador\") Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 14 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59479", "revid": "1676", "url": "https://eu.wikipedia.org/wiki?curid=59479", "title": "Moscador", "text": ""}
{"id": "59480", "revid": "103793", "url": "https://eu.wikipedia.org/wiki?curid=59480", "title": "Ogeta", "text": "Ogeta (ofizialki \"Ogueta\") Trebi\u00f1uko konderriko (kulturaz Araba, Euskal Herria; administratiboki Burgos, Espainia) herri bat da. 2007ko erroldan, 15 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59481", "revid": "512", "url": "https://eu.wikipedia.org/wiki?curid=59481", "title": "Otxate", "text": "Otxate () Trebi\u00f1u konderriaren iparraldeko herri hustu bat da. Jendegabetuz joan zen, eta hutsik geratu zen XX. mendearen bigarren erdirako.\nEkonomia.\nAbeltzain eta nekazari herria izan zen beti. Bide nagusi baten ondoan egoteak ere bertako ekonomia suspertu zuen urte askoan.\nDemografia eta biztanleria.\nAntonio Arroyo ikerlariak jasotako datuek diotenez, hauxe izan zen herriaren garapen demografikoa:\nHistoria.\nAurkitutako lehenengo aztarnak Brontze Arokoak dira (zeramika zatiak eta silex aztarnak. Estela erromatar bat ere aurkitu izan da.\nOtxateren lehenengo erreferentzi historikoa, ordea, San Millango herrien zerrendan agertzen da, 1025 urtean; dokumentu horretan \"Gogate\" izenarekin aipatzen zaio. Herriak gora behera handiak izan ditu. XIII. mendean \"Chochat\" izenarekin Aznar apezpikuak aipatu zuen. Ondoren badakigu bi mende abandonaturik egon zela, 1522. arte: urte horretan birpopulatu izan zen, orduan \"Otxate\" izenarekin. Herriak 1830. urtean populazio altuena izan zuen. Data horretatik aurrera populazio jaitsiera ematen da XIX. mendearen amaiera arte: urte haietan igoera txiki bat izan zuen. XX. mendean jende gehiena inguruko herrietara joan zen, bereziki Imirurira, harik eta Otxate hutsik gelditu arte.\nArtea.\nGaur egun elizaren San Migel dorrea besterik ez da gelditzen eta hau ere oso egoera txarrean; eliz horren ataria Uzkio herrian dago gaur egun. Ondoan XVI-XVII. mendeko Burgondoko baseliza zegoen, 1986an erreta; gaur egun aztarnak bertan ikus daitezkeen. Inguruan ere beste baselizaren aztarnak aurkitu dira, azken hau San Pedrori eskainita, eta IX-X. mendeko nekropoli bat.\nFenomeno paranormalak.\n1986an, Burgondo ondoan, estela erromatar bat aurkitu zen, egun Arabako Museo Arkeologikoan gordeta.\n1982ko apirilean Gasteizko bankuko langile ohi batek, Prudencio Muguruza, artikulu bat idatzi zuen Otxateri buruz gai paranormalak hedatzen zituen aldizkari batean, \"Mundo Desconocido\" aldizkarian, alegia. Pertsona horren arabera, Otxate herri madarikatua omen zen: hainbat izurrite pairatu omen zituen biztanle guztiak desagertzeraino, eta psikofoniak, fenomeno paranormalak, bai eta OHE bat ere, behatu zirela defendatu zuen. Izan ere, Antonio Arroyo idazleak azalpen horietako askoren oinarri eskasa erakutsi du.\nHerriaren hustutze prozesua ulertzeko bideek zuten garrantzia hartu behar dugu kontutan. Lehen, Otxate zonaldeko bide nagusiaren ondoan zegoen eta horrek balore estrategikoa ematen zion. Baina XIX. mendearen hasieran bide berria ireki zen, Gasteiz-Guardia Erret bidea. Bide berri hori askoz erosoagoa zen eta bide zaharra berehala baztertuta gelditu zen. Hor hasi zen Otxateren maldanbehera prozesua, isolatuta eta baztertuta gelditu baitzen."}
{"id": "59482", "revid": "103793", "url": "https://eu.wikipedia.org/wiki?curid=59482", "title": "Pedruzo", "text": "Pedruzo Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 6 biztanle ditu.\nHistoria.\nHerri honen lehen aipamena 1025 urtekoa da, \"Betruz\" izenaz aipatzen baita Donemiliagako goldean. 1257. urtean Hieronimo Aznar Calahorrako eta La Calzadako gotzainak \"Pedruzo\" izena jasotzen du eta Trebi\u00f1uko artzapez-barrutian kokatzen du.\nGarraio.\nEskualdeko Garraioa sareak linea bat ditu herrian:"}
{"id": "59483", "revid": "103793", "url": "https://eu.wikipedia.org/wiki?curid=59483", "title": "Samiano", "text": "Samiano Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 14 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59484", "revid": "103793", "url": "https://eu.wikipedia.org/wiki?curid=59484", "title": "San Esteban Trebi\u00f1u", "text": "San Esteban Trebi\u00f1u (ofizialki \"San Esteban de Trevi\u00f1o;\" zenbaitetan, tradiziorik ez duen \"Doneztebe\" izen euskaratuaz aipatua) Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 5 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59485", "revid": "103793", "url": "https://eu.wikipedia.org/wiki?curid=59485", "title": "San Martin Galbarin", "text": "San Martin Galbarin (ofizialki \"San Mart\u00edn Galvar\u00edn;\" zenbaitetan, tradiziorik ez duen \"Donamartiri\" izen euskaratuaz aipatua) Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 7 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59486", "revid": "103793", "url": "https://eu.wikipedia.org/wiki?curid=59486", "title": "San Vicentejo", "text": "San Vicentejo (zenbaitetan, tradiziorik ez duen \"Done Bikendi\" izen euskaratuaz aipatua) Trebi\u00f1uko Konderriko iparraldeko herri bat da. 2007ko erroldan, 13 biztanle ditu.\nSan Vicentejo bere baseliza erromanikoagatik da ezaguna. 1162an eraiki zen, eta Arabako arkitekturan eraikin berezienetakoa da.\nGarraio.\nEskualdeko Garraioa sareak linea bat ditu herrian:"}
{"id": "59487", "revid": "103793", "url": "https://eu.wikipedia.org/wiki?curid=59487", "title": "Saseta", "text": "Saseta (ofizialki \"S\u00e1seta\") Trebi\u00f1uko Konderriko herria da. 2007ko urtarrilaren 1eko erroldaren arabera 16 biztanle ditu.\nUdalerri independentea izan zen; 1857 baino lehen desagertu zen, urte horretako erroldan dagoeneko kontuan hartzen ez delako.\nOkinatik Sasetara bitartean oinezko ibilaldi ikusgarria dago Ihuda ibaiaren ertzetik.\nGarraio.\nEskualdeko Garraioa sareak linea bat ditu herrian:"}
{"id": "59488", "revid": "103793", "url": "https://eu.wikipedia.org/wiki?curid=59488", "title": "Zurbitu", "text": "Zurbitu Trebi\u00f1uko Konderriko herria da. 2007ko urtarrilaren 1eko erroldaren arabera, auzoak 5 biztanle ditu.\nGarraio.\nEskualdeko Garraioa sareak linea bat ditu herrian:"}
{"id": "59489", "revid": "109565", "url": "https://eu.wikipedia.org/wiki?curid=59489", "title": "Billa Oka", "text": "Billa Oka (izen ofiziala, gaztelaniaz, \"Villanueva de la Oca\") Argantzongo herri bat da. Azken erroldaren arabera zortzi biztanle ditu.\nEkialdean Zurbiturekin egiten du muga."}
{"id": "59490", "revid": "63518", "url": "https://eu.wikipedia.org/wiki?curid=59490", "title": "Oizmendi Telebista", "text": "Oizmendi telebista 2002. urtean jaiotako telebista da, Busturialdea eta Lea Artibaiko eskualdeetara zuzendua.\nHau aurrera eramateko, \"Onda Vasca Irratia\" irratiko egitura eta instalazioak aprobetxatu ziren eta emisoreko espazioa berrantolatu zen platoa eta telebistako kontrol gela ezartzeko. Modu honetara, erredakzio, biltegi, zuzendaritza eta irratiko hiru estudioetako bat aprobetxatu ziren telebistarekin elkar banatzeko.\n2009ko udazkenean Euskaltelen telebista digitalean emititzen hasi zen."}
{"id": "59491", "revid": "512", "url": "https://eu.wikipedia.org/wiki?curid=59491", "title": "Bagabiz Aldizkaria", "text": "Bagabiz hilero, Gernikan, argitaratzen den herri aldizkaria da.\n2002an sortuta aldizkari hau, bizkaieraz argitaratzen da 25 orrialdetan. 5.000 ale inguru zabaltzen dira etxerik etxe dohainik."}
{"id": "59492", "revid": "48990", "url": "https://eu.wikipedia.org/wiki?curid=59492", "title": "Busturialdeko Hitza", "text": "Busturialdeko hitza 2005eko abenduaren 15ean sortu zen euskara hutsezko egunkaria da. Busturialdeko eskualdea osatzen duten 20 herrietako albisteak biltzen ditu: Ajangiz, Arratzu, Bermeo, Busturia, Ea, Elantxobe, Ere\u00f1o, Errigoiti, Forua, Gautegiz Arteaga, Gernika-Lumo, Ibarrangelu, Kortezubi, Mendata, Morga, Mundaka, Murueta, Muxika, Nabarniz eta Sukarrieta.\nBi egoitza ditu, bat Bermeon eta bestea Gernika-Lumon. Zuzendaria Oihana Cabello da, zuzendariordea Maite Orue eta gaur eguneko kudeatzailea berriz, Izaskun Gonzalez. Guztira, 9 langile daude taldean: zuzendaria, bost kazetari, kudeatzailea, komertzial bat eta zierreko arduraduna. Horiez gain egunero egunkaria banatzeaz arduratzen diren langileak ere badaude.\nBusturialdeko hitza, haibat norbanakok eta eragilek urteetan egindako lanari esker jaio zen, honako helburuarekin: Busturialdeko herri informazioan euskarazko prentsak duen hutsunea betetzea. Hitza proiektuetan zazpigarena da Busturialdeko hitza. Lehendik kalean ziren Tolosaldeko Hitza, Oarsoaldeko Hitza, Lea-Artibaialdeko Hitza, Urola Kostako Hitza, Goierriko Hitza eta Irutxuloko Hitza. Aurreko sei hitzen moduan, Busturialdeko Hitza ere eskualdeko euskalgintzako taldeen, gizarte eragileen eta EKT (Euskarazko komunikazio Taldea) Bertako Hedabideen artean sortu zen. 42 elkarte eta enpresak egin dute bat Busturialdeko Hitzarekin: euskalgintza, ikastolak, ikastetxeak, enpresa eta kooperatibak, kultur elkarteak, kirol elkarteak, euskaltegiak...\nHasiera batean Asteartetik Igandera bitartean argitaratzen bazen ere, diru laguntza faltagatik, 2007ko otsailaz geroztik asteartetik larunbatera bitarte argitaratzen da soilik. Izan ere, herri bakoitzeko udalekin eta alderdi politikoekin jarri ziren kontaktuan egunkariko arduradunak bere garaian, proiektuaren egoera azaltzeko eta udal bakoitzari urtean biztanleko hiru euro inguruko laguntza eskatzeko. Bermeoko eta Muruetako udalek soilik eman zioten hasiera batean laguntza proiektuari. Gainontzekoek proiektuaren izaera pribatua argudiatu zuten eskaera errefusatzeko. Gaur egun, ahozko hitzarmenak egin dira eskualdeko beste udal batzuekin diru laguntzak hartzeko, baina oraindik sinatu gabe daude.\n2007ko azaroaren 16an, gaur egungo kazetaritza eredura egokitzea ezinbesteko ikusita, erronka berri bati ekin zion Busturialdeko hitzak. Diseinu berriarekin argitaratzeaz gain, edukia ere aldatu zuen. Modu honetara, berehalako albisteak, jendearen argazkiak, erabiltzaileen bideoak, eta kirolarekin, kulturarekin, euskalgintzarekin, politikarekin edota beste edozein esparrurekin zerikusia duten eragileek elikatutako blogak oinarritzat dituen webgune berria jarri dute martxan. Webgune horretan argitaratzen dena egunero papereko edizioan islatzen da gero, webgunetik datorrela nabarmentzen duen diseinuarekin."}
{"id": "59493", "revid": "105290", "url": "https://eu.wikipedia.org/wiki?curid=59493", "title": "Aldaba Aldizkaria", "text": "Aldaba bi hilabeterik behin Gernikan argitaratzen den herri aldizkari elebiduna da. 1983. urtean sortu zen, lagun talde batek desagertutako Brisas Gernikesas aldizkaria berreskuratzeko asmoa erakutsi ondoren. Aldizkari berri horretarako hainbat izen hartu ziren kontuan: Brisas, Sirimiri, Gernika, Txinbo, etab. Baina azkenean guztien adostasunarekin Aldaba izena onartu zen. Aldabaren logotipoa Elorrioko moda denda batean aurkitu zuten, aldaba portadaren arrazoia bertan aurkitzen baitzen.\nHasiera batean 600 ale argitaratzen baziren ere, gaur egun 1.300 alera heltzen dira. Aldizkaria egiten den lana borondatezkoa da. 20 bat ohiko kolaboratzaile ditu eta beste batzuen artean herriko ezagun diren Manuel Leginetxe, Jose Antonio Arana eta Ricardo Arrienen laguntza dute. Horrez gain, Gernikazarra historia taldearen kolaborazioa oso garrantzitsua da, argazki zaharren iturri nagusi eta Gernikaren historiarekin lotutako dosier interesgarrien lanketaz arduratzen baita.\nAldizkariak hainbat atal finko ditu:"}
{"id": "59494", "revid": "105290", "url": "https://eu.wikipedia.org/wiki?curid=59494", "title": "Akatz (Bermeoko aldizkaria)", "text": "\"Akatz\" hilero argitaratzen den Bermeoko herri aldizkaria da. Ikuspegi Kultur Taldea 1992. urtean sortu zen eta urte horretan hasi zen Akatz herri aldizkaria kaleratzen, batez ere, helburu zehatz birekin: euskaraz irakurtzeko (eta idazteko) zaletasuna herrian bultzatzea eta bermeotarrak (herrian bertan bizi direnak zein erbestean bizi diren bermeotarrak) Bermeon sortzen diren barriekin informatuta izatea."}
{"id": "59496", "revid": "56334", "url": "https://eu.wikipedia.org/wiki?curid=59496", "title": "Onda Vasca Irratia", "text": "Onda Vasca Irratia Hego Euskal Herriko irrati kate bat da, gehienbat gaztelaniaz eta tarteka euskaraz diharduena. 1987an jaio zen, hasiera batean Bizkaiko Busturialdea eta Lea-Artibai eskualdeei zerbitzua eskaintzeko asmoz. 2009tik Noticias Taldeko irratia da. Urterik urte, eremu zabalagoa hartzen joan da, eta gaur egun Bizkai osoan, Gipuzkoan, Araban, eta Nafarroa Garaiko Iru\u00f1errian eta Lizarrerrian ere entzun daiteke.\nBere frekuentzien bidez, eskualde bakoitzeko informazio hurbil eta gaurkotua eskaintzen du, nazioko eta nazioarteko gaurkotasun albisteak eskaintzeaz gain. Onda Vasca irratiaren eguneroko programazioaren oinarri dira albistegiak, magazinak, kirolak, musika...\nEgoitzak.\nOnda Vascak bere estudioak Bilbon (Kristo 1 kalea) eta Gernikan (Aita Luis Villasante, 7) ditu. Horiez gain Donostian eta Gasteizen ere delegazioak ditu. 2010ean Nafarroa Garaira hedatu zen.\nFrekuentziak.\nOnda Vasca honako frekuentzietan entzun daiteke:\nProgramak.\nOnda Vasca irrati kate osorako emanaldiak gaztelaniaz dira, eta Bilbo eta Gernikako estudioetatik egiten dira. Bilbon bederatzi pertsonak egiten dute lan, eta Gernikan hiruk. Horiez gain, Donostian beharrean aritzen den bat ere badago.\nOnda Vasca katea, enpresa desberdinek osatzen dute, administratiboki banatuta aritzen direnak Bilbon eta Gernikan.\nGernikan aritzen den enpresak, BUSTURIALDEKO IRRATI TELEBISTA S.L. izena du. Enpresa horrek bere programazio lokala euskaraz egiten du, eta kateko programazioa ostera gaztelaniaz. Kirol informazioari dagokiona ere bertatik kudeatzen da.\n2010eko martxoaren 25ean Noticias Taldeko irrati taldeak Herri Irratia erosi eta Herri Irratia-Onda vasca katea eratu zen.\n\"Euskadi Hoy\".\n2009 irailaren 14an, goizeko irratsaio berri bati eman zitzaion hasiera, Xabier Lapitz hondarribiar kazetariak aurkeztutako \"Euskadi Hoy\". Goizeko zazpietatik eguerdiko ordu biak arte irauten du."}
{"id": "59497", "revid": "1676", "url": "https://eu.wikipedia.org/wiki?curid=59497", "title": "Agillo", "text": ""}
{"id": "59498", "revid": "1676", "url": "https://eu.wikipedia.org/wiki?curid=59498", "title": "Albaina", "text": ""}
{"id": "59499", "revid": "1676", "url": "https://eu.wikipedia.org/wiki?curid=59499", "title": "Bajauri", "text": ""}
{"id": "59500", "revid": "71145", "url": "https://eu.wikipedia.org/wiki?curid=59500", "title": "Busto (argipena)", "text": "Busto izenak hainbat adiera ditu:"}
{"id": "59501", "revid": "1676", "url": "https://eu.wikipedia.org/wiki?curid=59501", "title": "Doro\u00f1o", "text": ""}
{"id": "59502", "revid": "371", "url": "https://eu.wikipedia.org/wiki?curid=59502", "title": "Askartza(Trebi\u00f1u)", "text": ""}
{"id": "59503", "revid": "371", "url": "https://eu.wikipedia.org/wiki?curid=59503", "title": "Euzko gogoa", "text": ""}
{"id": "59504", "revid": "371", "url": "https://eu.wikipedia.org/wiki?curid=59504", "title": "Eusko gogoa", "text": ""}
{"id": "59505", "revid": "1676", "url": "https://eu.wikipedia.org/wiki?curid=59505", "title": "Franko (Trebi\u00f1u)", "text": ""}
{"id": "59506", "revid": "1676", "url": "https://eu.wikipedia.org/wiki?curid=59506", "title": "Kutxo", "text": ""}
{"id": "59507", "revid": "1676", "url": "https://eu.wikipedia.org/wiki?curid=59507", "title": "La\u00f1o", "text": ""}
{"id": "59508", "revid": "1676", "url": "https://eu.wikipedia.org/wiki?curid=59508", "title": "Muerga", "text": ""}
{"id": "59510", "revid": "1676", "url": "https://eu.wikipedia.org/wiki?curid=59510", "title": "San Martin Zar", "text": ""}
{"id": "59511", "revid": "1676", "url": "https://eu.wikipedia.org/wiki?curid=59511", "title": "Saraso", "text": ""}
{"id": "59512", "revid": "15795", "url": "https://eu.wikipedia.org/wiki?curid=59512", "title": "Uzkiano (Trebi\u00f1u)", "text": ""}
{"id": "59513", "revid": "1676", "url": "https://eu.wikipedia.org/wiki?curid=59513", "title": "Villanueva Tobera", "text": ""}
{"id": "59514", "revid": "90204", "url": "https://eu.wikipedia.org/wiki?curid=59514", "title": "Carlos Reygadas", "text": "Carlos Reygadas Castillo (Mexiko Hiria, Mexiko, 1971) mexikar zinema zuzendaria da."}
{"id": "59515", "revid": "10891", "url": "https://eu.wikipedia.org/wiki?curid=59515", "title": "Raymon Depardon", "text": "Raymon Depardon (Villefranche-sur-Sa\u00f4ne, Rodano, 1942ko uztailaren 6a - ) argazkilaria eta zinemagile frantziarra da. Gamma argazki agentziaren fundatzailea izan zen, gaur egun zinema dokumentalen egileen artean ospetsuenetarikoa."}
{"id": "59520", "revid": "201", "url": "https://eu.wikipedia.org/wiki?curid=59520", "title": "Jainkoa", "text": ""}
{"id": "59521", "revid": "15795", "url": "https://eu.wikipedia.org/wiki?curid=59521", "title": "Grabitate indar", "text": ""}
{"id": "59522", "revid": "70730", "url": "https://eu.wikipedia.org/wiki?curid=59522", "title": "Karbono dioxido", "text": "Karbono dioxidoa, karbono (IV) oxidoa, edo anhidrido karbonikoa konposatu kimiko bat da (formula kimikoa CO2), molekula bakoitza karbono atomo batez eta honi kobalenteki lotutako bi oxigeno atomoz osatuta dagoena. Bere Lewis egitura O=C=O da, molekula linear ez-polarra da, nahiz eta lotura polarrak izan. Egoera estandarretan (1 atm, 25 \u00baC) usain eta kolorerik gabeko gas ez-errekorra da.\nHistoria.\nXVIII. mendean, Joseph Black kimikari eskoziarrak \"aire egonkorra\" deituriko gas bat aurkitu zuen, tuparri eta kareharrien desegituraketa kimikotik sortua.\nHorren ondoren, Antoine Lavoisier kimikariak, kimika modernoaren oinarriak ezarri zituenak, erregaien inguruko esperimentu bat egitean, \"aire egonkorraren\" ezaugarri berberak zituen gas bat identifikatu zuen, eta horri karbono dioxido izena eman zion.\nBerotegi efektua.\nKarbono dioxidoa berotegi efektua sortzen duen gasetako bat da eta Lurrak tenperatura jakin eta bizigarri batean manten dezan laguntzen du, neurri batean bada, beti ere. Karbono dioxido barik, Lurra izotz bloke handi bat litzateke. Bestalde, karbono dioxido larregik berotegi efektua areagotu egiten du. Horren ondorioz, planetak beroketa orokorra jasan lezake.\nAzken urteotan, karbono dioxidoaren kopurua asko emendatu da atmosferan eta horrek, hein handi batean, Lurraren beroketa areagotzen du."}
{"id": "59524", "revid": "1545", "url": "https://eu.wikipedia.org/wiki?curid=59524", "title": "Trentoko kontzilioa", "text": "Trentoko kontzilioa Erromako Eliza Katolikoak burututako batzar multzoa izan zen 1545-1563 bitartean. Trento hirian egin zen, Italia iparraldean, orduan gotzain-printze baten menpeko hirian.\nKontzilio honek garrantzi handia izan zuen Erdi Arotik Aro Modernorantzko bidean. Kontzilio ekumenikoa deritzona izan zen, Elizako garrantzi handieneko karguak bildu baitziren aita santuak horrela deituta eta kristautasunari zegokien gaiak eztabaidatzeko xedean. Paulo III.a aita santuak egin zuen deia eta, erreforma protestanteari aurre egiteaz gain, dogma katolikoa finkatzea ere nahi zuen, XVI. mendeko eliza katolikoak degradazio eta krisi larria jasan baitzuen.\nTrentoko kontzilioaren ondorio garrantzitsuena kontraerreforma izan zen, hau da, protestantismoari aurre egiteko berpizkunde katolikoa.\nEuskal letretarako oso garrantzitsua izan zen. Besteak beste, kristau dotrina tokian tokiko hizkuntzan irakastea onartu zen eta, horren ondorioz, euskarazko lehen dotrina katolikoak idatzi eta inprimatu ziren: Santxo Eltsoren galdua (1561-1568), Betolatzarena (1596), Materrarena (1617), eta abar.\nEtapak.\nKontzilioa, segidan ez bazen izan ere, 1545 eta 1563 urteen bitartean garatu zen eta hiru etapa ezberdin bereiz ditzakegu:\nAlderdiak.\nKontzilioan bi alderdi izan ziren aurrez-aurre:\nHitzarmena.\nHitzartutako dogmak ez ziren berriak, baina zehaztu eta argitu egin ziren, doktrina katolikoari elkartasun handiagoa emanez eta ideaia protestanteen aurka eginez. Akordioarekin, kontzilioak bi ideien arteko erabateko haustura ekarri zuen.\nHonako hauek dira aplikatu ziren neurrietako batzuk:"}
{"id": "59526", "revid": "201", "url": "https://eu.wikipedia.org/wiki?curid=59526", "title": "Karbono dioxidoa", "text": ""}
{"id": "59527", "revid": "201", "url": "https://eu.wikipedia.org/wiki?curid=59527", "title": "CO2", "text": ""}
{"id": "59528", "revid": "596016", "url": "https://eu.wikipedia.org/wiki?curid=59528", "title": "Anhidrido karboniko", "text": ""}
{"id": "59529", "revid": "105290", "url": "https://eu.wikipedia.org/wiki?curid=59529", "title": "Jordaniako bandera", "text": "Jordaniako bandera, Lehen Mundu Gerran Otomandar Inperioaren aurkako Arabiar Iraultzan erabilitakoan oinarritzen da. Bandera tamaina bereko hiru errenkada horizontalez osatzen da (beltza,zuria eta berdea); mastatik gertuen dagoen aldean kokatzen den hiruki gorri batek elkartzen ditu errenkada horiek.\nErrenkaden koloreek abbastar, omeiar eta fatimitar kalifaldiak irudikatzen dituzte. Triangelu gorria herrialdean erreinatzen duen Hachemi dinastia eta Arabiar Iraultzagatik dago.\nTriangeluaren barruan zazpi erpineko izar zuri bat dago. Izar hau da Palestinako eta Arabiar Iraultzan erabilitako banderekin ezberdintasun bakarra. Esanahi bikoitza du: zazpi erpinek Koraneko lehen suraren zazpi bertsoak ez ezik, Arabiar herrialdeen batasuna ere irudikatzen dute."}
{"id": "59531", "revid": "336", "url": "https://eu.wikipedia.org/wiki?curid=59531", "title": "Joanes Aragoikoa", "text": "Joanes Aragoikoa (1330 - Bilbo 1358ko ekainaren 12a), Aragoiko infante, Elxeko jauna eta Bizkaiko jaunagaia izan zen.\nBiografia.\nAlfontso IV.a Aragoikoa eta Leonor Gaztelakoaren, Fernando IV.a Gaztelakoaren alaba, semea zen.\n1354an Elisabet Larakoa, Joanes Nu\u00f1ez IV.a Larakoaren alaba, ezkondu zuen. Alaba bi izan zituzten:\nBere lehengusuak, Petri I.a Gaztelakoa, bere hilketa agindu Bilbon hil zuten."}
{"id": "59532", "revid": "56334", "url": "https://eu.wikipedia.org/wiki?curid=59532", "title": "Elisabet Larakoa", "text": "Elisabet Larakoa (?-1361) gaztelar noblea izan zen, Bizkaiko andregaia izan zena.\nBizkaiko jaun eta andrea ziren Joanes III.a Nu\u00f1ez eta Maria II.a Diaz Harokoaren alaba izan zen.\nNu\u00f1o Larakoa Bizkaiko jauna bere anaia eta Joana Larakoa Bizkaiko andrea bere arreba izan ziren.\n1354ko apirilean Joanes Aragoikoa, Alfontso IV.a erregearen semea, ezkondu zuen. Alaba bi izan zituzten:\n1358an Petri I.a \"Ankerra\"k senarraren hilketa agindu zuen Bilbon zeudela. Bere ere, 1361ean hil zen, pozoiturik."}
{"id": "59534", "revid": "58701", "url": "https://eu.wikipedia.org/wiki?curid=59534", "title": "Tirreniar itsasoa", "text": "Tirreniar itsasoa (italieraz \"Mare Tirreno\") Mediterranear itsasoaren beso bat da. Italiar penintsularen mendebaldean dago, Korsika, Sardinia, Toskana, Lazio, Calabria eta Campaniaren artean. Messinako itsasartea Joniar itsasoarekin muga da eta Elbako uhartea Liguriar itsasotik banatzen zaio. Sakonera handiena duen tokia 3.785 metrora dago. Afrika eta Europa zatitzen duen failaren ondoan dagoenez, mendilerroak eta sumendi asko ditu bere barnean.\nIzena.\nItsasoaren izena tirreniar, edo etruskoak, antzinako herritik zetorkion; Herodotok Lidiar herriak, Turkia mendebaldetik Italiako itsasbazterretara etorrita, \"Tirreno\" bere printzea omendu nahian, herriaren izena aldatu zutela esaten zuen.\nEzaugarriak.\nKostaldeen ondoko itsas ordokia estua da eta 4.600 m-ra iristen da sakonera handiena (Mediterraneoko mendebaleko handiena). Itsasoaren hondoa menditsua da, sumendiek eragina, eta batzuk piztuak daude gaur egun.\nItsasoaren iparraldean, Tirreniar eta Ligur itsasoen artean, Toskanako uharteak daude (Korsikaren eta kontinentearen artean); hego-ekialdean Messinako itsasartea dago, Siziliaren eta kontinentearen artean, eta Tirreniar itsasoa eta Itsaso Jonikoa lotzen ditu; hego-mendebaldean, Sardiniako itsasarteak Sardinia eta Sizilia bereizten ditu eta Korsikaren eta Sardiniaren artean Bonifazio itsasartea dago.\nAipaturikoez gainera, Poncianas, Ischia, Capri, Lipari eta Ustica dira Tirreniar itsasoko uharte garrantzizkoenak. Tirreniar itsasoko portu nagusiak Civitavecchia eta Napoli dira penintsulan, eta Palermo, berriz, Siziliako uhartean."}
{"id": "59535", "revid": "512", "url": "https://eu.wikipedia.org/wiki?curid=59535", "title": "Panda handi", "text": "Panda handia (\"Ailuropoda melanoleuca\") ugaztuna da, hartzaren familiakoa. Bere jatorria Txina erdialdean du.\nEspeziea deskribatu zuen aurreneko zientifiko europarra Armand David ezpeletarra izan zen.\nBi azpiezpezie daude:\nEzaugarriak.\nLeku bakoitzeko pandek itxura ezberdina daukate. Sichuaneko panda ezagunena da eta ile zuri eta beltza dauka. Qinling espezieak, ez hain ugaria, ile arrea du. Belarriak, muturra, begien inguruko ileak eta sorbaldan ile ilunenak daude eta, aurpegian, sabelean eta bizkarrean ile zuriak.\nEuren zangoetan bost atzamar daukate eta seigarren bat erpuru moduan. Euren begiak oso txikiak dira. Beste hartzen begi niniak biribilak dira baina pandenak berriz katuenak bezalakoak dira.\nElikadura.\nNahiz eta haragijaleen ordenakoak izan, gehien bat belarjalea da. Jaten duten %99-a banbu kanabera da. Batzuetan zomorroak, arrautzak, marraskariak eta orein kumeak jaten dituzte. Egunean 40kg banbu jaten dute eta hori jateko 14 ordu behar izaten dute. Egunaren denbora gehiena jaten ematen dute. Gatibutasunean euren janaria banbua, azukre kanabera, arroz ahia, azenarioa, sagarra eta batata da.\nUgalketa eta jaiotza.\nHartzek heldutasun sexualera iristen dira 5 eta 7 urte bitartean, beraz, hortik aurrera, kumeak izateko gaitasuna dute. Ugalketa garaia udaberrian izaten da. Sasoi honetan bitik bostera arteko hartzak ari daitezke lehian eme bat estaltzeko, eta honi dagokionez, bizpahiru aldiz burutu daiteke arrakasta ziurtatzeko; aldi bakoitza 30 segundo eta 5 minutu artean irauten duelarik.\nHaurdunaldiak 135 egun irauten ditu. Behin amaituta, normalean kume bat edo bi jaiotzen dira, 90 eta 130 gramo bitartekoak izaten direnak. Horregatik, kume bakar bat hartu eta hazten dute, eta beste kumea han utzi eta hiltzen uzten dute. Kumea jaiotzerakoan itsua da eta bere azalak kolore arrosa du. Amak kumeak edoskituko du 30 minutuz 6 eta 14 aldiz egunean. Ama baino ez da kumeaz arduratuko, eta bakarrik kumeak bi urtera heltzen den arte. Ondorioz, beste kume bat izateko denbora tartea bi urtetakoa da.\nPanda baten bizi itxaropena 12 urtetakoa da. Gehien iraun zuen pandak 36 urteraino heldu zen (giza 144 urte).\nOhiturak.\nPandak normalean animalia bakartiak dira. Euren jarduerarik garrantzitsuena eguzkitan jartzean da. Beste denbora gehiena lotan ematen dute. Euren lurraldea markatzeko uzki guruinak, gernua eta atzaparrekin utzitako aztarnekin. Tropikoetako animalia denez hibernatzeko ohitura galdu du.\nKontserbazio egoera.\nJaiotza tasa txikiak, heriotza tasa handiak eta ingurumenaren suntsiketak desagertzeko arriskuan jarri dute Panda. Txinako arauak oso zorrotzak dira Panden ehizaren inguruan. Beste animalia batzuentzat jarritako harrapagailuek askotan pandak zauritzen amaitzen dute.\nArrakasta.\nPanda 1869an ospetsu egin zen Mendebaldean, ehiztari batek Panda larruazal bat Armand David misiolari eta esploratzaile Ezpeletarrari eraman zionean. 1936an Ruth Harkness-ek Estatu Batuetara panda kume bat eroan zuen eta maitasunez hartzen hasi ziren han pandak. 1936tik 1946ra pandak eramaten hasi ziren, euren larruazala eskuratzeko. 1947an ekintza hori debekatu zuten eta txinatarrak euren borondate ona adierazteko pandak oparitzen hasi ziren."}
{"id": "59536", "revid": "512", "url": "https://eu.wikipedia.org/wiki?curid=59536", "title": "Teixeiro (Curtis)", "text": "Teixeiro A Coru\u00f1ako probintziako ekialdean dagoen herria da, Lugoko probintziarekin mugan. Curtisko udalerriaren hiriburua da eta baita bere herririk handiena ere. Han daude udaletxea eta udalerriko zerbitzu gehienak.\nAuzoak.\nGaliziako herri gehienak bezala Teixeiro, lehen herrixketan bananduta zegoen. Baina hauek handituz joan ziren, herri eta hiri bihurtuz.\nZerbitzuak.\nUdalerriko zerbitzu gehienak daude herrian:"}
{"id": "59537", "revid": "103793", "url": "https://eu.wikipedia.org/wiki?curid=59537", "title": "Betolatza", "text": "Betolatza Zuia-Gorbeialdea eskualdean dagoen Arratzua-Ubarrundia udalerriko herrietako bat da. Ubarrundia udalerri zaharrean zegoen.\nDemografia.\n2011n 28 biztanle bakarrik izan arren, XIX. mendearen hasieran 200 zituen.\nGeografia.\nGasteizetik 13\u00a0km iparralderantz, mendien txikien artean eta 546 metroko alturan dago. Bertara ailegatzeko A-240 autobidean, Luku parean, errepidetxo bat hartzen dute.\nHistoria.\nBetolatzari buruzko lehenengo aipamenak XI. mendekoak dira, izan ere \"Donemiliagako goldea\" agirian Betellogaha zuen izena eta, agiri horretan jasota dagoenez, \"\u00abduas regas\u00bb\" (bi golde hortz) ematen zizkien San Mill\u00e1n de Yusoko monasterioari eta San Mill\u00e1n de Susoko monasterioari. Ubarrundiako ermandade eta udalerrian izan zen, Arrazua-Ubarrundian sartu arte.\nEgungo Jasokundearen parrokia 1964an sagaratu zuten, ia hondaturik zegoen Erdi Aroko eliza ordezkatuz.\nGarraioa.\nEskualdeko Garraioa sareak linea bat ditu herrian:\nEkonomia.\nHerriko jarduera nagusia laborantza (zereal) da.\nKultura.\nHerriko jaiak abuztuaren 29an ospatzen dute San Joan Lepogabetuaren omenez."}
{"id": "59538", "revid": "105290", "url": "https://eu.wikipedia.org/wiki?curid=59538", "title": "Agad\u00f3n", "text": "Agad\u00f3n ibaia Espainiako Salamancako probintzian dagoen ibai bat da. \u00c1gueda ibaira isurtzen ditu bere urak, eskuinaldetik. Gata mendikatean dagoen ibaietako bat da.\nMonsagroko udalerrian jaiotzen da eta Zamarraik gertu dagoen \u00c1gueda urtegian isurtzen ditu urak."}
{"id": "59539", "revid": "596121", "url": "https://eu.wikipedia.org/wiki?curid=59539", "title": "Gorka Trintxerpe", "text": ""}
{"id": "59541", "revid": "119347", "url": "https://eu.wikipedia.org/wiki?curid=59541", "title": "Joan Perez Betolatza", "text": "Joan Perez Betolatza edo, laburtuta, Betolatza (Betolatza, Araba, XVI. mendea - Ozkabarte, Errioxa, ~1600) apaiza eta euskal idazlea izan zen.\nKalagorriko Pedro Manso Zu\u00f1iga kardinalak eskatuta, ezaguna dugun euskarazko lehen kristau dotrina idatzi zuen, Bilbon: \"Doctrina Christiana en Romanze y Basquenze\". Erdarazko dotrina baten euskarazko laburpena da. 1596an argitaratu zen, eta oso liburu garrantzitsua da literaturari eta kulturari dagokionez. Izan ere, Arabako euskararen lekuko da, bai eta mendebaleko euskaraz idatzi den testu argitaratu zaharrena ere (\"Lazarragaren eskuizkribua\" ez zen 2004 arte argitaratu).\nKoldo Zuazok zehaztu duenez, Arabako sartaldeko azpieuskalkian idatzi zuen Betolatzak. Erabili zituen arkaismoak alde batera utzita, gaur egun Arratia-Otxandio aldean egiten den euskararen antz handia du.\nBetolatzaren dotrina.\nHauxe da Betolatzak idatzitako Aita Gurea (\"El Pater Noster en Basquenze\"):"}
{"id": "59542", "revid": "6327", "url": "https://eu.wikipedia.org/wiki?curid=59542", "title": "Juan Perez de Betolaza", "text": ""}
{"id": "59543", "revid": "201", "url": "https://eu.wikipedia.org/wiki?curid=59543", "title": "Tirreno", "text": ""}
{"id": "59544", "revid": "2241", "url": "https://eu.wikipedia.org/wiki?curid=59544", "title": "Gazeta", "text": "Gazeta esanahi desberdineko hainbat gauza izan daiteke:"}
{"id": "59545", "revid": "95298", "url": "https://eu.wikipedia.org/wiki?curid=59545", "title": "Pierre Argai\u00f1aratz", "text": "Pierre Argai\u00f1aratz, Argainaratz, D'Argaignarats edota Argaignaratz XVII. mendeko euskal idazle lapurtarra eta Ziburuko apaiza izan zen."}
{"id": "59546", "revid": "596150", "url": "https://eu.wikipedia.org/wiki?curid=59546", "title": "Pierre Argainaratz", "text": ""}
{"id": "59548", "revid": "119347", "url": "https://eu.wikipedia.org/wiki?curid=59548", "title": "Voltoire", "text": "Voltoire XVII. mendeko idazle bat izan zen. Zuberotartzat jotzen da, baina ez da datu segurua. Berak, aldiz, lapurteraz idatzi zuen, Donibane Lohizuneko eta Ziburuko euskaraz , \"denik ederrenean\" .\nBiografia.\nEzer gutxi dakigu pertsona horretaz, bere ikerketa lanetan Voltoire besterik ez zuelako sinatzen: iturriren batzuek Sarako Eskolan kokatzen dute.\nBeste daturik ezean, Pierre Gustave Bruneten lanean Luis XIII.aren agintaldiaren lehen urteetan bizi izan zela aipatzen da eta \"Frantziako hegoaldean hizkuntza, idazkera eta aritmetika irakaslea\" izan zela.\nIdazlanak.\nHizkuntzalaritza.\nFuntsean lan bakarraren egilea da ezagutzen denaren arabera, izenburu biren (frantsesez zein euskaraz) azpian gordea; elkarrizketak eta esaera zaharrak ditu eta hiru zutabetan antolatuta dago, bakoitzean hizkuntza bat ageri da.\nLehen hiztegi-manual hirueleduna dugu eta bigarren hiztegia Nicolao Landuchiorenaren atzetik. Edizioak:\n1684tik aurrera, gutxienez bost aldiz berrargitaratu zuten titulu honekin: \"Thresor des trois langues, fran\u00e7aise, espagnol et basque\"; guztiak Baionako Paul Fauveten inprimategian.\nObra gehiagorik?\nDaniel Mois\u00e9s S\u00e1ez ikertzaileak bere lan batean beste obra batzuen egilea ere izan litekeela aipatzen du ziurtasunik gabe: \"La Muse Baionneoise\", \"La Conuersation Ciuile pour le Temps present\", \"La Nourriture des enfans aulx Peres &amp; Meres en vers Gascons\", \"Lexhortaion &amp; remedes aulx desbauch\u00e9s &amp; dissolus\" eta batez ere \"Stances En Vers Gascons\". Gaskoniako okzitanieraz idatzita daudenez, horrek Voltoireren balizko jatorri gaskoiari emango liezaioke indarra."}
{"id": "59549", "revid": "95298", "url": "https://eu.wikipedia.org/wiki?curid=59549", "title": "Kristobal Harizmendi", "text": "Kristobal Harizmendi XVII. mendeko idazle eta itzultzaile lapurtarra izan zen, sortzez Sarakoa. Herri lapurtarreko erretore laguntzailea izan zen eta Sarako eskolako partaidetzat hartzen da. Harena da 1660. urtean argitaraturiko \"Ama Birginaren hirur Officioak\" bertsotan idatzitako lana. Dena den, Luis Villasanteren ustez, Harizmendiren itzulpenak ez dira oso zehatzak, \"parafrasi eta imitazioak\" baizik. Joan Piarres Duvoisinek dioenez, Harizmendi Axularren agindupean aritu zen."}
{"id": "59550", "revid": "201", "url": "https://eu.wikipedia.org/wiki?curid=59550", "title": "Panda hartza", "text": ""}
{"id": "59551", "revid": "201", "url": "https://eu.wikipedia.org/wiki?curid=59551", "title": "Panda", "text": ""}
{"id": "59552", "revid": "596173", "url": "https://eu.wikipedia.org/wiki?curid=59552", "title": "Cristobal Harizmendi", "text": ""}
{"id": "59553", "revid": "28807", "url": "https://eu.wikipedia.org/wiki?curid=59553", "title": "Ursidae", "text": ""}
{"id": "59554", "revid": "119347", "url": "https://eu.wikipedia.org/wiki?curid=59554", "title": "Marikita Tanburin", "text": "Marikita Tanburin (Baigorri, Nafarroa Beherea, 1946) euskal irakasle eta idazlea da.\nBiografia eta ibilbidea.\nBaigorriko Ameztoia baserrian jaio zen; guraso laborarien alaba bakarra da. 1951n bost urte zituela, Angelura joan zen bizitzera bere gurasoekin; Inguru euskaldun batetik, frantsesez aritzea sustatzen zuen ingurura joatearen ondorioz, euskaraz egiteari utzi zion. Biarritzeko Lizeora joan zen ikastera eta han errusiar klasean zebilela irakasleak euskararekiko zuen interesak piztu zion euskara berreskuratzeko grina. Ondorioz, urteetan euskara ia ahaztuta izan bazuen ere, hamasei urterekin berriz ekin zion hitz egiteari.\nBordeleko Unibertsitatean etnologia edo antropologia ikasketak egin zituen.\n2007 arte irakaskuntza izan du lanbide. Lehen ikastoletan irakasle ibili zen (Ipar Euskal Herrian jatorria duen lehena). Seaskan ibili zen 1986ra arte: 1970ean Donibane Lohitzuneko ikastolan hasi eta hamar urtez euskara irakasten hasi zen. 1981an Baigorrira bizitzera joan zen eta beste bost urtez hango ikastolan. Azken urtea Donibane Garazikoan eman zuen.\nSeaskan zeuden diru arazoengatik Hezkuntza Nazionalera pasa zen eta hamazazpi urte egin zituen han irakasle. \nHainbat hedabidetan (\"Ekaina\", euskal eta frantses telebistak, \"Herria\", Euskal Irratiak...) idatzi du: euskara, etxeen izenak, euskal deiturak, ohiturak, emazteak, eta agoteak gai nagusitzat zituela. Horrez gain, Iparraldean, Hegoaldean eta Parisen mintzaldiak eskaini ditu. Egun berriro Baigorrin bizi da.\nHalaber, \"Maiatz\" aldizkarian olerkiak argitaratu ditu jaiotetxearen omenez sortutako Mari Ameztoi ezizenarekin. 2006tik Maiatzek argitaratzen duen \"Hatsaren Poesia\" bilduman ekarpenak egin ditu."}
{"id": "59555", "revid": "96586", "url": "https://eu.wikipedia.org/wiki?curid=59555", "title": "Uxue Apaolaza", "text": "Uxue Apaolaza Larrea (Hernani, Gipuzkoa, 1981eko apirilaren 20a - ) hernaniar euskara irakasle eta euskal idazlea da. Berria egunkarian, egunero lehenengo, astero gero, zutabegile izan da. 2022ko Euskadi Literatura Saria irabazi zuen Euskarazko Literatura kategorian, \"Bihurguneko nasa\" (Susa, 2021) lanari esker.\nBiografia.\nEuskara irakaslea da AEKn. Kolumnista izan da Berria egunkarian, lehenbizi egunero, gero astero. Hainbat hamarkada daramatza idazten eta argitaratzen, baina ez du helburutzat idazle profesional bihurtzea. Harentzako literatura ez da lanbide bat. Ez du idazten saltzeko eta dirua irabazteko.\nIbilbidea.\nIdazle.\n2005. urtean \"Umeek gezurra esaten dutenetik\" idatzi zuen, argitaratzeko asmorik gabe. Gero, 2011n Mea culpa idatzi zuen. Eta beka bat eskatu ondoren, \"Bihurgune nasa\" sortzen hasi zen. Beka horri esker denbora bat eman zuen liburua prestatzen.Lan horrekin 2022 Euskadi Literatura Saria lortu zuen Euskal Literatura kategorian.\n2021eko abuztuan, Galizian \"\"Un verano en Galeusca\": VilaWeb, Berria eta Nosotros Diario eta Belfastmedia\" kontakizun laburra argitaratu zuen Nosotros Diario egunkariak.\n\"Bihurguneko nasa\".\nIpuin bilduma da, titularretan agertzen ez diren maila ertaineko pertsonak protagonistak dituzten istorioen bilduma zintzoa. Ironiaz beteta protagonistak hauxek dira: prozesionariak, eskaleak, edozein kaptatzaileak, beldurren gatibu direnak, arrotz sentitzen direnak, bizirauleak ...\nLanak.\nArtikuluak.\nEuskal Herriko hainbat komunikabidetan parte hartu du, hala nola Berria egunkarian, Argia aldizkarian edo Ortzadar gehigarrian."}
{"id": "59556", "revid": "95298", "url": "https://eu.wikipedia.org/wiki?curid=59556", "title": "Arnauld Fran\u00e7ois Maitie", "text": "Arnauld Fran\u00e7ois Maitie (Maule, - Oloroe, 1681eko uztailaren 2) idazle zuberotarra eta 1659ko uztailaren 27tik, hil arte, 1681eko uztailaren 2ra arte Oloroeko apezpiku izandakoa.&lt;/ref&gt;\nBiografia.\nArnaud Fran\u00e7ois Pierre Arnaud Maitieren- 1605ean Mauleko teniente zibil eta kriminal, Saint Lazareko zaldun, eta, 1619an Johanneko jauna- eta Maddalen Arbidia- Lakarrako andre- semea izan zen. Arnaud II.a Maitieren iloba eta Arnaud I.a Maitieren iloba txikia izan zen, biak 1599 eta 1646 artean Oloroeko gotzainak izandakoak. Clermonteko ikastetxean ikasi ondoren, Tolosako Unibertsitatean filosofia ikasi zuen. Teologian doktore bilakatu zen. 1635ean Saint-P\u00e9-de-Bigorreko abadian sartu zen eta 1648an apaiz bihurtu zen..\n1659an Jean de Miossens ordezkatu zuen Bearnoko hirian. Berari esker, kaputxinoak Oloroen bertakotu ziren. Bere agintaldian arazo sozial handiak izan ziren elizbarrutian eta Zuberoan Matalas apaiza matxinatu zen."}
{"id": "59557", "revid": "596194", "url": "https://eu.wikipedia.org/wiki?curid=59557", "title": "Arnauld-Fran\u00e7ois Maytie", "text": ""}
{"id": "59558", "revid": "336", "url": "https://eu.wikipedia.org/wiki?curid=59558", "title": "I\u00f1aki Descarga", "text": "I\u00f1aki Descarga Retegi (Irun, Gipuzkoa, 1976eko abuztuaren 25a - ) futbolari ohia da. Gaztetan herriko Real Union taldean ibili ondoren, Osasuna, Eibar eta Levante Futbol taldeetan jokatu du. Levante taldeko kapitaina izandakoa da. Atzelari indartsu eta kementsua zen. 2007-2008 denboraldian Alfonso P\u00e9rez Coliseum-ean Getafe - Levante partida jokatzen zegoelarik 35. minutuan, Getafe taldeko De la Red jokalariarekin elkar jotzearen ondorioz, konortea galdu zuen eta ospitalera eraman zuten, baina bi egunetan sendatu zen. Antzekoa gertatu zitzaion 1999/2000 denboraldian, 1999eko urriaren 3an, Eibar taldearekin jokatzen zuenean Eibar - Levante partidan Jon Ander jokalariarekin topo egin zuenean, 74. minutuan. Konortea galdu zuen eta ospitalera eraman zuten orduan ere."}
{"id": "59560", "revid": "448", "url": "https://eu.wikipedia.org/wiki?curid=59560", "title": "Zeusen Olinpiako estatua", "text": "Zeusen Olinpiako estatua Antzinako Greziako eskultura kriselefantino bat zen, antzinate klasikoko munduko zazpi mirarietako bat. Fidias eskultore greziarrak amaitu zuen, gutxi gorabehera K.a. 435ean.\nZeusen eskulturatzarra (12 metro garai) Zeusen Tenpluaren barnean zegoen, Olinpian. Estatua kriselefantinoa zen, hau da, boliz eta urrez eginikoa. Eskultura honetan, Zeus eserita agertzen zen boliz, urrez, ebanoz eta harribitxiz estalitako tronuan. Zeusen eskuin eskuan Nikeren eskultura txikia zegoen, garaipenaren jainkosarena, eta ezker eskuan aginte makila distiratsua gainean arranoa zuela.\nEskultura desagertzea 393 (paganismoaren debekua) eta 426 (Olinpiako monumentuen deuseztapena) artean gertatu zen."}
{"id": "59563", "revid": "512", "url": "https://eu.wikipedia.org/wiki?curid=59563", "title": "Ag\u00fcimes", "text": "Ag\u00fcimes Kanaria Handia uhartean eta Las Palmasko probintzian kokatzen den udalerri kanariarra da.\nHistoria.\nGaur egungo Aguimes kokaleku garrantzitsu baten gainean eraikita dago. 1491an, gaztelarrek Kanaria Handia konkistatu ondoren eraiki zuten. Errege katolikoen aginduz hiribildu deklaratu zuten eta elizari eman zioten konkistan laguntzeagatik.\nAguimesen hainbat egonleku prehispanikoak daude: Aguimesko Alde Zaharrakoa, Guayadequekoa eta Temisaskoa kasu."}
{"id": "59565", "revid": "119347", "url": "https://eu.wikipedia.org/wiki?curid=59565", "title": "La Aldea de San Nicol\u00e1s", "text": "La Aldea de San Nicol\u00e1s, 2005era arte San Nicol\u00e1s de Tolentino izenekoa, Kanaria Handia uhartean eta Las Palmasko probintzian kokatzen den udalerri kanariarra da."}
{"id": "59566", "revid": "105290", "url": "https://eu.wikipedia.org/wiki?curid=59566", "title": "Misratah", "text": "Misratah Libiako \"muhafazat\"etako bat da. 2.770 metro koadro ditu eta 360.521 biztanle zituen 2003an."}
{"id": "59567", "revid": "105290", "url": "https://eu.wikipedia.org/wiki?curid=59567", "title": "Nalut", "text": "Nalut Libiako \"muhafazat\"etako bat da. 13.300 metro koadro ditu eta 360.521 biztanle zituen 2003an."}
{"id": "59568", "revid": "96586", "url": "https://eu.wikipedia.org/wiki?curid=59568", "title": "Jon Ander L\u00f3pez Maqueira", "text": "Jon Ander L\u00f3pez Maquiera (Barakaldo, 1976ko irailaren 6a - Sestao, 2013ko urtarrilaren 6a) bizkaitar futboleko atezaina izan zen. Baskonia Kirol Kluba (1996-1997), Barakaldo CF (1997-1998) , Eibar KE (1998-2000), Valladolid (2000-2001), Levante (2001-2002), berriro Valladolid (2002-2004), Real Jaen (2005-06), Ecija (2006) eta Lucena CF futbol taldeetan jokatu zuen. Azken talde honetan, Lucena CF taldean, krisi gogorrean zegoenean \"taldeko lehendakari\" izendatu zuten 2007 urtean.\n36 urterekin hil zen Sestaon, bihotzeko baten ondorioz."}
{"id": "59570", "revid": "536", "url": "https://eu.wikipedia.org/wiki?curid=59570", "title": "Saint Andrew (Jamaika)", "text": "Saint Andrew Jamaikako \"parish\"etako bat da. Bere hiriburua Half Way Tree da eta historikoki Surrey Konderrian kokatua dago. 2001ean 540.715 biztanle zituen 455 kilometro koadroko azaleran."}
{"id": "59571", "revid": "105290", "url": "https://eu.wikipedia.org/wiki?curid=59571", "title": "Saint Thomas (Jamaika)", "text": "Saint Thomas Jamaikako \"parish\"etako bat da. Bere hiriburua Morant Bay da eta historikoki Surrey Konderrian kokatua dago. 2001ean 93.000 biztanle zituen 742,8 kilometro koadroko azaleran."}
{"id": "59572", "revid": "336", "url": "https://eu.wikipedia.org/wiki?curid=59572", "title": "Nycticebus", "text": "Nycticebus Lorinaeren barruan dagoen bi generoetako bat da. Borneon eta Indotxinan bizi dira eta guztira 3 espezie daude.\nNycticebusak 21-38 zentimetro arteko tamaina dute, espezieen arabera, eta 2 kilogramoko pisua izan ahal dute. Isatsa oso txikia da eta ile motza dute, grisetik gorrixkara. Erpuru ondo garatuak dituzte. Begiak handiak dira eta aurrerantz orientatuak. Belarriak txikiak dira eta erdi-izkutuan daude. Gauez bizi dira zuhaitzen goikaldean."}
{"id": "59573", "revid": "219", "url": "https://eu.wikipedia.org/wiki?curid=59573", "title": "Imanol Larzabal", "text": "Imanol Larzabal Go\u00f1i (Donostia, Gipuzkoa, 1947ko azaroaren 11 - Orihuela, Alacant, 2004ko ekainaren 25a), ezagunagoa Imanol ponte izen soilaz, euskal egile abeslaria izan zen.\n1964an kantatzen hasi zen. Lehen diskoa \"Michel Etchegaray\" ezizenaz atera zuen, frankismo garaia baitzen. 1971n, kartzelan sei hilabete pasa ondoren, Ipar Euskal Herrira ihes egin zuen. Frantzian hainbat kantari ezagutu zuen: besteak beste, Paco Ib\u00e1\u00f1ez (harekin geroztik askotan kantatu zuen), Gwendal talde bretainiarra, Elisa Serna, Georges Moustaki...\nAurrerago, 1977ko amnistiaren ondoren, Hego Euskal Herrira itzuli zen eta kantari segitu zuen. Euskal olerkari askoren hitzak musikatu eta kantatu zituen: Jon Mirande, Mikel Arregi, Koldo Izagirre, Xabier Lete eta Juan Mari Lekuona idazleenak, besteak beste. Gaztelaniazko zenbait testu ere musikatu eta interpretatu zituen.\nETAk 1986an bere buruzagi ohi Yoyes hil zuenean, Imanolek haren omenaldian parte hartu zuen. Harez geroztik, ETAren inguruko zenbait jenderen boikota eta mehatxuak nozitu zituen. Azkenean, Euskal Herritik kanpora joan zen bizitzera. Orihuelan hil zen bat-batean, buruko odol-isuri baten ondorioz. Hil zenean, sehaska-kanten disko bat prestatzen ari zen. Handik pixka batera, kantari adiskideek diskoa osatu eta haren omenez argitaratu zuten.\nBizitza.\nDonostiako Antigua auzoan jaio zen, 1947ko azaroaren 11n, zortzi seme-alabatan azkena. Hamazazpi urterekin delineatzaile ikasketak bukatu zituen eta Marticorena arkitektoarekin lanean hasi. Esku huskako pilotan eta futbolean jardun zen, eta 18 urterekin, \"Argia\" dantza talde sortu berrian sartu. \"Argia\"rekin euskal dantza eta musikara hurbildu zen, eta herriz herri dantza zaharrak biltzen aritzen zen taldean parte hartu zuen. Talde hartan sartu eta berehala hasi zen kantatzen, Xabier Larrea taldekidearekin, eta dantzekin bezala, euskal kantu zaharrak biltzeari ekin zioten. Kanta eta dantza egungo egoerari erantzun bat emateko bide gisa ikusten zuten. Ordurako ETA erakundeko kideak ziren bata zein bestea, eta 1968an ezarritako salbuespen egoeran atxilotu eta kartzelan sartu zituzten. Sei hilabete geroago askatu zituzten. Kartzelak jarrera politikoa indartu egin zion.\n1969an, \"Michel Etchegaray\" izen-deiturez lehen disko txikia argitaratu zuen, magnetofoi batekin grabatua, Antiguako parrokiako sotoan, Jesus Mari Mu\u00f1oa \"Txaflis\"en laguntzaz. Baionako Goiztiri diskoetxeak argitaratu zuen, eta Felipe Juaristi idazleak Imanoli buruz idatzitako \"Bidegileak\" bildumako biografian dioenez, diskoaren hamar mila ale saldu ziren eta dirua preso politikoei eman. Herriaren kontzientzia piztu aldera erabaki zuen Imanolek kantagintzari heltzea.\nMikel Arregi, Xabier Larrea, Erlak bikotea eta Joxe Mari Ostolaza \"Xalbardin\"ekin (Eltzegor) batera hainbat emanaldi eskaini zituen 1969tik 1971ra bitartean.\nLehen erbestealdia.\n1971n Ipar Euskal Herrira erbesteratu zen, eta Ziburun jarri zen bizitzen, Txori-kanta izeneko etxean. Ziburutik Bordelera (Frantzia) aldatu zen 1972an, eta han ondu zuen \"Askatasunaren pausoak tinkatzen ari\". Grabatu, ordea, Parisen grabatu zuen, Paco Ib\u00e1\u00f1ezek bilatutako estudioan. Bordelen bizi zelarik, noizean behin Parisera joaten zen Imanol, eta bidaia horietako batean Paco Ib\u00e1\u00f1ezen kantaldi batera joateko eta hura ezagutzeko aukera izan zuen. Bien arteko adiskidetasun minaren hasiera izan zen. Gitarra jo zuen Ib\u00e1\u00f1ezek disko hartan, eta kantagintzak izan behar zuenarekiko ikuspegia aldarazi zion Imanoli. \u00abPacok profesionaltasunaren inportantzia erakutsi zidan, eta poesiaren munduan sartu ninduen, bera neretzat klabea izan zen [...]. Inoiz ez zizkidan kritika zorrotzak egiten, zeren hasten ari den batentzat holako kritika zorrotzak botatzea txarra da. Orduan, hariak ematen zituen, zergatik hau ez, zergatik hura ez, eta hor konturatu nintzen nere letrak, bai borondate handikoak zirela eta beharbada egi handiak esaten nituela baina kantagintza ez zen hori, kantagintza zen lehendabizi poemagintza eta gero musika elkar lorturik\u00bb. Bigarren disko txiki hura klandestinitatean argitaratu zen eta lau kantu biltzen zituen, horien artean Txabi Etxebarrieta ETAko lehen kide hilari eskainitakoa. Beste kantu bat \"Zuek hil zineten\" zen, Mikel Arregiren hitzekin, baina beste bien izenbururik ez da ezagutzen, ezta haien egileen izenik ere. Azalak Antoni T\u00e0pies katalan artistak Gernikako bonbardaketari buruz egindako margoa erakusten zuen.\n1973an Parisa joan zen bizitzera, eta artista, idazle eta intelektual ugarirekin topo egin zuen. Besteak beste, Georges Brassens, Leo Ferr\u00e9, Juliette Gr\u00e9co, Georges Moustaki eta Mikis Theodorakis ezagutu zituen. Halaber, katalan abeslari baten kabaretean lan egin zuen, eta han ezagutu zituen Elisa Serna, Llu\u00eds Llach, Teresa Rebull, Jean Paul Bernier okzitaniarra... Ordurako erabakita zeukan kantagintzari heltzea. Parisko \"Le Chant du Monde\" diskoetxearen eskutik, \"Orain borrokarenean\" grabatu zuen 1973an, Mikel Azurmendiren, Bertolt Brechten, Telesforo Monzonen eta Jose Mari Txato Agirreren hitzekin. Paco Ib\u00e1\u00f1ezek eta Fran\u00e7ois Rabbathek lagundu zuten, batek gitarran eta besteak kontrabaxuan. Urte haietako une gogoangarrienetako bat Espainiako Estatuko presoen alde Parisko Kirol Jauregian egindako Seis Horas por Espa\u00f1a jaialdia izan zen, Paco Iba\u00f1ez, Alan Stivell, Mikis Teodorakis eta Georges Moustakirekin partekatu baitzuen agertokia Imanolek.\n\"Herriak ez du barkatuko\" (Le Chant du Monde) heldu zen 1975ean. Frankismoak hil berriak ziren ETAko eta FRAPeko kideak zituen gogoan izenburuak. Agustin Ibarrola margolariaren azala du diskoak, eta estreinakoz gaztelaniaz abestu zuen Imanolek, Gabriel Arestik emandako bi kantu hain zuzen: \"Martillo pil\u00f3n\" eta \"Caminito de Erandio\", Somorrostro goitizeneko meatzari batek idatziak. Honela azaldu zuen Imanolek gaztelaniaz kantatzeko arrazoia:\nParisen ezagututako Gwendal folk taldearekin grabatu zuen disko hori, eta gero Frantzian, Belgikan eta Alemanian ibili zen kontzertuak ematen taldearekin.\nEuskal Herrira itzulitakoan.\n1976an ETAn militatzeari utzi eta Euskal Herrira itzuli zen, baina hemen aurkitu zuen giroa ez zen espero zuena. Batetik, zenbait kantarirekin ez zeukan harreman onik, bazterketa ere jasan zuen haiengandik; bestetik, zentsuraren arazoa zegoen. Parisera itzultzekotan egon zen, baina geratzea erabaki zuen. Euskarazko eskolak ematen hasi zen. 1977an \"Lau haizetara\" atera zuen Madrilgo CBS diskoetxearekin, eta berriz ere Gwendalen babes musikalarekin. Aurreko diskoetan agerturiko kantuen moldaketa berriek osatzen zuten diskoaren ardatza.\nFelipe Juaristik dioenez:\nTalde bila ari zen Imanol, eta Karlos eta Santi Gimenez anaiekin egin zuen topo. Haiek Oskorri utzi berriak ziren, eta Michel Longaron (bateria) eta Pedro San Martinekin batera (gitarra; Sakre) Klabelin Komik taldea osatzen zuten. Imanolen eta Klabelin Komiken arteko elkarlanak bi disko utzi zituen: \"Sentimentuen hauspoz\" (IZ, 1979) eta \"Jo ezan\" (IZ, 1981). Talde lanaz egindako diskoak biak ala biak, eta Imanolen kantagintzaren rock aroaren erakusgarri. Ordurako giroa baretu egin zen, eta Imanol onartua zen beste kantarien artean. Klabelin Komikekin esperientzia ona izan zuen arren, bakarkako bidera itzuli zen, baina geroztik egingo zituen lan ia guztietan Karlos Gimenez izango zuen alboan.\n1980ko hamarkada oso oparoa izan zen Imanolentzat ikuspegi musikaletik, eta oso liskartsua eta nahasia egoera pertsonalari dagokionez. 1983tik aurrera ia urtero disko bat kaleratu zuen: \"Iratze okre geldiak\" (IZ, 1983), \"Erromantzeak\" (IZ, 1984), \"Oroituz\" (Elkar, 1985), \"Mea kulparik ez\" (Elkar, 1986), \"Joan-etorrian\" (Elkar, 1987), \"Muga beroetan\" (Elkar, 1989) eta \"Amodioaren berri\" (Elkar, 1990). Gainera, \"27 ordu\" (Montxo Armendariz) filmaren musikan parte hartu zuen. Disko haietan guztietan euskal poeta garaikideen olerkiak musikatu zituen Imanolek, besteak beste Mikel Arregi, Koldo Izagirre, Joseba Sarrionandia, Juan Mari Lekuona, Xabier Lete eta Felipe Juaristi poetenak. Halaber, urteak pasa ahala, Imanolen ahotsak berotasuna eta sakontasuna irabazi zituen.\n1985ean Martuteneko espetxean kontzertu bat eskaini ondoren, Imanolen emanaldian erabilitako bafle batean ezkutaturik ihes egitea lortu zuten ETAko bi presok: I\u00f1aki Pikabeak eta Joseba Sarrionandiak. Gertatutakoaren berri gauean izan ondoren, biharamunean bere burua polizia etxean aurkeztu zuen, eta lege antiterrorista ezarri zioten. Hortaz, \"Oroituz\" diskoa aurkezten zen egunean atxilotua zegoen. Ihesaldiarekin loturarik ez zuela erakutsi ondoren, libre geratu zen.\n\"Yoyes\" zenaren senideei elkartasuna adierazi eta gero.\n1986an, ETAko buruzagi ohi Dolores Gonz\u00e1lez Katarain \"Yoyes\"en hilketaren ondoren haren senideei elkartasuna adieraztearren Ordizian kantatu zuen. Harrezkeroztik, \u00abgiro itogarria\u00bb bizi zuela adierazi zuen, eta Imanolen kantaldi kopurua murriztu egin zen. 1986an bertan, \"Mea kulparik ez\" plazaratu zuen. 1989an, Donostiako Intxaurrondo auzoan ETAren izenean Imanol traidoretzat jotzen zuen pintaketa bat agertzeak are gehiago harrotu zituen bazterrak. Kantariari babesa eta elkartasuna azaltzeko, \"Beldurraren kontra\" kontzertua egin zen Belodromoan, Imanolen adiskideen eta Euskal Herriko nahiz Espainiako hainbat kantariren parte-hartzearekin: han izan ziren, besteak beste, Urko, Gorka Kn\u00f6rr, Andoni Ega\u00f1a, Joxe Lizaso, Xabier Euzkitze, Jon Azpillaga, Manuel Basabe, Elisa Serna, I\u00f1aki Eizmendi, Pablo Guerrero, Enrique Morente, Amaia Uranga, Pi de la Serra, Xavier Ribalta, Rosa Le\u00f3n, Javier Krahe, Ricardo Solfa, Joaqu\u00edn Sabina, Luis Eduardo Aute, Jos\u00e9 Antonio Labordeta, Paco Ib\u00e1\u00f1ez eta Luis Pastor. Elkartasunezko telegrama bidali zuenik ere izan zen: Langile Komisioak, Juan Maria Bandr\u00e9s, Luis Cobos, Teddy Bautista, Jorge Oteiza, Rafael Alberti. ETAko 180 preso ohik beren burua \u00abETAk nahi eta nahi ez ezarritako pentsamenduaren aurkako\u00bbtzat agertzen zuten dokumentu bat bidali zuten, Imanolen alde. Azkenik, ekitaldiko aurkezleetako batek 150 orri aurkeztu zizkion, alde bietatik beteta, aldekotasuna agertzen zioten sinadurekin. Imanolek jasotako babes hori guztia eskertu zuen, eta azaldu zuen bere nahia litzatekeela ekitaldiak gogoeta eragitea, Euskal Herrian mehatxu eta eraso gehiagorik izan ez zedin. Kontzertuaren antolakuntzak polemika bizia piztu zuen euskal kulturagileen artean. Bi hilabete geroago, Jose Migel Barandiaranen omenez Ataunen antolatutako kontzertuan ere izan zen gorabeherarik: karpa batean egitekoa zen kontzertua, baina parte hartzekoak ziren sei abeslarietatik bik uko egin zioten Imanolekin abesteari, eta boikot egitera dei egin zieten gainerakoei; azkenean, elizan izan zen kontzertua, Bitoriano Gandiaga, Antton Valverde eta Imanolen partaidetzarekin.\nEuskarazko eta gaztelaniazko lanak tartekatu zituen Imanolek 1990eko hamarkadan. \"Viajes de mar y luna\" (Ediciones C\u00fabicas, 1990) Alfonsina Storni argentinar idazleari eskainitako lana izan zen. 1994an, \"Barne kanta\" (Larrazabal) grabatu zuen, \"Orixe\"k euskaratutako Joan Gurutzekoaren testuaren gainean Karlos Gimenezek sortutako musikarekin. Easo Abesbatzak eta Euskadiko Orkestrako hari atalak hartu zuten parte Imanolek egindakoetatik sakonenetakoa den lan horretan.\n\"Hori bera da denen ixtoria\" (Elkar, 1996), \"Oroitzen\" (PDI, 1999), Paco Iba\u00f1ezekin alboz albo egindako lana, eta \"Ausencia\" (El Europeo, 1999), gaztelaniazko poeten zenbait olerkiz osaturiko diskoa (Lope de Vega, Pablo Neruda, Gabriel Celaya, Violeta Parra, Quevedo, Pedro Salinas...), kaleratu zituen ondoren.\nBigarren eta azken erbestealdia.\n2000. urtean Euskal Herritik alde egin zuen. Euskal Herriko giroa jasanezina, belldurgarria eta arriskutsua egin zitzaion. Torrevellan (Alacant) jarri zen bizitzen, eta 2003an azken diskoa atera zuen, \"Versos encendidos\" (El Europeo), Gustavo Adolfo B\u00e9cquer, Pablo Neruda, Alfonsina Storni eta Xabier Leteren hitzekin, besteak beste. Hala ere, behin baino gehiagotan itzuli zen Donostiara, oso maitea baitzuen: \u00abDonostia bihotzean dut, eta nahiz eta leku batean eta bestean egon, hori ezin da atzean utzi\u00bb, zioen 2003ko otsailean \"Euskaldunon Egunkaria\"ri emandako elkarrizketa batean. \"Versos encendidos\" aurkezteko kontzertua eskaini zuen Donostiako Kursaalean, 2003ko otsailaren 21ean, jaioterrian eman zuen azkena.\nFelipe Juaristiren arabera, Euskal Herria utzi ondoren \u00abbiziaren mugak ezabatu zitzaizkion, erbestea bere gordinean ageri zitzaion, bere bakardadean, bere mikatzean. Ez daude bi erbestaldi berdinak direnik. Parisen bere urrutian Euskal Herritik gertu zegoen; Torreviejan bere gertuan, oso urruti\u00bb.\n1996an, \"Hori bera da denen ixtoria\" diskoa plazaratu zuenez geroztik, diskoak gaztelaniaz grabatu zituen. Izan ere, Pablo Neruda, Alfonsina Storni eta Gustavo Adolfo Becquerren poemak musikatu zituen. \u00abAukeratu dudan mundu poetikoarekin askoz identifikatuago sentitzen naiz. Agian, euskaraz ez daudelako interesatzen zaizkidan testuak\u00bb, zioen. Dena dela, hil aurretxoan, berriz ere euskaraz lan egiteari ekin zion: Julen Lekuonaren omenezko \"Itsasoan urak handi dire\" diskoan parte hartu zuen, eta Oiartzungo kantariaren bi abesti grabatu zituen: \"Portuko marinela\" eta \"Hiltzaile bat bezela\". Gainera, euskarazko sehaska kantuen disko berri bat prestatzen ari zen, eta dagoeneko eginak zituen Lizardiren, Mikel Arregiren, Juan Mari Lekuonaren eta Patziku Perurenaren idatzietan oinarritutako kantu batzuk.\n2004ko ekainaren 25ean hil zen, Orihuelako erietxean (Alacant), odol isuria eta bihotzekoa jasan ondoren. Prest zituen sehaska kantuak \"Bolona-molona: Imanol in memoriam\" diskoan (Elkar, 2004) grabatu zituzten Imanolen gertuko hainbat kantarik eta musikarik."}
{"id": "59575", "revid": "105290", "url": "https://eu.wikipedia.org/wiki?curid=59575", "title": "Tajura Wa Al Nawahi AlArba'", "text": " Tajura Wa Al Nawahi AlArba' Libiako \"muhafazat\"etako bat da. 1.430 metro koadro ditu eta 267.031 biztanle zituen 2003an."}
{"id": "59576", "revid": "20530", "url": "https://eu.wikipedia.org/wiki?curid=59576", "title": "Quimi Portet", "text": "Quimi Portet (Vic, Bartzelona, 1957ko urriaren 20a-) abeslari eta musikari kataluniarra da.\nEzaguna egin zen El Ultimo de la Fila taldekide eta sortzaile moduan, Manolo Garciarekin batera.\nTaldea desegitean, bakarkako lanari ekin zion, beste musika bide batzuetatik, hizkuntzatik hasita. Izan ere, katalunierazko lanak egiten ditu ordutik.\nBestela, azken urteotan Euskal Herriarekin loturak estutu izan ditu, euskara ikasten hasiz. Ruper Ordorikak antolatuta 2007ko azaroan bere lehenengo bira egin zuen gurean."}
{"id": "59577", "revid": "512", "url": "https://eu.wikipedia.org/wiki?curid=59577", "title": "Tarhuna Wa Msalata", "text": " Tarhuna Wa Msalata' Libiako \"muhafazat\"etako bat da. 5.840 metro koadro ditu eta 296.092 biztanle zituen 2003an."}
{"id": "59578", "revid": "105290", "url": "https://eu.wikipedia.org/wiki?curid=59578", "title": "Sabha", "text": " Sabha Libiako \"muhafazat\"etako bat da. 15.330 metro koadro ditu eta 126.610 biztanle zituen 2003an."}
{"id": "59579", "revid": "105290", "url": "https://eu.wikipedia.org/wiki?curid=59579", "title": "Sirte (barrutia)", "text": "Sirte (baita \"Sirt\" edo \"Surt\" ere; ; )Libiako \"muhafazah\"etako bat da. 77.660 metro koadro ditu eta 156.389 biztanle zituen 2003an."}
{"id": "59580", "revid": "105290", "url": "https://eu.wikipedia.org/wiki?curid=59580", "title": "Sabratha Wa Surman", "text": "Sabratha Wa Surman Libiako \"muhafazat\"etako bat da. 1.370 metro koadro ditu eta 152.521 biztanle zituen 2003an."}
{"id": "59581", "revid": "105290", "url": "https://eu.wikipedia.org/wiki?curid=59581", "title": "Wadi Al Hayaa", "text": "Wadi Al Hayaa Libiako \"muhafazat\"etako bat da. 72.587 metro koadro ditu eta 31.890 biztanle zituen 2003an."}
{"id": "59582", "revid": "284", "url": "https://eu.wikipedia.org/wiki?curid=59582", "title": "Lea Artibai", "text": ""}
{"id": "59584", "revid": "448", "url": "https://eu.wikipedia.org/wiki?curid=59584", "title": "Sebastian Iradier", "text": "Sebastian Iradier Salaberri (Lantziego, Araba, 1809ko urtarrilaren 20a - Gasteiz, Araba, 1865eko abenduaren 6a) musikagilea izan zen. Frantzian Sebastian Yradier izen-deiturez egin zen ezaguna, Parisko bere editoreak abizena hala idaztea gomendatu baitzion. Kantagilea zen, batez ere: \"Los caracoles\", \"El contrabandista\". Bizetek \"El arreglito\" izeneko Iradierren habanera erabili zuen \"Carmen\" operan. Iradier, hain zuzen ere, konposatu zituen habanerengatik egin zen ospetsu, eta bereziki \"La paloma\" izenekoagatik. 1860an konposatu zuen, Kubara egindako bisita baten ondoren. Abesti hori oso ezaguna egin zen Amerikan eta Espainian, eta habanerak ezagutarazi zituen.\nBizitza.\nBederatzi urte zituela, Gasteizko Santa Maria kolegiata zaharreko abesbatzan sartu zen. Pianoa eta organoa jotzen ikasi zuen Gasteizen. Hamasei urte zituela, 1825eko apirilean, Gasteizko San Migel Goiaingeruaren elizako organista plaza lortu zuen; han jardun zuen 1827ko ekaina arte.\n1827an, Aguraingo (Araba) San Joan Bataiatzailearen parrokiarako organista eta sakristau nagusiaren plaza irabazi zuen; ekainaren 5ean izendatu zuten. 1829an, Brigida Iturbururekin ezkondu zen Agurainen, eta seme bat izan zuten, Pablo. Sebastianek, bere betebehar musikal erlijiosoez gain, Hego Euskal Herriko goi mailako burgesiako areto pribatuetan modan zeuden abesti herrikoiekiko zaletasun handia sentitzen zuen, eta biziki gozatzen zuen organoarekin eta gitarrarekin joaz katxutxak, boleroak, seguidillak eta tiranak.\n1833an, Aguraingo lanpostu horretatik baimena eman zioten, lau hilabetez Madrilen konposizioko ikasketak egin zitzan. Aguraingo San Joan Bataiatzailearen elizako organo-jotzailearen lanak Iradierren adiskide eta ikasle Antonio Ruiz de Landazabalek hartu zituen bere gain, aldi horretarako. Hala ere, lau hilabete haiek hainbat urte bihurtu ziren.\nMadrilen, oparoa izan zen Iradierren musika sorkuntza, eta ospea lortu zuen. Madrilgo kontserbatorioko solfeo irakaslea izan zen 1840-1850 bitartean, eta Instituto Espa\u00f1ol erakundeko konposizio eta harmonia katedraduna. Izen handia eman zion aristokraziako dama askori eskolak emateak.\nGeroago Parisa joan zen, Eugenia de Montijo enperatrizaren kantu irakaslea izateko. Hiriburu hartan, editoreak gomendatu zion abizenerako \"Yradier\" idazkera erabiltzea, eta Sebastianek halaxe egin zuen.\nRossini, Merim\u00e9e eta beste zenbait artista famaturen adiskide izan zen. Opera konpainia bat sortu eta Estatu Batuetan, Mexikon eta Kuban barrena ibili zen."}
{"id": "59585", "revid": "596775", "url": "https://eu.wikipedia.org/wiki?curid=59585", "title": "Sebastian Yradier", "text": ""}
{"id": "59586", "revid": "105290", "url": "https://eu.wikipedia.org/wiki?curid=59586", "title": "Pe\u00f1ota", "text": "Pe\u00f1ota Santurtziko (Bizkaia) auzoa da. San Juan de Dios auzuneak, Pe\u00f1ota urbanizazioak eta inguruek osatzen dute. Portugaleterekin dauka muga, eta hain zuzen ere, udalerri biak lotzen dituen Pe\u00f1ota etorbidea hemen hasten da.\nIzena Portugaleterekin ere lotu ohi da, gutxiagotan.\nIzena (\"harri edo haitz handia\") kostaldean zegoen haitz bati zor dio, azken hau kostaldea \"El Relleno\" izeneko pasealekua eta igerilekuak egitean urruntzean desagertu den arren.\nXIX mendera arte, auzoa Portugaleteri zegokion, baina Santurtziren erdialdetik hurbilago egotearren honi abildu zitzaion.\nGaur egun ez dago banaketa fisikorik udalerri bien artean, izan ere, eraikin batzuk udalerri bietan daude, EHUko Nautika Eskola, Renfe Aldirikoen Pe\u00f1otako geltokia edota hainbat etxebizitza (\"Kateak\" eraikina, adibidez) bezala.\nInguruan San Juan de Dios ospitalea eta gaur hotela den Oriol jauregia daude.\nGarraiobideak.\nPe\u00f1otako auzoa Bizkaibus eta Renfe Aldirikoak zerbitzuez estalita dago, eta 2009. urteaz geroztik, Bilboko metroak ere Pe\u00f1otan badu geltokia, izen berarekin, Portugalete-Buena Vista inguruan kokaturikoa."}
{"id": "59587", "revid": "512", "url": "https://eu.wikipedia.org/wiki?curid=59587", "title": "Poligono (argipena)", "text": "Poligono izen berarekin, hurrengo kontzeptu ezberdinak adieraz daitezke:\nGeometrian:\nHirigintzan:"}
{"id": "59588", "revid": "512", "url": "https://eu.wikipedia.org/wiki?curid=59588", "title": "Igitaia eta mailua", "text": "Igitaia eta mailua komunismoaren sinbolo esanguratsua da. Ikur honetan, modu desberdinean jarrita igitaia eta mailua agertzen dira. Igitaiak nekazaritza eremuko langileei egiten die erreferentzia, eta mailuak proletargoari.\nIgitaia eta mailuaren errepresentazio ezagunena Sobiet Batasuneko banderakoa da. Horretan, izar gorriarekin batera eta bandera gorrian agertzen da, hiruek komunismoaren ikurrik ezagunena osatuz.\nSorrera.\n1918ko apirilean, Errusian, Urriko Iraultza bukatu zen; Lenin zen Errusiako Errepublika Sozialista Federatibo Sobietar jaio berriko burua, eta beharginen eta nekazarien batasunean ardaztu nahi zuen estatua. Ikurra behar batasun horrek, eta lehiaketa antolatu zuten. Aurkeztu ziren proposamenen artean, mailua zerabilten askok industria beharginen adierazle gisa; nekazariena, berriz, sega, sardea, goldea, eskuarea da, artistaren arabera. Igitaia erabili zuen Eugeni Kamzolkinek, eta mailuarekin gurutzatu. Paradoxikoa bazen ere Kamzolkin ez zen komunista, familia dirudunekoa eta sakonki erlijiosoa baizik. Paradoxak paradoxa, Sobieten V. Kongresuak bere egingo zuen ikurra 1918ko udan.\nSobietar erabilera.\nSobietar Batasunean igitaia eta mailua bandera nazionaleko ikurra izateaz gain, estatuaren armarrian ere ikur zentrala zen. Halaber, SESBeko errepubliketako bandera eta bestelako ikur askotan ere agertzen zen. Armadak, aire indarrak eta bestelako erakunde askoren sinbolo ere bazen. Oro har, igitaia eta mailua SESBeko ikur gorena zen, eta hala jaso zen 1924ko Konstituzio sobietarrean.\nGaur egungo erabilera.\nGaur egun, herrialde batzuetako banderetan igitaia eta mailua agertzen da. Errusiar Federazioko bi oblasten banderatan, esaterako, agertzen da: Vladimir oblasta eta Bryansk oblasta.\nErrusiako hegazkin zerbitzuak (Aeroflot) igitaia eta mailua du ikurtzat, hondo urdinaren gainean.\nTransnistriako \"de facto\"zko gobernuak (ofizialki eta nazioarte mailan Moldaviaren zatitzat jotzen den lurraldea) Moldaviako Errepublika Sozialista ohiko bandera erabiltzen du, non ikur komunista agertzen baita.\nArtean.\nIgitaia eta mailua errealismo sozialistan gai orokorra izan da urte askotan zehar, baina kultura ez-marxistan ere ikusi izan da artelan batzuetan. Andy Warhol, igitaia eta mailuaren marrazki eta argazki ugari egin zituena, da adibiderik esanguratsuena.\nIkurraren aldaerak.\nMunduko alderdi politiko eta mugimendu komunista ugarik erabili duten igitaia eta mailuaren ikurra, baita hainbat herrialdek ere. Hauetariko batzuek aldaketak egin dituzten SESBetan sortutako eredutik abiatuz.\nAngolak, Alemaniako Errepublika Demokratiko ohiak edota Ipar Koreak (azken honek alderdiaren ikurrean) berezko sinboloak sortu dituzte. Ipar Koreak, adibidez, igitaia eta mailuarekin batera, pintzela erabiltzen du, intelektual eta artisten ikur gisa.\nIV. Internazionaleko troskistek igitaia eta mailua 4arekin batera erabiltzen dute, ikurra ezkerrerantz kokatuz. Oro har, igitaia eta mailua ezkerrera kokatzen duten taldeek troskismoarekin bat egiten dute.\nAustriak ere bere armarrian igitaia eta mailua darabil, ikur zentrala izan gabe.\nUnicode.\nUnicoderen arabera, igitaia eta mailua ikurra U+262D da ().\nLege egoera.\nBere garaian Sobietar Batasunak okupaturiko lurralde batzuetan, igitaia eta mailua, izar gorria bezala, \"okupazio sobietarraren ikurtzat\" hartzen da, eta nazien ikurrekin eta totalitarismoarekin alderatzen dute. Hungarian, Letonian eta Lituanian ikur hauek ezin dira modu publikoan erabili. Estonian ere antzeko saiakerak izan dira.\nPolonian, ikur sobietarrak eduki, sortu edo banatzen zituen edonor atxilotu egin zitekeen 2011ko ekainaren 19ra arte. Egun hartan, Poloniako Auzitegi Konstituzionalak lege hori inkonstituzionala zela zioen sententzia bat azaldu zuen \"adierazpen-askatasuna eta informazioaren hedapena\" oztopatzen zuelako; ondorioz, legea baliogabetu zen."}
{"id": "59589", "revid": "880", "url": "https://eu.wikipedia.org/wiki?curid=59589", "title": "Igitaia eta mailu", "text": ""}
{"id": "59590", "revid": "880", "url": "https://eu.wikipedia.org/wiki?curid=59590", "title": "IV. Internazional", "text": ""}
{"id": "59591", "revid": "27291", "url": "https://eu.wikipedia.org/wiki?curid=59591", "title": "Multzo", "text": "Matematikan, multzo bat objektu ezberdinen bilduma da. Elementu deritzen objektu hauek edozein eratakoak izan daitezke, besteak beste, zenbakiak, letrak, pertsonak eta koloreak. Elementu horiek multzo baten parte direla esaten da nolabait bertan definiturik baldin badaude.\nMultzo bat hura osatzen duten elementu guztiek betetzen duten propietate baten bitartez definitu ohi da. Zenbaki arrunten kasuan, esate baterako, zenbaki lehen izatearen propietatea kontuan hartuz gero, multzoa honela adierazi ahal izango litzateke:\nAdierazpena.\nMultzo bat definitzeko moduak.\nMultzo batean elementuen ordena ez da kontuan hartzen, eta multzoko elementuak zehaztean ez ditugu errepikatuko.\nMultzoen historia.\nMatematikan, multzoaren kontzeptua, objektu abstraktu gisa, ez zen hasi erabiltzen XIX.mendera arte, infinituaren nozioari buruzko zalantzak argitzen hasi ziren arte, hain zuzen. Bernard Bolzano eta Bernhard Riemannen lanek jadanik ikuspegi konjuntistari lotutako ideiak zituzten. Richard Dedekindek aljebrari egindako ekarpenak termino argi eta garbian ezarri ziren, zeinak matematika modernoan gaur gun ere oraindik nagusia diren, besteak beste, baliokidetasun erlazioak, partizioak eta homomorfismoak. Horretarako behar izan zituen multzoekin lotutako hipotesi eta eragiketak ere hark landu zituen. \nMultzoen teoria diziplina independente gisa Georg Cantori egotzi ohi zaio. Izan ere, zenbaki multzoen inguruko ikerketekin hasi, eta multzo infinituen nahiz haien propietateen inguruko ikerketa garatu zuen. Dedekind eta Cantorren eragina XIX.mendearen amaieran hasi zen erabakigarria izaten, matematikaren \"axiomatizazio\" prozesuan. Prozesu horretan, objektu matematiko guztiak, hala nola zenbakiak eta funtzioak, multzoak oinarritzat hartuta eraiki ziren.\nOinarrizko kontzeptuak.\nMultzoko elementuak.\n\"a\" elementu A multzo baten baitan dagoela honela adierazten da: formula_15 eta \"a A multzoaren baitan dago\" esaten da. Elementu bat multzo baitan ez dagoela honela adierazten da, berriz: formula_16.\nBarnekotasuna eta azpimultzoak.\nMultzoak bata bestearen barnean ere izan daitezke. Adibidez, {0} multzoa {0,1,2} multzoaren barnean dago edo {0} {0,1,2} multzoaren azpimultzo bat dela esaten da. Barnekotasun-erlazioa honela adierazten da : formula_17 (A multzoa B multzoaren barnean).\nMultzo teorian bada multzo berezi bat: multzo hutsa edo formula_5 multzoa da. Multzo hutsak badu propietate jakingarri bat: multzo hutsa multzo guztien barnean dago, hau da, A multzo guztietarako hau betetzen da: formula_19. Multzo oro beraren azpimultzo da: formula_20\nMultzo baten kardinala.\nMultzo batek elementu-kopuruari \"multzoren kardinala\" deritzo. X multzoaren kardinala formula_21 adierazten da. Adibidez, formula_22. Kardinala ere infinitua izan daiteke, formula_23 zenbaki arrunten multzoaren kasuan bezala. Orduan multzoa infinitua dela esaten da. Kardinal infinituak batzuk besteak baino handiagoak izan daitezke; formula_11 zenbaki errealen kardinala zenbaki arruntena baino handiagoa da, adibidez.\nAzpimultzoak.\nDefinizioa:.\nA multzoa B multzoaren azpimultzo dela esango dugu (A parte B), formula_25, baldin formula_26.\nAdibideak:\nformula_27\nformula_28\nVenn diagramak.\nMultzoen arteko erlazioak adierazeko Venn diagramak erabiltzen dira. A multzoa izanik, formula_19, formula_30, formula_20\nMultzo berdinak.\nBi multzo A eta B berdinak dira, A=B, baldin elementu berberak badituzte, hau da, formula_32\nAzpimultzo propioa.\nA multzoa eta B multzoaren azpimultzo propioa da baldin formula_17, hau da, formula_34.\nPotentzia-multzoa.\n\"A\" multzo baten azpimultzo guztiek osatzen duten multzoari potentzia-multzo deritzo, eta \"P\"(\"A\"), \u2118(\"A\") edo 2\"A\" adierazten da. Adibidez, \"S\" = {x, y, z} izanik, bere azpimultzoak \u2205, {x}, {y}, {z}, {x, y}, {x, z}, {y, z} eta {x, y, z} dira, eta potentzia-multzoa \u2118(\"S\") = "}
{"id": "59593", "revid": "46380", "url": "https://eu.wikipedia.org/wiki?curid=59593", "title": "Francesc Candel", "text": "Francesc Candel Tortajada edo Paco Candel (Casas Altas, Rinc\u00f3n de Ademuz, Valentziar Herrialdea, 1925eko maiatzaren 31 - Bartzelona, Katalunia, 2007ko azaroaren 23) idazle eta kazetaria izan zen.\nTxikitan, Bartzelonara joan zen bizitzera bere familiarekin. 14 urte bete arte ikasi zuen eta ondoren lan egiten hasi zen.\nEleberriak, ipuinak eta entseguak idazteaz gain, artikuluak eta erreportaiak ere idatzi zituen. Tele/Expr\u00e9ss, Serra d'Or edota Avui egunkariarekin kolaboratu zuen. 1977an, Partit Socialista Unificat de Catalunyaren (PSUC) alderdikide egin zen, eta senatari aukeratua izan zen Entesa dels Catalans izeneko hautagaitzagatik, Bartzelonan. 1979an Hospitalet de Llobregateko kultura sailaz arduratu zen.\n1983an Sant Jordiren gurutzea saria jaso zuen eta 2003an Kataluniako Generalitateko Urrezko domina eman zioten."}
{"id": "59596", "revid": "105290", "url": "https://eu.wikipedia.org/wiki?curid=59596", "title": "Mugalaris", "text": "Mugalaris Euskal Herriko musika taldea da, Ruper Ordorikaren kontzertuetarako osatutakoa 1990eko hamarkadan eta Gasteiz aldeko kideak izan dituena. Sasoiaren arabera, kideak aldatu izan dira denborarekin.\nAbeslari o\u00f1atiarrarekin batera, Angel Celada bateriajolea, Nando de la Casa bateria eta teklatu jolea (Ortophonk taldekidea ere dena), Javi Anto\u00f1ana gitarrajolea, Dani Perez gitarrajolea, I\u00f1igo Goldarazena baxujolea, Alberto de la Casa baxujolea eta Jose Gere\u00f1u baxujolea mugalari izan dira.\nAzken urteotan taldea Hasier Oleaga (bateria), Arkaitz Miner (gitarra, biolina eta mandolina) eta Fernando \"Lutxo\" Neirak (baxua) osatzen dute."}
{"id": "59597", "revid": "119347", "url": "https://eu.wikipedia.org/wiki?curid=59597", "title": "Hautsi da anphora", "text": "Hautsi da anphora Ruper Ordorikak argitaratutako lehen diskoa da, 1980an kaleratu zuena Xoxoa-Elkar zigiluarekin."}
{"id": "59598", "revid": "336", "url": "https://eu.wikipedia.org/wiki?curid=59598", "title": "Jonikoa", "text": "Jonikoa edo Itsaso Jonikoa (; ; ) Mediterranear itsasoaren beso bat da, Itsaso Adriatikoaren hegoaldean. Honako mugak ditu: mendebaldean Italia, Calabria, Sizilia eta Salentoko penintsula barne, ekialdean bai Albania bai Uharte Jonikoak (Korfu, Leukada, Itaka eta Zefalonia besteak beste) eta hego-ekialdean Grezia. Messinako itsasartearen bidez Tirreniar itsasoarekin eta Otrantoko Kanalaren bidez Itsaso Adriatikoarekin loturak ditu.\nItsaso Jonikoa munduan sumendi gehien dituen area da.\nIzena.\nItsaso Jonikoaren izena, Eskiloren esanetan, Ioren bidaiatik dator. Lehen golkoaren izena Kronos eta Reako Itsasoa zen. Joniren, Iliriako Hadriano erregearen semea, eponimoa ere izan liteke.\nItsaso hau, antzinan, Grezia eta Erroma arteko bide komertzial nagusia zen.\nPortuak.\nPortu nagusiak Italian daude, Sirakusa eta Catania batez ere, Grezia eta Albaniakoak, berriz, txikiagoak dira.\nGreziako Pireo, Patras zein Igumenitsa eta Italiako Brindisi zain Ancona dira ferry zerbitzuak eskaintzen dituzten portu nagusiak. Uharte Jonikoekin ere lotura asko daude.\nHona hemen portu ezagunenak:"}
{"id": "59599", "revid": "6327", "url": "https://eu.wikipedia.org/wiki?curid=59599", "title": "Joniar itsasoa", "text": ""}
{"id": "59601", "revid": "1310", "url": "https://eu.wikipedia.org/wiki?curid=59601", "title": "Posta zerrenda", "text": ""}
{"id": "59602", "revid": "448", "url": "https://eu.wikipedia.org/wiki?curid=59602", "title": "Mexikoko golkoa", "text": "Mexikoko golkoa (; ) Ozeano Atlantikoan dagoen itsasoa da, Mexiko, AEB eta Kubako kostaldeek mugatua. 1.550.000 km\u00b2-ko hedadura du. Antilletako itsasoarekin batera Amerikako Mediterraneoa osatzen du. Hego-mendebalak Campecheko golkoa du izena.\nGeografia.\nMexikoko golkoa obalo formako itsasoa da, Ipar Amerikako hego-ekialdean kokaturik dagoena. 1.800 km luze (ekialdetik mendebaldera) eta 1.300 kilometro zabal (iparraldetik hegoaldera) da, eta 1.550.000 kilometro koadroko eremua hartzen du. Batez beste 1.615 metro sakon da, baina Sigsbee sakonunean 4.384 metrora iristen da. Ipar-ekialde, iparralde eta ipar-mendebaldean Ameriketako Estatu Batuetako itsasaldea (Florida, Alabama, Misisipi, Louisiana eta Texas estatuak) du, hego-mendebalde eta hegoaldean Mexikokoa (Tamaulipas, Veracruz, Tabasco, Campeche, Yucat\u00e1n eta Quintana Roo), eta hego-ekialdean Kubakoa.\nFloridako itsasarteak Ozeano Atlantikoarekin lotzen du, eta Mexiko eta Kuba artean kokatuta dagoen Yucat\u00e1ngo kanalak Karibe itsasoarekin. Itsaso biek Amerikako Mediterraneoa deritzon itsasoa osatzen dute.\nMexikoko golkoko ura nahiko epela da, eta inguruko klimari eragiten dio. Itsasaldiak oso txikiak dira ozeanoarekin lotura txikia duelako.\nEkonomia.\nGolkoa petrolioan oso aberatsa da. Arrantzari dagokionez, mihi arrainak, berdela, atuna, belarraina eta meroak dira aipagarrienak.\nHistoria.\nNahiz eta Kristobal Kolonek Amerika aurkitu, inoiz ez zen Mexikoko golkoraino heldu. Bertara iritsi zen lehenengo europarra, Ameriko Vespuzio izan zen, 1497an.\nAro Garaikidean azpimarratzekoa da 2010ean eremu honek jasandako hondamendi ekologikoa, Mexikoko golkoaren marea beltza hain zuzen ere, historia osoko larriena izan dena mundu osoan, petrolioaren industriari lotuta."}
{"id": "59603", "revid": "1545", "url": "https://eu.wikipedia.org/wiki?curid=59603", "title": "Mexikoko Golkoa", "text": ""}
{"id": "59605", "revid": "6327", "url": "https://eu.wikipedia.org/wiki?curid=59605", "title": "Abortua", "text": ""}
{"id": "59606", "revid": "6327", "url": "https://eu.wikipedia.org/wiki?curid=59606", "title": "Hilaur", "text": ""}
{"id": "59608", "revid": "6327", "url": "https://eu.wikipedia.org/wiki?curid=59608", "title": "Haurgaltzea", "text": ""}
{"id": "59609", "revid": "597320", "url": "https://eu.wikipedia.org/wiki?curid=59609", "title": "Schubert", "text": ""}
{"id": "59610", "revid": "119347", "url": "https://eu.wikipedia.org/wiki?curid=59610", "title": "Ni ez naiz Noruegako errege", "text": "Ni ez naiz Noruegako errege Ruper Ordorikak argitaratutako bigarren diskoa da, 1983an kaleratu zuena Elkar zigiluarekin.\n\"Berandu dabiltza\" disko honek dakar, ziur aski abeslari o\u00f1atiarraren kanta ospatuenetako bat."}
{"id": "59611", "revid": "58701", "url": "https://eu.wikipedia.org/wiki?curid=59611", "title": "Hudson badia", "text": "Hudson badia (inuktituteraz: \"Kangiqsualuk ilua\"; ; ; ekialdeko creeraz: \"W\u00eenipekw\" edo \"W\u00eenip\u00e2kw\", \"ura lohitua\") Kanada ipar-ekialdeko barne itsaso handia da, 1.230.000 kilometro koadroko eremua hartzen duena. Hudson itsasartearen bidez Ozeano Atlantikoarekin lotzen da, eta Foxe arroaren eta itsasartearen bidez Ozeano Artikoarekin.\nGeografia.\nMendebaldean Nunavut eta Manitoba ditu, hegoaldean Ontario, eta ekialdean Quebec; ipar-ekialdean Ozeano Atlantikoarekin loturik dago Hudson itsasartearen bitartez, eta iparraldean Ozeano Artikoarekin Foxe arroaren bitartez.\n1.370 kilometro luze da, iparraldetik hegoaldera, eta 1.050 kilometro zabal, ekialdetik mendebaldera. Ez da oso sakona, 100 metro batez beste, eta 80 metroko sakonera du kostaldetik 100 kilometrora. Hegoaldean James badia eratzen du. Uharte guztiak Nunavuten daude; Southampton uhartea da handiena; iparraldean dago eta Baffin badiatik bereizten du.\nBadiaren bazterretan ia ez da jenderik bizi, hamabi herrixka baino ez dira, cree edo inuit etnietakoak. Herrixka nagusiak honako hauek dira:\nHistoria.\nIzena Henry Hudson ingeles esploratzailearen omenezkoa da. Hau, 1610ean, hantxe geratu baitzen izotz artean harrapatuta \"Discovery\" itsasontziaren barruan. Historikoki, Hudson badiak lotura estua izan du Frantzia eta Erresuma Batuaren arteko Ipar Amerikako guduekin."}
{"id": "59612", "revid": "336", "url": "https://eu.wikipedia.org/wiki?curid=59612", "title": "Beaufort itsasoa", "text": "Beaufort itsasoa (ingelesez: \"Beaufort Sea\"; frantsesez: \"Mer de Beaufort\") Ozeano Artikoaren zati bat da, Ipar-mendebaldeko Lurralde, Yukon, eta Alaskaren iparraldean eta Kanadako Uharte Artikoen mendebaldean dagoena. 450.000 kilometro koadroko eremua hartzen du. Izena Sir Francis Beaufort britaniar hidrografotik datorkio.\nItsaso honetan du ahoa Mackenzie ibaiak. Lurralde birjina honek ia urte osoa ematen du izoztua. Kostaldean dauden petrolio ustiapenak direla eta, Kanadak eta Estatu Batuek zenbait auzi izan dituzte."}
{"id": "59613", "revid": "119347", "url": "https://eu.wikipedia.org/wiki?curid=59613", "title": "10 urte - USA tour 2007", "text": "10 urte - USA tour 2007 Des-kontrol musika taldearen 5. diskoa da, 2007. urtean Baga-biga disketxearen zigilupean argitaratutakoa.\nDisko hau 2007ko urriaren eta azaroaren artean grabatu zen Baga-biga diskoetxearen estudioan, eta urte bereko Durangoko Azokarako argitaratu zen. Lan hau taldearen 10. urteurrena ospatzeko kaleratu zen. CDa taldean eragina izan duten taldeen bertsioak dakartza, grabaketan hainbat gonbidaturen parte hartzea izan zutelarik, besteak beste Oskar (Zakarrak), Porru (Pu\u00f1etazo), Jul (RIP) edo Gotzon (Iskanbila). DVDan taldearen lehen 10 urteen historia kontatzen da eta 2007an AEBetan egindako birako irudiak ere aurki daitezke. Honetaz gain \"Duintasunez eutsi\" eta \"Behin eta berriz\" kantuen bideoklipak ere daude ikusgai."}
{"id": "59614", "revid": "1484", "url": "https://eu.wikipedia.org/wiki?curid=59614", "title": "Bengalako golkoa", "text": "Bengalako golkoa (bengaleraz: \u09ac\u0999\u09cd\u0997\u09cb\u09aa\u09b8\u09be\u0997\u09b0) Indiako ozeanoaren ipar-ekialdeko itsasoa da, triangelu formakoa, Indiako penintsula, Bengala eta Birmania artean dagoena. 2.172.000 kilometro koadroko eremua hartzen du. Brahmaputra eta Ganges ibaiek bertan husten dute ura.\nGeografia.\nEkialdean Malaysiako penintsula du, mendebaldean Indiako azpikontinentea, iparraldean Mendebaldeko Bengala, Indiako estatua eta Bangladesh, eta hegoaldean Sri Lanka eta Indiako Andaman eta Nikobar uharteak. 2.172.000 kilometro koadroko area du. Batez besteko sakonera 2.600 metrokoa da, eta 4.694 metrokoa punturik sakonenean.\nIndiako ibai nagusi askok Bengalako golkoan dute ahoa: iparraldean Ganges, Meghna eta Brahmaputrak; hegoaldean Mahanadi, Godavari, Krishna eta Kaverik eta baita Birmaniako Irawadi ibaiak ere.\nKostaldean dauden hiri nagusiak Chennai, lehenago Madras deitua, Visakhapatnam, Kalkuta eta Puducherry dira."}
{"id": "59615", "revid": "58701", "url": "https://eu.wikipedia.org/wiki?curid=59615", "title": "Alborango itsasoa", "text": "Alborango itsasoa Mediterranear itsasoaren mendebaldeko zatia da.\nMuga hauek ditu: iparraldean Andaluziako hegoaldeko itsasertza; hegoaldean Marokoko kostaldea eta mendebaldean Gibraltarko itsasartea, Ozeano Atlantikoaren atea. Ekialdetik Gatako lurmuturrean hasten da."}
{"id": "59617", "revid": "11910", "url": "https://eu.wikipedia.org/wiki?curid=59617", "title": "Aral itsasoa", "text": "Aral itsasoa (, , , , ) Asia Erdialdeko aintzira endorreiko edo barne itsasoa da, Kazakhstan (iparraldean) eta Uzbekistango Karakalpakstan eskualde autonomoaren (hegoaldean) artean kokatua. Aralgo ura gazia da.\n1960ko hamarkadatik, Aral itsasoaren azalera asko murriztu da, bertara isurtzen duten ibaien isuraldatzeak direla eta. Izan ere, Sobietar garaian, Amu Daria eta Sir Daria ibaietako ura Uzbekistan eta Kazakhstango lurrak ureztatzeko bideratzen hasi ziren. 1960an 68.000 km\u00b2 izatetik gaur egun (2004ko datuak) 17.160 km\u00b2 izatera pasatu da. Horrez gain, armagintza, industria eta ongarri isurketengatik itsasoa oso kutsatuta dago.\nAral itsasoaren eraketa.\nZenozoikoan Aral Itsaso Beltzari loturik zegoen. Bereizi eta gero, Asia Erdialdeko basamortuko beheragune bat izan zen. Pleistozenoan, duela 10 edo 20 mila urte, Amu Daria eta Sir Daria ibaiek urez bete zutenean, beheragunea hasieran oasi eta gero aintzira bihurtu zen.\nAral itsasoaren agortzea.\nHistoria.\n1960. urtean, SESBak Amu Daria eta Sir Daria ibaietako ura desbideratzea erabaki zuen, Asia Erdialdeko basamortuko eremuak ureztatzeko. Horrela, sobietar Asia erdialdean arroza, meloiak, zerealak eta, batez ere, kotoia ekoizten hasi zen. Izan ere, Sobietar Batasunak munduko kotoi ekoizle handiena bihurtu nahi zuen, eta lortu egin zuen; gaur egun Uzbekistan munduko kotoi esportatzaile handienetariko bat da.\nUreztatze-ubideak, eskala handian, 1930eko hamarkadan eraikitzen hasi ziren. Ubide horiek, eraikuntzari dagokionez, oso kalitate apalekoak zirenez, bidean ur asko galdu edo lurrundu egiten zen. Kara Kum ubidean (erdialdeko Asiako ubide handiena), adibidez, % 70a galtzen zen. Gaur egun ere, Uzbekistango ureztatze-ubideen luzera osoaren % 12a baino ez dago irazgaiztuta.\n1960 baino lehen, urtero 20-60 kilometro kubiko ur isuraldatzen ziren. Horrek esan nahi du Aral itsasoa urez hornitzen zuen emari gehiena desbideratuta zegoela. Beraz, 60ko hamarkadan itsasoa murrizten hasi zen. 1961 eta 1970 artean itsasoaren mailak, batez beste, urtean 20 cm egin zuen behera. 70ko hamarkadan, beheratzea biziagotu zen, urtean 50-60 cm galtzera iristen baitzen. 80ko hamarkadan, itsasoaren mailak urtean, 80-90 cm egiten zuen behera. Hala ere, nekazaritza lurrak ureztatzeko gero eta ur gehiago erabiltzen zen: 1960 eta 1980 artean, ibaietatik isuraldatutako ura bikoiztu egin zen eta kotoi ekoizpena ia bikoiztu.\nOraingo egoera.\nDagoeneko, Aral itsasoaren azalera % 60 murriztu da eta bolumena,ia % 80. 1960an, Aral itsasoa munduko aintzirarik handienetan laugarren zen, 68.000 km\u00b2-ko azalera eta 1100 km\u00b3-ko bolumena baitzuen. 1998an, azalera 28.687 km\u00b2-ra murriztua zen eta, halaxe, munduko aintzira handienetan zortzigarren bihurtu zen. Epe horretan, Aral itsasoaren gazitasuna 10 g/l-tik 45 g/l-raino handitu zen.\nUraren mailak etengabe behera egitean, 1987an Aral itsasoa bi zatitan banatu zen: Iparraldeko Aral itsasoa eta Hegoaldeko Aral itsasoa, azken hori ere beste bi zatitan banatuta. Itsasoaren iparraldeko eta hegoaldeko zatiak lotzeko ubide bat eraiki zuten arren, uraren mailak behera egiten segitu zuenez, 1999rako lotura etenda zegoen.\nHala ere, Iparraldeko Aral itsasoa babesteko zenbait lan egin ziren. adibidez, tartean ur gezaren jario etengabea segurtatzen duten presak eraiki ziren. 2003ko urrian, Kazakhstango gobernuak jakitera eman zuen zementuzko presa bat, Kokaralgo dikea deitua, eraikiko zuela, Aral itsasoko bi zati nagusiak bereizteko. Era horretan, Iparraldeko zatiaren ur-maila goratu eta gazitasuna gutxitu nahi zuten. Helburu horiek 2007an lortu ziren. Hegoaldeko Aral itsasoa, berriz, arrazoi ekonomikoengatik bere kasa utzia, hilzorian dago. Aspaldi honetan gatz-lautada izugarriak zabaltzen ari dira, neguak hotzagotzen eta udak beroagotzen dituztenak. Bertan sortzen diren hondar-erauntsiak Pakistan eta Artikoraino iristen dira. Ondorio kaltegarri horiek murriztu nahian, garai bateko itsasoaren hondoan zuhaitzak landatzen dituzte.\n2003ko udan, Hegoaldeko Aral itsasoa aurrez ikusitakoa baino bizkorrago agortzen ari zen . Haren gainaldea 30,5 metro itsasoz gora zegoen, aurrez ikusitakoa baino 3,5 metro beherago. Gazitasuna, bestalde, itsasoarena halako 2,4 zen. Aintziraren zatirik sakonenean, beheko ura goikoa baino gaziagoa da. Bi ur mota horiek elkarrekin nahasten ez direnez, aintziraren gaineko aldea gehiago berotzen da udan eta ura espero zitekeena baino bizkorrago lurruntzen da. Ikerketa batzuek diotenez, Hegoaldeko Aral itsasoaren mendebaldeko zatia 15 urte barru erabat agortuta legoke. Ekialdeko zatiak, berriz, era ez-egonkorrean bada ere, iraun lezake.\nKonponbideak.\nAral itsasoaren agortzeak ekarri dituen kalteak konpontzeko hainbat neurri proposatu dira:\n1994an Kazakhstan, Uzbekistan, Turkmenistan, Tadjikistan eta Kirgizistanek izenpetu zuten hitzarmenaren arabera, beren aurrekontuen % 1a Aral itsasoa berreskuratzeko erabili behar zuten. Herrialde horien arteko lankidetza, ordea, oso urria izan da.\nGaur egun, Kokaralgo dikeari esker, Iparraldeko Aral itsasoaren egoera hobetzen ari da.\n2008ko abuztuan, Uzbekistango lehenbiziko GKE ekologista sortu zen. Haren helburuetako bat Aral itsasoaren egoera hobetzea da.\nAral itsasoa zineman.\n1989an Dmitri Svetozarov zuzendari errusiarrak \"Psi\" filma egin zuen (, ), Aral itsasoaren arazo ekologikoetan oinarritutako thrillerra."}
{"id": "59618", "revid": "1545", "url": "https://eu.wikipedia.org/wiki?curid=59618", "title": "Aral Itsasoa", "text": ""}
{"id": "59619", "revid": "93", "url": "https://eu.wikipedia.org/wiki?curid=59619", "title": "Egitura algebraiko", "text": ""}
{"id": "59622", "revid": "6327", "url": "https://eu.wikipedia.org/wiki?curid=59622", "title": "Aljebra abstraktoa", "text": ""}
{"id": "59623", "revid": "535", "url": "https://eu.wikipedia.org/wiki?curid=59623", "title": "Aral lakua", "text": ""}
{"id": "59624", "revid": "336", "url": "https://eu.wikipedia.org/wiki?curid=59624", "title": "Itsaso Hila", "text": "Itsaso Hila (hebreeraz \u05d9\u05dd \u05d4\u05de\u05dc\u05d7 \"Yam Ha'Melaj\", literalki Gatzezko Itsasoa, arabieraz \u0627\u0644\u0628\u062d\u0631 \u0627\u0644\u0645\u064a\u062a \"Al Bahr al Mayyit\", literalki \"Itsaso Hila\" edo Buhayrat) Ekialde Hurbileko aintzira endorreiko gazia da, Jordango Rift Haranean kokaturik dagoena. Ekialdean Jordania du, eta Israel eta Zisjordania (Palestina) mendebaldean. Jordan ibaia du betebide nagusia.\nItsasoaren maila baino 430,5 metro beherago dago, mundu osoan lur lehorraren gainean dagoen punturik sakonena. 76 kilometro luze da eta, gehienez, 16 kilometro zabal. Azken urteetan ur-maila jaisten ari da etengabe, lakura heltzen den ur-kantitatea asko gutxitu delako. Horren ondorioz, haren azalera ere murriztu da franko: 1.050 kilometro koadro zituen 1930ean, 605 kilometro koadro besterik ez 2016an. \nErromatarren garaitik da ezaguna Itsaso Hilaren sendatzeko ahalmena. Kondairak dioenez, Marko Antoniok Kleopatrari oparitzeko konkistatu zituen lakua eta haren inguruak, eta ordutik hona haren ospea handitu besterik ez da egin. Gaur egun hainbat bainuetxek, hotelek eta osasun-etxek inguratzen dute, eta hango gatzak dituzten kosmetikoak oso preziatuak dira mundu osoan. \nGeografia.\nJordango Rift Haranaren sakonune batean dago Itsaso Hila, Israel, Palestina eta Jordania arteko mugan, Judeako basamortuaren erdian. Itsasoaren maila baino 430 metro beherago dago; horregatik, bertara heltzen den urak ezin du beste inora jo. Jordan da bertara isurtzen den ibairik garrantzitsuena: Galileako itsasoan sortu eta Itsaso Hilean bukatzen du bidea. \nJordanez gain, uadiak dira aintzirako ur-iturri nagusiak. Uadiak ura urteko sasoi jakin batzuetan bakarrik duten ubideak dira; gainerako urte guztian lehorrak egoten dira. Hala ere, askotan lur azpiko ibaiak ere uadietan zehar joaten dira, eta lurrazaletik gertu pasatzen diren puntuetan oasiak sortzen dira. Oasietan azaleratzen den urak izugarrizko garrantzia du inguru hartako ekosisteman, baita lakuaren ur-horniketan ere. Ur gezarekin eta gaziarekin betetako hezeguneak sortzen dira leku horietan, eta izugarrizko flora eta fauna aberatsa garatzen da.\nUr sarrera horietaz gain, lakuaren inguruan ur sufretsu eta termalak dituzten iturriak ere daude. 35-60\u00a0\u00b0C bitarteko tenperatura izaten du iturbegi horietako urak, eta gehienak mineraletan ugariak dira. Iturri horietako ur eta gatz mineralek asko aberasten dute aintziraren konposaketa kimikoa.\nKlima.\nAintzira Judeako desertuan dago, eta basamortu beroko klima dago inguru horretan, \"BWh\" K\u00f6ppen klima sailkapenaren arabera. Urteko 25-50 mm euri jasotzen da metro karratuko, eta urte osoan bero egiten du: neguan batez besteko tenperatura ez da 20\u00a0\u00b0C-tik jaisten eta udan ez da arraroa 35\u00a0\u00b0C-tik gorakoak izatea. \nEzaugarri kimikoak.\nItsaso Hileko protagonista nagusia gatza da. Izan ere, bertako ura ozeanoetakoa baino 10 aldiz gaziagoa da: 340 gramo gatz dago ur litro bakoitzean. Gatza ez da sodio kloruro soila; are gehiago, ozeanoan baino sodio kloruro gutxiago dago aintziran. Horren ordez, beste hainbat gatz aurkituko ditugu, batez ere kloruroak (magnesio, sodio, potasio eta kaltzio kloruroak eta bromo-kloruroak). Horren gatz-kontzentrazio handia nola sortu den aztertzerakoan, ezaugarri berezi askoren ondorio logikoa dela ikusiko dugu.\nUrte osoan tenperatura beroa dagoenez, uraren lurruntze-tasa oso handia da: 25 mm ur eguneko; alegia, urte osoan egiten duen euri guztia egun pare batean lurruntzen da. Lurruntze bortitz hori da uraren gatz-kontzentrazio altuaren eragile nagusietako bat. Edozein modutan, logikoa da pentsatzea lurruntze horren eraginez aintzira aspaldi agorturik egon beharko zuela. Baina, azken datuen arabera, lakuak gutxienez 12.000 urte dituela dakite zientzialariek. Beraz, nola jasan dezake lakuak hain lurruntze handia agortu gabe?\nHorren erantzuna altueran bilatu behar da, edo, hobeto esanda, altuera-gabezian. Hasieran esan bezala, itsas maila baino 430 metro beherago dago eta, beraz, inguruan dagoen ur guztia bertan pilatzen da. Lur azpiko ibai eta erreka guztiek ere han amaitzen dute beren bidea; beraz, nahiz eta urtaroaren arabera ur-emaria oso aldakorra izan, beti dago ur-sarreraren bat.\nHorrelako gatz-kontzentrazio handiak ezaugarri bereziak ematen dizkio urari. Alde batetik, dentsitate handia du, eta bertan murgiltzen saiatzen den pertsonak flotatu egiten du. Gatz-kontzentrazio altuaren beste eragin bat pisua da. Ura oso astuna bilakatzen dute gatzek, eta hondoan dauden sedimentuek, jasaten duten pisuaren ondorioz, aintziraren ertzetara mugitzeko joera dute. Hori dela eta, urtero 3 milimetro hazten da laku-ertzeko gatz-geruza.\nEkologia.\nGatz-kontzentrazio handia dela kausa, ezinezkoa da ezagutzen ditugun aintziretako ekosistemen antzekorik garatzea Itsaso Hilean. Jordan ibaitik barrena lakura heltzen diren bizidunak, arrainak eta intsektuak, bertan hiltzera kondenaturik daude. Baina, harrigarria badirudi ere, muturreko baldintza horietan bizi daitezkeen bizidunak ere daude. Mikroorganismo halofiloak dira, 0,2 M baino gatz-kontzentrazio altuagoetan bakarrik bizi daitezkeenak. 1936an deskribatu ziren lehenbiziko aldiz lakuan bizi diren izaki mikroskopikoak. Ordura arte, han ez zegoela bizirik uste zen.\nAzterketa sakonagoak egin ostean, mikroorganismo horiek endemikoak direla ikusi da, eta espezie ugari identifikatu dira dagoeneko, horien artean \"Dunaliella parva\" alga berdea eta zenbait halobakterio-espezie (\"Haloarcula marismortui\", \"Halorubrum sodomense\", \"Halobaculum gomorrense\"... ). Izaki horien metabolismoaren nondik norakoak misterio handia izan dira zientzialarientzat orain gutxira arte. Osmosiaren legearen arabera, ia ezinezkoa da halako gatz-kontzentrazio altuetan zelulak ez deuseztea, zelularen kanpoko inguruneak barnekoak baino gatz-kontzentrazio altuagoa badu, urak zelulatik ateratzeko joera izango baitu. Hori gertatuz gero, noski, zelula hil egingo da. \nBaina mikroorganismo halofiloek muturreko baldintza horiek jasateko modua aurkitu dute: zelulek, aktiboki, solutu inerteen kontzentrazio altuak atxikitzen dituzte barnean, hau da, zelularen barnean kanpoan dagoena baino ioi-kontzentrazio altuagoa daukate. Horrela, urak ez du ihes egiten eta zelulek behar den ura gordetzen dute. Zelula barnean hain kontzentrazio altua izateak ere arazoak sor ditzake metabolismoan, baina ioi-kontzentrazio handia jasateko gai diren proteina bereziak ekoizteko gaitasuna garatu dute.\nAintzirako uretan, ez dago beste bizidunik mikroorganismo halofiloak izan ezik. Hala ere, inguruko uadietan sortzen diren oasiek oso flora eta fauna aberatsa dute. Oasietan pilatzen dira bizidun gehien, bertan dagoelako basamortuan hain preziatua den ura. Alabaina, leku horietan ere ez dira gatzaz guztiz libratzen. Oasietako hezegune askotako ura gazia izaten da, nahiz eta lakuko kontzentrazioa baino txikiagoa izan. Beraz, ur gazia jasan dezaketen landareak bakarrik hazten dira leku horietan, esaterako, bertako endemikoa den lezka: \"Typha angustata\". Oasietako leku lehorragoetan milazkak gailentzen dira, \"Tamarix tetragyna\" eta \"Tamarix nilotica\" espezieak, zehazki. Zuhaitz horiek, ur gazia neurri batera arte jasateaz gain, lurzoru lehorretara ere ongi moldaturik daude eta, beraz, oso landare egokiak dira lakuaren inguruan hazteko. \nErabilera terapeutikoa.\nKleopatrak berak, eta erromatarrek oro har, bazekiten Itsaso Hilak zer nolako onurak zituen osasunerako. Bereziki azaleko gaitzak sendatzeko oso egokiak omen dira bertako kondizio klimatikoak. Esaterako, inguruko mendietara baino askoz izpi ultramore gutxiago heltzen dira aintzirara. Izpiek uretara heldu aurretik egin behar dituzten 400 metro gehigarriei zor zaie hori, atmosferaren beheko aldeak izpiak xurgatzeko denbora gehiago baitu. Hori dela eta, askoz ere arrisku gutxiago dago izpi ultramoreen eragin txarrak pairatzeko eta, ondorioz, azala erretzeko. \nHorretaz gain, gatz mineralen kontzentrazio egokiak daude lakuan, eta oso onak omen dira azalerako. Magnesioa, potasioa, kaltzioa, bromoa eta antzekoak kontzentrazio handietan agertzen dira, eta mineral guztiek dituzte gorputzean eragin onuragarriak. Horregatik, izpi ultramoreen eragin txikiak, mineral-kontzentrazio egokiak, klima beroak, poluzio atmosferiko txikiak eta dauden ur termalek oso leku egoki bilakatzen dute osasun-arazoak dituen jendea tratatzeko. Ikusi besterik ez dago aintziraren inguruan eraiki diren bainuetxe, osasun-zentro eta antzekoen pilaketa. \nIngurumen arazoak.\nItsaso Hilak ingurumen arazo larriak ditu. Ur-maila jaisten ari da, lakura heltzen den ur-kantitatea asko murriztu delako azkenaldian. Horren arrazoiak asko dira: inguruko ur-beharrei erantzuteko Jordan ibaian presak eraiki dira, uadietako ura nekazaritzarako erabiltzen da, eta iturri termaletatik hartzen diren urak osasun-arazoak tratatzeko erabiltzen dituzte bainuetxeetan. Hori guztia turismoak eskatzen duen ur guztia kontuan hartu gabe. \nUr-kantitatearen jaitsiera horrek oso ondorio latzak ekartzen dizkio aintzirari eta haren inguruari. Kontuan hartu behar da lakua eusten duten harriak oso porotsuak direla. Orain gutxira arte, arroka horiek guztiz hidrataturik egon dira, baina ur-maila jaisten doanez, arrokak lehortzen hasi dira. Lehortzearen ondorioz, poroak airez betetzen dira, arrokak asko ahultzen dira, eta ez dute gainean daukatena eusteko nahikoa indar; beraz, guztia hondoratzeko gero eta arrisku handiagoa dago. Zientzialarien esanetan, gaur egun aintziraren ertza mende hasieran baino sei metro beherago dago, eta lakuak bere azaleraren %\u00a030 galdu du dagoeneko. \nHorrekin loturik, beste arazo handi bat sortu da: aintzirara isurtzen diren zenbait ibai, kostaldea beherago dagoenez, lur azpiko ibai bilakatu dira, eta horien urak, lakurako bidean, lur azpiko materia hareatsua beraiekin eramaten du. Horren eraginez, lurrazala asko ahuldu da, eta lakuaren inguruko lurra ere hondoratzeko arriskua dago. \nHorren guztiaren irtenbidea ez da inolaz ere erraza, ordea. Jordaneko ura behar beharrezkoa da inguruko nekazaritza, industria eta turismoa hornitzeko, eta azken bietatik lortzen den dirua oso iturri garrantzitsua da hango biztanleentzat. Alabaina, urik gabe, gatzezko laku lehor bat besterik ez litzateke geratuko. Arazoa konpontzen saiatzeko, 2013ko azaroan Israelek, Jordaniak eta Palestinar Aginte Nazionalak hitzarmen bat sinatu zuten Itsaso Gorriko ura Itsaso Hilera eramanen zuen ur-hodi bat eraikitzeko. Hodiak 180 kilometroko luzera izanen zuen, eta gutxienez 5 urte beharko ziren eraikitze lanak amaitzeko. Atzerapen askoren ostean, 2021ean proiektua bertan behera utzi zuten. "}
{"id": "59625", "revid": "535", "url": "https://eu.wikipedia.org/wiki?curid=59625", "title": "Piarres Charritton", "text": ""}
{"id": "59628", "revid": "512", "url": "https://eu.wikipedia.org/wiki?curid=59628", "title": "Itzulbidaia", "text": "Itzulbidaia () edo Urdanetaren bidea Ekialdeko Indietatik Ameriketarainoko itsas ibilaldia zen, Ozeano Barea ekialderantz zeharkatuz egiten zena. Haizea kontra izanda, ezinezkoa zitzaien XVI. mendeko nabigatzaileei, Andres Urdaneta ordiziarrak 1565ean lortu zuen arte. Hark Kuroshio itsaslasterra jarraitu zuen iparraldeko 42\u00ba-ko latitudean Filipinetatik Ameriketara iristeko.\nAurkikuntza hori funtsezkoa izan zen Asia, Amerika eta Europaren arteko merkataritza harremanetarako.\nHaren ondorio zuzena izan zen Manilako galeoia, nabigazio linea bat ezarri baitzen berehala hego-ekialdeko Asiaren eta Amerikaren artean. Jarraitutako bidea beti izan zen bera: Acapulcotik Guameraino iparraldeko 12 graduko latitudean zehar joan ohi ziren, zuzen-zuzen, eta handik iparralderantz, Manilaraino. Itzulera Urdanetaren bidea jarraituz egin ohi zen, iparraldeko 42\u00ba-ko paralelora iritsiz, Kaliforniaraino jarraitu eta, kostaldean zehar, Acapulcora. Nabigazio lerro hori 1815ean itxi zuten, Magallanes galeoiak azken bidaia egin zuenean.\nAurrekariak.\nXVI. mendeko nabigatzaile handientzat arazo larria zen Ozeano Barea ekialderantz ezin zeharkatzea. Mexikotik Filipinetara joaten ziren haizeak lagunduta, baina, haizea kontra izanda, ezinezkoa zitzaien ekialderako bidaia egitea. Izan ere, munduaren inguruko lehen itzulia arazo horri \"esker\" osatu zuten Juan Sebastian Elkanok eta \"Victoria\" itsasontziaren eskifaiak. Fernando Magallaesek, espedizio hartako buruak, ez zuen joan nahi Filipinetatik mendebalderantz Europara itzultzeko. Atzera, Amerika alderantz nabigatu eta ekialderako bidaia egin nahi zuen etxera itzultzeko. Baina hori ezinezkoa zen garai hartan, eta mendebalderantz jarraitu behar izan zuten munduaren inguruko lehen bira osatu arte.\nPolinesiarrek Urdanetak baino askoz lehenago nabigatu zuten Ozeano Barean ekialderantz. Pazko uhartea eta Hawaii kolonizatu zituzten Ozeaniatik abiatuta. Bidaia hura, ustez, oso hegoaldetik eta itsasontzi txikietan egin zuten. Oso zaila da haien berri jakitea, baina oso litekeena da Ozeano Barean bizi ziren indigenek ederki jakitea nola egin ekialderako bidaia. Historialariek uste dute Urdanetak berak Filipinetako indigenekin harremana izan zuela, eta nabigazioari buruz hitz egin zutela Loaisaren espedizioan.\nLoaisaren espedizioa.\n1525eko uztailaren 24an, Karlos I.ak Moluka uharteetara bidali zuen espedizio bat, Fray Garc\u00eda Jofr\u00e9 de Loaisa komendadorearen agindupean. Zazpi itsasontzi abiatu ziren, haietako bat Juan Sebastian Elkanoren ardurapean, \"Sancti Spiritus\"; Andres Urdaneta ontzi hartan joan zen. Ez dago oso argi zein zen Urdanetaren zeregina. Batzuek esaten dute Elkanoren morroi joan zela, baina ez dirudi hori egia denik. Espedizio hartan Elkano hil egin zen, eta haren azken nahia Urdanetak jaso eta sinatu zuen; morroi batek nekez egingo zuen horrelakorik.\nBitxikeria badirudi ere, espedizio hartan, Elkano eta goi mailako nabigatzaileak hil ziren, Loaisa bera barne, eta ez marinel xumeak. Horren arrazoia Urdanetaren idatzietan azaltzen da. Sei itsasontzitan zihoazen eta, bidaiaren une batean, kapitain eta ofizial guztiak elkartu eta bazkari bat egin zuten; arrain berezi batzuk jan zituzten, eta intoxikatu egin ziren. Intoxikazioaren sintomak idatziz jaso zituen Urdanetak eta, horri esker, idazle batzuek ziurtzat ematen dute gaixotasuna ziguateraren sindromea zela. Urdanetak ondo aztertzen zuen gaixotasuna, ikuspuntu zientifiko batetik, eta dena oso argi idatzita utzi zuen.\nZiguatera ez zen gaixotasun arrunta. Orain badakigu tropikoko arrain eder batzuek duten neurotoxina batek eragiten duela. Koloretako arrainak dira, haragi ederra dutenak, eta oso zapore onekoak. Urdanetak jaso zuen sintomak poliki-poliki agertu zirela. Arrain haiek kapitainek eta ofizialek bakarrik jan zituzten, ez marinel xumeek. Horregatik hil ziren haiek. Marinel arruntek beste elikadura bat zuten, ez hain ona, eta horregatik ez ziren intoxikatu.\nUrdaneta eta bizirik iraun zutenak denbora asko egon ziren Moluka uharteetan. Urdanetak berak bederatzi urte eman zituen han, eta ongi ezagutu zituen hango ingurua, hango itsaslasterrak eta abar. Hango jendearekin mintzatu zen, eta informazio guztia jaso. Gainera, hizkuntzetarako erraztasun handia zuen eta, horregatik, historialariek uste dute haren bitartez izan zituztela harremanak indigenekin. Munduari bira emanez itzuli ziren Europara, baina litekeena da Moluketan zegoen bitartean Urdanetak eskarmentua eta informazioa lortu izana hurrengo batean Ozeano Barean atzera nabigatzeko.\nLegazpiren espedizioa.\nEmaten zuen hurrengo aukera hori Pedro de Alvarado konkistatzailearen eskutik etorriko zela, Urdaneta Ozeano Barean barrena egiteko beste espedizio batera gonbidatu baitzuen. Baina Alvarado 1541eko uztailean hil zen, eta espedizioa bertan behera geratu. Orduko Urdaneta Espainia Berrian zegoen, eta hurrengo hogeita hamar urteetan hantxe bizi izan zen. Historialarientzat urte ilunak dira, ez baitago informazio asko Urdanetaren garai hartako bizitzari buruz. Dena dela, aipatzekoa da 1553an fraide sartu zela.\nUrte batzuk geroago izan zuen Urdanetak itsasora itzultzeko hurrengo aukera. Filipe II.ak espedizio baterako deitu zion, Filipinetara joateko. Erregearen kezka zen antimeridianoa non zegoen ikertzea: Tordesillasko Itunaren arabera, meridiano batetik mendebaldera dagoen lur aurkitu berria Gaztelarentzat izango zen, eta ekialdera dagoena Portugalentzat. Modu horretan, Amerikako lurralde gehienak bereganatuko zituen Gaztelak. Baina meridianoak munduaren beste aldean ere banatzen zituen lurrak. Filipe II.ak aitzakia horrekin eskatzen zuen Filipinen jabetza (eta eskuratu egin zuen, horregatik dute uharteek izen hori). Hala ere, ezinezkoa zitzaien antimeridiano hura non zegoen zehaztea.\nArtetxe historialariak idatzi zuen Urdanetak erregeari esan ziola bere kalkuluen arabera Filipinak portugaldarrei zegozkiela. Filipinetara joateko aitzakiaren bat beharko zuela, berez uharte haiek Portugalgo aldean zeudelako. Beste nabigatzaile gipuzkoar ospetsu bat zen espedizioaren burua: Miguel Lopez Legazpi. Filipinetara joan ziren, eta hango uharteak erregearen izenean hartzeari ekin zioten. Gero, espedizioaren bigarren helburu nagusia burutzeko agindu zion Legazpik Urdanetari: Amerikara itzultzea Ozeano Barea ekialderantz zeharkatuta.\nItzulerako bidaia.\nItzulerako bidaia ez zen erraza. Bost espedizio saiatu ziren bidaia hura egiten Urdanetarena baino lehen. Baina, ekaitzak zirela, itsaslasterrak zirela, haizea zela, gaixotasunak zirela... aurreko espedizio guztiek kale egin zuten. 1565ean, Urdanetak bidaia hura egitea lortu zuen, garai hartakoen ikuspuntutik oso bide arraroa hartuta. Ekuatoretik iparralderantz urrundu zen, kontrako haizeak eta itsaslasterrak saihesteko, eta zirkulu maximotik itzuli zen Amerikara, biderik motzenetik.\nJose Ramon de Miguel historialariaren arabera, ziur asko Toledoko latitude berberetik joan nahi zuen, eta neurketa astronomiko batzuen bidez lortu zuen. 39 gradu inguruko latitudean zegoenean, Urdanetak maniobra arraro batzuk egin zituen (mapan M-itxurako ibilbidea), ustez zentzurik gabekoak, baina oso ulergarriak zeharkako nabigazioa beharrezkoa dela kontuan hartuta. Horri esker, Kuroshio itsaslasterra harrapatu zuen, eta ekialderantz bidaiatu ahal izan zuen. Kalifornia inguruko kostara iritsi zen, eta handik Acapulcora itzuli zen 1565eko urrian.\nUrdanetaren aurkikuntzaren ondorioa izan zen Manilako galeoia. 1566ko maiatzaren 1ean hasi zen, \"San Jer\u00f3nimo\" ontzia Acapulcotik irten zenean, eta 1815era arte iraun zuen Filipinak eta Mexiko arteko garraioa egiten. Izan ere, Urdanetaren bidea XIX. mendera arte izan zen Ozeano Barea ekialderantz zeharkatzeko erreferentzia nagusia. Gerora, beste bide batzuk egin zituen posible nabigazioaren teknologiak."}
{"id": "59629", "revid": "119347", "url": "https://eu.wikipedia.org/wiki?curid=59629", "title": "Manilako galeoia", "text": "Manilako galeoia (; ) belaontzien merkataritza-itsasbide erregularra izan zen, 1565ean hasi eta 1815 arte Manila eta Espainia Berria (egun Mexiko) lotzen zituena. Urtean behin edo bi aldiz egin ohi zuten zeharkaldia, Andres Urdaneta ordiziarrak aurkitutako itzulbidaia jarraituz, eta Acapulcora iristen ziren. Galeoiaren bi helmugak Manila eta Acapulco baziren ere, ibilbideak luzapenak zituen salgaien garraiorako: Acapulcotik Mexiko, Veracruz eta, Indietako Ontziteriaren bitartez, Sevillaraino; eta Manilatik Txina, Japonia, Formosa, Molukak, Kanbodia, Siam, Vietnam, eta baita India eta Zeilaneraino ere.\nUrdanetaren bidea.\nXVI. mendeko nabigatzaile handientzat arazo larria zen Ozeano Barea ekialderantz ezin zeharkatzea. Mexikotik Filipinetara joaten ziren haizeak lagunduta baina, haizea kontra izanda, ezinezkoa zitzaien ekialderako bidaia egitea.\n1565eko ekainaren 1ean, \"San Pedro\" naoa itsasoratu zen Ceb\u00fako portutik, Felipe de Salcedo kapitain eta Andres Urdaneta pilotu nagusi zituela, Ozeano Barea ekialderantz zeharkaturik Ameriketara itzultzeko xedearekin. Garai hartakoen ikuspuntutik oso bide arraroa hartu zuen. Ekuatoretik iparralderantz urrundu zen, kontrako haizeak eta itsaslasterrak saihesteko eta, maniobra bitxi batzuk egin zituen (mapan M itxurako ibilbidea) 39 gradu inguruko latitudean. Horri esker, Kuroshio itsaslasterra harrapatu eta ekialderantz bidaiatu ahal izan zuen.\nItsasoan bost hilabete pasa ondoren, Navidad portura (Cihuatl\u00e1n, Jalisco) heldu ziren, eta zortzi egun geroago Acapulcora. Itzulbidaia aurkiturik zegoen, \"Urdanetaren bidea\" esaten zaiona. Acapulcora iritsi zirenean, ohore handiz hartu zituen Mexikoko Errege Entzutegiak. Ondoren, Espainiara bidali zuten Urdaneta, Filipe II.a erregeari aurkikuntzaren berri ematera. Sanl\u00facar de Barramedan lehorreraturik, 1566ko apirilean batzartu zen Filipe II.arekin Valladoliden.\nManilako galeoiaren historia.\nManilako galeoiaren zeharkaldiak 1566ko maiatzaren 1ean hasi ziren, \"San Jer\u00f3nimo\" ontzia Acapulcotik abiatu zelarik, baina 1593 arte ez zen linea erregularizatu. Sebastian Vizcainok era honetan azaldu zituen Manilako galeoiaren nondik norakoak 1590ean, Acapulcon zegoelarik, Manilarik iritsi berria:\nUztailean abiatzen zen galeoia Manila ondoko Cavite portutik, udako montzoiaz baliatzeko. Iparralderantz egiten zuen lehenik, eta Japoniatik Kaliforniako kostaldeetara doan Kuroshio itsaslasterra jarraitzen zuen gero, Acapulcora abenduan iristeko (Eguberri eta Urteberri egunen artean, jeneralean). Ontzia deskargatutakoan, urteko feria egiten zen, Mexiko, Puebla, Oaxaca eta beste herri askotako merkatarien parte hartzearekin. Martxoan edo apirilean itsasoratzen zen galeoia Acapulcoko portutik eta, Mariana uharteetan (Guam) geldialdi bat egin ostean, uztailean heltzen zen Manilara . Beraz, Acapulcoraino sei bat hilabete behar zituen; Manilaraino, berriz, alisio haizeen laguntzaz, bi-hiru hilabete aski ziren.\nManilatik itsasoratzen ziren galeoien sotoetan Txinako zetakiak eta portzelanak, Japoniako altzari lakatuak, Portugaldar Indiako altzariak eta bolizko objektuak, Bengalako kotoizko ehunak, eta espeziak (Moluketako piperbeltza eta iltzea, Zeilango kanela) garraiatzen ziren; Filipinetako gaiak oso gutxi izaten ziren. Acapulcotik Manilara, berriz, Espainia Berriko zilarra eramaten zen, batez ere (kargaren %\u00a096-99), eta Oaxacako gorrimina, Pueblako xaboia edota Guatemalako anila zama osatzeko. Zilarrarekin ordaitzen zitzaizkien txinatar merkatariei galeoiak Mexikora eramaten zituen salgaiak. Beraz, Mexikoko zilarrak elikatzen zuen Manilako merkataritza.\nManila eta Acapulcoren arteko itsasaldia luzea eta arriskutsua zen. Eskifaiak eta merkatariek hilabeteak igarotzen zituzten metaturik zurezko itsasontzi heze batean. Ekaitzak etengabeak ziren, arratoiak ugariak eta jatekoa kaskarra. Dieta txarraren ondorioz, eskorbutoak eta beriberiak triskantzak egiten zituzten. Irabaziak handiak izan zitezkeen, baina arriskuak ere. Hauxe idatzi zuen Gemelli Carerik, 1696an \"San Jos\u00e9\" galeoian Manila-Acapulco itsasbidea egin zuen italiar bidaiariak:\nHorrezaz gain, itsaslapurren arriskua ere kontuan hartzekoa zen. 1587ko azaroaren 14an, Thomas Cavendish kortsario ingelesak eraso zion Manilatik zetorren \"Santa Ana\" galeoiari, eta ontziak zeramatzan ondasunak ebatsi. Hondamendi horren ondoren, Kalifornia okupatzea erabaki zuten Espainia Berriko agintariek. Asmo horrekin, Sebastian Vizcaino bidali zuten kostaldea esploratzera, kokaleku egoki baten bila. 1596-1603 bitartean, Vizcainok xehero-xehero aztertu zuen San Lucas lurmuturretik Mendocino lurmuturrainoko itsasertza, eta Montereyko badian kolonia iraunkor bat ezartzea proposatu zuen. Baina Mexikoko erregeorde berriak bertan behera utzi zuen egitasmoa, eta 1770 arte ez zuten espainiarrek Montereyko gotorlekua eraiki.\nDena dela, pirateria bigarren mailako arazoa izan zen Manilako galeoiarentzat, kontuan edukita, Indietako Ontziteria ez bezala, Armadako ontzien eskoltarik gabe ibiltzen zela. 250 urtean itsasaldi hori egin zuten 108 ontzietatik, lau baizik ez zituzten atzeman itsaslapurrek; itsasoan hondoratuak edo galduak, berriz, 26 izan ziren.\nGaleoiaren gainbehera eta amaiera.\nManilako galeoia linea transpazifikorik garrantzitsuena izan zen XVII. eta XVIII. mendeetan, eta bi mendez eduki zuen Espainiaren eta Ekialdeko Asiaren arteko merkataritzaren monopolioa. XVIII. mendearen erdialdean, ordea, metropoliaren eta Filipinen arteko lotura zuzena ezartzeko lanean hasi ziren espainiar agintariak. Alabaina, 1494ko Tordesillasko Itunaren ondorioz, espainiar ontziek debekaturik zuten Esperantza Oneko lurmuturrean barna nabigatzea. Beraz, Espainiak zaharkitutzat jo zuen debeku hori, eta Esperantza Oneko itsasbidea erabiltzeko eskubidea zuela adierazi zuen. Bestalde, Marina eta Indietako Idazkaritzak espedizio geografiko batzuk antzolatu zituen Afrika inguratzen zuen ibilbidea aztertzeko; horietako lehenbizikoa (\"Buen Consejo\" ontzia) 1765eko maiatzean abiatu zen C\u00e1dizetik eta, Maurizion geldialdia egin ondoren, abuztuan iritsi zen Manilara. Ontzi horiek Asiako produktuak garraiatzen zituzten Espainiara itzultzerakoan: kotoizko eta zetazko ehunak, espeziak, portzelana, sapan zura...\n1785eko Errege Zedula baten bidez, Filipinetako Konpainia eratu zen, eta Asiaren eta Espainiaren arteko merkataritza zuzenaren monopolioa eman zitzaion; beti ere, filipinar salerosleak ez haserrarazteko, Manilan geldialdia egitea ezinbesteko baldintza zuen. Konpainiaren itsasontziak Hornos lurmuturretik (Montevideon eta Callaon geldialdia eginez) edo Esperantza Oneko lurmuturretik (geldialdiak Maurizion, Trankebarren, Kalkutan eta Kantonen) joan zitezkeen Manilara, baina itzulera bigarren itsasbidean barrena egin behar izaten zuten; era horretan, Filipinetatik Ameriketarainoko merkatzaritza guztia Manilako galeoiaren eskuetan jarraitzen zuen.\nFilipinetako Konpainia buru belarri borrokatu zen bere kontzesioak handitzeko. 1790ean, Manilako nahitaezko geldialdia ezabatu zen; era horretan, Txinako eta Indiako produktuak zuzenean eraman zitzakeen Espainiara, Filipinetatik igaro gabe. 1793an, behin-behineko baimena lortu zuen Manilako salgaiak Guatemala, Peru, Txile eta Buenos Airesera eramateko, eta 1803an behin-betiko berretsi zitzaion baimen hori. Guztiarekin ere, Manilako galeoiak Manila-Acapulco linea egiten segitu zuen, Mexikoko Independentzia Gerrak zerbitzua eten zuen arte. Azken ontzia 1815ean itsasoratu zen Acapulcotik."}
{"id": "59632", "revid": "15795", "url": "https://eu.wikipedia.org/wiki?curid=59632", "title": "Israelgo lehen ministroen zerrenda", "text": ""}
{"id": "59633", "revid": "1545", "url": "https://eu.wikipedia.org/wiki?curid=59633", "title": "Gloria Macapagal-Arroyo", "text": "Gloria Macapagal-Arroyo (San Juan, Luzon, 1947ko apirilaren 5a - ) filipinar politikaria da, Filipinetako 14. presidentea 2001etik 2010era. 2005ean, Forbes aldizkariak 4. postua eman zion munduan botere gehien zuten emakumeen artean. Margaret Thatcheren jarraitzaile sutsua zela adierazi zuen.\nBizitza eta ikasketak.\nAurreko lehendakariaren, Diosdado Macapagalen, eta Evangelina Macaraegen alaba da. 1968an Jose Miguel Arroyorekin ezkondu zen eta 3 seme-alaba dituzte: Juan Miguel (1969), Evangelina Lourdes (1971), eta Diosdado Ignacio Jos\u00e9 Mar\u00eda (1974).\nLehen eta Bigarren Hezkuntzako ikasketak La Asunci\u00f3n komentuan egin zituen eta 1964an graduatu zen. Arte eta Ekonomia arloko Batxilergoa egin zuen La Asunci\u00f3n Unibertsitatean eta 1968an lortu zuen graduazioa. Ondoren Georgetown Unibertsitatean ikasi zuen eta Washington-eko unibertsitatean Bill Clintonen, Estatu Batuetako lehendakari ohiaren, gela-kide izan zen. Filipinetara itzuli zenean, Ekonomian lizenziatu zen Manilako Ateneo Unibertsitatean eta doktoratu egin zen. Hezkuntzan aritu zen lanean 1977tik 1987ra, Filipinetako Unibertsitatean eta Manilako Ateneo Unibertsitatean, batez ere.\nPolitikagintza.\n1986an hasi zen Coraz\u00f3n Aquinoren legegintzaldian. Oihal Esportazioko Juntaren zuzendari izendatu zuten hasieran eta gero Komertzio eta Industria azpi-idazkaritzan aritu zen lanean.\n1992an izendatu zuten senadore eta 1995ean berriro. LDP alderdia eskuindarra zen eta LE-NUCD izan zen gerora, Fidel Ramosen alderdiarekin bat egin ondoren. Alderdi honen liderrarekin Edgardo Angararekin, haserretu ondoren, Angara gobernu koaliziotik atera egin zen eta Macapagal-Arroyok bere alderdi propioa osatu zuen, KAMPI, beste alderdi eskuindar batzuekin aliatuz. 1998an lehendakariorde izan zen, Joseph Estradak lehendakaritza okupatu zuenean. Gizarte Ongizate eta Garapeneko ministro izendatu zuten eta postu honetatik pobreziaren aurkako neurriak hartzen saiatu zen.\nEstrada erabat desprestigiatuta erori zen, ustelkeria eta gaitasun eza zela-eta. Ministerioa utzirik Macapagal-Arroyo oposiziora joan zen 2000an. 2001ean egin zen lehendakari. 2004an berriro aukeratu zuten. Liberalismo ekonomikoaren esparruan beti ere, turismoaren sustatzaile sutsua izan da. Gizarte arloan kontserbadore, Eliza Katolikoarekin harreman onak izan ditu.\nOposizioa.\n2001ean jada, Estradaren jarraitzaileak joan ziren bere aurka eta iraultza egiten saiatu ziren. Estrada kartzela berezi batean zegoen garai hartan, Manilatik 45km-tara, eta lasaitasuna eskatu zien bere jarraitzaileei. Bost egunetan \"matxinada egoera\" dekretatu zuen lehendakariak eta atxiloketa ugari egiteko aukera eman zion horrek. Hainbat manifestari hil zen eta ehun zauritu inguru izan ziren. Oposizioaren liderra ere atxilotu zuten, Juan Ponce Enrile.\n2003ko uztailaren 26an, 300 militarrez osatutako taldeak berriro egin zuen bere aurka, korrupzio salaketak medio. \"Magdalo\" izena hartu zuten militar kolpista hauek, XIX. mendean Espainiaren aurka borrokatu zuten filipino iraultzaile haien omenez. Berriro dekretatu zuen \"matxinada egoera\" delakoa eta 17 ordu beranduago estatu kolpea itzalia zegoen. Hala ere, Defentsa Ministroak kargua utzi behar izan zuen eta gobernuaren kontrako manifestazioak jarraitu zuten. Macapagal-Arroyok heriotza-zigorra berrezarri zuen, bahiketak ugaritzen ari ziren aitzakiaz.\n2004ko maiatzaren 10ean Joseph Estradaren lagun zen Fernando Poe Jr-i irabazi zion. 12,5 milioi boto atera zuen eta bere kideak lehendakariordetza 15 milioi botoz. Oposizioak iruzurra izan zela esan zuen eta Makapagal-Arroyo berak ere balizko iruzurraren inbestigazioa bultzatuko zuela agindu zuen. 2006ko otsailaren 24an emergentzia egoera deklaratu zuen Macapagalek, estatu-kolpe baten ateetan zeudela-eta. 10.000 pertsona elkartu ziren neurri honen aurka protestatzeko."}
{"id": "59634", "revid": "371", "url": "https://eu.wikipedia.org/wiki?curid=59634", "title": "Sinonimia", "text": ""}
{"id": "59635", "revid": "371", "url": "https://eu.wikipedia.org/wiki?curid=59635", "title": "Antonimia", "text": ""}
{"id": "59639", "revid": "336", "url": "https://eu.wikipedia.org/wiki?curid=59639", "title": "Ezpata-plantain", "text": "Ezpata-plantaina (\"Plantago lanceolata\") plantain, zainbelar edo arpin barietatea belarkara bizikorra da. Ardatzaren itxurako hosto luzaran iledunak, gainetik berde ilunak eta azpitik zurixkak dituena. Zain-belar izenaz ere ezagutzen da. Loreak buruxkan bilduak eta oso txorten-luzeak izaten ditu. Europan eta Asian dago batez ere zabaldua. Belardietan eta landu gabeko soroetan hazten da."}
{"id": "59640", "revid": "607190", "url": "https://eu.wikipedia.org/wiki?curid=59640", "title": "Arpin", "text": ""}
{"id": "59643", "revid": "6327", "url": "https://eu.wikipedia.org/wiki?curid=59643", "title": "Berbere hizkuntzak", "text": ""}
{"id": "59644", "revid": "512", "url": "https://eu.wikipedia.org/wiki?curid=59644", "title": "Artenara", "text": "Artenara Kanaria Handia uhartean eta Las Palmasko probintzian kokatzen den udalerri kanariarra da.\nArtenara izena berbere jatorrizkoa da eta \"arroka artean gordetako herrialdea\" esan nahi du. XX. mendeko 30eko hamarkadara oso jende gutxi bizi zen eliza ondoan, ohikoena kobetan egindako etxeetan bizitzea zen eta.\nEkonomia.\nEkonomia iturri nagusiena nekazaritza da. Patata, artoa eta fruta-arbola da gehien lantzen dena. Horrez gain, artzaintza nabarmena da.\nArtisautzari dagokionez, buztingintza, erratzgintza, artilezko produktuak eta arbendolezko olioa aipagarriak dira."}
{"id": "59645", "revid": "512", "url": "https://eu.wikipedia.org/wiki?curid=59645", "title": "Arucas", "text": "Arucas Kanaria Handia uhartean eta Las Palmasko probintzian kokatzen den udalerri kanariarra da.\n1894an, Espainiako erregeorde zen Maria Kristinak hiri\nkategoria eman zion."}
{"id": "59646", "revid": "512", "url": "https://eu.wikipedia.org/wiki?curid=59646", "title": "Firgas", "text": "Firgas Kanaria Handia uhartean eta Las Palmasko probintzian kokatzen den udalerri kanariarra da.\nGuantxe etniakoek Afurgad (talaia euskaraz) bezala ezagutzen zuten. Gaztelarrek Kanaria Handia kolonizatu eta geroago, XVI. mendean, Firgas de Afurgad izenez ezagutzen zen."}
{"id": "59647", "revid": "688", "url": "https://eu.wikipedia.org/wiki?curid=59647", "title": "Finlandiako lurraldeak", "text": "1997. urtean, 1634. urtetik irauten zuen banaketa hautsi egin zen eta 12 ziren probintziak 6 probintzietan gelditu ziren. 2009 urte bukaeran deuseztatu egin ziren.\nProbintzia bakoitzak Finlandiako gobernurako aukeratzen dituen gobernadoreetako bat izan ohi da bertako presidente, bozkatuena gehienetan. Honek, 7 ministro aukeratzen ditu:\nGainontzekoaz (polizia, hauziak...), eskualdeak edota udalerriak arduratzen dira.\nHala ere, probintziek, ez dituzte folklore, dialekto eta ohitura desberdinak banatzen, eta antzinako probintziek hobeto bereizten dituzte, nahiz eta azken urteotan Finlandia osoaren ohiturak berdintzen joan diren. \u00c5land Uharteak beste probintzietatik desberdintzen dira, autonomia maila altuagoaz gozatzen dutelako, finlandiarrengandik bereizten dituzten ohiturengatik."}
{"id": "59649", "revid": "336", "url": "https://eu.wikipedia.org/wiki?curid=59649", "title": "Nycticebus coucang", "text": "Nycticebus coucang Lorinae primate espezie bat da. Oso geldi mugitzen da, begi handiak ditu aurrerantz orientatuak. Isatsa ia ez da agertzen. Egunez bizi da zuhaitzen goikaldean."}
{"id": "59650", "revid": "336", "url": "https://eu.wikipedia.org/wiki?curid=59650", "title": "Nycticebus bengalensis", "text": "Nycticebus bengalensis Lorinae primate espezie bat da. Oso geldi mugitzen da, begi handiak ditu aurrerantz orientatuak. Belarriak txikiak dira, ia ezkutuan, eta biribilduak. Isatsa ia ez da agertzen. Egunez bizi da zuhaitzen goikaldean."}
{"id": "59651", "revid": "336", "url": "https://eu.wikipedia.org/wiki?curid=59651", "title": "Nycticebus pygmeaus", "text": "Nycticebus pygmeaus Lorinae primate espezie bat da, hiruetan txikiena. Oso geldi mugitzen da, begi handiak ditu aurrerantz orientatuak. Belarriak txikiak dira, ia ezkutuan, eta biribilduak. Isatsa ia desagertua dago. Gauez bizi da zuhaitzen goikaldean. Helduak direnean 18-21 zentimetro arte neurtu dezakete eta 450 gramo inguruko pisua dute.\nVietnam, Laos, Txinako hegoaldean eta Kanbodian bizi dira."}
{"id": "59653", "revid": "512", "url": "https://eu.wikipedia.org/wiki?curid=59653", "title": "G\u00e1ldar", "text": "G\u00e1ldar (gaztelaniaz eta ofizialki \"G\u00e1ldar\") Kanaria Handia uhartean eta Las Palmasko probintzian kokatzen den udalerri kanariarra da.\nBertan dago Kanarietako parke arkeologikorik garrantzitsuenetako bat: Cueva pintada. Cueva Pintadan Kanarietako aborigenen margok ikus daitezke."}
