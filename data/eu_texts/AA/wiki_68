{"id": "73430", "revid": "96586", "url": "https://eu.wikipedia.org/wiki?curid=73430", "title": "Elektra (opera)", "text": "Elektra Richard Straussek Hugo von Hofmannsthalen libreto baten gainean idatzitako opera bat da, bien arteko lehen elkarlanetako baten fruitua. 1909ko urtarrilaren 25ean estreinatu zen Dresdengo K\u00f6nigliches Opernhausen, eta opera errepertorioko musikalean klasikotzat jotzen da.\nIstorioa.\nOpera hau, Sofokles idazle greziarrak idatzitako izen bereko tragedian oinarrituta dago. Tristura eta izu atmosfera batek du bere eragina Strauss eta Hofmannsthalen jatorrizko produkzioan, gai nagusi bezala, mendekua duen drama batean. Klitemnestrak, Egisto bere maitaleak lagunduta, bere senarra den Agamenon hil du, honek, sakrifizioa eman baitzuen Ifigenia, euren alaba, eta bere seme-alaba diren Elektra, Krisotemis eta desagertutako Orestesen mendekuaren beldur da. Elektrak, honek irudikatzen baitu mendeku gosea, bere neba Orestesen iritsieraren zain geratzen da bere aita mendekatzeko, Orestes, denen ustetan hilda dagoena, agertu egiten da eta bere esku propioekin, bere aitaren heriotza mendekatzen du, Klitemnestra eta Egisto hilez. Bere arreba elektra estasiraino daraman garaipen dantza batean hilda erortzen da bere izututako bizkartzainen aurrean.\nEgitura dramatikoa.\nMusikalana, Elektrak, beste pertsonaiei aurre egin behar izaten dien segidako eszena talde bat bezala pentsatua dago.\nEgitura, 8 eszenatan eskematizatu daiteke\nLehenengo bi eszenak, istoriorako sarrera dira. Zerbitzarien hitzaurreak, Elektraren irudikapen bat ematen du, eta Elektrak, Agamenon hil ondoren, jauregitik kanpo nola bizi behar izan duen deskribatzen du, modu zarpailean jantzita eta zakurrekin elkarbiziz, bere aitaren oroitzapenari leiala ez den guztia mespretxatuz.\nBigarren eszena, Elektrak, bilbean dagoen arazoa deskribatzen duen monologo bat da. Troiako Gerratik itzuli ondoren, Agemenon, bere emaztearen esku hiltzen da, Klitemnestra erregina, bere maitale den Egistoren laguntzarekin. Egun horretatik aurrera, Elektra mendeku egunerako soilik bizi da, Orestes bere neba, bere aitaren hiltzaileak hiltzeko itzuliko den eguna.\nGarapena, Elektra eta bere ahizpa Krisotemisen arteko eszenan hasten da. Krisotemis, Elektraren antitesia da. Etsipenez bizi du bere aitaren heriotza, bere amari eta honen maitaleari aurre egin gabe, eta, bere ahizpak ez bezala, ez dago Orestesen agerraldiaren zain bere aitaren heriotza mendekatzeko. Beste edozein emakumerena bezalako bizitza izan nahi du, senar bat aurkitu eta seme-alabak izan.\nHurrengo eszenak, Elektra eta Klitemnestraren arteko aurrez-aurrekoa adierazten du. Hofmannsthal eta Straussek, lo egin ezin duen erreginaren erretratu hunkigarri bat aurkezten dute, arbintasun eta kontzientzia txarrez betea. Bere alabari azaltzen dizkio dituen amesgaiztoak. Eszena honek, klimaxa, Elektrak, xehe-mehe, erregina Orestesen esku nola hilko den deskribatzen duen monologo basati batean lortzen du.\nHurrengo eskenan, Orestesen heriotzaren berria heltzen da, hau bere zalditik erori ondoren. Orestesen gezurrezko heriotzaren adierazpenak, xede bezala, Klitemnestra eta Egistori denbora laburrez iraungo dien lasaitasun sentsazio bat sentiaraztea da, eurak hiltzeko ideia erraztuko duena. Berri honek Klitemnestragan sorrarazten duen pozak, bere kontrastea du Elektrak sentitzen duen etsipenean eta itxaropen ezean.\nBerri honetatik aurrera, Elektrak, mendeku bide bezala Orestesen iritsieraren zain dagoen protagonista pasibo izatetik, edozer egiteko prest dagoen heroi izatera pasatzen da. Orestes ez dagoenez, bere aitaren heriotza mendekatzea bere betebeharra dela uste du eta bere ahizpa konbentzitzen saiatzen da ideia elkarrekin aurrera eramateko. Bere ahizparen ezetza jaso ondoren, bakarrik egin beharko du guztia.\nHurrengo eszenan, Elektra eta Orestes daude. Eszena ezagunenetako bat da, baita tragedia osoko hunkigarrienetako bat ere. Eszenaren tentsioa, Orestesen heriotzaren berri faltsuak areagotzen du. Elkar-ikuste hau, ez da Elektrak hainbestetan amestu zuen desiraren zehaztapena izango, desilusio negargarriaren ondorengo itxaropen berreskuratzea baizik.\nBadago nolabaiteko simetria eskena honetako elkarrizketaren egiturari dagokionez, Elektra eta Klitemnestraren arteko eszenarekiko, biak ala biak, galdera eta erantzunen sail bezala aurkeztuta baitaude.\nHurrengo eszenan hasten da mendekua. Klitemnestraren heriotza eszenatik kanpo gertatzen da, Egistorena bezala, tragedia greziarren ohikoa den lez. Gero Egistoren agerpena gertatzen da, pertsona grotesko bezala irudikatua. Elektrak, maltzurtasunez eta zinismoz, jauregian sartzera gonbidatzen du, non Orestesek hilko duen.\nElektra eta Krisotemisen arteko amaierako eszena, zoriontasunezko eszena bat da, Agamenon hilketa mendekatua izan ondoren. Krisotemisek, bere ahizpa gonbidatzen du jauregiko jaietan parte har dezan. Baina Elektra ez da jauregian sartzen jaialdi kolektiboan parte hartzeko, baizik eta bere egoera marjinala mantentzen du, eta bere jaialdi propioa egiten du garaipen dantza basati baten bidez, bere heriotzarekin amaitzen dena. Elektra, mendekuaren unera arte bakarrik bizi izan da eta, mendekua bete ondoren, bere bizitzeko arrazoi bakarra desagertzen da.\nMusika.\nElektraren egitura armonikoak, Wagnerrek hasitako desegite tonalaren bidea jarraitzen du. Baina Elektra, kontrasteen opera bat ere bada non, klima disonante basatiak, lirika handiko eszenekin elkarbizi diren.\nOpera, Agamenonen gaiarekin hasten da, Elektraren aitaren hilketa, istorioa mugiarazten duen arrazoia dela adieraziz. Lau notako gai bat da, Agamenonen izenaren silabatze erritmikoa irudikatzen duena. Gai hau, an entzuten da, tronpa eta tronpetak aldi berean jota, kordekin batera. Baxua, tronboietan eta kontrabaxuetan entzuten da\nElektrak bere agerpena egiten duenean, lau notako gai hau bere aitaren izenarekin kantatzen du. Gai hau aldaera ezberdinekin agertuko da operan zehar, Orestes agertzen denean, adibidez, Elektraren aldetik, Egistok, hil behar dutenean, laguntza eskatzen duenean, eta opera ixten duen gaia ere bada, Elektra, bere dantza basatiaren ondoren hiltzen denean.\nElektraren sarreraren aurretik, gai bat dago, Elektraren akordea deritzonaren motiboaren elaboraziotik agertzen dena. Akorde horretan, Straussek politonalitatea erabiltzen du, hau da, bi akorde ezberdin bata bestearen gainean jartzea. Akorde hau, Mi nagusia eta Do sostenitu nagusia akordeek osatzen dute, eta efektu disonante sortzen du, protagonistaren izaerarekin bat datorrena.\nElektraren monologoan, lirikoagoa den gai bat agertzen da, aitaren maitasuna irudikatzen duena. Aitarenganako duen maitasun sakon hau izango da Elektragan mendeku gosea sortuko duena, bere aitaren hilketaren aurrean. Gai hau, aldatua agertzen da Elektra bere nebarekin dagoenean. Straussek, musikalki, euren aitarenganako maitasunean batuta erakusten ditu, amankomunean duten mendeku gosearen kontrapartida bezala.\nElektraren monologoa ezaugarri grotesko eta beldurgarridun dantza batean amaitzen da. Dantza hau, operako azken eszenaren aurrekari bat da, gai berean oinarritua, non, Elektrak, bere aitaren heriotzaren mendekua ospatzen duen.\nElektra eta Krisotemisen izaeren arteko kontrastea, musikalki azpimarratua dago. Pertsonaia hauen arteko antagonismoa nabarmentzeko, Straussek, Krisotemisentzat, musika liriko eta emozional bat konposatu du, hasierako Elektraren musikaren estilo bortitza ez bezala. 3/4eko konpasaren erabilera une batzuetan, Krisotemisen musikari, vals kutsu bat ematen dio, pertsonaia honen ezaugarri ohikoenak eta ez hain tragikoak nabarmenduz.\nKlitemnestra agertzen den eszenan, musika erabat atonala bihurtzen da, musikaren norantza berria adieraziz, Arnold Schoenberg eta bere bazkideek abiatutako dodekafonismoa, hain zuzen ere. Eszena honen hasierako monologoan, gai sarkor bat agertzen da, haizezko musika tresnetan arpegio azkar bat, erreginak, bere bitxi eta kuttunez egiten duen arrandia adieraziz, eta hauekin duen harreman fetixista. Gai honek eragiten duen efektu metalikoa, Straussek berriz erabiliko du urte batzuk beranduago, zilarrezko arrosaren gaian Arrosaren zalduna bere operan.\nOrestesen agerpenarekin, Elektrak, bere nortasunari buruz galdeketa egiten dio eta hiru akorde solemnek Re txikian, Si bemol nagusian eta Sol bemol nagusian, pertsonaia garrantzitsu bat dela argi uzten dute. Elektrak, bere neba ezagutzen duenean jasaten duen zirrara, orkestra osoan akorde disonante fortissimo batean bihurtzen da. Akorde hau, pixkana-pixkana, bere nebarekin aurrez aurre aurkitzearen pozari laguntzen dion lasaitasun sakon bat izatera pasatzen da. Egisto eta Elektraren eszenan, Straussek, Egistoren karikaturazko erretratu bat margotzen du.\nOpera, Elektraren dantzarekin amaitzen da, bere hasierako monologoaren amaierako gai berean oinarritua, bere aitaren heriotzaren mendekua ospatuz eta, azkenean, Elektra bera hilez.\nSofoklesen tragediarekin dituen ezberdintasunak.\nOpera hau 1909an estreinatua izan zen, Antzinako Greziarekiko europar pentsamendua jasaten ari zen aldaketa baten erdian. Pizkunde garaitik XIX. mendearen amaieraraino, antzinako Grezia zibilizazioaren jatorri bezala jotzen zen, urrezko aro bat, non, zientziak, arteak eta filosofiak ikaragarrizko garapena lortu zuten. XX. mende hasieran Sigmund Freud eta Jung bezalako pertsonaiak, greziar kulturako mitoen ezaugarri primitiboak edo baita barbaroak ere aztertzen hasi ziren, giza natura bere dimentsio sakon eta asaldakorrenean ulertzeko asmoz. Greziar mitologiaren alde muturreko eta morboso honek pizten duen lilurapena da Straussen Elektra sorrarazten duena.\nIkuspegi hau, sakrifizioari sarri eginiko aipamenean ikus daiteke, giza sakrifizioa ere bai, Klitemnestraren eskenan, Sofoklesen tragedian agertzen ez dena, bere kontzientzia txarrak torturatuta dagoen lo egin ezin duen erreginaren irudian, eta, orohar, Elektra inguratzen duen ikuspegi marginalean.\nSofoklesen tragedian ez bezala, non, mezulariek, Orestesen heriotzaren berri eszenan ematen duten, eta publikoak hori egia ez dela dakielarik, Hofmannsthal eta Straussen operan, informazio hau zeharka ezagutzera ematen da, Krisotemis eta Klitemnestraren zerbitzarien bidez, eta ikusleak, berri honen faltsutasuna, protagonistarekin batera jakiten du.\nXehetasun esanguratsu bat, Hofmannsthalen libretoak Klitemnestrak Sofoklesen tragedian Agamenon hiltzeagatik ematen duen azalpena saihesten duela da. Bere senarrarekiko gorrotoaren arrazoi bat eta Agamenonen hilketa justifikatzen duena, honek, bere alaba Ifigenia hiltzera bidali zuela da, bere itsasontziak Troiako gerrara abiatu ahal zitezen. Justifikazio hau ezabatuz, Klitemnestraren adultero izaera nabarmentzen da, eta egindako krimenagatik duen kontzientzia txarra.\nDramaren amaierak, egilearen pentsaera poserromantikoarekin bat datorrena, ezberdintasun garrantzitsu bat nabarmentzen du Sofoklesen tragediarekiko, Elektra, azkeneko dantzan hilez, denbora luzez itxarondako mendekua bete ondoren, bere bizitzaren kanporatze zentzua suposatu zuena."}
{"id": "73431", "revid": "336", "url": "https://eu.wikipedia.org/wiki?curid=73431", "title": "Monologo", "text": "Monologoa edo bakarrizketa pertsona bakar batek eginiko hizketa luzea da, ahots ozenez bere pentsamenduak adierazten ari dena edo beste pertsona batzuei hizketan, pertsonaia bati edo irakurle bati, edo ikusle talde bati, adibidez.\nMonologoa literatura genero guztietan erabiltzen den baliabidea da: olerkian, antzerkian edo eleberrian.\nMonologoa narratiban.\nNarratibaren arloan, monologoaren xedea, pertsonaia baten barne mundua agerian uztea da, narratzaileak parte hartu gabe. Narratibako monologo mota ezberdinak aurki daitezke:\n\"Barne monologoa\" edo monologo autonomoa, narratzaile edo pertsonaia baten pentsamendua adierazten saiatzen den literatura teknika da. XX. mendeko eleberriaren teknika ezaugarritsu bat da, oso sarri erabilia James Joyce, Virginia Woolf eta William Faulkner bezalako egileen lanetan. Monologo mota honen adibideak, hala ere, XIX. mendeko eleberrian ere aurki daitezke. Sarri, Benito Perez Galdosek idatzitako La desheredada eleberriko Insomnio n\u00famero cincuenta y tantos atala aipatzen da.\nDorrit Cohn eta Humphrey bezalako egile batzuk, monologo mota bezala jotzen dute estilo ez zuzen askea bezala ezagutzen dena, non, pertsonaiaren hizketa mentala, narratzailearen hizketaren zati bezala aurkezten den baliabidea. Cohnek, honi, monologo narratua esaten dio; Humphreyk, \"barneko monologo ez zuzena\".\nMonologo dramatikoa.\nAntzerki lanetan, monologoa, genero dramatiko bat da, non, pertsona batek, bere pentsamenduak ozen pentsatzen duen, bere sentimenduak eta pentsamenduak publikoari adieraziz. Pertsonaiak ezaugarritzeko balio duen atal dramatiko baten zati da eta, beraz, balio psikologiko handia du, introspekzio tresna den heinean. Zentzu horretan, ospetsuak dira Shakespeareen lanetako monologoak, Hamleteko bezala \"Izan ala ez izan\" esaldi ospetsuarekin hasten dena. Monologoak, pertsonaia batek bere buruarekin izan dezakeen elkarrizketa bat estali dezake, edo bizirik eta arrazoirik gabekoa den izaki batekin: maskota bat, margolan bat... Horrela, pertsonaiak, beragandik kanpo ateratzen ditu bere emozioak. Monologoa, Espainiako Urrezko Mendean, dezima eta sonetoei ematen zitzaizkien, eta, honela, izaera joko handia dagoen komedietan, soneto asko agertzen dira (adibide ezaugarritsua Lope de Vegaren \"El perro del hortelano\" izango litzateke)."}
{"id": "73433", "revid": "336", "url": "https://eu.wikipedia.org/wiki?curid=73433", "title": "Klitemnestra", "text": "Klitemnestra greziar mitologiaren arabera, Tindarideetako bat izan zen, Tindaro eta Ledaren alaba eta Troiako Helena eta Dioskuroen arreba/ahizpa. Bere lehen ezkontza, Tantalorekin izan zen. Agamemnon bere senarra hil ondoren, Dioskuroek, bere familiaren hiltzailearekin ezkontzera behartu zuten. Agamenonen emazte bezala, lau seme-alaba izan zituen: Ifigenia, Elektra, Orestes eta Krisotemis.\nMitoak dioenez, Agamenon Troiako gerrara joan aurretik, orakulu batek, haizea aldekoa ez zela izango esan zuen, Ifigenia izanik jainkoentzako sakrifizio gisa bidali zuena. Klitemnestrak beti gorroto izan zuen bere senarra, eta hau, Troiara joan zenean, maitale gisa, Egisto hartu zuen, Agamenonen lehengusua. Gerran, esaten denez, Kriseis ohaide gisa izan zuen, handik gutxira aske utzi zuena. Errege jauregian, Klitemnestrak bere alabaren heriotzagatik negar egiten zuen Egisto bere maitalearen ondoan. Agamemnon Mizenasera itzuli zenean, biek hil zuten. Azkenik, Klitemnestra eta Egisto Orestesen esku hil ziren."}
{"id": "73434", "revid": "105290", "url": "https://eu.wikipedia.org/wiki?curid=73434", "title": "Krisotemis", "text": "Krisotemis () greziar mitologian, Agamenon eta Klitemnestraren seme-alabetako bat zen. Bere ahizpak eta neba, Ifigenia, Elektra eta Orestes ziren. Bere amak bere aita hil zuenean, ez zen kontu horretan sartu, Elektrak berarekin bere aitaren heriotzagatik mendekua aurrera eramatea proposatu zionean. Gainera, bere amaren adulterioarekin ere, antzera jokatu zuen."}
{"id": "73437", "revid": "59631", "url": "https://eu.wikipedia.org/wiki?curid=73437", "title": "Egisto", "text": "Egisto (, \"Aigisthos\") greziar mitologiako pertsonaia bat da, Tiestes eta honen alaba Pelopiaren arteko intzestuko maitasunaren fruitua.\nJaiotza.\nAtreok, bere anaia Tiestes erbesteratu zuen. Atreo Tiestesen seme-alaben hiltzailea zen. Mendeku gosez, orakuluari galdetu zion, eta honek, mendekatzailea, bere alaba propioarekin izango zuen semean aurkituko zuela esan zion.\nGau batean, ixilpeka bortxatu zuen, eta desagertu egin zen, bortxaldian zehar, bere alabak bere ezpata kendu ziola konturatu gabe. Egisto jaio zenean, bere amak, lotsatuta zelaian bertan behera utzi zuen.\nBeranduago, Atreo, Pelopiarekin ezkondu zen, nor zen jakin gabe, eta umearen bila hasteko agindu zuen. Azkenean, artzain batzuen etxean aurkitu zuten.\nMendekua.\nAtreok, berarekin eraman zuen umea eta bere semea balitz bezala hezi zuen. Delfosera Tiestesen bila bidali zuen hazi zenean, Atreoren ideia, Tiestes hiltzea baitzen. Egistok esandakoa bete zuen eta Tiestes ekarriz itzuli zen. Atreok, Tiestes hiltzeko agindua eman zuen. Baina Tiestesek, Egistok zeraman ezpata ikusi zuenean, ezpataren jatorriagatik galdetu zion, eta Egistok, bere amak eman ziola erantzun zuen. Tiestesek, Pelopia ekartzeko erregutu zuen, eta Egistoren jaiotzaren sekretua kontatu zion. Pelopiak, ezpata hartu eta bere burua hil zuen. Berriz ezpata hartuz, Egistok Atreo bilatu eta hil egin zuen. Ondoren, Egistok eta Tiestesek elkarrekin izan ziren Mizenasko errege.\nErregea.\nTroiako Gerran zehar, Egisto, Grezian geratu zena, Klitemnestra, Agamemnonen emaztea, liluratzen saiatu zen, hasieran, nahi zuen emaitzarik lortu gabe. Beranduago, Klitemnestrak baiezkoa eman zion, eta elkarrekin bizi izan ziren Agamenon itzuli zen arte. Hau itzuli zenean, gerra bukatu ondoren, modu adeikorrean hartu zuen eta oturuntza bat eskaini zion. Oturuntza honetan zehar, Klitemnestrak eta Egistok Agamemnon hil zuten.\nHilketa honen ondoren, beste zazpi urtez izan zen Mizenasko errege, Orestes, Agamemnonen semearen esku hil aurretik. Agamemnonen seme Orestek aitaren heriotzaren mendekua hartzeko hil egin zuen Egisto."}
{"id": "73439", "revid": "336", "url": "https://eu.wikipedia.org/wiki?curid=73439", "title": "Atreo", "text": "Greziar mitologian, Atreo Mizenaseko erregea, Pelope eta Hipodamiaren semea eta Agamenon eta Menelaoren aita zen\nAtreo eta Tiestes bere anaia bikia Pisatik atzerriratuak izan ziren euren anaiorde zen Krisipo hiltzeagatik, Olinpiako tronua lortzeko euren desiran. Mizenasera joan ziren babestera, non, errege tronura heldu ziren, Euristeo ez zegoelarik, Heraklidak zirelakoekin borrokan ari baitzen. Euristeok, euren agintaldia denbora baterakoa izatea agindu zuen, baina Herakleiden aurkako borrokan hil zen eta Atreo eta Tiestesen agintaldia behin betikoa izan zen.\nAtreok, bere arkumerik hoberena Artemisarentzako sakrifikatuko zuela zin egin zuen. Baina, bere artaldearen bila ari zenean jainkosarengandik ezkutatzeko bere emazte Aeroperi eman zion urre koloreko arkume bat ikusi zuen. Honek bere maitalea zen Tiestesi, Atreoren anaiari eman zion. Honek Atreo konbentzitu zuen, arkumea zuena erregea izango zela onar zezan. Tiestesek, orduan, arkumea erakutsi zuen eta tronuaren eske hasi zen.\nAtreok, Hermesen aholkuari jarraituz berreskuratu zuen tronua. Tiestesek, tronua, eguzkia atzerantz mugitzen zenean emango ziola esan zion, Zeusek egin zuen balentria. Atreok tronua berreskuratu zuen eta Tiestes herbesteratu zuen.\nAtreok, orduan, Tiestes eta Aeroperen adulterioaren berri izan zuen eta bere mendekua prestatzen hasi zen. Tiestesen seme-alabak hil zituen (Tantalo, Plistenes, Aglao, Orkomeno eta Kalileonte), irakin eta mahaira atera zituen. Bazkaria amaitu ondoren, beste erretilu batean, bere biktimen buruak, oinak eta eskuak erakutsi zizkion, zer jan zuen kontura zedin. Tiestesek, erabat asaldatu eta izuturik, oka egin zuen urdailean zuen guztia eta begizko ikaragarri bat bota zien Atreoren ondorengoei.\nOrduan, orakulu batek, Tiestesi, bere alaba propioarekin seme bat izaten bazuen, honek Atreo hilko zuela esan zion. Tiestesek hala egin zuen eta semeak, Egistok, Atreo hil zuen. Baina, Egisto jaio zenean, bere amak bertan behera utzi zuen, bere intzestuagatik lotsaturik. Artzai batek umea aurkitu eta Atreori eman zion, honek, bere semea balitz bezala heziz. Bakarrik heldutasunera iritsi zenean kontatu zion Tiestesik Egistori egia osoa. Orduan, Egistok Atreo hil zuen.\nIturri batzuen arabera, Atreo Plistenesen aita izan zen. Baina, ohikoena, anaiatzat jotzea da."}
{"id": "73441", "revid": "2048", "url": "https://eu.wikipedia.org/wiki?curid=73441", "title": "Salustiano Olotzaga", "text": "Salustiano Olotzaga Almandoz (Oion, Araba, 1805eko ekainaren 8a - Paris, Frantzia, 1873ko irailaren 26a) militarra, gaztelaniazko idazlea, abokatua eta politikaria zen.\nBizitza.\nFilosofia ikasi zuen Zaragozan eta Madrilen, eta Zuzenbidea Madrilen. Liberal sutsua, Cadizko Gorteen alde egin zuen. Fernando VII.a Espainiakoa itzuli zenean, Donibane Lohizunera ihes egin behar izan zuen.\nFernando VII.a hil zenean itzuli eta Merkataritzako Arautegia berrikusteko batzordeko kide izendatu zuen alderdi liberalak. Mendizabalek Madrilgo Gobernadore Zibil izendatu zuen Olotzaga. Gero diputatu hautatu zuten, eta kargu hori izan zuen 1836tik 1873ra, hainbat etenaldirekin. 1837ko Espainiako Konstituzioa idazten lagundu zuen, eta Isabel II.a adingabearen tutore bihurtu zen.\nBaldomero Esparteroren alde egin zuen, eta 1840an Parisa joan zen enbaxadore. Espartero erori eta Elisabet II.ak tronua lortu eta gero, Ministro Kontseiluko presidente izendatu zuten, koalizio aurrerazale-moderatuaren eskutik. Gobernu aurrerazale bat eratu zuen bere zuzendaritzapean, baina Parlamentuan eztabaida gogorrak gertatu ziren eta Elisabet II.a erregina gaztearen laguntzaz (14 urte besterik ez zituen erreginak) indargabetu zuen legebiltzarra. Moderatuek erreginaren gaztetasunaz baliatu zela leporatu zioten Olotzagari, eta kargua utzi behar izan zuen lehenik, eta Europara erbesteratu behar izan zuen ondoren.\nFrantzian eman zituen zenbait urte, 1847an itzuli arte. Urte hartan diputatu hautatu zuten, eta hurrengo urtean aurrerazaleen buru zen Parlamentuan. Berriro enbaxadore izan zen Parisen. Uni\u00f3n Liberaleko batasunaren aurkako agertu zen, eta 1868an Madrila itzuli zenean uko egin zion behin-behineko gobernuan parte hartzeari eta Parisko enbaxadore izendatu zuten hirugarren aldiz. Han hil zen, Errepublika aldarrikatu eta handik gutxira. Hizlari bikaina izateaz gainera, Real Academia Espa\u00f1ola, Real Academia de la Historia eta Real Academia de las Ciencias Morales y Pol\u00edticas akademietako kide izan zen."}
{"id": "73442", "revid": "77002", "url": "https://eu.wikipedia.org/wiki?curid=73442", "title": "Hipodamia", "text": "Hipodamia (antzinako grezieraz: \u1f39\u03c0\u03c0\u03bf\u03b4\u03ac\u03bc\u03b5\u03b9\u03b1, \"Hippod\u00e1meia\") edo Deidamia (antzinako grezieraz: \u0394\u03b7\u03b9\u03b4\u03ac\u03bc\u03b5\u03b9\u03b1), greziar mitologian, Butesen edo Adrasto, Argosko erregearen, alaba eta Piritoo, lapitarren erregearen, emaztea zen. Belaunaldiko emakumerik ederrenetako bat zen. Haren ezkontzako zeremonian gertatu zen zentauroen eta lapitarren arteko borroka.\nEzkontza egunean, Piritook oturuntza handi batera gonbidatu zituen lurraldeko biztanle guztiak, zentauroak barne. Baina hauek, ardoa sekula probatu gabeak, mozkortu egin ziren eta Hipodamia bahitu zuten, gainontzeko emakumeak eta oturuntzara joan ziren gizon gazte batzuekin batera. Hau izan zen zentauroen eta lapitarren arteko gerra ospetsuaren hasiera; gerran lapitarrak nagusitu ziren, Piritooren lagun leiala zen Teseoren laguntzarekin.\nPiritoo eta Hipodamiak Polipetes izeneko seme bat izan zuten, Troiako Gerra ospetsuan parte hartu zuena."}
{"id": "73444", "revid": "336", "url": "https://eu.wikipedia.org/wiki?curid=73444", "title": "Adrasto", "text": "Adrasto (, \"Adrastos\") Talaoren semea, Argosko errege mitikoa izan zen. Bere gaztetasunean, dinastien arteko ezinikusiek, Sizionen babestera eraman zuten, bertako errege izatera helduz.\nBeranduago, Argosera itzuli ahal izan zuen. Han errege izan zenean, Polinizes hartu zuen Tebastik bere anaia Eteoklesek bota zuena, eta berriz tronuratzen saiatu zen. Honekin, Zazpiak Tebasen aurkako gerra hasi zen, non, Adrasto izan ezik, heroi guztiak hil ziren.\nBaina, hamar urte beranduago, heroi guzti horiek mendekatuak izan ziren, hauen semeek, Epigonoek hasitako zigor espedizio batean. Epigonoak, Adrastok berak gidatuak ziren.\nGarai historikoetan zehar, Adrasto, Megara, Sizion eta Argosen gurtzen zuten. Bere jatorria, landarediko numen bat izan zitekeela onar daiteke, beharbada Sizionekoa, ondoren, heroi kategoriara jaitsi eta Argosekin lotua izan zena."}
{"id": "73445", "revid": "46380", "url": "https://eu.wikipedia.org/wiki?curid=73445", "title": "Florencio Gartzia Goiena", "text": "Florencio Gartzia Goiena (Tafalla, 1783 - 1855) euskal legelari eta politikaria zen.\nZuzenbidea ikasi zuen Madril eta Salamancan. 1823an Frantziara ihes egin zuen.\nNafarroako Gorteetan eta Foru Aldundian sindiko; Burgosen fiskal; Gipuzkoan korrejidore; Granadan eta Zaragozan Gobernadore Zibil; Justizia Ministroa eta 1847an Ministro-Kontseiluaren Presidentea izan zen.\nLegelari moduan, Kodeketa Biltzar Nagusian parte hartu zuen, 1851eko Espainiako Kode Zibilaren proiektuaren idazle nagusia izanda. Britainiar Eskolaren zalea- batez ere William Blackstonena- eta Cesare Beccariaren ideien aurkakoa, foruak borrokatu eta habeas corpus ezarri zuen."}
{"id": "73446", "revid": "512", "url": "https://eu.wikipedia.org/wiki?curid=73446", "title": "Qu\u00e9ntar", "text": "Qu\u00e9ntar Granadako probintziako (Espainia) udalerria da. 2007an 1.046 biztanle zituen."}
{"id": "73448", "revid": "90523", "url": "https://eu.wikipedia.org/wiki?curid=73448", "title": "Karat", "text": "Karat edo kilatea () bi modutara erabiltzen den hitza da\nKarata, karat metriko ere deitzen da, eta, ingelesez eta frantsesez \"carat\" esaten zaio. \"Kilate\" hitza, \"keration\" antzinako greziar hitzetik dator, eta algarrobo esan nahi du, fruitu honen haziak, antzinatean, bitxiak eta harribitxiak pisatzeko erabiltzen baitziren, hazien arteko ustezko pisu uniformetasunaren ondorioz. Arabiarrek pisu unitate hau hartu zutenean, \"quirat\"era aldatu zen, eta hau, gaztelerara pasatzean, kilate bihurtu zen."}
{"id": "73449", "revid": "512", "url": "https://eu.wikipedia.org/wiki?curid=73449", "title": "Pascual Madoz", "text": "Pascual Madoz Iba\u00f1ez (Iru\u00f1ea, 1806ko maiatzaren 17a - Genova, Italia, 1870eko abenduaren 13a) politikaria eta idazlea izan zen.\nBizitza.\nZuzenbide ikasketak egin zituen Zaragozan. Liberala zen ideietan eta progresista ekintzetan. Fernando VII.aren absolutismoaren aurkako konspirazio batean parte hartu zuen. Espetxeratu ondoren, erbesteratu egin zuten. Erbestean zela, geografia eta estatistika ikasketak egin zituen Parisen eta Toursen.\nMaria Kristina Borboikoak 1832. urtean emandako amnistiari esker, Bartzelonara joan zen. Han, \"Diccionario geogr\u00e1fico universal\" (1829\u20131834) eta \"Diccionario geogr\u00e1fico-estad\u00edstico-hist\u00f3rico de Espa\u00f1a y sus posesiones de Ultramar\" (1850) idazten lagundu zuen; Francisco Coello aritu zen kartografo lanetan. Bartzelonan, gainera, \"El Catal\u00e1n\" oposizioko egunkariaren zuzendari izan zen.\nLleidako diputatu eta finantza ministro izan zen. Esparteroren aurka egin zuen, eta, 1854ko Iraultzari esker, abuztuaren 9an, Bartzelonako gobernadore bihurtu zen. Gero diputatu, Gorteetako lehendakari eta Ogasuneko Ministro izan zen. Ministroaldi hartan, desamortizazio lege bat aurkeztu zuen Gorteetan, eta onartuta ikusi ahal izan zuen.\nMilizia Nazionalarekin batera borrokatu zen, baina gerra galdu ondoren erbestera jo behar izan zuen berriro. Elisabet II.a monarkiatik eraitsia izan zenean itzuli zen Espainiara, eta Seiurteko demokratikoan Madrilgo gobernadorea eta Ministro Kontseiluko presidente bitartekoa izan zen. Italiara joan zen, Amadeo Savoiakoari tronua eskaintzeko ordezkaritzarekin, eta han hil zen, Genovan, 64 urte zituela."}
{"id": "73450", "revid": "105290", "url": "https://eu.wikipedia.org/wiki?curid=73450", "title": "Marumendi", "text": "Marumendi Aralar mendilerroan dagoen mendi bat da, mendizaleentzako, oharkabean pasatzen dena. Mendi honen ingurua, Malkorbururena bezalaxe, basoz josia dago.\nIrispideak.\nAian, Urkillagako mendatera igotzen den bidea hartu behar da, non 5 kilometroko ibilaldi baten ondoren, Lareoko urtegira daroan mendi bidea hartu behar den. Urtegira heldu baino kilometro erdi lehenago, bidea, Malkorburu eta Marumendi artean dagoen lepo batetara iristen da. Toki honetan, eskuinetara hartu behar da, eta jeisten hasten da labarretik hegoalderantz, ondoren, bide argirik gabe eskuinetara, Marumendiren tontorra babesten duen pagadian sartzeko.\nLizarrustitik, Lizarrustiko Haitzpetik pagadia gurutzatzen duen seinalatutako bidezidorra hartu behar da, eta Maitza errekako labardian zintzilik jarraitzen du, zura eramaten zuen antzinako trenbideko tunelak gurutzatuz. Honela, Akarretara iristen da, non, zurezko zubi batek ibilgua gurutzatzea ahalbidetzen duen ondoren, Lareoko urtegirantz jarraituz. Bertara doan bidearekin lotzen da, zati batean bertatik ibili behar izatea eragozten duen laburbide bat aurkituz. Azkenik, Lareora iristen da. Bidea jarraitu behar da Urkillagaranzko norantzan eta, Malkorburu Marumendirengandik banatzen duen lepora iristean, ezkerretara hartu behar da, azken honen tontorrera basotik heltzeko."}
{"id": "73451", "revid": "46380", "url": "https://eu.wikipedia.org/wiki?curid=73451", "title": "Manuel Allendesalazar", "text": "Manuel Allendesalazar Mu\u00f1oz de Salazar (Gernika, 1856ko abuztuaren 24a - Madril, 1923ko maiatzaren 17a) bizkaitar ingeniari eta politikaria izan zen.\nNekazaritza-ingeniaria zen eta politikoki Antonio C\u00e1novas del Castilloren Liberal-Kontserbadore Alderdikidea. 1884an, Bizkaiko diputatu bihurtu zen.\n1900an Ogasun Ministroa, 1902an Hezkuntza eta Arte Ederretakoa eta 1903an Nekazaritza, Industria eta Merkataritzakoa zen. Espainiako Bankuaren presidentea ere izan zen.\n1919an, Antonio Maurak Espainiako Senatuaren presidente izendatu zion eta, hori dela eta, Ministro-Kontseiluaren Presidentea izan zen bitan:"}
{"id": "73452", "revid": "512", "url": "https://eu.wikipedia.org/wiki?curid=73452", "title": "Rufino Laiseka", "text": "Rufino Laiseka Oronoz (Bilbo, Bizkaia, 1872 - Mexiko, 1944) PSEko buruzagi eta Bilboko alkatea izan zen 1920 eta 1922 artean. Bere lanbidea zela eta, \"La Voz de Vizcaya\" egunkariaren takigrafoa, gaztetan hasi zen sozialismoaren militantzian.\nBilboko alkatea izan baino lehen, sozialistak eta errepublikarren arteko elkartasuna negoziatu zuen. 1910ko grebaren akordioan parte hartu zuen.\n1920an, Bilboko lehendabiziko alkate sozialista bihurtu zen eta urte hartan Bilboko portuan zeuden liskarretan bitartekari. 1931eko hauteskundetan, Espainiako Bigarren Errepublika bultzatuko zuenak, zinegotzi hautatu zuten eta, ondoren, Bizkaiko Bitartekari Biltzarraren presidente bihurtuko zen, 1933ko urriaren 10era arte.\n1937 arte, Bizkaiko Aurrezki Kutxaren presidente ere bazen eta Bizkaiko ordezkaria 1936ko Autonomia Estatua negoziatzeko.\n1936an Mexikora alde egin zuen non \"Agrupaci\u00f3n Socialista Espa\u00f1ola\" erakundearen presidente bihurtu zen."}
{"id": "73462", "revid": "105290", "url": "https://eu.wikipedia.org/wiki?curid=73462", "title": "Klorita", "text": "Klorita (Mg,Fe)3(Si,Al)4O10(OH)2\u00b7(Mg,Fe)3(OH)6 formula kimiko orokorra daukaten mineral filosilikatoen talde bat izendatzeko erabiltzen den terminoa da. Formula honek taldearen egitura orokorra adierazten du. Kloritak disoluzio solidoen lau segidaren bidez deskriba daitezke, silikatoen saretan ondoko lau elementuen ordezkapena gertatzean sortzen direnak: magnesioa, burdina, nikela eta manganesoa. Segiden muturreko kideak hauek dira:\nHorrez gain, zinka, litioa eta kaltzioa daukaten espezieak ere ezagutzen dira. Mota askotako osaerak edukirik, beren propietate fisiko eta optikoak ere askotarikoak dira. Era berean, kloritak tenperatura- eta presio-baldintza askotan existi daitezke. Hori dela-eta, leku askotan agertzen dira: tenperatura baxu eta ertaineko arroka metamorfikoetan, zenbait arroka igneotan, arroka hidrotermaletan eta sakonera handietako sedimentuetan.\nKloritek grezierazko \"chloros\", \"berde\", hitzari zor diote bere izena."}
{"id": "73463", "revid": "59723", "url": "https://eu.wikipedia.org/wiki?curid=73463", "title": "Silesiera", "text": "Silesiera (silesieraz: \"\u015bl\u014dnsk\u014f g\u014fdka\", \"\u015bl\u014dnski\", eta batzuetan \"po naszymu\" ere bai) Poloniako Silesia voivodian hitz egiten den hizkuntza da, baita Txekiar Errepublikan eta Alemanian ere. 2011n, 509 000 pertsonak silesiera ama-hizkuntza dutela onartu zuten. Polonierarekin estuki lotuta dago; horregatik, batzuek polonieraren aldaeratzat hartzen dute.\nAlfabetoa.\n2010an, silesiar alfabeto berria asmatu zen, antzinako silesieran oinarrituta. Interneten zabalki erabiltzen da, hala nola, Silesiar Wikipedian.\nAa \u00c3\u00e3 Bb Cc \u0106\u0107 Dd Ee Ff Gg Hh Ii Jj Kk Ll \u0141\u0142 Mm Nn \u0143\u0144 Oo \u014e\u014f \u014c\u014d \u00d4\u00f4 \u00d5\u00f5 Pp Rr Ss \u015a\u015b Tt Uu Ww Yy Zz \u0179\u017a \u017b\u017c"}
{"id": "73464", "revid": "59902", "url": "https://eu.wikipedia.org/wiki?curid=73464", "title": "Titiburu", "text": "Gizakien anatomian titiburua, titiaren erdialde inguruan dagoen protuberantzia txiki bat da. 15 eta 20 esne hodi artean ditu inguru osoan, oso sentikorra den azal zati batez inguratuta dago eta kolore ilunagoa du, areola bezala ezagutzen dena. Bere betebehar fisiologikoa, emakumeetan, titia hartzen ari den umeari, ugatzetan haurdunaldian eta umearen edoskitze garaian sortzen den esnea ematea da. Gizonezkoetan, titiburuak ez dira kontutan hartzen. Hala ere, gizonetan, edoskitze kasu salbuespengarriak gertatu izan dira.\nUgaztun jaio berriek, jaiotzatik dute titiburua bilatzearen sena, aldi berean, bertatik, elikatzeko behar duen esnea zurrupatuz. Titiburuak beti kopuru bikoitian daude ugaztun eme guztietan, eta oso gutxitan gertatzen da euren kumeak elikatzeko titiburuak ez dituzten ugaztunen kasuak, ornitorrinkoa eta ekidna bezala. Hauek, euren esnea, larruazaletik isurtzen dute euren kumeak elikatzeko.\nTitiburua eta areola, gorputzeko toki erogenoak ere badira, emakumeentzat zein gizonentzat. Titiburuak, fereka leunekin estimulatuz gero, tente jar daitezke, pertsona, maitasuna egiteko prest dagoela adierazten duen zeinuetako bat, tenperatura hotzek edo kanpoan denbora asko egoteak eragin berbera izan dezakeen arren, tentetuz. Haurdunaldiak eta ondorengo esneemate garaian, titiburua pixka bat hazi egiten da, prozesu honen amaieran, behin betikoa izan daitekeen hazkuntza.\nPertsona gehienek, bi titiburu garatzen dituzte, bana titi bakoitzean, batzuk bi baino gehiago dituzten arren, eta hauei \"titiburu supernumerariodunak\" deitzen zaie. Gainontzeko ugaztunek, hainbat titiburu pare izaten dute, 3, 4 edo, zerriaren kasuan bezala, 7."}
{"id": "73465", "revid": "105290", "url": "https://eu.wikipedia.org/wiki?curid=73465", "title": "Areola", "text": "Anatomian, areola hitza (area latinezko hitzaren txikigarria \"toki irekia\"), edozein area biribil txiki deskribatzeko erabiltzen da, titimuturra inguratzen duen koloreztatutako larruazala, adibidez. Borobil formako beste area batzuk deskribatzeko ere erabiltzen da, zaldarra inguratzen duen hantura, adibidez.\nGuruinak.\nAreolako larruazala, gainontzekoa baino latzagoa da. Bertan, ugatzen esne hodiak daude. Heldu baten titimuturra arreta handiz begiratuz gero, 15 eta 20 irekidura (esne hodiak) ikus daitezke inguru osoan zehar, bertatik esne-emate garaian esnea ateratzen delarik. Beste irekidura batzuk ere badaude, sebo guruinak (Montgomeryren guruinak). Hauek, olioztatze bat sortzen dute garai horretan zehar.\nKolorea eta tamaina.\nAreola guztiek ez dute kolore berbera. Kolore sorta, arrosaska argitik marroi ilunera doa, pertsona bakoitzaren larruazalaren kolorearen arabera, pertsona berean ere aldaerak egonez. Haurdunaldi garaian, iluntzeko joera du, bere jatorrizko kolorea berreskuratuz erditu ondoren, kolore berriarekin ere gera daitekeen arren. Tamaina ere alda daiteke. Areola guztiak ez dira berdinak, batez besteko tamaina 15 eta 40 milimetroko diametroan dagoelarik.\nToki erogenoa.\nAreola eta titimuturra dauden tokia, erogenotzat jotzen da, ferekentzako eta titimuturraren ahozko estimulazioarentzako oso sentikorra dena, sexu harreman baten aurretik egiten diren joko erotikoen zati delarik."}
{"id": "73466", "revid": "512", "url": "https://eu.wikipedia.org/wiki?curid=73466", "title": "Txikigarri", "text": "Txikigarriak hitz baten esanahia txikitzen duten atzizkiak dira edo tamaina txikiko edo txikiagoko zeozer izendatzen dutenak. Gainera, pertsona, animalia edo gauza bati maitasunezko esaera gisa ere erabiltzen dira.\nEuskaraz, txikigarri bezala erabiltzen den atzizkirik ohikoena \u00ab-txo\u00bb da; \u00ab-\u00f1o\u00bb ere, kasuren batzuetan erabiltzen den arren.\nBeste hizkuntzetan.\nErrusierazko txikigarri ohikoenak -\u0438\u043a \"-ik\" eta -\u0447\u043a- \"-txk-\" (-\u0448\u043a- \"-xk-\") dira: \u043a\u0443\u0441\u0442 \"kust\" \u00abzuhaixka\u00bb \u2015 \u043a\u0443\u0441\u0442\u0438\u043a \"kustik \u00abzuhaixkatxo, zuhaixka txiki\u00bb, \u043e\u043a\u043d\u043e \"okno\" \u00ablehio\u00bb \u2015 \u043e\u043a\u043e\u0448\u043a\u043e \"okoxko\" \u00ablehio txiki\u00bb. Badaude ere txikigarriak animalien kumeak adierazteko: \u043a\u043e\u0442 \"kot\" \u00abkatu\u00bb \u2015 \u043a\u043e\u0442\u0451\u043d\u043e\u043a \"kotjonok \u00abkatuaren kume\u00bb.\nAlemanierazko txikigarri nagusia \"-chen\" da eta hitz batzuk, izan ere, horren bidez sortuta daude, adibidez, \"Magd\" \u00abemakumezko zerbitzari\u00bb \u2015 \"M\u00e4dchen \u00abneska\u00bb; animalien kumeak esan nahi duten hitzak sortzeko ere erabiltzen da atzizki hori. Atzizkiak erroko bokalen aldaketak eragiten ditu (\"Magd\" \u2015 \"M\u00e4dchen adibidean bezala).\nIngelesak ez du txikigarririk."}
{"id": "73467", "revid": "59723", "url": "https://eu.wikipedia.org/wiki?curid=73467", "title": "Atzizki", "text": "Atzizkia hitz baten erroaren atzean kokatzen den hizki (morfema) da eta, haren bitartez, hitz eratorri bat sortzen da, beste esanahi bat duena. Kategoria gramatikal berekoa (\"mendi\" izena + -\"txo\" atzizkia &gt; \"menditxo\" izena) izan daiteke edo beste batekoa (\"mendi\" izena + -\"tsu\" atzizkia &gt; \"menditsu\" adjektiboa).\nHitz baten lexema, sustrai edo gai baten ondoren eta morfema osagarrien aurretik jartzen den hizki edo hizkuntzetako eratorpen-morfema da, hitzari informazio gehigarria ematen diona. Horrela osatutako hitz berriari, hitz eratorri deritzo eta hori egiteko bideari, eratorpena."}
{"id": "73469", "revid": "119347", "url": "https://eu.wikipedia.org/wiki?curid=73469", "title": "Moritz Jursitzky", "text": "Moritz Jursitzky (And\u011blsk\u00e1 Hora, Txekiar Errepublika, 1861eko urtarrilaren 27a - Viena, Austria, 1936ko abuztuaren 28a) austro-silesiar idazlea zen."}
{"id": "73470", "revid": "105290", "url": "https://eu.wikipedia.org/wiki?curid=73470", "title": "Olamu\u00f1o", "text": "Olamu\u00f1o Aralar mendilerroan dagoen mendi bat da. Otadizuloko sakonunea hegoaldetik ixten du. Olamu\u00f1o, Ontzanburu menditik hegoaldera dago, Pardarri mendiari lotuta dagoen tontor txiki bat baino ez dena. Garaieraz, azken hau da Aralar Erdialde inguruko garaiena eta nabarmenena. Igaratzatik, azkar eta eroso igo daiteke mendiaren magal belartsuetatik. Bertan dago Igaratza III izeneko monolitoa."}
{"id": "73471", "revid": "201", "url": "https://eu.wikipedia.org/wiki?curid=73471", "title": "Osin (geologia)", "text": ""}
{"id": "73475", "revid": "512", "url": "https://eu.wikipedia.org/wiki?curid=73475", "title": "Policja", "text": "Policja (euskaraz \"Polizia\") Poloniako segurtasunaz arduratzen den polizia da."}
{"id": "73477", "revid": "201", "url": "https://eu.wikipedia.org/wiki?curid=73477", "title": "Barajasko aireportua", "text": ""}
{"id": "73478", "revid": "336", "url": "https://eu.wikipedia.org/wiki?curid=73478", "title": "Amesgaizto", "text": "Amesgaiztoa, amets arbintsu eta gogor bat da, ohi, bularraldearen zapaldura eta arnasa hartzeko zailtasunarekin (loaren paralisia). Amesgaiztoak, ohi, begi-mugimendu laster izeneko louneetan gertatzen dira, ingelesez REM akronimoaz ezagutzen dena.\nXVIII. mendera arte, amesgaiztoak deabruek eragindakotzat jotzen ziren, uste zenez, lotan zeuden jendearen gainean eseriz, euren pisuarekin zapalduz. Hainbat magia eta izpiritu deabrutze motak ere amesgaiztoen jatorritzat hartu ziren. XIX. mende inguruko Europan, amesgaiztoak liseriketa arazoengatik gertatzen zirela uste zen.\nGaur egun, jakina da amesgaiztoak jatorri fisiologikoa duela, sukar handia bezala, edo jatorri psikologikoa, ohiz kanpoko trauma edo estresa lotiaren bizitzan. Amesgaiztoetan uneko gorputz mugimenduek lotia iratzartzeko balio dezakete, beldur sentsazioa, amesgaiztoen osagaietako bat, eragozten lagunduz.\nZinean.\nAmesgaiztoak \"Amesgaiztoa Elm Streeten\" film saileko gai nagusia dira."}
{"id": "73482", "revid": "1712", "url": "https://eu.wikipedia.org/wiki?curid=73482", "title": "Ameskaizto", "text": ""}
{"id": "73485", "revid": "336", "url": "https://eu.wikipedia.org/wiki?curid=73485", "title": "Adamita", "text": "Adamita Zn2AsO4OH formula kimikoa duen mineral zinkdun eta artsenikoduna da. Normalean oxidatuta dagoen edo eguraldiaren eraginpean dagoen zink-meen gainean eratzen da. Adamita horia izan ohi da, baina kolore berdea ere har dezake kobre-inklusioen ondorioz. Olibenitak adamitaren egitura bera du, baina zinkaren ordez kobrea dauka bere egituran. Manganesoa, kobaltoa eta nikela ere eduki ditzake."}
{"id": "73486", "revid": "119347", "url": "https://eu.wikipedia.org/wiki?curid=73486", "title": "Orestes", "text": "Orestes greziar mitologian, Agamenon eta Klitemnestraren lau seme-alabetatik, mutil bakarra izan zen.\nHomeroren istorioaren arabera, Orestes Mizenasetik kanpo zegoen, bere aita Troiako Gerratik itzuli eta Egistok erail zuenean. Zortzi urte geroago, Orestes Atenasetik itzuli zen eta bere aitaren heriotza mendekatu zuen bere amaren maitalea hilez. Pindaroren arabera, Orestes, Arsinoe izeneko bere haurtzainak edo bere arreba Elektrak salbatu zuten, nork, herrialdetik atera zuen Klitemnestrak hil nahi zuenean. Fanotera ihes egin zuen, Parnaso mendian, non, Estrofio erregea berataz arduratu zen.\nBere hogeigarren urtebetetzean, Delfoseko orakuluak, bere etxera itzuli eta bere aitaren heriotza mendekatzeko esan zion. Orestes etxera itzuli zen bere lagun Piladesekin batera, Estrofioren semea. Eskiloren arabera, Orestes, bere arreba Elektrarekin aurkitu zen euren aita Agamenonen hilobi aurrean, nora, bihak, hildakoari ohoreak ematera joan ziren. Elkar ezagutu zuten eta Orestesek mendekua aurrera nola eramango zuen pentsatu zuten. Oinarrizko istorio bera kontatzen da, modu ezberdinetan Sofokles eta Euripidesen \"Elektra\" izeneko euren lanetan.\nEskiloren \"Eumenideak\" izeneko \"Orestiada\"ren hirugarren zatian, mendekuaren ondoren (batzuetan Elektraren laguntzarekin), Orestes erotu egiten da eta eriniek jazartzen dute (Elektrarekin egiten ez dutena), hauen betebeharra, senidetasun erruki loturen edozein bortxatze zigortzea delarik. Orestes, Delfoseko tenpluan babestu zen, baina, Apolok mendekua aurrera eramateko esan zion arren, ez zen gero Orestes horren ondorioengatik babesteko gai. Azkenik, Ateneak hartu zuen Atenaseko akropolian, eta kasuaren epaiketa formala antolatu zuen Areopagoaren aurrean, alegia, Atikako hamabi epailek osatutako epaimahaiaren aurrean. Eriniek euren biktima eskatu zuten eta Orestesek Apoloren agindua bete zuela argudiatu zuen. Epaileen botoak modu berdinean zatituta geratu ziren: Seik Eriniei eman zieten arrazoia eta beste seiek Orestesi. Hori horrela, azkenik, Ateneak errugabetzat jo zuen bere bozka erabakiorrarekin. Eumenide bezala gurtuak ziren erritu berri batekin lasaituak izan ziren Eriniak eta Orestesek, esker onez, aldare bat eskeini zion \"Atenea Areiari\".\nEskilorekin zigorra hortan geratzen zen, baina, Euripidesen arabera, Eriniengandik ihes egiteko, Apolok Orestesi Taurora (oraingo Krimeara) joateko agindu zion, zerutik erori zen Artemisa Tauropolaren estatua bereganatu eta Atenasera eramateko. Orestes Taurora joan zen, bere lagun Piladesekin batera, eta tauriek, lur hartako biztanleek, biak gartzelaratu zituzten, Artemisari arrotz ziren guztiak sakrifikatzeko ohitura baitzuten. Sakrifizioa egitearen ardura zuen Artemisaren apaiz anderea, Orestesen arreba arreba Ifigenia zen, nork, bere neba zela jakin gabe, Orestesi askatzea eskaini zion, Greziara gutun bat eramatearen truke. Orestesek ezezkoa eman zion eta Piladesi eskaini zion gutuna eramatea, bera sakrifikatua izateko geratzen zen bitartean. Elkarrekiko adiskidetasunak eragindako gatazka baten ondoren, Piladesek amore eman zuen, baina gutunak eragin zuen Orestesek eta Ifigeniak elkar ezagutzea, eta hirurek elkarrekin ihes egin zuten, eurekin Artemisaren irudia zutelarik. Greziara itzuli ondoren, Orestesek bere aitaren Mizenasko erresumaren jabetza hartu zuen (Egistoren seme zen Aletes hilez), eta Argos eta Lakonia bereganatu zituen. Kontatzen denez, suge batek horzka egin ondoren hil zen, Arkadian. Bere gorpua Espartara eraman zen lurperatua izateko, non gurtua izan zen, edo, italiar elezahar baten arabera, Ariziara, handik Erromara eramana izateko (\"Servio Eneidari buruz II. 116\").\nTroiako gerraren aurretik, Orestes ezkon hitza emanda zegoen bere lehengusina Hermioneri, Menelaoren alabari. Gerraren ondoren, Menelaok bere alaba Neoptolemorekin ezkontzea nahi izan zuen. Orestesek eta Neoptolemok borroka egin zuten eta azken hau hil egin zen. Hermionerekin ezkondu eta Arkadia eta Argos bereganatu ondoren, hauen tronuak erregerik gabe geratu baitziren, Peloponeso osoko gobernari bihurtu zen Orestes. Heraklidak izan ziren Orestesen seme izan zen Tisamenoren hiltzaileak.\nTeleforen istorioaren bertsio batean, honek Orestes preso hartu zuen, nork, Akilesi, sendatzeko eskatzen zion.\nIturri batzuen arabera, Orestes Pentiloren aita izan zen bere arrebaorde Erigonerekin.\nOrestes literaturan.\nOrestesen istorioa Eskiloren \"Orestiada\" (Agamenon, Koeforas, Eumenideak), zein Estesikororen \"Orestiada\"ren gaia izan zen. Baita Sofoklesen \"Elektra\" eta Euripidesen \"Elektra, Orestes eta Ifigenia Tauriden\" liburuen gaia ere. Badago latinez idatzitako olerki epiko bat, 1000 hexametroz osaturikoa, \"Orestes Tragoedia\" izenburukoa eta Kartagoko Drakonzio ei dena egile.\nGreziar mitologiako beste Orestes batzuk.\nGreziar mitologian, izen bereko beste pertsonaia batzuk honako hauek dira:"}
{"id": "73491", "revid": "119347", "url": "https://eu.wikipedia.org/wiki?curid=73491", "title": "Areopagoa", "text": "Areopagoa (, \"\u00c1reios p\u00e1gos\"; euskaraz \"Aresen muinoa\") Atenasko Akropoliaren mendebaldean zegoen mendi bat zen, bertan biltzen zen Kontseiluaren egoitza. Hasiera K.a. 480 Amaiera K.a. 425.\nElezaharraren arabera, horrela deitzen da jainkoek Ares epaitu zutelako eta hau, hilda izatetik libratu zelako, Halirrhotiosen parte-hartzeagatik. Poseidonen semea, nork, Aresen alaba Alzipe bortxatu zuen. Beste alde batetik, eta hau ere elezaharraren arabera, bertan epaitua izan zen Orestes bere ama Klitemnestra hiltzeagatik.\nBere jatorrian, Areopagoko kontseilua erregearen mende zegoen eta bakarrik Eupatridak zirenak osatzen zuten. Hauen eragina gorantz zihoan erregearen boterea beherantz zihoan heinean, K.a. VII. menderarte, noiz, azken hauek, gobernatzera heldu ziren.\nSolonen aldaketen ondoren, kontseiluko partaideak \"arkonte\" (magistratu)en artean aukeratuak ziren. Hauen karguak mugiezinak ziren eta aberatsen ordezkari ziren, aristokraten oposizioz, organismo hain esklusiboa ez zen arren. Epaimahai honek magistratuak kontrolatu, legeak interpretatu eta hiltzaileak epaitzen zituen. Euren botere politikoak gutxituak eta, neurri batean, mugatuak izan ziren Klistenesen aldetik, baina boterea mantendu zuten Mediar gerretara arte. Instituzio demokratikoen garapen azkarrarekin bere botereak tokiz kanpokoak gertatzen ziren. Arkonteek euren ospea eta botere politikoa K.a. 487. urtean galdu zuten. Jada, ez ziren gizarteko gizonik garrantzitsuenen artean aukeratuak. Bere aukeraketa, zozketa bidez egiten zen.\nEfialtesek, K.a. 462. urtean, konstituzioaren zaintza kendu zien, eta, beraz, hauen eskumenak asko gutxitu ziren. Hala ere, euren epaimahai funtzioa mantendu zuten, hilketak epaitzerako orduan, baina euren garrantzi politiko guztia galdu zuten."}
{"id": "73492", "revid": "119347", "url": "https://eu.wikipedia.org/wiki?curid=73492", "title": "Iru\u00f1eko entzierroa", "text": "Iru\u00f1eko entzierroa edo Iru\u00f1eko zezen-lasterketa, Iru\u00f1eko festa nagusietan, Sanferminetan, burutzen den ekitaldi edo erritu ezagunena da, zalantzarik gabe. Bertan, arratsalde horretan ospatuko den zezenketan parte hartuko duten zezenak euren lo-lekutik zezen plazara eramaten dira. Entzierroa arrisku handiko jarduera da, bere funtsa zezenen aurrean lasterka egitea baita, hauen adarretara ahalik eta gehien hurbilduz. Zentzu honetan, entzierroa ez da joko bat, tauromakia ariketa konplexu bat baizik, bere teknika eta barne araudi espezifikoak dituena, edozein kasutan, errespetatu beharrekoak.\nIru\u00f1eako entzierroa egunean behin izaten da, uztailaren 7tik uztailaren 14a bitartean, biak barne (uztailaren 6an ez dago entzierrorik). Goizeko 7:55an 7:57an eta 7:59an Santo Domingoko aldapako San Ferminen irudiari abesten zaio eta azkenik, goizeko 8:00etan erritua hasten da, suziri baten jaurtitzearekin. Ondotik, Santo Domingoko ikuiluetako ateak ireki eta zezen saldoa maldan gora abiatzen da, ondoren Udaletxe Plazatik pasa eta Mercaderes kalea zeharkatzen dutelarik. Honen bukaerara heldu aurretik, Estafeta kalea hartzen dute bihurgune bortitz bat egiten. Kale luze hau bukatuta Telefonicako bihurgunearen zati hesitua egiten dute ahalik eta, Kailejoia gurutzatuz, zezen plazara sartu arte. Guztira 825 metroko ibilbidea da. Ibilbideak zati ezberdinak ditu, eta parte bakoitzak bere ezaugarri propioak.\nEntzierroa ariketa libre eta publikoa da, parte hartzeko ez da inon izenik eman behar, ez eta ordaindu behar ere: korrika egiteko gogorik izanez gero, ibilbideko tarteren batean sartu eta ahalik eta hobekien egitea da garrantzitsuena. Edozeinek dauka, \"a priori\", bertan parte hartzeko eskubidea, 18 urtetik goitikoa bada eta ez badago inolako sustantziaren eraginpean (dena den, bi baldintza hauek, eta arrazoi oso ezberdinak direla medio, askotan ez dira errespetatzen).\nHistoria.\nGoizetako erritu honen erroak, Erdi Aroan topa daitezke. Dena den, ez dago sorrera une zehatzaren inguruko adostasun handiegirik. Historialari batzuen aburuz, Iru\u00f1eko entzierroaren jatorria XIV. mendearen amaieran legoke, ordukoak baitira bertan ezagutzen diren lehenbiziko zezenketak, Karlos II.a \"Gaiztoa\" Nafarroako Erregeak antolatu zituenak. Beste batzuek aldiz, XII. mendera arte jarraitzen dute entzierroaren arrastoa, iturri idatzirik ez dagoen arren, oso posiblea baita Iru\u00f1ean lehenagotik ere zezenketak antolatu izana.\nAurrekaria.\nHasiera batean, entzierroa gaitz ekidiezin bat zen agintari iruindarrentzat. Izan ere, garai hartan zezenketak ospatzen zirenean, animaliak beren jatorritik Iru\u00f1eara ekarri behar izaten ziren. Adardunak, unaiek lagundurik, ohiko abelbideetatik iristen ziren erreinuko hiriburura, eta bidearen azken zatia hiriko kaleetatik egin behar izaten zuten, orduko behin-behineko zezen plaza gaur egungo Gaztelu plazan atontzen zen eta. Zezen saldoak hiriko kale estuak zeharkatzeko, iruindarrek oihal eta mantez estaltzen zituzten etxeetako atari eta kale kantoiak, adardunek irtenbiderik ikus ez zezaten, ezbeharrak ekidite aldera. Animalia taldeari bidea irekitzen, bi zaldun joan ohi ziren, hiriko biztanleak zezenen berehalako etorreraz ohartarazteko. Badirudi, egungo entzierroaren aurrekaria (protoentzierro ere dei dakioke), testuinguru honetan sortu zela, gazte iruindarrak kaleak zeharkatzen zituzten zezenen aurrean lasterka egiten hasi zirelarik. Dena den, zezenen aurrean korrika ibiltzearena ez da iruindarren asmakizun esklusibo bat, bertze herri batzuetan ere antzeko protoentzierroak egiten baitziren.\nEntzierro modernoaren sorrera.\nXVI. mendearen amaieran, sanfermin modernoen kimua sortu zen. Izan ere, sasoi hartan, San Ferminen omenez urrian burutzen ziren erlijio ospakizunak uztailera aurreratu ziren, udazkenean eguraldi petral xamarra izaten baita Iru\u00f1ean. Modu honetan, erlijio ospakizunek bat egin zuten ohituraz uztailean bertan ospatzen ziren zezenketa eta ganadu feriarekin, sanfermin modernoen sorrerarako elementuen konberjentzia tenporala eman zelarik. Testuinguru honexetan, lehen aipaturiko protoentzierroa nortasun propioa garatzen hasi zen, bere teknika eta joko-arau berezituekin. Bide honetan, entzierroak zezenketekiko zuen menpekotasuna ttipitzen joan zen , eta erritu independente izateko bidea egin zuen. Prozesu honetan, 1776. urtea mugarri izan zen, Iru\u00f1eako udalak entzierroaren ibilbidearen nahitaezko hesitzea ebatzi baitzuen urte hartan, ordura arteko oihal eta manten sistema baztertuz. Antza, sistema zaharrak ez zuen iruindarren segurtasuna bermatzen. Sasoi hartantxe ere, herriko-etxe iruindarrak bidea irekitzen zuten zaldunen papera debekatzen zuten hainbat bando plazaratu zituen. Hasiera batean ez ziren errespetatuak izan, baina denboraren poderioz zaldunen figura desagertu egin zen entzierrotik. Modu honetan, entzierroak egun ezagutzen dugun forma modernoa hartu zuen, pixkanaka-pixkanaka.\nXIX. mendean zehar, entzierroa debekatzeko saiakera ugari izan ziren Iru\u00f1eko agintarien aldetik, hainbatetan desagertzeko zorian egon zelarik. Izan ere, hainbat agintari iruindarren ustez, entzierroak hiriaren itxura kaxkarra ematen zuen kanpoaldean, eta honez gain, jada ez zela beharrezko argudiatzen zuten, trenbide sarea zegoenetik animaliak garraiobide horretan iristen baitziren hirira, kutxetan sarturik. Baina kasu honetan, iruindarrek behin eta berriz adierazi zuten entzierroaren aldeko herri nahia agintarien borondatea baino indartsuagoa izan zen. Epealdi honetan, entzierroak ibilbide aldaketa ugari ere ezagutu zituen. Gaur egun ezagutzen dugun ibilbidea, aldaketa txiki batzuekin, 1924. urtean ezarri zen, hiriko zezen plaza berria inauguratu zenean. Entzierroa erabat biziberriturik irten zen XIX. mendean zehar pairatu zuen krisitik, zezenketekiko erritu erabat independente eta herritar bezala indarturik. Halaxe iraun du gaur egun arte, aldaketa txiki batzuekin.\nEntzierroko azken aldaketa nabarmenetako bat 1892an gertatu zen, korrikalariak entzierroaren hasieraz ohartarazteko, suziri bat botatzea ebatzi zenean. Egungo suziri sistema (bi hasieran eta bertze bi amaieran) 1927. urtean ipini zuten martxan.\nIru\u00f1eko entzierroko abestia.\nEgunero-egunero uztailaren 7tik 14ra arte Iru\u00f1eko entzierroak hasi aurretik lasterkariek Santo Domingoko aldapako San Fermin santuaren irudi aurrean honako usadiozko gaztelaniazko abesti hau hiru aldiz abestu ohi dute:\n2009. urtetik aurrera bertan urtero-urtero ohikoak diren lasterketari talde baten ekimenez eta San Fermin jaietako une garrantzitsuenetako bat den honetan euskarak ere bere tokia izan dezan, abestia bi hizkuntzetan abesten da. Euskarazko bertsioa honako hau da, akatsak eta guzti:\nTeknika eta arauak.\nKanpotik ikusita ihesaldi itsu bat badirudi ere, entzierroa tauromakia ariketa dugu, beste zezenketa mota bat. Hau horrela da lasterketaren barrenean arauak daudelako, baita zezenen aurrean korrika egiteko teknika espezifiko bat ere. Teknika eta arau hauek errespetatzen badira, entzierroak bere baitan daraman oreka mantendu egiten da, eta korrikalariek zezena menderatzen dute, betiere beraien esku egon daitezkeen parametroen barrenean (entzierroan, ezustekoak eguneroko ogi dira). Horra hor, entzierroaren funtsa.\nTeknika.\nEntzierroan, ezin da edozein modutara lasterka egin, horretarako teknika espezifiko bat baitago. Maila teorikoan erraza badirudi ere, korrikalari batek urteak (entzierro asko) behar izaten ditu teknika hau menperatu eta entzierroak beti dakartzan ezusteko eta arazoei behar bezala aurre egiteko, zezenarekin daukan aurrez aurrekoan garaile irteteko. Orokorki, hiru atalek osatzen dute entzierroak korritzeko teknika.\nTeknikaren lehen atala, lasterraldira sartzea da. Oro har, bi era bereizten dira zezenen aurrera sartzeko. Bata, kale bazterrean itxarotean datza, sartzeko unerik egokienaren zain. Bestea berriz, kalearen erdialdean lasai-lasai korrika hastean, zezen saldoa hurbildu ahala abiadura irabazi eta animalien abiadurari egokitzeko. Korrikalari bakoitzak, bere estiloaren edota korritzen duen lekuaren arabera, bata edo bestea aukeratuko du.\nBigarren atala, lasterraldia bera dugu. Korrikalariak, bere teknikaren exekuzioan, hainbat faktore hartu behar ditu kontutan. Lehena eta ebidenteena, atzetik datorkionari adi egotea da, hor baitago entzierroko arrisku handiena. Korrika dabilenak, animalien abiadura, nondik datozen eta berehala gainera etorri dakiokena irakurtzen jakin behar du, dena oso segundo gutxitan, lasterketaren ezustekoak ekidin eta lekurik onena hartzeko. Orduan, ahalik eta denbora gehien iraun behar du zezenen edota zezenaren adarren aurrean. Baina lasterketan bertan, korrikalariak bere aurrealde eta alboak ere zaindu behar ditu, ez baitago bakarrik. Horretaz, bidean suertatzen diren oztopoak sahiesteko adi egon behar du: korrikalari eroriak, jende pilaketak, bultzadak, zezenik beregana desbideratzen ote den... Hau da entzierroko unerik gorena korrikalari batentzat.\nTeknikaren hirugarren eta azken atala, lasterketatik erretiratzea da. Korrikalari bakoitzak segundo gutxi batzuk baino ezin ditzake eman zezenaren aurrean, adardunen abiadura izugarria izaten baita, 25 km orduko, batez beste. Une hau oso arriskutsua izaten da, zezenak bertan daudelako. Oso denbora tarte laburrean, korrikalariak irtenbide bat atzeman behar du, zezenak daraman norabidetik atera ahal izateko. Momentu horretan ere, oso garrantzitsua da norabide guztiak zaintzea, beste korrikalarien aurka talka egin eta lurrean ez amaitzeko.\nArauak.\nEntzierroa ez da kaos bat, edo behintzat ez luke izan behar. Arestian aipatu bezala, entzierroak arau batzuk ditu, korrikalarien eta zezenen arteko oreka harremana ez haustea helburutzat dutenak. Arautegia dirudiena baino konpelxuagoa den arren, hona hemen entzierroa korritzeko errespetatu behar diren urrezko legeak:\nHauexek dira oinarrizko arauak, nahiz eta lehen aipatu bezala, arautegiko lege eta gomendioak gehiago ere badiren. Azkenik badago beste lege bat, ez dagokiona propioki entzierroaren arautegiari: legediaren arabera, adinez txikikoek ezin dezakete lasterketan parte hartu. Dena den, lege hau ez da asko errespetatzen. Izan ere, tazitoki onartua dago 15-16 urtetik aurrera parte hartzea, korrikalari gehienak adin horretan hasten direlarik entzierroan korritzen.\nIbilbidea.\nIru\u00f1eako entzierroak egiten duen ibilbidea oso berezia da. Zati ezberdinen berezitasunek, aniztasun eta ikusgarritasun handia ematen diote lasterketari. Ibilbideak Iru\u00f1eko Alde Zaharraren bihotza zeharkatzen du, eta tarte horretan, maldak, enbutuak, bihurgune bortitzak eta tunel estuak topa daitezke. Ibilbidearen luzeera 825 metrokoa da eta bere zabalera asko aldatzen da, zatiaren arabera.\nEntzierroan ibilbidean hainbat zati edo tramo bereizten dira, bakoitzak bere ezaugarriak dituelarik. Ezaugarri hauen ondorioz, entzierroaren garapena desberdina da tramo bakoitzean. Zentzu honetan, oso ezberdintasun handia dago Santo Domingoko maldan garatzen diren lasterketen eta Estafetakoen artean, Mercaderes kalekoen eta Telefonika deritzon zatikoen artean bezala.\nTramoen bereizketaren inguruan ere, irizpide ezberdinen arabera, sailkapen ezberdinak daude. Edozein kasutan, hemen ezagunena aurkeztuko dugu.\nSanto Domingo.\nHauxe dugu entzierroko lehen partea. Zati honen berezitasun nagusiena bere goranzko malda da, batez beste %6koa. Santo Domingoko aldapak, bestalde, 270 metroko luzeera du. Orokorki, hiru dira Santo Domingoko aldapan bereizi daitezkeen atalak. Lehen atala, harresien oinean dauden animalien ikuiluetatik Nafarroako Hezkuntza Departamendura dauden 100 metroak dira. Tarte honetan ez dago korrikalaririk, udaltzainek hesi bat eratzen baitute beheraino jaitsi ez daitezen. Hau dela eta, suziriak eztanda egin eta ikuiluetako ateak zabaltzen direnean, entzierroaren ibilbideko lehen ehun metroak bakardadean burutzen dituzte zezen eta joaldunek. Maldaren bigarren atalean, korrikalari eta zezenek topo egiten dute. Kalea asko estutzen da bi pareten artean, eta zati honen desnibela %10ekoa da, 70 metroko luzeera duelarik (ikus, eskuineko argazkia). Kalearen azken atala, ezkerreranzko bihurgunetxo batekin hasten dena, askoz ere zabalagoa eta lauagoa da oro har (ikus, beheko irudia), nahiz eta zati honen amaieran, udaletxeko plazara iritsi baino lehenago, kalea berriz estutzen den, enbutu antzeko bat sortuz.\nSanto Domingoko maldan, zezen saldoak izugarrizko abiadura darama, entzierro osoko handiena. Hau horrela da animaliak oraindik fresko daudelako, baita maldan gora azkarrago joaten direlako ere, aurreko bi hankak motzagoak baitiuzte. Hortaz, Santo Domingoko lasterraldiak nahiko motzak izaten dira, eta arrunta da korrikalari ugarik lurrean amaitzea edota adardunek, daramaten abiadura dela eta, aurretik eramatea. Tramo honetan, korrikalariek apenas izaten dute denborarik entzierroak korritzeko teknikaren fase guziak marrazteko. Santo Domingon, bertze leku batzuetan baino jende gutxiagok hartzen du parte eta bertakoak ere gehiago izaten dira. Honez gain, zati honetan laster egiten dutenen artean, adinaren batez bestekoa altuagoa da.\nUdaletxeko plaza - Mercaderes.\nEntzierroaren bigarren zati honetan, bi azpi-atal bereiz daitezke: Udaletxeko plaza eta Mercaderes kalea. Leku honetan, ordura arteko malda garrantzitsua amaitu egiten da, zorua lautu egiten delarik. Tarte honen luzeera 104 metrokoa da.\nEntzierroa Udaletxeko plazara sartzen delarik, ibilbidea izugarri zabaltzen da. Leku hori baliatzen dute korrikalari askok, Santo Domingo amaierako enbututik atera ostean lasterketatik erretiratzeko. Animaliek ziztu bizian zeharkatzen dute plaza, eta honen amaieran, ezkerreranzko bihurgune bat hartzen dute, Mercaderes kalean sartzeko. Mercaderes kalea zuzena da oso, baina honen amaierara heldu baino lehen, entzierroko inflexio puntu garrantzitsuenetako bat dago. Hain zuzen ere, inflexio puntu hori eskuineranzko bihurgune bortitz bat da, 90 gradukoa. Bihurgune honetan, zezenek horma jo ohi dute askotan (azkenaldian gutxiago), eta ordura arte baturik mantendu den animalia taldea, banantzen hasten da talkaren eta nekearen ondorioz.\nUdaletxeko plaza eta Mercaderes kaleko entzierroaren zati honetan, adardunen abiadura oso bizia da oraindik, baina ibilbide lauak eta bihurguneek zertxobait apaltzen dute hauen abiadura. Zati honetan laster egiteko era Santo Domingokoaren oso antzekoa da, lasterketa labur eta intentsoekin. Zertxobait lasai eta luzexeagoak dira, agian, ibilbidea zabal eta lauagoa dela aintzat hartzen badugu. Mercaderes eta Estafeta kaleen artean dagoen bihurgunea arrisku handiko unea izan daiteke korrikalarientzat, batez ere bihurgunea kanpotik hartzen badute (normalean atzerritarrek egiten duten akatsa da hau), zezen saldoak paretaren aurka harrapa baititzake.\nEstafeta.\nEstafeta kalekoa da, ezbairik gabe, entzierroko zati enblematikoena. Estafeta kalea, orokorki, oso zuzen eta luzea da. Hain juxtu, hau da entzierroko tramorik luzeena, 304 metroko luzeerarekin. Estafeta kalean, ibilbidea estutu egiten da berriz. Hori horrela, entzierroaren zati luze honek 9 metroko zabalera du, gutxi gora-behera. Erdialdean, 150 metro pasata edo, eskuineranzko bihurgune oso xume bat du, ia nabaritzen ez dena. Kalea ia bukatzera doalarik, dexenteko zabalera irabazten du.\nEstafeta kalean, entzierroak korritzeko teknikaren osotasuna garatzen dute parte hartzaileek. Izan ere, zezen eta joaldunak kale honetara sartzen direnean, beren abiadura moteldu egiten dute, gorago aipatu ditugun arrazoiengatik. Honez gain, animalia taldearen batasuna apurtzen hasten da, eta beraien artean tarteak agertzen hasi. Tarte hauek baliatzen dituzte Estafetako korrikalariek, zezenen adarren aitzinean ipintzeko. Estafetako lasterraldiek gehiago irauten dute, eta kale hau oso luzea dela ikusirik, zezenen aurreko hainbat errelebo edo korrika txanda ikusteko aukera izaten da bertan.\nEstafeta kalean eta handik aurrera, korrikalari kopurua nabarmenki hazten da. Hau oso begibistakoa da kale honen erdialdetik aurrera. Leku batzuetan, korrikalari kopuruak aurreko zatietakoa bikoiztu egiten du. Halaber, Estafeta kalean hasten da zezen bakartiekin topatzeko benetako arriskua, nekearen ondorioz, beren kideak galtzen baitituzte askotan.\nTelefonika.\nZati honek, inguruan dagoen telekomunikazio enpresa ezagunaren egoitzari zor dio bere izena. Hau da alboetan etxebizitzarik ez duen entzierroko zati bakarra, Udaletxeko plazarekin batera. Bi aldeetatik, hesi bikoitza du. Zentzu honetan oso gune argitsua da. 95 metroko luzeera du, eta 6 metroko zabalera. Zati hau laua da, baina bukaera aldera beheranzko malda bat du, zezen plazako kailejoira sartu aurretik.\nTelefonikako zatia oso masifikatua dago, korrikalari kopurua oso handia da bertan. Jende andana horrek, sekulako borrokaldiak izaten ditu zezenen adarretara hurbiltzeko. Entzierroa amaierara heltzen ari den honetan, zezenak astiroago joaten dira nekearen ondorioz, eta beraien arteko distantzia eta tarteak handiagoak izaten dira. Esperientzia gutxi duten kanpoko korrikalari gehienek hemen egiten dute laster, arrisku gutxiagoko zati izatearen fama okerra baitu. Errealitatea bestelakoa da ordea, Telefonikako zatia, kailejoia eta zezen plazarekin batera, entzierroko tramo arriskutsuena baita. Izan ere, leku honetan askotan suertatzen dira noraezean dabiltzan zezen bakartiak, eta hauek dira, lehen esan bezala, entzierroko egoera arriskutsuenak sortzen dituztenak. Honi, bertan izaten den gehiegizko jendetza gehitu behar zaio.\nGuzti honek, askotan, kaos handiko egoerak sortzen ditu bertan: korrikalari pilaketak, erorketa asko, buelta ematen duten zezenak, adarkatze larriak...\nKailejoia.\nEntzierroko leku ilun, arriskutsu eta klaustrofobikoena da hau. Kailejoia, zezen plazara sartzeko tunela da. 25 metroko luzeera du, eta bertan, ibilbide osoko gunerik estuena aurki dezakegu: 3,6 metroko zabalera duen pasabidea. Kailejoia, zentzu honetan, benetako enbutu bat da, aurrera egin ahala gero eta gehiago estutzen dena.\nKorrikalariak garbi izan behar du, behin hara sartuta ateratzeko aukerak izango dituela, gainerakoan hobe da kanpoan geratzea. Korrikalarien erorketa eta pilaketa handiak ohikoak dira tunel ilun honetan. Adarkatze larri asko, giza pilakata izugarriak eta hainbat heriotza eman dira gune honetan historian zehar.\nZezen plaza.\nEntzierroa Iru\u00f1eko zezen plazan amaitzen da. Ikuspuntu teknikotik, hau ez da entzierroaren zati bat, zezenek ez baitute kale edo pasabide batetik norabide bakarrean korrika egiten. Plazara iristen direlarik, adardunak plazatik banantzen dira, ahalik eta dobladoreek bertako ikuiluetan sartzen dituzten arte. Animaliekin heltzen diren korrikalariak, bestalde, plazara sartu bezain pronto, ezker eskuin zabaltzen dira, \"abaniko\" deritzon irudia sortuz. Ondotik, plazako hesien beste aldera igarotzen dira. Dena den, zezen plaza oso leku arriskutsua da, zezenak beren kasa ibiltzen direlako. Arrisku handiko uneak sortu izan dira beti leku honetan, historian zehar hainbat hildako suertatu direlarik.\nEntzierroaren aurpegi beltza.\nEntzierroak, arrisku nabarmeneko jarduera den aldetik, badauka bere kronika iluna, hildako eta zauritutakoez osatzen dena. Dena den, parte hartzea eta zezen kopurua ikusirik, gertakariak larriak izanik ere, entzierroan barne oreka bat egon badagoela adierazten du estatistika hotzak.\nHeriotzak.\nIru\u00f1eko entzierroan, datuak daudenetik (1924. urtetik), 15 pertsona hil dira. Hona hemen zerrenda:\nZaurituak.\nLogikak kontrakoa adierazten duen arren, zauritu larrien kopurua oso txikia izan ohi da Iru\u00f1eko entzierroan. Izan ere, kontuan hartu behar da, goizero-goizero ehunka direla zezenen aurrean lasterka aritzen diren korrikalariak. Zentzu honetan, eta zezenen aurrean ibili eta adardunari erronka luzatzeak dakarren itzelezko arriskuaz jabeturik, Iru\u00f1eko entzierroan ematen den zauritu larrien kopurua, hau da, adarkadak edota larritasun handiko traumatismoak jasaten dituzten korrikalariena, izan daitekeena baino askoz ere baxuagoa da.\nEntzierroko korrikalarien artean, arruntena zauri arinak izatea da, tokian-tokiko artatze lana aski izaten dutenak: kolpeak, urradurak, esgintzeren bat edo beste... Plazaratuak izan diren datuen arabera, ibilbidean dauden 60 korrikalaritik batek arestian aipaturiko zauri arinen bat pairatzen du. Zauriok, entzierroaren dinamika naturalaren barrenean kokatu behar dira, lasterraldia oso bortitza izaten baita, bultzada, kolpe eta erorketa ugarirekin.\nZauri larrien estatistika aldiz, oso bestelakoa da. Azken aldian egin diren datu azterketen arabera, betiere paperaren gainean, 3000 korrikalaritik batek jasaten du adarkadaren bat. Ia kasu guztietan, gutxi batzuetan izan ezik, korrikalaria erabat osatzen da. Era berean, egin diren kalkuluen arabera, 100.000 korrikalaritik bat, entzierroan hiltzen da.\nDatuok adierazten duten bezala, entzierroan oso korrikalari gutxi suertatzen da larriki zauriturik. Baina arriskua, baita bizia galtzekoa ere, beti dago presente entzierroan. Hain zuzen ere, arrisku potentzial hori bertan sentitzea, bizia bera ere arriskuan ipintzea...horixe da entzierroko korrikalaria benetan motibatzen duena, eta entzierroari berari nortasun eta zentzua ematen diona. Korrikalariak, maila teoriko batean borrokaldiari ahultasunetik ekiten badio ere, teknika exekutatuz eta arauak errespetatuz, garaile suertatzen da ia beti."}
{"id": "73493", "revid": "98220", "url": "https://eu.wikipedia.org/wiki?curid=73493", "title": "Wakizashi", "text": "Wakizashia, sh\u014dt\u014d bezala ere ezaguna, Japoniako ezpata labur tradizional bat da, 30 eta 60 zentimetro arteko luzera duena. (Kasurik laburrenean, ia tant\u014dz hitz egin beharko litzateke, ganibet japoniar mota bat).\nBere forma, katana baten oso antzekoa da, ahoa, orohar, meheagoa den arren, eta, beraz, modu larriagoan zauri dezake babesik gabeko jopuntu bat. Samuraiek, sarri, biak eramaten zituzten, biei batera daish\u014d izena emanez, literalki, \"luzea eta laburra\".\nWakizashia, hasiera batetik, samuraientzako defentsa arma gisa erabili zen, katana ez zutenean. Arlo honetan, tant\u014da ordeztu zuen, hasieran eta gerra zibiletan erabili izan zena. Samurai bat eraikin batean sartzen zenean, katana sarrera ondoan zegoen euskarri batean uzten zuen. Baina berarekin eraman zezakeen wakizashia uneoro, baita hurbil izan ere, lo zegoela, eraso bati aurre egiteko. Laburragoa eta erabilgarriagoa zenez, askoz egokiagoa zen toki itxietan defenditzeko, non, ia ziur, katana batekin egindako erasoa edo defentsak, haberen batekin, sabaiarekin edo altzariekin topo egingo zuen. Wakizashiak, beraz, egun pistolek indar armatuetan duten oso antzeko funtzioa zuten, eraginkorragoa zibilen edo paramilitareen artean borroka irekian baino.\nWakizashia, tenpluetan borrokatzeko ere erabiltzen zen, hauek, sabai baxukoak baitziren, baita seiza posturan borrokatzeko ere (belauniko oinak luzaturik).\nBere tamaina dela eta, ninjek ere erabiltzen zuten ninjatoaren ordez. Honek, tarteko postu bat du katana eta wakizashiaren artean.\nBere luzera dela eta, errazagoa zen zorrotik ateratzea, baita moztea ere."}
{"id": "73496", "revid": "336", "url": "https://eu.wikipedia.org/wiki?curid=73496", "title": "Val\u00e9ry Giscard d'Estaing", "text": "Val\u00e9ry Marie Ren\u00e9 Giscard d'Estaing ( ahoskatua; Koblentza, 1926ko otsailaren 2a - Authon, 2020ko abenduaren 2a) Frantziako presidentea izan zen 1974 eta 1981 urteen bitartean. Frantziako Presidente izan zen garaian, Andorrako koprintze ere izan zen. Europar Batasunaren bultzatzaileetako bat izan zen, izan ere, 2003ko Europako Konstituzioa idazten lagundu zuen.\nErrepublikaren Alderdia sortu zuen, eta De Gaulle jeneralaren politikari lagundu zion. Finantzetako ministro izan zen De Gaullerekin (1962-1966) eta Georges Pompidourekin (1969). 1974an, Frantziako lehendakari izan zen (Fran\u00e7ois Mitterrand-ek hauteskunde haiek galdu zituen, baina 1981ekoetan, Giscard d'Estaingi garaitu). \"D\u00e9mocratie fran\u00e7aise\" idatzi zuen (1976).\nBiografia.\nGiscard 48 urterekin iritsi zen estatuburu izatera, eta zazpi urte egin zituen karguan, Fran\u00e7ois Mitterrandek bozetan garaitu zuen arte. Aurrez, 1956an hautatu zuten lehen aldiz parlamentari, eta Ekonomia eta Finantza ministro izan zen bi bider, 1962-1966 eta 1669-1974 epeetan, Charles de Gaullen eta Georges Pompidouren agintaldietan.\nLiberal bat arlo ekonomiko eta sozialean. Haren agintaldian onartu ziren, besteak beste, abortuaren despenalizazioaren erreforma, dibortziatzeko araudiaren leuntzea eta bozkatzeko eskubidea 18 urtera jaistea. Era berean, Afrikan eginiko esku hartzeekin lotutako ustelkeria kasuek markatu zuten agintaldi hura. Izan ere, Afrika Erdiko Errepublikako lider Jean Bedel Bokassak Giscardi diamante batzuk oparitu zizkiola jakin zen, hura Ekonomia ministro zela.\nHalere, haren europarzaletasuna izan zen ondoriorik nabarmenenak utzi zituena, EB Europako Batasunaren bultzatzaile nagusietako bat izan baitzen. Alemaniako kantziler Helmut Schimdtekin batera, G-7koen foro ekonomikoaren sortzaileetako bat izan zen, eta Maastrichteko hitzarmenaren atzean egon zen kideetako bat. Gerora ere, Europaren Etorkizunerako Batzordeko presidente izan zen. Talde hura arduratu zen Europako Batasuneko Konstituzio proiektua idazteaz, 2003an. Horregatik, bere desadostasuna adierazi zuen Frantziako herritarrek haren aurka egin zutenean, 2005eko erreferendumean. .\nAzken urteetan ere politikari lotuta jarraitu zuen, besteak beste, Frantziako Batzorde Konstituzionaleko kide izan zen azken egunera arte."}
{"id": "73498", "revid": "46380", "url": "https://eu.wikipedia.org/wiki?curid=73498", "title": "Eulogio Serd\u00e1n", "text": "Eulogio Serd\u00e1n Agirregabiria (Gasteiz, 1853 - Gasteiz, 1929), historialari, kazetari eta Gasteizko alkatea zen 1910 eta 1912 artean. Gasteizek bere omenezko kale bat du.\nBiografia.\nMadrilen ikasi zuen Filosofia, baina, 1872an, ikasketak utzi eta armada karlistan sartu zen, non kapitain bihurtuko zena. 1876an, Hirugarren Gerra Karlistaren ondoren, erbesteratu zen, hurrengo urtean itzultzeko.\nLana.\nHistorialari moduan, batez ere Araba eta Gasteizko historian interesatuta zegoen. Real Academia de la Lengua eta Historiako Akademia Errealaren urgazlea zen. Eusko Ikaskuntzarako ere lan egin zuen.\nBere libururik aipagarrienak hauek dira:"}
{"id": "73500", "revid": "46380", "url": "https://eu.wikipedia.org/wiki?curid=73500", "title": "Jose Maria Areiltza", "text": "Jose Maria Areiltza Martinez de Rodas, Mutrikuko kondea (Portugalete, 1909ko abuztuaren 3 - Madril, 1998ko otsailaren 22), euskal herritar politikari eta diplomatikoa zen.\nAita Enrique Areiltza doktorea eta ama Rodaseko kondesa zituen. Salamancako Unibertsitatean Zuzenbidea eta Bilboko Ingeniaritzako Unibertsitate Eskolan ikasi zituen. Gaztetik Bizkaiko \"Uni\u00f3n Mon\u00e1rquica\" alderdiaren kidea zen eta 1934an Kongresurako hautagaia. Falange Espa\u00f1ola de las JONS sortzeko lagundu zuen. Espainiako Gerra Zibilan borrokatu ondoren, Bilboko alkate eta Industria Ministroa zen.\nBehean, Areiltzaren hitzaldiaren zati bat agertzen da. Coliseo Albian egin zuen frankisten gudarosteen omenez egindako hitzaldi batean. \"Hierro\" egunkariak argitaratu zuen 1937ko uztailaren 9an.\nEspainiako enbaxadorea Argentinan (1947-50), Estatu Batuetan(1954-60) eta Frantzian (1960-64) izan ondoren, kargua utzi zuen Borboiko Joanen aholkularia izateko.\nJoan Karlos I.aren uste osoko zenez, Carlos Arias Navarroren Kanpo-Arazoetarako ministro bihurtu zen 1975eko abenduaren 15ean. Gobernu hartan Manuel Fraga Iribarne eta bera ziren ministro nagusiak.\n1976an P\u00edo Cabanillasekin Espainiako lehendabiziko Alderdi Popularra sortu zuen, gero UCDen egon zena. 1979an, orduko \"Coalici\u00f3n Democr\u00e1tica\" alderdiari esker diputatu bihurtu zen; 1981ean, Europako Kontseiluaren Parlamentuaren presidente eta 1987an \"Real Academia Espa\u00f1ola de la Lengua\"ko kidea.\nEspainiako Trantsizio Demokratikoaren protagonista izan zen.\nEgunkarietan hiru mila artikulu baino gehiago idatzi zituen: ezagunenak, \"As\u00ed los he visto\" (1974), \"Diario de un ministro de la monarqu\u00eda\" (1977), \"Cuadernos de la transici\u00f3n\" (1983) edo \"La Europa que queremos\" (1986) dira."}
{"id": "73503", "revid": "119347", "url": "https://eu.wikipedia.org/wiki?curid=73503", "title": "Fernando Sasiain", "text": "Fernando Sasiain Brau (Donostia, Gipuzkoa, 1894ko ekainaren 18a - Palentzia, Espainia, 1957ko azaroaren 15a), politikaria izan zen, Donostiako alkatea Bigarren Errepublikan.\nBiografia.\nDonostiako Hernani kalean jaio zen gaur egun nahiko ahaztuta dagoen politikari garrantzitsu hau. Gurasoak tolosarrak ziren (Fernando Sasiain Munita eta Petra Brau). Valladoliden Zuzenbidea ikasi zuen eta Primo de Riveraren garaietan, aitaren ideologia jarraituz, \"Uni\u00f3n Republicana\" alderdiaren kidea izan zen. 1920tik 1923ra Donostiako zinegotzia izan zen eta azken urte horretan, gainera, alkateordea. Diktaduran udalak aukeratzeko sistema aldatu zuten eta, ondorioz, 1923ko irailaren 12an boteretik kendu zuten. Bere etxean bertan Donostiako Ituna izenekoaren bilera egin zen 1930eko abuztuaren 17an.\nMiguel Primo de Riveraren diktadura amaitu ondoren, 1930ko apirilaren 12an egin ziren hauteskundeetara aurkeztu zen; Donostian errepublikar-sozialistek irabazi zuten, eta Sasiain izan zen boto gehien jaso zituen zinegotzia. Ondorioz, Sasiain alkate izendatu zuten. Kargu hori 1936ko abuztuan utzi behar izan zuen. Sasiainen agintaldian San Telmo museoa inauguratu zuen, 1932ko irailaren 4an. Gaur egun museo horren eraikin berriak Sasiainen izena dauka haren oroimenez. Autonomia Estatua idaztera lagundu zuen eta aurkezteko hautatua zen. Gerra Zibilean politikagintzan jarraitu zuen. Donostiatik alde eginda, Frantziara eta Kataluniara ihes egin behar zuen, Santandertik pasatuta. Gestapok harrapatuta, Baionako espetxean bi hilabete eman zituen.\nBigarren Mundu Gerra Donibane Lohizunen eta Ziburun eman ondoren, aitarekin eta anaiarekin batera, 1950ean Donostiara itzuli zen. Ordurako bere ondasun guztiak frankisten eskuetan zeuden, eta txiro bizi izan behar zuen. Arazo psikologiko handiak izan zituen, depresio handiak alegia. 1957an Palentziako psikiatrikoan hil zen, malenkonia larriak jota."}
{"id": "73506", "revid": "336", "url": "https://eu.wikipedia.org/wiki?curid=73506", "title": "Joseph Garat", "text": "Dominique-Joseph Garat (Baiona, 1872ko abenduaren 31 - Baiona, 1944ko abenduaren 28a) Baionako alkatea izan zen, Stavisky aferan sartua.\nBiografia.\nPariseko \"\u00c9cole libre des sciences politiques\" eskolan Zuzenbidea ikasi zuen eta abokatu gisa lan egin zuen 1910 arte. 1900an Baionako zinegotzi eta 1908an alkate hautatu zuten. 1912an berriro hautatua, 1914an diputatu bihurtu zen eta Kontseilari Nagusia 1909, 1910 eta 1928an.\nLehen Mundu Gerran parte hartu zuen, 42 urte bazituen ere. Tesalonikako espedizioan \"Croix de guerre\" lortu zuen. 1919 eta 1924 artean politika utzi zuen, 1925 eta 1929an berriro alkate eta 1928 eta 1932an diputatu izateko.\nBaina Stavisky izeneko arazoagatik 1933an atxilotua, karguak utzi zituen. Alderdi Erradikalak bota zuen eta, 1936ko epaian iruzurrez akusatua, urte bi eman zituen kartzelan."}
{"id": "73507", "revid": "116965", "url": "https://eu.wikipedia.org/wiki?curid=73507", "title": "Bernard de Coral", "text": "Bernard de Coral (Limoges, 1900ko ekainaren 23 - Urru\u00f1a, 1987ko ekainaren 29) Urru\u00f1ako alkatea zen.\n1929an Urru\u00f1ako alkate hautatua zen eta 1935ean diputatua, \"F\u00e9d\u00e9ration r\u00e9publicaine\" alderdiarekin.\n1940ko uztailaren 10ean, ez zuen parte hartu P\u00e9tainen azpijokoan Errepublika aldatzeko. 1945, 1947 eta 1965ean berriro alkate hautatua, 1951 eta 1963 artean Donibane Lohitzuneko Kontseilari Nagusia zen."}
{"id": "73508", "revid": "116965", "url": "https://eu.wikipedia.org/wiki?curid=73508", "title": "Thomas Etxeberri", "text": "Thomas Etxeberri (Baigorri, 1774ko martxoaren 14a - \"ib.\", 1832ko uztailaren 24a) Baigorriko auzapez, bake epaile eta abokatua zen.\nMixel Etxeberri, erregearen notarioa eta Marie Harisperen semea zen. Frantziako Iraultzako Gerretan hartu zuen parte euskal ehiztariekin, Harispe lehengusuarekin.\n1815eko maiatzaren 13an 48 botoz (denak) hautatua zen Maule ordezkatzeko Ehun Eguneko Biltzarrean."}
{"id": "73517", "revid": "1310", "url": "https://eu.wikipedia.org/wiki?curid=73517", "title": "Arnasa", "text": ""}
{"id": "73518", "revid": "6327", "url": "https://eu.wikipedia.org/wiki?curid=73518", "title": "Hizkuntza familiak", "text": ""}
{"id": "73521", "revid": "512", "url": "https://eu.wikipedia.org/wiki?curid=73521", "title": "Tholos", "text": "Tholosa (pluralean tholoi) estilo klasikozko tenplu bat da, oro har greziarra, oinplano biribilekoa eta kolomadi batez inguratuta dago. Ezagunena Delfosekoa da.\nDelfoseko tholosa, Athenea Pronaiaren santutegiaren barnean dago. Borobil formako eraikin hau K.a. 380 eta K.a. 360 bitartean eraikia izan zen. Kanpoko aldean 14,76 metro diametroko zirkulu batean 20 zutabe doriko ditu, eta barnean, korintoar ordenakoak diren 10 zutabe. Tholosa, Delfoseko multzo monumentaletik gutxi gorabehera 800 metrora dago. Doriar ordeneko zutabeetatik hiru berriztatuak izan ziren, monumentuaren estetika hobetuz eta Delfoseko enblematikoena eta fotografiatuena bihurtuz.\nTholos hitza oinplano biribileko hil eraikinei ere ematen zaie, Mizenaseko kulturan erabilitakoei bezala. Hilobi hauen eredu adierazgarriena Atreoren altxorra da."}
{"id": "73522", "revid": "105290", "url": "https://eu.wikipedia.org/wiki?curid=73522", "title": "Ondar-txuri", "text": "Ondar-txuri Aralar mendilerroan dagoen mendi bat da. Tontorra, Malkorri menditik hegomendebaldera dago, norantza horretan bertan Eniriora jeisten den gailur batean. Uarrain eta Malkorriranzko bideak probesten dira Ondar-txuriren tontorrera igotzeko. Bertan dago Zearragoeneko trikuharria."}
{"id": "73523", "revid": "783334", "url": "https://eu.wikipedia.org/wiki?curid=73523", "title": "John Appleseed", "text": ""}
{"id": "73524", "revid": "688", "url": "https://eu.wikipedia.org/wiki?curid=73524", "title": "Atreoren altxorra", "text": "Atreoren altxorra, Atreoren hilobia eta Agamemnonen hilobia izenez ere ezaguna, Greziako \"tholos\" edo hilobi gangadun monumentalena da. Mizenasen kanpoaldean dago, eta, hasiera batean, Atreori, Agamenon errege handiaren aitari eman zitzaion, akaiarrek troiarren aurka izan zuten gerraren buruzagia. K. a. XIII. mendean datatua baitago.\nHilobi hau, arte kreto-mizenikoari dagokio. Aurretik korridore bat duen hilobiaren Mediterraneo osoan zabaldutako modeloa jarraitzen du. Kasu honetan, bi ganbera ditu, horietatik handienaren ganga izuna nabarmenduz. Harlanduzko ilara kontzentrikoen bidez lortzen da, espazioa gutxitzen doazenak, eta, beraz, euren presioak bertikalak dira, eta ez zeiharrak, benetako bobeda batean bezala.\nThomas Bruce Elgin britainiarrak zutabeek eutsitako sarreraren zati bat bere herrialdera eraman zuen eta British Museumean erakutsita geratu zen."}
{"id": "73525", "revid": "336", "url": "https://eu.wikipedia.org/wiki?curid=73525", "title": "Johnny Appleseed", "text": "Johnny Appleseed, John Chapman jaiotzez, (1774ko irailaren 26a - 1847ko martxoaren 11a) folklore estatubatuarraren heroia da. Misiolari kristaua eta arbolazain aitzindaria izan zen, Ohio, Indiana eta Illinoisen sagarrondoa sartu zuen. Leominsteren (Massachusetts) jaio zen eta Fort Wayneko (Indiana) Johnny Appleseed parkean dago ehortzita. Ameriketako Estatu Batuetako erdi-mendebaldeko sailetan sagarrondoak landatzeagatik Johnny Appleseed goitizena (\"Johnny sagarraren hazia\" euskaraz) jarri zioten.\nHerrialdean zehar ibili zen, normalean oinutsik eta lapiko bat buruan zeramala, eta sagarrondoak landatzeaz gain, biblia irakatsi, istorioak kontatzu eta herri amerindiarrrak eta kolonoak ezagutu zituen.\nJohnny heroitzat hartzen dute. Artean, literaturan eta filmetan egiten zaizkion erreferentziez gain, jendeak istorio ugari kontatzen ditu bere bizitzari eta bidaiei buruz."}
{"id": "73527", "revid": "536", "url": "https://eu.wikipedia.org/wiki?curid=73527", "title": "Arpegio", "text": "Arpegioa akorde batetako tonu ezberdinak jotzeko modu bat da. Denak aldi berean jo ordez, bata bestearen atzean jotzen dira, oso azkar, oro har, baxuenetik altuenera.\nAkorde bat arpegioan jotzen denean, musikariak, notak, bata bestearen atzean azkar jotzen dituela esan nahi du (beste modu batetara egingo balu, akorde hedatu bat jotzen egongo litzateke).\nIzena, \"arpeggio\" hitz italiarretik dator, eta, hau, berriz, \"harpa\"tik (musika tresna honetan baliabide oso erabilia baita).\nBaliabide hau errazago erabiltzen da zapaldutako harizko musika tresnetan, gitarra bezala. Praktika honek, beste musika tresna batzuetan eragina izan dezake. Modu honetara, laut-joleen teknikak Frantzian eragina izan zuen, barroko garaian, klabezin eta klabikordiojoleetan: Luis XIV.ak oso atsegin zuen azkeneko musika tresna hau.\nArpegioak jotzea zia txandakatuarekin egin behar da, eskala bat jotzen denean bezala. Batzuetan, sweep picking izeneko teknika baten bidez egiten dira. Azken teknika honen erabateko domeinuak, abilezia ikaragarria ematen du, gitarra-jotzaile askok euren bakar saioetan erabiltzen baitute. Oro har, birtuosoek, mastan zehar, mugimendu arpegiatuak, beste batzuei sinestezina iruditzen zaien abiadurarekin egiten dituzte. Ona da posizio eta tonalitate ezberdinetan arpegioak ikastea. Honek, emaitza bezala, milaka konbinaketa ezberdin ematen ditu, bakar saioetan oso erabilgarriak izango direnak. Gitarra-jotzaile batzuk, ia ez dituzte eskalak erabiltzen punteatzerakoan, arpegioei protagonismoa emanez. Hauek joz, ez da disgustuko notarik entzungo, jotzen ari den progresioaren oinarrizko akordeak, punteoak dituen nota berberak izango baititu. Akorde nagusi batean punteatuz gero, jakina, zazpiduna, bederatziduna edo beste nota batzuk erantsi ahal zaizkio, beteago gera dadin."}
{"id": "73528", "revid": "105290", "url": "https://eu.wikipedia.org/wiki?curid=73528", "title": "Enone", "text": "Enone greziar mitologiaren arabera Parisen lehen emaztea izan zen.\nLamia bat zen (oreade edo naiade bat) Ida mendikoa, Frigian, Zibele ama jainkosari lotutako mendia. Bere aita, Zebren ozeanida zen, eta Reagandik, profeziaren artea ikasi zuen. Bere izen propioak, ardoaren dohain natural baina zibilizagarriarekin lotzen du.\nParis printze troiarra, berataz maitemindu zen, oraindik Ida mendiko magaletan artzaina zenean. Ezkondu egin ziren eta Enonek seme bat izan zuen, Korito. Parisi Helenaren bila ez nabigatzeko abisatu zion, baina ez zuen konbentzitu, eta orduan, zauritua zenean, beragana jotzeko esan zion, beste inork ezingo baitzuen sendatu.\nParisen egindako traizioagatik mendeku gisa, Korito bidali zuen greziarrak Troiarantz gida zitzan. Beste bertsio batek, Korito Troiara bere aitari laguntzera joan zela, baina Helenataz maitemindu eta Parisek, bere semearen asmoak igarriz, Korito hil zuela kontatzen du. Bertsio batzuek, Korito, Helena eta Parisen semea zela diote.\nFiloktetesen gezi batek hiltzeko moduan zauritu zuenean, Paris Ida mendira itzuli zen eta, Enoneri, sendatzeko erregutu zion, baina Enonek, gorrotoz beterik, ezezkoa eman zion, eta Paris hil egin zen. Batzuek, beranduago, ez sendatzeaz damutu eta, Paris hilda ikusi zuenean, bere burua urkatu zuela kontatzen dute. Beste batzuk, berriz, Parisen hil sura botata bere buruaz beste egin zuela diote."}
{"id": "73529", "revid": "3280", "url": "https://eu.wikipedia.org/wiki?curid=73529", "title": "Barajaseko aireportua", "text": ""}
{"id": "73533", "revid": "153572", "url": "https://eu.wikipedia.org/wiki?curid=73533", "title": "Ida mendia (Turkia)", "text": "Ida mendia (, ahoskatua, \"Kaz Da\u011flar\u0131,\" edo \"Karata\u015f Tepesi\")Asiako mendikate bat da (1774 metro punturik garaienean), Troadean, Turkian dagoena, Troiako lurraldea mugatzen duena. Tontorrik garaienak Cotyle eta Gargaro dira. Azken hau, sarri elurtuta egoten da. Troaden aurrera egiten duen gainak, Lekto izena hartzen du.\nLekto, antzinatean, antzinatean, Tenedosetik Lesbosera nabigatzeko kostaldeko ibilbidean kokatua zegoen.\nKareso (Kokabas \u00c7ay), Rodio (Koka \u00c7ay), Graniko (Biga \u00c7ayi), Esepo (G\u00f6nen \u00c7ay), Eskamandro (Mendere \u00c7ay) eta Simois (D\u00fcmruk Su) mendi honen iparraldeko magaletik igarotzen dira, Lektotik nahiko urrun.\nEstrabonen arabera, Lektoko gainean okertu ondoren Ideo edo Adramiteno Golkoa zabaltzen da, Gargara eta Pirra gainek mugatua alde banatatik.\nMitologia.\nHomeroren testuetatik eta Troiar Ziklotik sortutako elezaharrek, hainbat gertaera mitologikoen eskenategi bihurtzen dute:\nHera eta Zibeleren santutegia ere bazen. Zibele, han, \"Mater deum magna Idaea\", \"Jainkoen Jainkosa Ama, Idako jainkosa\" zen. Izan ere, bertan ezarriko zen K. a. VIII. mendean Galaziako Pesinonte utzi ondoren.\nHomerok, mendikatea, \"Mila iturrien Ida\" bezala deitu zuen. Mendiaren maldak, animalia basati asko dituen basoz estaliak daude. Ida, \"animalia basatien ama\" bezala ere deitua da.\nBatzuetan, Ida izenak, Troade osoa izendatzen du."}
{"id": "73534", "revid": "15795", "url": "https://eu.wikipedia.org/wiki?curid=73534", "title": "Yagi", "text": ""}
{"id": "73535", "revid": "15795", "url": "https://eu.wikipedia.org/wiki?curid=73535", "title": "Dodoria", "text": ""}
{"id": "73536", "revid": "15795", "url": "https://eu.wikipedia.org/wiki?curid=73536", "title": "Zarbon", "text": ""}
{"id": "73537", "revid": "375", "url": "https://eu.wikipedia.org/wiki?curid=73537", "title": "Nail", "text": ""}
{"id": "73538", "revid": "2241", "url": "https://eu.wikipedia.org/wiki?curid=73538", "title": "Popo", "text": "Popo hitzak zenbait adiera ditu:"}
{"id": "73539", "revid": "375", "url": "https://eu.wikipedia.org/wiki?curid=73539", "title": "Spopovitch", "text": ""}
{"id": "73540", "revid": "375", "url": "https://eu.wikipedia.org/wiki?curid=73540", "title": "Yamu", "text": ""}
{"id": "73541", "revid": "15795", "url": "https://eu.wikipedia.org/wiki?curid=73541", "title": "Kibito", "text": ""}
{"id": "73542", "revid": "15795", "url": "https://eu.wikipedia.org/wiki?curid=73542", "title": "Bibidi", "text": ""}
{"id": "73543", "revid": "15795", "url": "https://eu.wikipedia.org/wiki?curid=73543", "title": "Dabra", "text": ""}
{"id": "73544", "revid": "15795", "url": "https://eu.wikipedia.org/wiki?curid=73544", "title": "Yakon", "text": ""}
{"id": "73545", "revid": "15795", "url": "https://eu.wikipedia.org/wiki?curid=73545", "title": "Pui Pui", "text": ""}
{"id": "73546", "revid": "375", "url": "https://eu.wikipedia.org/wiki?curid=73546", "title": "Kaio Shin Agurea", "text": ""}
{"id": "73547", "revid": "15795", "url": "https://eu.wikipedia.org/wiki?curid=73547", "title": "Lunch", "text": ""}
{"id": "73548", "revid": "15795", "url": "https://eu.wikipedia.org/wiki?curid=73548", "title": "Karin", "text": ""}
{"id": "73549", "revid": "15795", "url": "https://eu.wikipedia.org/wiki?curid=73549", "title": "Upa", "text": ""}
{"id": "73550", "revid": "15795", "url": "https://eu.wikipedia.org/wiki?curid=73550", "title": "Bora", "text": ""}
{"id": "73551", "revid": "375", "url": "https://eu.wikipedia.org/wiki?curid=73551", "title": "Giran", "text": ""}
{"id": "73552", "revid": "336", "url": "https://eu.wikipedia.org/wiki?curid=73552", "title": "Pentatloi", "text": "Pentatloia Antzinateko jatorrizko Olinpiar Jokoetan eta Panheleniar Jokoetan egiten zen lehiaketa atletikoa bat zen, bost probaz osatua, Pentatloi modernoak ordeztu du. Honako bost proba hauek osatzen zuten antzinako pentatloia:\nPentatloian parte hartzen zuten atletak besteen gainetik zeudela jotzen zen, eta euren entrenamendua soldadutzaren zati zen, bost proba horiek gerran oso erabilgarritzat jotzen baitziren.\n\"Stadion\" probaren garailea lehiaketa osoaren garailetzat hartzen zen. Gauza bera gertatzen zen luzera jauzikoa, disko jaurtiketa eta xabalina jaurtiketa probetako garailea berbera bazen. Ez zegoen beste bi probak ospatzeko beharrik eta aurreko hiru probak irabazi zituena garailetzat jotzen zen. Borrokako proba horretarakotxe bakarrik prestaturiko hareazko hobi batean egiten zen. Zeusen tenplutik kanpo aurkezten zen, baina beste guztiak, estadioan.\nBorroka eta disko jaurtiketako probek, oinarrian, egungo bertsioen arau berberak zituzten; hala ere, besteek, alde esanguratsuak zeuzkaten:\nAntzinako Greziako gainontzeko olinpiar lehiaketa guztiak bezala, pentatloia biluzik egiten zen."}
{"id": "73553", "revid": "15795", "url": "https://eu.wikipedia.org/wiki?curid=73553", "title": "Vegeta Erregea", "text": ""}
{"id": "73554", "revid": "15795", "url": "https://eu.wikipedia.org/wiki?curid=73554", "title": "Turles", "text": ""}
{"id": "73555", "revid": "15795", "url": "https://eu.wikipedia.org/wiki?curid=73555", "title": "Paragus", "text": ""}
{"id": "73556", "revid": "15795", "url": "https://eu.wikipedia.org/wiki?curid=73556", "title": "King Cold", "text": ""}
{"id": "73557", "revid": "375", "url": "https://eu.wikipedia.org/wiki?curid=73557", "title": "Nam", "text": ""}
{"id": "73558", "revid": "375", "url": "https://eu.wikipedia.org/wiki?curid=73558", "title": "Panputt", "text": ""}
{"id": "73559", "revid": "375", "url": "https://eu.wikipedia.org/wiki?curid=73559", "title": "Potala belarritakoak", "text": ""}
{"id": "73560", "revid": "15795", "url": "https://eu.wikipedia.org/wiki?curid=73560", "title": "Brief doktorea", "text": ""}
{"id": "73562", "revid": "1545", "url": "https://eu.wikipedia.org/wiki?curid=73562", "title": "Bra", "text": "Bra edo BRA izan daiteke:"}
{"id": "73563", "revid": "119347", "url": "https://eu.wikipedia.org/wiki?curid=73563", "title": "Lanzaroteko aireportua", "text": "C\u00e9sar Manrique-Lanzaroteko aireportua (IATA: ACE, NAZE: GCRR) Lanzarote uhartean dagoen aireportu espainiarra da. Uharteko hiriburutik 5 km-ra dago. Aireportua Aena enpresa publikoak kudeatzen du. 2014ko datuen arabera, Lanzaroteko aireportua Kanarietako hirugarrena da bidaiari-trafikoari dagokionez, Kanaria Handiko eta Hego Tenerifeko aireportuen atzetik, eta estatuko bederatzigarrena da, 5.883.039 bidaiariekin\nHegaldiak.\nLanzaroteko aireportuan honako hegaldi erregularrak daude:"}
{"id": "73565", "revid": "15795", "url": "https://eu.wikipedia.org/wiki?curid=73565", "title": "Saibaman", "text": ""}
{"id": "73566", "revid": "15795", "url": "https://eu.wikipedia.org/wiki?curid=73566", "title": "Toteppo", "text": ""}
{"id": "73567", "revid": "15795", "url": "https://eu.wikipedia.org/wiki?curid=73567", "title": "Toma", "text": ""}
{"id": "73568", "revid": "15795", "url": "https://eu.wikipedia.org/wiki?curid=73568", "title": "Selypar", "text": ""}
{"id": "73569", "revid": "15795", "url": "https://eu.wikipedia.org/wiki?curid=73569", "title": "Panpukin", "text": ""}
{"id": "73570", "revid": "15795", "url": "https://eu.wikipedia.org/wiki?curid=73570", "title": "Azenario Untxia", "text": ""}
{"id": "73571", "revid": "13403", "url": "https://eu.wikipedia.org/wiki?curid=73571", "title": "Super 8", "text": ""}
{"id": "73572", "revid": "15795", "url": "https://eu.wikipedia.org/wiki?curid=73572", "title": "Yama", "text": ""}
{"id": "73573", "revid": "15795", "url": "https://eu.wikipedia.org/wiki?curid=73573", "title": "Brief Doktorea", "text": ""}
{"id": "73574", "revid": "15795", "url": "https://eu.wikipedia.org/wiki?curid=73574", "title": "Saibaiman", "text": ""}
{"id": "73575", "revid": "336", "url": "https://eu.wikipedia.org/wiki?curid=73575", "title": "Baba Igarlea", "text": "Baba Igarlea (jatorrizko japonieraz \u5360\u3044\u30d0\u30d0 edo \"Uranai Baba \", \"igarle zaharra\" esan nahi du), Dragoi Bola manga eta animeko fikziozko pertsonaia da. Sorgin igarlea da, bere zerbitzuen truke izugarrizko diru kopurua eskatzen du. Ordaindu ezin duenarentzat, hala ere, bada alternatibarik: bere 5 laguntzaileak garaitzea.\nEzaugarriak.\nBaba Igarlea 500 urte baino gehiago dituen atso igarlea da eta diru kopuru ikaragarri baten truk edozein sekretu argitu diezazuke bere kristal bolaren bidez (oso zekena da). Etorkizuna igartzeaz gain, sorgin hau Beste Mundura joan eta 24 ordurako gerlari bat bizidunen mundura ekartzeko gai da. Hau egiten du Son Gohan zaharrarekin (Gokuren adopziozko aitona), eta Vegeta eta Gokurekin berarekin Boo Ahaltsuaren sagan. Tamainaz oso-oso txikia da, ia bere kristal bolaren tamainakoa. Beti honen gainean hegan doa leku batetik bestera, buruan sorgin kapela beltza daramala.\nBiografia.\nBaba Igarlea basamortu erdian zegoen jauregi batean bizi zen. Zapi Gorridun Armada garaitu ostean, Goku eta lagunek 7. \"Dragoi Bola\" non zegoen argitzeko eskatu zioten, ez baitzen radarrean ageri, baina dirurik ez zutenez 5 laguntzaileen aurka borrokatzea erabaki zuten. Irabaziz gero doan argituko zien non zegoen \"Dragoi Bola\". Geroxeago jakin zuten Baba Iratxo Dortoka zaharraren arreba nagusia zela. Honen ostean ez zen seriean gehiegi ageri, noizbehinka agertu izan zen lagunei laguntzeko bere ezagutzen bidez.\nBabaren borrokalariak.\nBabak etorkizuna dohainik argitzeko, bost borrokalari garaitu behar dira. Iraganean bostgarren borrokalaria Akkuman zela esan zuen Iratxo Dortokak, beraz, Son Gohanen lekua hartzen zuen beste gerlari bat zegoela pentsa daiteke.\nAkkuman.\nAkkuman (jatorrizko japonieraz \u30a2\u30c3\u30af\u30de\u30f3 \"\") deabru itxurako borrokalaria da, Babaren begikoa. Arte Martzialen Txapelketan bi aldiz txapeldun izan zen. Babari 7. \"Dragoi Bola\" non zegoen galdetu ahal izateko (radarrean ez baitzen ageri), deabru honek Babaren txapelketako 4. borrokan lehiatu zen Son Gokuren aurka.\n\"Devilmite Beam\" izeneko teknika bortitza dauka. Teknika honi esker arerioaren bihotzean edozein gaiztakeri aztarna aurki dezake eta bihotza lehertzeraino handitu diezaioke. Akkumanek teknika hau Son Gokuren aurka erabil zuen eta argi zegoenez ez zion ezertarako balio izan, Gokuk bihotz garbia baitzuen, Kinton lainon ere horregatik ibili zitekeen. Hegan egiteko gai ere bazen. Son Goku iritsi arte ez zion inork irabazi.\n jokoan berarekin joka daiteke.\nDracula Man.\nDracula Man (jatorrizko japonieraz \u30c9\u30e9\u30ad\u30e5\u30e9\u30de\u30f3 edo \"Dorakyura Man \") Babaren borrokalarietako bat da, eta Babaren zerbitzuak doan jakin nahi duen ororen aurka borrokatzen da. Gerlari hau Krilin, Upa eta Puarren aurka borrokatu zen lehen borrokan.\nEz zeukan aipatzeko teknikarik, argia jasan zezakeen banpiroa baino ez zen eta kick-boxinga praktikatzen zuena.\nGoku, Yamcha, Puar, Krilin eta Upa Babari 7. \"Dragoi Bola\" non zegoen galdetzera joan zirenean dirutza ordaindu edo borrokatu egin beharko zutela jakin zuten. Dracula Man zen lehen borrokalaria eta Krilini erraz irabazi zion, kolpe batzuen ondoren buruan kosk egin zion eta odol galeraren ondorioz zorabiatu egin zen. Ondoren, eta guztien harridurarako, Upak eta Puarrek aise garaitu zuten, gurutze eta berakatz erasoari esker.\nBost gerlarietako ahulena zen. Dragoi Bola Zren 138. atalean motorzale talde bateko kide bezala agertu zen.\nGizon ikustezina.\nGizon ikustezina (jatorrizko japonieraz \u30b9\u30b1\u3055\u3093 edo \"Suke-san \") Babaren borrokalarietako bat da. Ezer ordaindu gabe Babari zerbait eskatu nahi bazaio, bere aurka borrokatu behar da. Gerlari hau Yamcharen aurka borrokatu zen bigarren borrokan.\nBere teknika ezagun bakarra bere ikustezintasuna da. Nahiko indartsua ere bada.\nGoku, Yamcha, Puar, Krilin eta Upa Babari 7. \"Dragoi Bola\" non zegoen galdetzera joan zirenean dirutza ordaindu edo borrokatu egin beharko zutela jakin zuten. Gizon ikustezina zen bigarren borrokalaria Dracula Manen ostean, eta Yamcharen aurka borrokatu zen Puar eta Upa erretiratu ostean. Yamcha larri ibili zen baina Krilinen ideia bati esker irabaztea lortu zuen. Gizon ikustezina ikusgarri bihurtu zen, Iratxo Dortoka borroka zelaira begira jarri zen, eta bere aurrean Bulma jarri zen. Krilinek behar zen momenturartze itxaron zuen Bulmari soinekoaren goialdea jaisteko (titiak bistan utziz), Iratxo Dortokak sudurretik izan zuen odol jario izugarria Gizon ikustezinaren gainean erori zen.\nMomia.\nMomia (jatorrizko japonieraz \u30df\u30a4\u30e9\u304f\u3093 edo \"M\u012bra-kun \") Babaren borrokalarietako bat da. Ezer ordaindu gabe Babari zerbait eskatu nahi bazaio, bere aurka borrokatu behar da. Hau Yamcha eta Gokuren aurka borrokatu zen hirugarren borrokan.\nOso gerlari indartsua zen, bere gorputzeko bendak kontrolatzeko gai zena, baita arma arriskutsu bilakatzeko ere.\nGoku, Yamcha, Puar, Krilin eta Upa Babari 7. \"Dragoi Bola\" non zegoen galdetzera joan zirenean dirutza ordaindu edo borrokatu egin beharko zutela jakin zuten. Momia zen hirugarren gerlaria eta lehenengo Yamcharen aurka borrokatu zen, erraz garaitu zuena. Gero Gokuren aurka borrokatu zen eta bere porrotaren bi bertsio daude:\nGerlari misteriotsua.\nOtsoaren maskara daraman gerlari misteriotsua, benetan Son Gohan (Gokuren aitona) da mozorrotuta. Babak borroka egitearen truke atera zuen hildakoen erreinutik. Gokuren aurkako borrokan buztanetik heldu (bere puntu ahula) eta lurraren aurka kolpatu zuen, erraz garaituz. Hala ere, Son Gohanek Babari tranpa egin zuela aitortu eta beraz, Goku jo zen garailetzat."}
{"id": "73576", "revid": "375", "url": "https://eu.wikipedia.org/wiki?curid=73576", "title": "Shenen", "text": ""}
{"id": "73577", "revid": "375", "url": "https://eu.wikipedia.org/wiki?curid=73577", "title": "Satan jauna", "text": ""}
{"id": "73578", "revid": "375", "url": "https://eu.wikipedia.org/wiki?curid=73578", "title": "Bacterian", "text": ""}
{"id": "73579", "revid": "375", "url": "https://eu.wikipedia.org/wiki?curid=73579", "title": "Bio-Broly", "text": ""}
{"id": "73580", "revid": "15795", "url": "https://eu.wikipedia.org/wiki?curid=73580", "title": "Shu", "text": ""}
{"id": "73581", "revid": "15795", "url": "https://eu.wikipedia.org/wiki?curid=73581", "title": "Mai", "text": ""}
{"id": "73583", "revid": "15795", "url": "https://eu.wikipedia.org/wiki?curid=73583", "title": "Bubbles", "text": ""}
{"id": "73594", "revid": "119347", "url": "https://eu.wikipedia.org/wiki?curid=73594", "title": "Vegas del Genil", "text": "Vegas del Genil Granadako probintziako (Espainia) udalerria da. 2007an 7.224 biztanle zituen."}
{"id": "73596", "revid": "56334", "url": "https://eu.wikipedia.org/wiki?curid=73596", "title": "Juan Carlos Rodr\u00edguez", "text": "Juan Carlos Rodr\u00edguez Ibarra (M\u00e9rida, 1948ko urtarrilaren 19a) PSOE alderdiko politikari espainiarra da. Extremadurako presidentea izan zen 1983-2007 urteak bitartean. 2008an Badajozko unibertsitateko bere irakasle postura bueltatu zen."}
{"id": "73597", "revid": "499", "url": "https://eu.wikipedia.org/wiki?curid=73597", "title": "Juan Carlos Rodriguez Ibarra", "text": ""}
{"id": "73600", "revid": "119347", "url": "https://eu.wikipedia.org/wiki?curid=73600", "title": "Zero install", "text": " Zero install software banatzeko eta instalatzeko modu bat da. Zero install-eko paketeak ez dira ez instalatu ez desenpaketatu behar. Hala disko gogorrean gordetzen dira cache izeneko bitarteko karpeta batean, honela nahi denean zuzenean exekuta daitezke. Cache karpetan paketeak gordetzeak Interneteko konexiorik gabe erabiltzea ahalbidetzen du."}
{"id": "73601", "revid": "512", "url": "https://eu.wikipedia.org/wiki?curid=73601", "title": "Euskal Ehiztariak", "text": "Euskal Xazurrak edo Ehiztariak zenbait armadak sortutako infanteria arineko taldeak izan ziren. Mendebaldeko Pirinioetako Armadaren dibisio bat ere izan zen.\nFrantziako.\nFrantziako Iraultzan, ehiztari taldeak sortu ziren Pirinioetako mugak defendatzeko. Ipar Euskal Herriko zenbait lagunek beren baitatik hartu zituzten armak eta, 1792ko azaroan, Biltzar Nazionalaren ordezkariek lau konpainiatan batu zituzten; (euskaraz: \u201cEuskal Xazurrak\" edo Ehiztariak) izena hartu zuten. 1793ko maiatzaren 7rako, 10 konpainia zeuden, 4 batailoitan antolatuak. Batailoi hauetako buruzagiak honako hauek ziren:\nKonbentzio Gerra (1793-1795) hasi zelarik, 1793 hasieran, Donibane Garazi inguruko mendixkak defendatu zituzten, Moncey kapitaina buru zutela. Orduko balentriarik handiena 1793ko ekainaren 1etik 6ra egin zuten, Ch\u00e2teau Pignon, Donibane Garazitik hurbil, defendatu zutenean, askoz soldadu gutxiago ziren arren (1:8ko proportzioan frantziar iturri batzuen arabera). Azkenik, Ventura Caroren osteek garaipen pirrikoa erdietsi zuten, gizon asko galdu baitzituzten.\n1794ko ekainean, hiru euskal batailoik infanteria arineko bosgarren brigada erdia sortu zuten, Moncey buru zutela. 1794ko urrian, Harizperen batailoiak, bosgarren brigada erdiko granadariekin batera, Infernuko zutoina () sortu zuen Donibane Garazi inguruko mendiak babesteko. Aldudeko guduan esku hartu zuten.\n1795ean Frantziak eta Espainiak Basileako Bakea izenpetu ondoren, Euskal Ehiztariak mugan kantonatu ziren. 1798ko irailerako, batailoi bakarra zegoen. 1800ean Libournera eraman zituzten, eta bigarren batailoia berriz eratu zen. 1800eko kanpainian batailoi biak bigarren lerroan egon ziren, \"arm\u00e9e des Grisons\" izeneko taldean, eta 1801eko apirilaren 21ean Bernara bidali zituzten. 1806an bi batailoiek infanteria arineko bosgarren erregimentua eratu zuten, Jenako garaipenean parte hartu zuena. 1808an, Euskal Herriko hirurehun ehiztarik eratu zuten Joachim Muraten Espainiako Ohorezko Guardia. Batailoia Grande Arm\u00e9e-ren parte izan zen 1812ko Errusiako kanpainian; bertan sarraskituak izan ziren.\nUruguaiko \"cazadores vascos\".\nUruguaiko Gerra Handiko Montevideoko setioan, Euskal Ehiztarien erregimentu (edo batailoi) bat sortu zuen gobernu \"colorado\"-ak 1845eko apirilaren 8an. Uniforme urdinez eta txapel gorriz jantzirik, gudari gehienak Ipar Euskal Herriko etorkinak ziren, eta Juan Bautista Brie de Laustan izpurarra zuten koronela.\nUnitateak bere estatu-nagusi, logistika, musika eta artilleria propioa zituen. 650 lagunek osaturik zegoen: granadari konpainia bat, tiratzaile konpainia bat eta zazpi infanteria konpainia. \"Blancos\" aurkariek Euskal Ehiztarien beste erregimentu bat sortu zuten, Karlistadetan aritutako beteranoekin."}
{"id": "73602", "revid": "56334", "url": "https://eu.wikipedia.org/wiki?curid=73602", "title": "Georges Forsans", "text": "Georges Forsans (? - 1963ko maiatzaren 31) Baionako alkatea zen.\nBigarren Mundu Gerraren ondoren sartu zen Baionako udaletxean, non 1945, 1947, 1953 eta 1959an zinegotzi hautatu zuten eta 1958ko ekainaren 6tik 1959ko martxoaren 21era alkate."}
{"id": "73605", "revid": "10891", "url": "https://eu.wikipedia.org/wiki?curid=73605", "title": "Forcalquier", "text": "Forcalquier (\"Forcauquier\" okzitanieraz) Frantziako hiria da, Proventza Garaiko Alpeak departamenduko hiriburua. Proventza-Alpeak-Kosta Urdina eskualdean dago.\n4.375 biztanle zituen 1999an."}
{"id": "73606", "revid": "2048", "url": "https://eu.wikipedia.org/wiki?curid=73606", "title": "Henri Grenet", "text": "Henri Grenet (Begla, Gironda, 1908ko otsailaren 7a - Baiona, 1995eko apirilaren 14a) Baionako alkate eta medikua zen. Jean Grenet semea izan zuen ondorengo auzapez postuan.\n1995an Baionan bere omenezko izena daraman Henri Grenet zubia eraiki zen."}
{"id": "73608", "revid": "46380", "url": "https://eu.wikipedia.org/wiki?curid=73608", "title": "Joachim Labrouche", "text": "Joseph-Joachim Labrouche (Hendaia, 1769ko uztailaren 28a - Donibane Lohizune, 1853ko martxoaren 21a) Donibane Lohizuneko alkate eta ontzijabea zen.\nFrantziako Lehen Inperioan gudetako komisarioa eta, 1815eko urtarrilaren 25ean, Ohorezko Legioaren zalduna zen.\n1815eko maiatzaren 13an, Baionako ordezkari bihurtu zen Ehun Eguneko Ganbaran (30 botoetatik 24 aterata).\nBibliografia.\n\"Dictionnaire des parlementaires fran\u00e7ais (1789-1889)\"."}
{"id": "73609", "revid": "116965", "url": "https://eu.wikipedia.org/wiki?curid=73609", "title": "Alain Lamassoure", "text": "Alain Lamassoure (Paue, Okzitania, 1944ko otsailaren 10a - ) frantses estatuko eta Euskal Herriko politikaria da; Angeluko alkate izan zen, besteak beste.\nEuropar Legebiltzarraren kidea da, hego-mendebaldeko Frantzia ordezkatuz. 2003ko uztailetik UMPko kidea, Idazkari Nazionala hain zuzen ere, da, UDFko bozeramilea izan ondoren. Ohorezko Legioaren zalduna ere bada.\nZazpi urtez (2001-2008) Hautetsien Kontseiluko lehendakari izan zen."}
{"id": "73610", "revid": "448", "url": "https://eu.wikipedia.org/wiki?curid=73610", "title": "Jean-Jacques Lasserre", "text": "Jean-Jacques Lasserre (Bidaxune, Nafarroa Beherea, 1944ko martxoaren 11) Bidaxuneko alkate ohia eta laboraria da.\nBiografia.\nJean-Jacques Lasserre JAC erakundearen kidea izan da eta, 1987 eta 2001 artean, Lur Berri kooperatiba zuzendu du."}
{"id": "73611", "revid": "336", "url": "https://eu.wikipedia.org/wiki?curid=73611", "title": "Guy Petit", "text": "Guy Petit (Miarritze, Lapurdi, 1905eko azaroaren 23a - 1988ko urriaren 31) politikaria zen."}
{"id": "73612", "revid": "116965", "url": "https://eu.wikipedia.org/wiki?curid=73612", "title": "Daniel Poulou", "text": "Daniel Poulou (Miarritze, Lapurdi, 1943ko uztailaren 28a) politikaria da, Urru\u00f1ako auzapez ohia, UMPko kidea."}
{"id": "73613", "revid": "375", "url": "https://eu.wikipedia.org/wiki?curid=73613", "title": "Babaren borrokalariak", "text": ""}
{"id": "73614", "revid": "116965", "url": "https://eu.wikipedia.org/wiki?curid=73614", "title": "Jean-Bernard Uhart", "text": "Jean-Bernard Uhart (Uhartehiri, 1765eko ekainaren 17a - Zalgize-Doneztebe, 1834ko maiatzaren 18a) euskal militar eta politikaria zen.\nAita Cl\u00e9ment Uharteko baroia (1712-1795) eta ama Doroth\u00e9e de Caupenne d\u2019Amou (1743-1809) zituen. Parisen hasi zen Armadan eta, 1787an, erregearen tenientea zen Zuberoan, gobernadorea ordezkatuz.\nZuberoako nobleteriaren ordezkaria zen 1789ko Estatu Orokorrean. 1793an Larraineko burdinolaren jabea zen, orduan gerrarako industria zena.\nSaint-Louiseko zalduna, Zalgize-Doneztebeko auzapeza (1829-1832) eta Pirinio Atlantikoetako Kontseilari Orokorra ere bazen.\n\u00c9tiennette d\u2019Angosse (1771-1793) emaztearekin batera seme bi izan zituen:"}
{"id": "73617", "revid": "375", "url": "https://eu.wikipedia.org/wiki?curid=73617", "title": "Super Saiya 4", "text": ""}
{"id": "73618", "revid": "15795", "url": "https://eu.wikipedia.org/wiki?curid=73618", "title": "Gogeta", "text": ""}
{"id": "73620", "revid": "15795", "url": "https://eu.wikipedia.org/wiki?curid=73620", "title": "Veku", "text": ""}
{"id": "73621", "revid": "119347", "url": "https://eu.wikipedia.org/wiki?curid=73621", "title": "Jean Renoir", "text": "Jean Renoir (Paris, 1894ko irailaren 15a - Los Angeles, Kalifornia, 1979ko otsailaren 12a) zinema zuzendari, aktore eta idazle frantziarra izan zen. Zinema mutuan hasi eta XX. mendeko 60ko hamarkada arte 40 filmetik gora egin zituen.\nAline Charigot eta Pierre-Auguste Renoir pintore frantziarraren bigarren semea izan zen. Eta, gerora, Claude Renoir zinemagilearen osaba izan zen eta Alain Renoir unibertsitate irakaslearen aita, Kaliforniako Berkeley Unibertsitatean literatur konparatua irakatsi zuena. Anaia Pierre ere zinema munduan ibilitakoa zen.\nAurreneko urteak.\nTxikia zela familiarekin batera Frantziako hegoaldera jo zuen. Umetan, familiako beste kide batzuen modura, aitaren margolanetako askotan agertuko da Jean. Sendiak, aitaren arrakastari esker, ez zuen diru arazorik izan eta ikastetxe onenetan ikasi zuen.\nLehen Mundu Gerrak Frantziako zalditeriara eraman zuen. Hanka batean zaurituta, bestelako lanetan ipini zuten, eta sasoi horretan, bizkortu bitartean, zinema ezagutu zuen, batik bat Charles Chaplinen filmak. Gerra amaituta aitarekin jardun zuen lanean eta zeramika lantzen saiatu zen. Baina handik gutxira, eta Erich von Stroheim zinemagilearen eraginak bultzatuta, zinemari heldu zion. 1924koa da Renoirren estreinako lana (\"Catherine ou Une vie sans Joie\"), zuzendu zituen ahots gabeko bederatzi lanetan lehena. Dirurik ordainetan ez zuen lortzen baina, eta aitaren herentzian jasotako margoak salduz finantzatu zituen.\n1930etik aurrera.\n1930etik aurrera, eta soinuaren sarrerarekin, Renoirrek ospea eta jendearen eta kritikaren onespena irabazi zituen. Bat egin zuen Frantziako Herri Frontearekin, eta sasoi hartako bere lanek ildo horren adierazle dira: \"Le Crime de Monsieur Lange\" (1935) eta \"La Vie Est a Nous\" (1936).\n1937koa da Renoirren lan gailenetako bat, \"La Grande Illusion\", Erich von Stroheimek eta Jean Gabinek antzeztua. Arrakasta handiko filma izan zen, Lehen Mundu Gerran girotua, ihes egiten saiatzen ziren presoen gainekoa; Alemanian debekatua izan zen eta Italian, nahiz eta Veneziako Mostran saritua izan, beste horrenbeste. Horren ostean \"La B\u00eate Humaine\" etorri zen, \u00c9mile Zolaren lanaren bertsioa, Simone Simonek eta Jean Gabinek antzeztua.\n1939an, diru baliabideak aldean, \"La R\u00e8gle du jeu\" filma zuzendu zuen, Frantziako gizartearen erretratua. Ez zuen, ordea, harrera ona izan, eta Bigarren Mundu Gerra hastearekin batera debekatu egin zuten. Eta gerra urte horietan zeuden kopiak suntsitu zituzten; 50eko hamarkadan berreskuratua izan zen, eta askoren arabera Renoirren lan bikainena da.\nHollywood.\n\"La R\u00e8gle du jeu\" filmaren porrota artean mamitu barik, Renoir Italiara bidean da Toscaren zinemarako bertsio bat prestatzeko asmoz. Baina berehala da Frantzian, Bigarren Mundu Gerra hasi baino egin ez da eta. 45 urte ditu eta armadarako gai da: armadaren zinema zerbitzuan egingo du lan, eta aurreneko betebeharra Italiara itzultzea da, Erromako Centro Sperimentale di Cinematografia delakoan zinemaren inguruko eskolak emateko; sinistuta zeuden frantziar gobernuan halako kultur bitartekaritza batek italiarrekiko harremanak hobetuko zituela. Dena den ez zen horrela izan: 1940an Frantzia alemaniarrek okupatua izan zen. Renoir Ameriketako Estatu Batuetara abiatu zen. Zailtasunak izan zituen Hollywooden bere gustukoak izan zitezkeen lanetan jarduteko. 1943an \"This Land is Mine\" filma ekoiztu eta zuzendu zuen, Frantzia okupatuaren inguruko istorioa, Maureen O'Hararekin eta Charles Laughtonekin. Bi urte geroxeago \"The Southerner\" egin zuen, Ameriketan sortu zuen lanetan onena edo, 1945eko zuzendari onenaren Oscar Sarietarako izendatua.\n1946an hiritartasun estatubatuarra lortu zuen. Urte berekoa da \"The Diary of a Chambermaid\", Paulette Goddard eta Burgess Meredith tartean. \"The Woman on the Beach\" filmak (1947) Joan Bennett eta Robert Ryan zituen antzezle: estreinatu aurreko emankizunetan zelako harrera eskasa zuen ikusita, erabat berregin zuten. Bi film hauek ez zuten inongo arrakastarik izan.\n1949an Indiara joan zen eta han koloretan eginiko lehen filma sortu zuen: \"The River\", Rumer Godden idazlearen izen bereko eleberrian oinarritua. Hiru neska gazteren eguneroko bizimodua azaltzen du, eta pertsonen eta naturaren arteko harremana ere badu gogoeta. 1951ko Canneseko Zinemaldian saritu zuten.\nEuropan ostera ere.\nEuropara itzuli zen eta zinema musikala oinarri hartuta trilogia bat sortu zuen, hiru gai jakin jorratuz: antzerkiaren mundua, politikarena eta merkataritzarena. Filmak hauexek izan ziren: \"Le Carrosse d'or\" (1953) Anna Magnanirekin; \"French CanCan\" (1954), Jean Gabin eta Maria Felixekin; eta \"El\u00e9na et les hommes\" (1956), Ingrid Bergman eta Jean Maraisek osatutako bikotearekin. Aldi berean Parisko antzerkietan taularatu ziren hainbat lan ekoiztu zituen, Clifford Odets antzerkigilearen \"The Big Knife\" edo propio Renoirrek berak Leslie Caron aktorearentzat sortutako \"Orvet\".\nRenoirren azken aurreko lana 1962koa da, \"Le Caporal \u00e9pingl\u00e9\", Jean-Pierre Cassel eta Claude Brasseur aktoreekin. Bigarren Mundu Gerran nazien menpe dauden hainbat presoren gorabeherak ditu kontakizun. Urte berean margolari bikaina izan zen aita Pierre-Auguste Renoirren biografia eman zuen argitara (1962). Hurrengo urteetan hainbat gidoi idatzi zituen eta eleberri bat: \"Les Cahiers du Capitaine Georges\", Gallimard (1966).\nAzken urteak.\n1969an filmatu zuen Renoirrek azken lana: \"Le Petit th\u00e9\u00e2tre de Jean Renoir\". Bestelako izenburua ere bazuen pentsatua, garai hartako gazte iraultzaileen aldarrikapenak babestu nahian edo (\"Hau iraultza da!\"). Lau istorio labur biltzen ditu film honek, gai bertsua gogoan dutenak, baina filmatzeko orduan oso bestela sortuak.\nBere bizitzako azken urteak Beverly Hillsen eman zituen, eleberriak sortzen eta memoriak idazten. Ez zuen diru iturririk lortu gogoan zituen hainbat egitasmo gorpuzteko. 1973an \"Carola\" filma errodatzen ari zirela eroriko bat izan zuen eta horren ondorioz filmaketa alde batera laga behar izan zuen: Leslie Caron eta Mel Ferrer aktoreen lana Norman Lloydek amaitu zuen zuzentzen.\n1975ean Ohorezko Oscar Saria jaso zuen, bizitza osoan eginiko lana aitortzeko asmoz. 1977an frantziako gobernuak Ohorezko Legioko komandantearen delako domina eman zion.\nJean Renoir 1979ko otsailaren 12an hil zen Beverly Hillsen. Gorpua Frantziara eraman zuten, bertan lurperatzeko.\nOmenaldia.\nHil eta gutxira Renoirren lagun handia eta zinemagile bikaina izan zen Orson Wellesek artikulua idatzi zuen Los Angeles Times egunkarian frantziarraren gorazarre: \"Jean Renoir: The Greatest of all Directors\"."}
{"id": "73624", "revid": "105290", "url": "https://eu.wikipedia.org/wiki?curid=73624", "title": "This Land is Mine (1943ko filma)", "text": "This Land Is Mine Jean Renoirrek zuzendutako 1943ko filma da. Alemaniarrek okupaturiko Frantzia du jokaleku drama honek. 1944ko Soinu onenaren Oscar saria irabazi zuen. 72 antzokitan eman zuten lehen aldiz eta egun berean, 1943ko maiatzaren 7an hain zuzen ere.\nArgumentua.\nBigarren Mundu Gerra da. Alemaniarrek hartutako herri txiki bateko maisua da Albert Lory (Charles Laughton). Herri horretan bada okupatzaileari aurre egiten dionik, eta erresistentziako buruak harrapatzeko naziek edonola jokatuko dute, baita errugabeen bahiketa eta hilaraztea baliatuz ere. Hasiera batean koldar, istorioak aurrera egin ahala ordea, Loryk matxinatuen alde egingo du, nahiz eta horrek heriotzara eraman. Erdibidean maitasun istorioa gauzatuko da, Albert eta Louiseren artekoa (Maureen O'Hara), ikastetxe bereko andere\u00f1oa."}
{"id": "73625", "revid": "6327", "url": "https://eu.wikipedia.org/wiki?curid=73625", "title": "AHT", "text": ""}
{"id": "73629", "revid": "98220", "url": "https://eu.wikipedia.org/wiki?curid=73629", "title": "Tant\u014d", "text": "Tant\u014d sastakai baten antzeko ahoa duen arma labur bati ematen zaion izena da. Hasiera batean, katana txiki batekin nahas daiteke, baina bere diseinua hain da ezberdina, halakotzat jotzerik ez dagoela. Estetika berbera den arren, orria eta tsuka edo kirtenaren diseinuak askoz sinpleagoak dira.\nOrohar, etiketa arrazoiengatik obi izeneko gerrikoan eramaten zen, erraztasun handiarekin ezkuta zitekeen arren. Bigarren arma wakizashia izan arren (katana baino bertsio laburragoa) edo kodachia (tachia baino laburragoa, samurai batzuk, nahiago zuten tant\u014da bere erabilgarritasun eta maneiagarritasunagatik, baita aurrez aurreko euren arte martzialen osagarri gisa ere.\nZeremonia objektu bezala, aro berrian zehar zabaldu zen, wakizashia edo kodachia, seppuku edo harakiri errituan ordezkatuz (samuraiak, desohoretze baten ondoren, bere ohorea berreskuratzeko egiten zuen zeremonia).\nModeloaren arabera, Tanto (guardiarekin), Hamadashi (guardia txikiarekin) eta Aikuchi (guardia gabe) ezberdin daiteke."}
{"id": "73630", "revid": "105290", "url": "https://eu.wikipedia.org/wiki?curid=73630", "title": "Fotosintesi oxigeniko", "text": "Fotosintesi oxigenikoa fotosintesi mota bat da. Bertan, ura da lehen elektroi emalea, eta, beraz, oxigenoa (O2) askatzen da azpiproduktu bezala. Fotosintesi ohikoena da.\nFotosintesi hau da landareek, algek eta zianobakterioek burutzen dutena.\nDagoen beste fotosintesi mota fotosintesi anoxigeniko deritzona da: hainbat bakteriok burutzen dute, eta fotosintesi oxigenikoaren aldean ez du oxigenorik sortzen."}
{"id": "73631", "revid": "105290", "url": "https://eu.wikipedia.org/wiki?curid=73631", "title": "Lingote", "text": "Lingotea molde baten barruan urtutako materialezko masa bat da, bere maneiagarritasun erraza ahalbidetzen duena.\nLingote motak.\nMetalikoa.\nMetalezko lingoteak aleazioa bere urtze-puntutik gora berotuz eta metal likidoa horretarako propio prestatutako moldeetara irauliz egiten dira. Lehen metalezko lingoteak, gero, industrian erabiltzen dira beste atal metaliko batzuk ekoizteko, fundizio, estrusio edo beste teknologi modu batzuen bidez.\nMaterial erdieroalezkoa.\nIndustria elektronikoan, material erdieroalezko lingote monokristalinoak erabiltzen dira Czochralski metodoa edo Bridgeman metodoaren bidez eginak.\nKristal egitura.\nLingoteak, orohar, paralelepipedo edo laukiluze oinarridun piramide moztu forma duten moldeekin egiten dira, euren estibaia errazteko. Hoztea gainazalean hasten denez, tenperatura gradiente bat sortzen da, non likidoaren erdialdea, bere ertzak baino beroago dagoen. Ondorioz, solidotzea gainazaletik hasi eta erdialdean amaitzen da, hiru geruzatako kristal egitura tipiko bat eratuz: zutabe kristalizazio bat gainazalean, dendritikoa hurrengo geruzan eta ekiaxiala erdialdean.\nSolidotzen denean, metalak bere bolumena jeisten du, eta atmosferarekin kontaktuan dagoen lingotearen gainazalak, orohar, \"uzkurtzekoa\" izena hartzen duen konkabitate bat du. Fundizioa ez bada egokia izan, lingoteak pitzadurak izango ditu bere gainazalean eta poroak barnealdean.\nTeknika mota ezberdinak daude, lingote baten kristal egitura hobetu eta berdintzeko, horien artean, solidotze abiaduraren kontrol zorrotza, moldeen zati batzuen isolatzea, zuzendutako solidotze bat eragiteko, eta flokulazio tekniken erabilera."}
{"id": "73632", "revid": "1962", "url": "https://eu.wikipedia.org/wiki?curid=73632", "title": "Estrusio (fabrikazioa)", "text": "Estrusioa, oro har, masa bat moldeatzea edo forma ematea da, zehazki horretarako prestatutako irekidura batetatik irtenaraziz. Industrian, estrusioa zeharkako profil definitu eta finkoko objektuak sortzeko erabiltzen den fabrikazio-prozesu bat da, materiala bultzatuta nahi den sekzioko trokel batetik ateratzen da. Beste fabrikazio-prozesu batzuen aldean dituen bi abantaila nagusi ditu: batetik zehar-ebaki oso konplexuak sortzeko gaitasuna eta, bestetik, hauskorrak diren materialak lantzeko, materialak konpresio-esfortzuak eta ebakidura-esfortzuak baino ez dituelako topatzen. Gainera, gainazaleko akabera bikaina sortzen du eta forma askatasun handia ematen du diseinu prozesuan estrusioa, produktuak lortu ahal izateko lehengaien jarraikako erabilpena da, metalurgikoak, plastikoak eta elikagaietakoak. Lehengaiek, fusioa, presioa eta deformazioa jasan behar dute. Adibidez, beirazko botila baten fabrikazio prozesua, birziklapenerako beira eta koloratzaile mineralekin nahastutako aluminosilikatoen fusioan hasten da, tanta goriaren garraio eta hoztearekin jarraitzen du, matrize baten bidez deformatzen dena eta abiadura egoki batetara solidotzen da."}
{"id": "73633", "revid": "105290", "url": "https://eu.wikipedia.org/wiki?curid=73633", "title": "Bultzada tektoniko bertikal", "text": "Bultzada tektoniko bertikala, epirogenesi bezala ere ezagutzen dena, maila kontinentalean gertatzen den lurrazalaren mugimendu bertikal bat da. Plaka kontinentalen barne area handiei eragiten die: plataforma eta kratoiei. Jarraitutako goranzko eta beheranzko mugimendu oso motelak dira (ez bapatekoak), ondorio bezala, egitura baten baskulazioa izan dezaketenak, Iberiar Penintsulan hirugarren aroan gertatu zena bezala, ondorio bezala, Atlantikoranzko barne lakuen drainatzea izan zuena. Baskulazioak egitura monoklinalak eratzen ditu (15\u00ba baino gutxiago buzamendukoak eta zentzu bakarrean).\nEmaitza bezala, konkor handiak ere izan ditzakete, egitura aklinalak (tolestu gabeak) eratzen dituena. Konkorra goranzkoa edo positiboa baldin bada, antiklinal esaten zaio, beheranzkoa edo negatiboa baldin bada, berriz, sinklinal. Jakina, antiklinaletan, arroka plutonikoak dira ugarienak, higadura azalera bezala funtzionatzen baitu. Sinklinalek, berriz, metaketa arro gisa funtzionatzen dute, bertako arroka ugarienak sedimentarioak baitira. Egitura hauek erliebe aklinala eratzen dute.\nEpirogenesia, orogenesitik ezberdintzen da, deformazioen kurbatura erradioagatik, askoz txikiagoa. Lehenengo kasuan, lurzoruaren altxamenduak 1 edo 2\u00bako goitiera duten maldak eratzen ditu. Bigarrenean, berriz 10 eta 70\u00ba artekoak. Orohar, mugimendu epirogenikoak, isostasia desoreka baten ondorio dira, eurek, ezabatzeko joera dutenak. Honela, adibidez, bankisak atzera egin zuenean, izotz masa handiak urtu ziren Ezkutu Eskandinabiarraren gainean, honela deskargaturik, pixkana-pixkana altxatzen doana. Badaude tokiak, non, hondartzak, hurbileko iragan batean itsas bazterrean zeudenak, orain, 200 metro gorago aurkitzen direnak."}
{"id": "73634", "revid": "536", "url": "https://eu.wikipedia.org/wiki?curid=73634", "title": "Melia", "text": "Greziar mitologian, Melia lamia bat zen, Meliadeetako bat, Ozeanoren alabak zirenak. Bere neba Inakorekin, Io eta Foroneoren ama izan zen. Beste istorio batzuetan, Inakorekin, Egialeo, Mizene, Argos, Pelago eta Kasoren ama ere izan zen. Eta, beste batzuetan, Poseidonekin, Amikoren ama izan zen."}
{"id": "73635", "revid": "105290", "url": "https://eu.wikipedia.org/wiki?curid=73635", "title": "Ontzanburu", "text": "Ontzanburu Aralar mendilerroan dagoen mendi bat da. Iparraldean duen aurretontorra, mendizaleentzat garrantzi handirik ez duena, Mu\u00f1otxikita deitzen da\nPardarri mendiaren ekialdean dago eta Igaratzako Arratea izeneko mendateak banatzen du Arbelo-Labeongo gailurretik, hemendik igotzeko bidea egonez, kontrako aldetik errazagoa den arren, Olamu\u00f1oko zelaietatik.\nIrispideak.\nGuardetxetik, Errenagako babeslekuetaranzko ohiko bidea jarraitu behar da, eta iparralderantz jarraitu Igaratzako lautadetara heldu arte, mendilerroaren erdi-erdian. Ezkerretara, larreetan, kareharrizko estratu nabarmenak dituen muino bat dago, Ontzanburu mendiaren tontorra dena. Bertara, galbiderik gabe igo daiteke. Amezketatik, ibilbidea luzeagoa da, Aritzagako labardia Igaratzako Arrateraino zeharkatuz, eta, hemendik, tontorrera igoz."}
{"id": "73640", "revid": "336", "url": "https://eu.wikipedia.org/wiki?curid=73640", "title": "Arroka plutoniko", "text": "Arroka plutonikoak geologian, magma masa eta sakonera handian eta motel hoztu denean eratu diren arroka igneoei esaten zaie. Euren aztarnategiei plutoi esaten zaie.\nEzaugarriak.\nEuren eraketan zehar, hoztea oso motela da, kristal handien eta mineral puruen hazkuntza ahalbidetuz eta, emaitza bezala, testura heterogeneo, bikortsua emanez..\nKopuruari dagokionez, arroka plutonikoak dira garrantzitsuenak. Lurraren konposaketan berebiziko nagusitasuna dute, mantua erabat arroka monta hontaz osatuta dagoelarik. Gainontzeko arrokek, gainazaleko lurrazalean estalki bat baino ez dute sortzen.\nArroka plutonikoak, edo, orohar, magmatikoak edo igneoak, lehenengo sorturiko arrokak dira. Hauen materialetatik, gainontzekoak garatzen dira. Arrokazko planeten masa osatzen dute (Lurra, Merkurio, Artizarra, Marte...): planetak, euren akrezioan zehar osatuta dauden material silikatatuen fusioaren ondoren, haien hozte eta kristalizazioaren bidez eratutakoa. Jatorri eta mekanismo beraren ondorioz, planeta erraldoien erdigunean ere badaude, baita hauen satelite askotan eta solidoak diren asteroide handienetan ere."}
{"id": "73641", "revid": "105290", "url": "https://eu.wikipedia.org/wiki?curid=73641", "title": "Pulpiko geoda", "text": "Pulpiko geoda bezala deitzen dena, Almeriako probintziako Pulpi herritik gertu aurkitutako geoda erraldoi bat da. 1999ko abenduan aurkitu zuen Madrileko Talde Mineralogistak.\nEgundaino, datatu den geodarik handiena da. Mundu mailako fenomeno bihurtzen dute bere dimentsioek, baita bere barnean dituen igeltsu kristalen gardentasun eta akatsgabetasunak ere. Kristalek, bi metroko luzerara hel daitezke.\n10.7 m\u00b3ko bolumen huts bat betetzen du (8 metroko luzera, 1,8ko zabalera eta 1,7ko garaiera) eta 50 metroko sakoneran dago, Pilar de Jaraviako berun meatzean, Agilongo mendilerroan, Pulpi udalerrian, itsasoaren mailan eta kostalde lerrotik 3 kilometrotara.\nOnil forma du, zatirik estuenak, L forma duelarik."}
{"id": "73642", "revid": "375", "url": "https://eu.wikipedia.org/wiki?curid=73642", "title": "Super Saiya 2", "text": ""}
{"id": "73643", "revid": "6327", "url": "https://eu.wikipedia.org/wiki?curid=73643", "title": "Espainiako Goardia Zibila", "text": ""}
{"id": "73644", "revid": "15795", "url": "https://eu.wikipedia.org/wiki?curid=73644", "title": "Vegeta Jr.", "text": ""}
{"id": "73645", "revid": "15795", "url": "https://eu.wikipedia.org/wiki?curid=73645", "title": "Son Goku Jr.", "text": ""}
{"id": "73646", "revid": "15795", "url": "https://eu.wikipedia.org/wiki?curid=73646", "title": "Goku Jr.", "text": ""}
{"id": "73652", "revid": "336", "url": "https://eu.wikipedia.org/wiki?curid=73652", "title": "Bismutinita", "text": "Bismutinita Bi2S3 formula kimikoa duen mineral sulfuroa da. Bismutoa eskuratzeko mea garrantzitsua da. Lustre metalikoa duten kristal gris zurixkak osatzen ditu. Azazkalarekin urra daiteke eta dentsitate handikoa da.\nBismutinitak segida bat osatzen du aikinitarekin (PbCuBiS3)."}
{"id": "73655", "revid": "44506", "url": "https://eu.wikipedia.org/wiki?curid=73655", "title": "Afrika iparraldeko espainiar subiranotasuneko lurrak", "text": "Afrika iparraldeko espainiar subiranotasuneko lurrak edo, gaztelaniaz, \"plazas de soberan\u00eda\", Espainiak Ipar Afrikan dituen lurraldeak dira. Marokok lurraldeok aldarrikatzen ditu, Maroko Handia kontzeptuaren barnean.\nLurrak.\nPolitikoki bi multzotan banatzen dira: \"plazas mayores\" (euskaraz: \"gune nagusiak\") eta \"plazas menores\" (euskaraz: \"gune txikiak\"). Gune nagusiak bi dira: Ceuta eta Melilla. Espainiak hiri biak izendatzeko jadanik ez du \"plaza de soberan\u00eda\" izena erabiltzen, 1995etik aurrera autonomia hiriak direlako.\nGune txikiak, berriz, hiru uhartetxo dira. Guztiak Espainiako Armadaren kanpamenduak dira, Espainiako Gobernuak berak zuzenki administratuak. Hona hemen hirurak:\nBeste alde batetik, Perrexil uhartea, 2002an Espainiaren eta Marokoren arteko gatazka armatua izan zuen uhartetxoa, berriki espainiar subiranotasuneko lurtzat hartu da, baina historikoki ez da inoiz horrela deitu, eta juridikoki egun \"ez-inoren lurra\" da.\nAzkenik, Alboran uhartea eta gertuko Nubes uhartea, Afrikan badaude ere, Marokok ez ditu inoiz aldarrikatu."}
{"id": "73656", "revid": "60038", "url": "https://eu.wikipedia.org/wiki?curid=73656", "title": "Tetrahedrita", "text": "Tetrahedrita (Cu,Fe)12Sb4S13 formula kimikoa duen mineral sulfuriko kobredun eta antimonioduna da. Disoluzio solidoen segida bat osatzen du artsenikoa duen tenantitarekin."}
{"id": "73659", "revid": "105290", "url": "https://eu.wikipedia.org/wiki?curid=73659", "title": "Indaba Miragarria", "text": "Indaba Miragarria (jatorrizko japonieraz \u4ed9\u8c46 edo \"Senzu \") zauriak sendatu eta pertsona baten indar guztia berreskuratzen duen indaba alea da, nahiz eta gaixotasunik ezin duen sendatu. Karinek hazten ditu eta Gokuri esan zionez, indaba hauetako batek 10 egunetako janariak beste balio du."}
{"id": "73662", "revid": "336", "url": "https://eu.wikipedia.org/wiki?curid=73662", "title": "Jean Ibarnegarai", "text": "Michel Albert Jean Joseph Ibarnegarai (Uharte Garazi, 1883ko urriaren 16 - Paris, 1956ko apirilaren 25) euskal herritar politikaria eta Euskal Pilotaren Nazioarteko Federakuntzaren sortzailea izan zen. Eusko abertzaletasunaren aurkaria, antikomunista eta faxista izan zen hitzez eta ekintzaz.\n1943an Frantziako Erresistentziako kide batzuei muga pasatzen lagundu zien eta horren ondorioz atxilotua izan zen. Gerra amaitu eta gero zigortua izan zen, baina Frantziako gobernu berriak barkatu egin zion erresistentziari emandako laguntzagatik.\nBizitza.\nJean Ibarnegarai, eskuin muturreko politikari ultrakatoliko baxenafartarra\", Eskualduna\" kazetaren lagun eta sostengatzailea, euskalzalea, pilotaria, munduko pilota federazioko lehendabiziko lehendakaria, abokatua ofizioz, 1914an Lehen Mundu Gerran ibilitakoa, urte anitzez diputatu izandakoa eta Vichyko Gobernuan ministro izatera iritsi zen ospe eta pisu handiko gizona, 53 urte betetzear zituela Elie Dor de Lastours kondea, eskrima eta tenis jokalaria eta diputaduaren alaba zen Fran\u00e7oise de Lastorsekin ezkondu zen 1936ko ekainaren 23an Pariseko Saint Philippe de Roule elizan (Garaipen arkua eta Eliseoko jauregiaren artean kokatzen dena).\n1942an alaba bat izan zuten, Maylis, zeina, bere aldetik, Fran\u00e7ois Debr\u00e9 kazerari ospetsuarekin esposatu zen. Fran\u00e7ois, Michel Debr\u00e9 Frantziako V. errepublikako De Gaulleren lehen ministroaren semea\u00a0 eta Bernard eta Jean-Louis Debr\u00e9ren (Frantziako Osasun eta Barne ministro izandakoak, hurrenez hurren) anaia zen. Maylis 1988an zendu zen, bi alaba izan eta gero, 1972an sortutako Constance Debr\u00e9 idazlea eta 1980an jaiotako Ondine. \nParisko Sorbonan eta Bordelen ikasi zuen Zuzenbidea, eta abokatu bihurtu zen. 1914ko apirilean diputatu hautatu zuten. Lehenengo Mundu Gerran zauritua, Ohorezko Legioko domina ezarri zioten. Diputatuen Ganberara itzultzean, Versaillesko Ituna kritikatu zuen.\nHasieran \"F\u00e9d\u00e9ration r\u00e9publicaine\" alderdiko kidea, gerora \"Parti Social Fran\u00e7ais\" ultraeskuindar alderdiko kide izango zen. 1940ko maiatzaren 10ean, Estatuko ministro hautatu zuten, Paul Reynauden gobernuan.\nVichyko gobernuan parte hartu zuen, P\u00e9tainen lehendabiziko bi gobernuetan ministro izanik, 1940ko irailaren 6an dimisioa eman arte.\n1943an, Erresistentziako kide gisa iheslariei Pirinioak zeharkatzen laguntzen ari zela, atxilotu eta Tirolera erbesteratu zuten. Gerraondoan, Vichyko gobernuan parte hartu zuela eta, eskubide zibilak galtzera kondenatu zuten, baina indarrik gabe utzi zuten zigorra, Frantziako Erresistentziaren laguntzaile ere izan zelako.\nHego Euskal Herriko iheslariak Gurseko kontzentrazio-esparruan biltzeko ideia izatea leporatu zaio. Bere eskuin muturreko ideologiak eta katolikotasunak komunisten aurka aritzea agindu zioten. Horregatik, garai batean hurbil zuen EAJ bazterrean utzi zuen, Espainiako Gerra Zibilan jeltzaleek ezkerrarekin egin zituzten itunak zirela kausa. Ibarnek argi eta garbi Francoren alde hitz egin zuen.\nBordelen eginiko mitina.\nBordelen egin zuen mitinean, argi geratu zen bere ideologia Espainiako Gerra Zibilean:\nPilota arloan.\nPilotari txapelduna eta pilotazalea, garaztarrak Frantziako Pelota Federazioa sortu zuen Baionan, 1921ean, eta 1929an Euskal Pilotaren Nazioarteko Federakuntzaren sortzaile eta lehen presidente bihurtu zen.\nEuskal literaturako aipamenak.\nBere ekintzen ondorioz, euskal literaturan oroitzapen gaiztoa utzi du Ibarnegaraik.\nAbesti anonimoa.\nJoseba Tapiak \"Agur Intxorta Maite\" (Gaztelupeko Hotsak, 2001) diskorako berreskuratutako kantua:\nOrixeren poema.\nNikolas Ormaetxea \"Orixe\" Gursen izan zen, eta bere egoeraren erruduntzat zuen Ibarnegarai. Hona hemen Orixek idatzitako poema:"}
{"id": "73666", "revid": "688", "url": "https://eu.wikipedia.org/wiki?curid=73666", "title": "Franz Duboscq", "text": "Franz Duboscq (Donibane Lohitzune, 1924ko maiatzaren 6a - \"Ib.\", 2012ko abenduaren 7a) euskal herritar politikaria izan zen."}
{"id": "73667", "revid": "688", "url": "https://eu.wikipedia.org/wiki?curid=73667", "title": "Jean Castaings", "text": "Jean Castaings (1938ko apirilaren 7a -) euskal herritar politikaria da, egungo Pirinio Atlantikoetako Kontseilu Orokorreko Presidentea.\nAhurtiko alkate ohia, Castaings UMPko Bastidako Kantonamenduko Kontseilari Orokorra da.\n2008ko martxoko Kantonamendu-Hauteskundetan ezkerrak eta eskuinak Kontseilari berak lortu zituztenez, Jean Castaings adina dela eta hautatua zen."}
{"id": "73668", "revid": "10891", "url": "https://eu.wikipedia.org/wiki?curid=73668", "title": "Louis Intxauspe", "text": "Louis Intxauspe euskal herritar politikaria izan zen, 1960ko abuztuaren 10ean hila.\nSemea Mixel Intxauspe zuen, Pirinio Atlantikoetako diputatua.\nAgintaldiak:"}
{"id": "73669", "revid": "95298", "url": "https://eu.wikipedia.org/wiki?curid=73669", "title": "Mixel Intxauspe", "text": "Mixel Intxauspe (Donibane Garazi, 1925eko azaroaren 5a - \"ib.\", 2011ko urriaren 26a) euskal herritar politikari eta bankaria izan zen.\nBiografia.\nAita Louis Intxauspe zuen, Pirinio Atlantikoetako Kontseilu Orokorreko Presidente ohia.\n1970ean, BAMI (\"Banque Michel Inchausp\u00e9\") bankua sortu zuen.\nBere omenez.\nMa\u00f1ex Etxamendi Ofizialdegik \"Agur Michel Inchausp\u00e9, oi lagun maitea!\" hasiera duen\" bertsoa egin zuen politikari garaztarraren omenez 1967an."}
{"id": "73670", "revid": "46380", "url": "https://eu.wikipedia.org/wiki?curid=73670", "title": "Adolphe Daguenet", "text": "Adolphe Daguenet (Donibane Garazi, 1801eko uztailaren 9a - Baiona, 1886ko urriaren 16a) euskal herritar magistratu eta politikaria izan zen."}
{"id": "73671", "revid": "56334", "url": "https://eu.wikipedia.org/wiki?curid=73671", "title": "Jean Espilondo", "text": "Jean Espilondo (Maule-Lextarre, 1948ko urtarrilaren 11 - ) euskal herritar politikaria da, Frantziako Alderdi Sozialistako kidea.\nAlderdi horrek Ipar Euskal Herrian dituen kideen artean jarrera jakobinoenen alde eta euskalduntasunaren onarpenaren kontra gehien dagoen sektorean kokatu ohi da: adibidez euskararen ofizialtasunaren aurka dago erabat eta berezko departamendua ere ez du inola ere begi onez ikusten. Ildo horretan, bere burua hausnarketa-taldetzat jotzen duen \"Cercle Lissagaray\" delakoaren sortzaileetakoa izan zen; bertatik Frantziako estatu-nazioan oinarritutako errepublikazaletasuna bultzatu eta abertzaletasunaren kontrako mezu ideologikoak zabaldu nahi dituzte.\nIbilbide politikoa.\nBiltzarrerako 1997ko hauteskundeetan Nicole P\u00e9ry diputatuaren ordezkoa, 1998ko maiatzaren 1ean Emakumeen Eskubideen eta Hezkuntza Profesionalaren Estatu Idazkari hautatu zuten Lionel Jospinen gobernuan.\nAngelu Iparralde kantonamenduko Kontseilari Orokor 1998an eta 2004an.\n2000n Robert Villenaveren aurka galdu eta gero, Angeluko auzapez aukeratua izan zen 2008ko martxoan Villenaveri berari irabazi eta gero. Auzapez-kargu hori izateagatik CABAB aglomerazioko presidente-ordea da.\nKanpo estekak.\n[[Kategoria:Zuberoako politikariak]]\n[[Kategoria:Ipar Euskal Herriko politikariak]]\n[[Kategoria:Mauletar-lextarrarrak]]\n[[Kategoria:Angeluarrak]]\n[[Kategoria:Pirinio Atlantikoetako Departamenduko kontseilariak]]\n[[Kategoria:Frantziako Alderdi Sozialistako politikariak]]\n[[Kategoria:Lapurdiko alkateak]]"}
{"id": "73672", "revid": "336", "url": "https://eu.wikipedia.org/wiki?curid=73672", "title": "Henri Barbusse", "text": "Henri Barbusse (Asni\u00e8res-sur-Seine, Frantzia, 1873ko maiatzaren 17a, - Mosku, 1935eko abuztuaren 30a) idazle eta kazetari frantziarra izan zen. Pentsamolde komunista defendatu zuen, baita esperanto hizkuntza erabili eta aldarrikatu ere.\nBiografia.\nI. Mundu Gerra parte hartu zuen. Bertan hiru aldiz zauritu eta gero, 1915ean eta 17 hilabete gerran ibili eta gero, gerran jarraitzeko libratu zen bere zauriak zirela eta. Barbusse bakezalea eta antimilitarista bihurtu zen bere gerra esperientzien ondorioz.\n1918an Frantziatik Moskura bizitzera joan zen. Bertan errusiar neska batekin ezkondu zen. Errusiar Iraultzak eragin handia izan zuen bere bizitzan eta bere idazlanetan. Frantziako Alderdi Komunistako partaide bihurtu zen 1923an. Hortik aurrera, batez ere Frantzian eta Sobietar Batasunean baina baita ere munduko hainbeste lekutan, adibidez Australian, komunismoaren aldeko hitzaldi eta ekintzak burutu zituen.\nIdazle moduan ezaguna egin zen \"Le Feu\" (euskaraz \"Sua\") liburua argitaratu zenean. Gaztelaniaz, bere garaian, best-seller bilakatu zen eta Julio Caro Barojaren aitak, Rafael Caro Raggio jaunak, editatu eta argitaratu zuen.\nHona hemen pasarte batzuk:"}
{"id": "73673", "revid": "336", "url": "https://eu.wikipedia.org/wiki?curid=73673", "title": "Nicole P\u00e9ry", "text": "Nicole P\u00e9ry (Baiona, 1943ko maiatzaren 15a - ) euskal herritar politikaria da, Frantziako Alderdi Sozialistako kidea."}
{"id": "73674", "revid": "448", "url": "https://eu.wikipedia.org/wiki?curid=73674", "title": "Mixel Labeguerie", "text": ""}
{"id": "73675", "revid": "46380", "url": "https://eu.wikipedia.org/wiki?curid=73675", "title": "Jean-Baptiste Etxeberri (politikaria)", "text": "Jean-Baptiste Etxeberri (Baigorri, 1805eko azaroaren 4a - Paris, 1874ko martxoaren 4a) euskal herritar politikaria zen.\nAita Thomas Etxeberri eta anaia Jean-Baptiste-Am\u00e9d\u00e9e-Victor Etxeberri zituen. Pirinio Atlantikoetako Kontseilari Orokorra zen eta 1852ko otsailaren 29an diputatua, 23.984 alde eta 2.466 aurka Agosti Xaho irabaziz. Gobernuaren aldeko hautagaia, berriro 1857ko ekainaren 22an eta 1863ko ekainaren 1ean berrautatua zen.\n1869an politika utzi zuen."}
{"id": "73676", "revid": "1491", "url": "https://eu.wikipedia.org/wiki?curid=73676", "title": "Jean Errekart", "text": "Jean Errekart (Oragarre, 1909ko uztailaren 12a - Paris, 1971ko urtarrilaren 17a) euskal herritar politikaria zen. Donapaleuko lizeoak Errekarten izena du."}
{"id": "73677", "revid": "46380", "url": "https://eu.wikipedia.org/wiki?curid=73677", "title": "Maurice Delay", "text": "Maurice Delay, (Saint-Julien-en-Jarez, 1876ko azaroaren 12a - Baiona, 1960ko uztailaren 30) euskal kirurgialari eta politikaria zen, Baionako alkate ohia. Anaia Jean Delay Marseillako apezpikua, semea Jean Delay medikua eta ilobak Claude Delay idazle eta Florence Delay idazle eta antzezle zituen.\nXX. mendeko hasieratik Baionan klinika bat zuela, 1947ko Udal Hauteskundetan alkate hautatua zen eta, 1949an, Baionako Kantonamenduko Kontseilari Orokor ere bihurtu zen. 1953an alkate berrautatua bazen ere, 1958an dimititu zuen osasuna zela eta."}
{"id": "73679", "revid": "105290", "url": "https://eu.wikipedia.org/wiki?curid=73679", "title": "Dragoi Bolako tokiak", "text": "Akira Toriyamaren Dragoi Bola manga eta animean, pertsonaiek munduan zehar bidaiatzen dute, beste mundura eta baita espaziora ere. Hauek horietako toki garrantzitsuenetakoak ziren.\nDragon World.\nZentroko Hiriburua.\nZentroko Hiriburua (jatorrizko japonieraz \u4e2d\u306e\u90fd edo \"Naka no Miyako \") Dragon Worldeko hiriburu nagusia da, bertan dago erregearen gaztelua. Bertan garaitu zuen Gokuk Satan Bihotz Txiki.\nEkialdeko Hiriburua.\nEkialdeko Hiriburua (jatorrizko japonieraz \u6771\u306e\u90fd edo \"Higashi no Miyako \") Dragon Worldeko hiriburu handiena, bertan lur hartu zuten Vegetak eta Nappak Lurrera iritsi zirenean.\nIparraldeko Hiriburua.\nIparraldeko Hiriburua (jatorrizko japonieraz \u5317\u306e\u90fd edo \"Kita no Miyako \") eskualde handieneko hiriburua da, bertatik gertu dago Gero Doktorearen laborategia.\nMendebaldeko Hiriburua.\nMendebaldeko Hiriburua (jatorrizko japonieraz \u897f\u306e\u90fd edo \"Nishi no Miyako \") da hiribururik zaharrena. Bertan dago Capsule Corp., Bulmaren etxea.\nHegoaldeko Hiriburua.\nHegoaldeko Hiriburua (jatorrizko japonieraz \u5357\u306e\u90fd edo \"Minami no Miyako \") kontinente handienaren azpialdean dagoen irla batean dago.\nCapsule Corp..\nBulma-ren etxea, baita Brief Doktorea eta Bulma-ren ama bizi diren etxea ere, Bulma normalean bidaian baitago. Oso handia eta Bulmak esperimentuak laborategian eta bere tramankulu berriak asmatzen dituen tokia.\nSatan Hiria.\nSatan City (jatorrizko japonieraz \u30b5\u30bf\u30f3\u30b7\u30c6\u30a3 edo \"Satan Shiti \") Cellen aurkako borrokaren ostean Satan Jauna bizi zen hiriak hartu zuen izena da. Bertan dago Orange Star Institutua, Gohanen nerabezaroko eskola. Kontinentearen hego-ekialdean dago.\nPapaya uhartea.\nPapaya uhartea (jatorrizko japonieraz \u30d1\u30d1\u30a4\u30e4\u5cf6 edo \"Papaia T\u014d \") Arte Martzialen Txapelketa jokatzen den tokia da, Hegoaldeko Hiriburuaren ekialdean dago.\nKame House.\nKame House (jatorrizko japonieraz \u30ab\u30e1\u30cf\u30a6\u30b9 edo \"Kame Hausu \", \"dortoken etxea\" esan nahi du) Dragoi Bola serieko toki garrantzitsuenetakoa da, horma arrosak eta teilatu gorria ditu. Bertan bizi da Iratxo Dortoka. Hainbat sastraka eta palmera bat dituen uharte txiki batean dago. Beraz gain, beste anima\u00f1lia batzuk ere bizi dira bertan: eguzkitako betaurrekodun krokodilo hiztun bat edo hainbat dortoka, Umigame besteak beste. Goku eta Krilin entrenatzeko Iratxo Dortokak Kame Housea lur handiago batera eramatea erabaki zuen.\nBertan bizi izan dira epealdi batez bada ere: Oolong, Lunch, Puar, Bulma, Krilin, A-18 eta Maron.\nDeabruaren eskua.\nDeabruaren eskua (jatorrizko japonieraz \u60aa\u9b54\u306e\u624b edo \"Akuma no te \") \"Loti Ederra deabruaren gazteluan\" pelikulan bakarrik agertzen den eskualde menditsua da, bertan dago \"Deabruen Gaztelua\" (\u9b54\u795e\u57ce, Majinj\u014d).\nFrypan mendia.\nFrypan mendia (jatorrizko japonieraz \u30d5\u30e9\u30a4\u30d1\u30f3\u5c71 edo \"Furaipan Yama \", \"mendi zartagia\" esan nahi du) antzina \"Ry\u014dkei\" (\u6dbc\u666f\u5c71, Ry\u014dkeizan) mendia deitua, Idi Deabruren gaztelua zegoen tokia da, kontinentearen hegoaldean. Inguru lasaia zen, istorioa hasi baino hamar urte lehenago suzko izpiritu bat mendi gainean ezarri eta sua hartu zuen arte.\nYunzabit mendiak.\nYunzabit mendiak (jatorrizko japonieraz \u30e6\u30f3\u30b6\u30d3\u30c3\u30c8\u9ad8\u5730 edo \"Yunzabitto K\u014dchi \") Kami-sama eta Satan Bihotz Txikin banatu zen Namektar originalaren ontziak lur hartu zuen tokia da. Kontinentearen iparraldeko uharte batean daude.\nMuscle Tower.\nMuscle Tower (jatorrizko japonieraz \u30de\u30c3\u30b9\u30eb\u30bf\u30ef\u30fc edo \"Massukuru Taw\u0101 \") ipar-ekialdeko eskualdean dagoen dorrea da eta Brigada Txuriak bere base bezala erabili zuen, eskualde horretan baitzebilen Dragoi Bolaren bila. Super 8k txikitu zuen.\nAhalguztidunaren Jauregia.\nAhalguztidunaren Jauregia (jatorrizko japonieraz \u795e\u69d8\u306e\u795e\u6bbf edo \"Kamisama no Shinden \") jainkoaren oinordekoa bizi den jauregia da, Kami-sama. Oso toki handia da. Lurra losa txuriz osatua dago eta bizitzaren uraz ureztatutako hainbat landare daude, ur honek edozeri bizia eman baitiezaioke. Karinen Dorrearen gainean dago eta Makila Miragarriaren bidez heldu daiteke bertara.\nHemen entrenatu zen Goku 3 urtez Poporekin, Ahalguztidunaren laguntzailea, energia mentala garatuz eta ia garaitezin bilakatu zen honela.\nDenbora eta Espazioaren gela.\nDenbora eta Espazioaren gela (jatorrizko japonieraz \u7cbe\u795e\u3068\u6642\u306e\u90e8\u5c4b edo \"Seishin to Toki no Heya \") mugagabeko espazioa da, hau da, bertara sartzeko eta irteteko derrigor daukan ate bakarretik pasa behar da, Ahalguztidunaren Jauregian dagoena hain zuzen ere.\nGela honetan, egun bat urtebeteren baliokidea da, honela bertan entrenatzen direnek egun batean urtebetean beste entrenatzen dute. Hau hala ere oso arriskutsua da, denbora gehiegi iragan ezkero bertan harrapatuta geratu baitzaitezke eta daukan ate bakarra suntsitu ezkero betirako bertan harrapatuta geratuko zarelako.\nBertan entrenatu dira Ten Shin Han, Chaoz, Krilin eta Yamcha Espazioko Gerlariei aurre egiteko, Goku eta Gohan eta, Vegeta eta Trunks Cellen aurka borrokatzeko eta azkenik Satan Txikik bertan entrenatu zuen Gotrunks Boo Ahaltsuaren aurka borrokatzeko. Kasu honetan Satan Txikik atea puskatu zuen barrutik, baina hala ere Book oihu batez eta Gotrunksek Super Saiya 3 indarraz 3 dimentsiotako ate bat ireki ahal izan zen.\nBabaren Jauregia.\nBabaren Jauregia (jatorrizko japonieraz \u5360\u3044\u30d0\u30d0\u306e\u5bae\u6bbf edo \"Uranai Baba no Ky\u016bten \") Baba bizi den etxea da eta bere zerbitzuak ordaindu ezin dituztenentzat hainbat gela ditu borrokatzeko antolatuak.\nDeabruaren sendagilea.\nDeabruaren sendagilea (jatorrizko japonieraz \u60aa\u9b54\u306e\u4fbf\u6240 edo \"Akuma no Benjo \") Babaren Jauregian dagoen borroka tokietako bat da.\nGinger herria.\nGinger herria (jatorrizko japonieraz \u30b8\u30f3\u30b8\u30e3\u30fc\u30bf\u30a6\u30f3 edo \"Jinj\u0101 Taun \") etorkizuneko Cell iritsi eta Satan Txikiren aurka borrokatzen den tokia da.\nKarinen Lur Santua.\nKarinen Lur Santuan (jatorrizko japonieraz \u8056\u5730\u30ab\u30ea\u30f3 edo \"Seichi Karin \") Karinen Dorrea dagoen tokia eta, Upa eta Bora bizi diren tokia da. Borak esan zuenez antzina Jainkoa bertan jaio zelako eta bertan bizitzen jarraitu zuelako deitzen da horrela, eta Karinen Dorrearen goi-goian bizi zen.\nKarinen Dorrea.\nKarinen Dorrea (jatorrizko japonieraz \u30ab\u30ea\u30f3\u5854 edo \"Karin T\u014d \") Karinen Lur Santuan dagoen dorrea da, gainaldean bizi da Karin maisua. Izugarri dorre altua da, eta igotzea lortu zuen lehena Dortoka Maisua izan zen. Gokuk lehen aldiz igo zenean 3 egun behar izan zituen. Puntan Karinen Jauregia dago, bi pisukoa. Bertan urez betetako 3 kupel daude: batean iragana, bestean oraina, eta azkenengoan etorkizuna ikus daitezke. Ur Santua eta Ur Jainkotiarra ere bertan daude.\nJingle herrixka.\nJingle herrixka (jatorrizko japonieraz \u30b8\u30f3\u30b0\u30eb\u6751 edo \"Jinguru Mura \") Suno eta Super 8 bizi diren herrixka da, bertako alkatea White Jeneralak baitu zuen bertako herritarren Dragoi Bola topatu zezaten.\nPinguino herrixka.\nPinguino herrixka (jatorrizko japonieraz \u30da\u30f3\u30ae\u30f3\u6751 edo \"Pengin Mura \") Slump Doktorearen istorioa gertatzen den tokia da, Dragoi Bolan Goku Blue Jeneralaren atzetik dabilenean agertzen da.\nYahhoi.\nYahhoi (jatorrizko japonieraz \u30e4\u30c3\u30db\u30a4 edo \"Yahhoi \") Borak Dragoi Bola aurkitu zuen basoa da, ipar-mendebaldean dago. Arte Martzialen 22. Mundu Txapelketarako bertan entrenatu zen Goku.\nBeste Mundua.\nBeste Mundua (jatorrizko japonieraz \u3042\u306e\u4e16 edo \"Ano Yo \") arima guztiak hil ostean dijoazen tokia da.\nSugearen bidea.\nSugearen bidea (jatorrizko japonieraz \u86c7\u306e\u9053 edo \"Hebi no Michi \") milioi bat kilometro dituen Beste Munduko bidea da. Infernuaren gainean dijoa eta Yamaren Jauregian hasi eta Ipar Kaitoren Munduan amaitzen da. Planeta honetara iristeko modu bakarra da, bat bateko leku aldaketaz gain. Animean bide honetan bizi da Suge Printzesa, bere jauregian.\nInfernua.\nBizitzan zehar krimen beldurgarriak burutu dituztenen arimak doazen tokia da. Infernura joan aurretik, arima hauek makina bateteik pasa behar dira garbitzeko. Goku Sugearen Bidean Kaitoren Mundura dijoala bertara erortzen da. Bertan bi zaintzaile ogrorekin topo egin eta handik ezin dela inor atera esaten diote. Salto eginez ateratzen saiatzen da Goku baina ezin du. Orduan ogroek Gokuri hainbat proba proposatzen dizkie eta irabazi ezkero irteera bakarra erakutsiko zien. Erraz irabazten die Gokuk eta hauek irteera bakarra erakusten die. Honek bitartean Yamaren fruta debekatua jaten du eta honi esker askoz indartsuagoa da orain. Ogroek esandako bidetia amaitzean Yamak hildakoak epaitzen dituen mahaiaren kajoian atera zen, berriz ere bidearen hasieraz zegoen, baina jandako frutari esker askoz indartsuagoa zen eta bidea azkarrago burutu zuen.\nYamaren Jauregia.\nYamaren Jauregia (jatorrizko japonieraz \u95bb\u9b54\u5927\u738b\u306e\u9928 edo \"Enma Dai\u014d no Yakata \") Yamak hildakoak epaitzen dituen tokia da.\nParadisua.\nPertsona onen arimak doazen tokia da. Boo Ahaltsuak Chichi, Bulma, Videl eta Dabra hil zituenean hona etorri ziren.\nKaitoren Mundua.\nSugearen Bidearen amaieran dagoen alegiazko planeta da. Oso txikia izan arren; fruta arbola batzuk, planetari bira ematen dion errepide txiki bat, auto bat eta Kaitoren etxea Lurrak baino 10 aldiz grabitate indar handiagoa du. Hemen bizi dira Kaito, Bubbles eta Gregor.\nBertara iristea Yama, Goku, Yamcha, Ten Shin Han, Chaoz eta Satan Txikik bakarrik lortu zuten. Cell lehertu zenean planeta ere lehertu egin zen. \"Ginga Giri-Giri!! Butchigiri no sugoi yatsu\" pelikulan ageri denez, nukleoen Boujack eta menpekoak zeuden harrapatuta eta planeta lehertu zenean Lurrari eraso zioten.\nKaio Mundua.\nHona pertsona onak direnak eta borroka indar handia dutenak datoz, Krilin eta Goku esate baterako. Pertsona hauek gorputza mantentzen dute eta elkarren artean borrokatzen dira edo txapelketak antolatzen dituzte.\nBeste planeta batzuk.\nAryan.\nAryan (jatorrizko japonieraz \u30a2\u30fc\u30ea\u30a2\u661f edo \"\u0100riansei \") Vegetak eta Nappak Lurrera joan aurretik eraso zuten planeta da.\nAnkokusei.\nAnkokusei (jatorrizko japonieraz \u6697\u9ed2\u661f \"\") Yakonen sorterria dagoen planeta da.\nNamek faltsua.\nNamek faltsua (jatorrizko japonieraz \u507d\u30ca\u30e1\u30c3\u30af\u661f edo \"Nise Namekku Sei \") Gohan, Krilin eta Bulmak lur hartzen duten planeta bat da, Namek zelakoan.\nKanassa.\nKanassa (jatorrizko japonieraz \u30ab\u30ca\u30c3\u30b5\u661f edo \"Kanassa Sei \") Bardockek Freezerrentzat konkistatu zuen planeta bat da.\nLitt.\nLitt (jatorrizko japonieraz \u30ea\u30c3\u30c8\u661f edo \"Ritto Sei \") Freezerren planeta aliatu bat da.\nMeat.\nMeat (jatorrizko japonieraz \u30df\u30fc\u30c8\u661f edo \"M\u012bto Sei \") Dodoriak Bardocki aurre egin zion planeta da.\nMetamoru.\nMetamoru (jatorrizko japonieraz \u30e1\u30bf\u30e2\u30eb\u661f edo \"Metamoru Sei \") Metamoru dantza sortu zen planeta da.\nVegeta Berri planeta.\nVegeta Berri planeta (jatorrizko japonieraz \u65b0\u60d1\u661f\u30d9\u30b8\u30fc\u30bf edo \"Shin Wakusei Bej\u012bta \") Broly eta Paragusek Vegetaz mendekatzeko konkistatutako planeta da.\nBihe planeta.\nBihe Planeta (jatorrizko japonieraz \u60d1\u661f\u30d3\u30fc\u30d8 edo \"Wakusei B\u012bhe \") Erabateko Dragoi Bolen bila dabiltzala Goku, Pan eta Trunks joaten diren planeta da. Bere izena japonierazko \"suge\" hitzetik dator (jatorrizko japonieraz \u30d8\u30d3 edo \"Hebi \").\nImegga planeta.\nImegga Planeta (jatorrizko japonieraz \u60d1\u661f\u30a4\u30e1\u30c3\u30ac edo \"Wakusei Imegga \") Erabateko Dragoi Bolen bila Goku, Pan eta Trunks doazen tokia da. Bere izena \"dirugose\" hitzetik dator (jatorrizko japonieraz \u304c\u3081\u3064\u3044 edo \"Gametsui \").\nFreezerren 79. planeta.\nFreezerren 79. planeta (jatorrizko japonieraz \u60d1\u661f\u30d5\u30ea\u30fc\u30b6No.79 edo \"Wakusei Fur\u012bza Nanb\u0101 79 \") Freezerren menpeko planeta da. Bertara joan zen Vegeta sendatzera Lurretik larriki zaurituta alde egin ostean.\nKaio Shin Planeta.\nKaio Shinak bizi diren planeta da. Antzinean 5 Kaio Shinak hemen bizi ziren, bere kokalekua unibertsoan ez da jakina, bat-bateko leku aldaketaren bitartez bakarrik ailegatu baitira hona. Gaur egun Ekialdeko Kaio Shin eta Kibito bizi diren planeta da, geroago Gohan ere planeta honetara ekarri zuten hasieran Z Ezpata eta ondoren Kaio Shin Agurearekin entrenatzeko, Kaio Shin Agurea giltzaperatua zegoen Z Ezpata hemen ere baitzegoen. Lurrean igaro zezakeen denbora agortu ostean, Son Goku ere planeta honetara etorri zen. Boo Ahaltsuaren eta Goku-ren amaierako borroka hemen egin zen, Vegeta eta Satan Jauna ere hor zeudelarik, planeta ia-ia suntsituz, nahizta teoriaz Kaio Shin Planeta jainkoek bakarrik egon dezaketen planeta den.\nKelvo planeta.\nKelvo Planeta (jatorrizko japonieraz \u60d1\u661f\u30b1\u30eb\u30dc edo \"Wakusei Kerubo \") Erabateko Dragoi Bolen bila Goku, Pan eta Trunks doazen tokia da. Bere izena japonierazko Volcanotik dator (\u30dc\u30eb\u30b1\u30ce, sumendi).\nLlod planeta.\nLlod Planeta (jatorrizko japonieraz \u60d1\u661f\u30eb\u30fc\u30c9 edo \"Wakusei R\u016bdo \")Erabateko Dragoi Bolen bila Goku, Pan eta Trunks doazen tokia da. Bertan Dolltackiek Pan panpina bilakatu zuen eta Goku eta Trunks Lloden aurka borrokatu ziren. Bere izena ingelerazko \"Doll\"etik dator (\u30c9\u30fc\u30eb, panpina).\nM2 planeta.\nM2 planeta (jatorrizko japonieraz \u60d1\u661fM2 edo \"Wakusei Emu Ts\u016b \") Erabateko Dragoi Bolen bila Goku, Pan eta Trunks doazen tokia da. Bertan Giru traidorea zela jakin zen eta Goku, Pan eta Trunks Rilld Jeneralak garaitzen ditu. Trunks eta Giruk euren plana martxan jarri eta Ume osatu gabea topatu zuten. Bere izena \"Machine Mutant\"en laburdura da (\u30de\u30b7\u30f3\u30df\u30e5\u30fc\u30bf\u30f3\u30c8, Mashin My\u016btanto)\nMommaath planeta.\nMommaath planeta (jatorrizko japonieraz \u60d1\u661f\u30e2\u30f3\u30de\u30fc\u30b9 edo \"Wakusei Monm\u0101su \") Erabateko Dragoi Bolen bila Goku, Pan eta Trunks doazen tokia da. Bere izena ingelerazko \"Mammoth\"etik dator (\u30de\u30f3\u30e2\u30b9, Mamut).\nPital planeta.\nPital planeta (jatorrizko japonieraz \u60d1\u661f\u30eb\u30fc\u30c7\u30bb edo \"Wakusei Pitaru \") planeta ospitalea da. Planeta honen gehiengoa Umek hartu zuen Lurrean bizi ziren azken saiyei aurre egiteko energia biltzen zuen bitartean. Bere izena ingelerazko \"Hospital\"etik dator ((\u30db\u30b9\u30d4\u30bf\u30eb, ospitale).\nRudese planeta.\nRudese planeta (jatorrizko japonieraz \u60d1\u661f\u30d4\u30bf\u30eb edo \"Wakusei R\u016bdese \") Erabateko Dragoi Bolen bila Goku, Pan eta Trunks doazen tokia da. Bere izena japonierazko \"Deruse\"tik dator (\u51fa\u308b\u305b, 'Deruse')\nVegeta planeta.\nVegeta planeta (jatorrizko japonieraz \u60d1\u661f\u30d9\u30b8\u30fc\u30bf edo \"Wakusei Bej\u012bta \") Saiyen eta Tsufuren planeta zen. Bertako grabitate indarra Lurrekoa baino 10 aldiz handiagoa zen, horregatik ziren bertako biztanleak fisikoki horren indartsuak.\nPlanetaren benetako izena Plant zen, espazioan untzi bat aurkitu eta barnean saiya izeneko arraza bat zegoela ikusi zuten arte. Hauek teknologikoki atzeratuak ziren Plant planetako biztanleek (Tsufurak) salbatu zituztenean, eta planetaren bazter batean utzi zituzten lasai bizi zitezen, saiyak basatiak eta borrokazaleak baitziren.\nDenbora pasa ahala bi herrien arteko ezberdintasunak gero eta handiagoak ziren. Egun batean saiya argienak (Vegeta Erregea) Tsufuren aurkako matxinada prestatu zuen. Erasoaren egunean zorte itzela izan zuten saiyek, ilargi betea baitzegoen (Plant planetan 8 urtean behin ateratzen dena). Tsufur guztiak akabatu ostean Vegeta Erregeak bere izena ipini zion planetari.\nUrte batzuk geroago saiyak Freezerekin aliatu ziren. Honek saiyen zabalpena agindu zien planetak konkistatzearen truke. Vegeta Erregeak, Vegeta izeneko 5 urteko semearekin, men egin behar izan zion egun batez nazkatuta bere aurka egin zuen arte. Honela hil zen Vegeta Erregea eta gutxira lehertu Vegeta planeta .\nZoon planeta.\nZoon planeta (jatorrizko japonieraz \u60d1\u661f\u30ba\u30f3 edo \"Wakusei Zun \") Pui Puiren sortze planeta da, eta Lurrak baino 10 aldiz grabitate indar handiagoa du.\nTsufur.\nTsufur planeta (jatorrizko japonieraz \u30c4\u30d5\u30eb\u661f edo \"Tsufuru Sei \") Erabateko Dragoi Bolen bidez Umek eskatutako desioaren ondorioz sortutako planeta da, Plant planeta oinarri hartuta egina. Bere izena ingelesezko \"Fruits\"etik dator (\u30d5\u30eb\u30fc\u30c4, Fur\u016btsu, frutak).\nYardrat.\nYardrat edo Yadrat (jatorrizko japonieraz \u30e4\u30fc\u30c9\u30e9\u30c3\u30c8\u661f edo \"Y\u0101doratto Sei \") Gokuk \"bat-bateko lekualdaketaren teknika\" ikasten duen planeta da. Namekeko borrokaren ostean Freezeren Indar Bereziek konkistatuko behar zuten hurrengo planeta ere hau zen. Namek planeta lehertzear zegoelarik, Goku Freezerren Indar berezien espazio-ontzian sartu eta botoi guztiak sakatu ondoren, planeta honetan bukatu zen. Goku planeta honetako biztanleen jantziarekin itzultzen da Lurrera."}
{"id": "73687", "revid": "16242", "url": "https://eu.wikipedia.org/wiki?curid=73687", "title": "Akrezio", "text": "Akrezioa, gorputz txikiagoen agregazio bidez, gorputz baten hazkuntza izendatzen duen hitza da. Geologian, oso hitz erabilia da.\nAstronomian.\nAstronomia eta astrofisika arloetan erabiltzen da gehien bat, akrezio diskoak, izarringuruko diskoak eta planetesimalek hasitako planeta baten akrezioa azaltzeko. Planeta akrezioaren teoria Otto Schmidt geofisikari errusiarrak proposatu zuen. Teoriak dio planetak planetesimalen akrezio bidez eratu zirela eta, aldi berean, planetesimalak kondentsazio bidez eratutako partikulen akrezio bidez eratu zirela (zehazkiago, alderantzizko sublimazio bidez): \nOtto Schmidt errusiarraren teoria horren arabera:\nGeologian.\nPlaken tektonikan ere erabiltzen da terranoen gehiketa bidezko masa kontinetalen hazkuntzari erreferentzia egiteko (akrezio kontinentala).\nZuzenbidean.\nZuzenbide Zibilean, onibar baten dimentsioen hazkuntza da, korronte batek, beste onibar batetako lurra daroalako. Lur hau ezagutzerik ez badago (alubioi) akrezioa jasan duen onibarraren zati bihurtuko da, baina ezagutzerik badago (abulsioi), jatorrizko jabeak bi urteko epe suspentsiboa du falta zaion lur zatia erreklamatzeko, eta beste bi hilabete, bertan egon zitezkeen zuhaitzak erreklamatzeko.\nZuzenbide Zibilean baita ere, zehazki Ondorengotza Eskubidean, akrezioa da pertsona batek heredentzia jaso behar duenean, dagokion zatia hartzeko ahalik edo nahirik ez badu, gainontzeko oinordekoetan igotzen den heredentzia zatia. Adibidez, ondorengotza gertatzen den unean, oinordekoetako bat hilda balego eta honek oinordekorik ez balu, honi legokiokeen zatia, beste oinordekoen zatietan akrezioa jasango luke, hau da, hauek elkarren artean banatuko lukete eta oinordetutako euren zatiak, proportzionalki dagozkien zatian igoko lirateke."}
{"id": "73688", "revid": "336", "url": "https://eu.wikipedia.org/wiki?curid=73688", "title": "Gabro", "text": "Gabroa plagioklasa eta mineral ferromagnesikoz osatutako arroka plutoniko bat da. Aluminio eta kaltzio silikatoak eta dialaga ditu osagai nagusitzat.\nEzaugarriak.\nGabroak arroka astunak dira, bikortsuak eta pikardatuak, kolore ilunekoak, gris eta berde artekoak. Oinarrizko plagioklasak dituzte, baita piroxenoa, olibinoa, anfibolak eta kolorea ematen dioten beste mineral batzuk ere. Urazal ozeanikoan agertu ohi da, basaltoarekin batera. Aditu batzuek augitazko eta hiperstenazko gabroetan banatzen dituzte. Feldespato gabroak nefelina eta beste feldespato batzuk ditu.\nGabro motak.\nPlagioklasa eta piroxenoari elkarturiko mineralen arabera hainbat gabro mota bereizten dira:\nErabilerak.\nEraikuntzarako erabiltzen da \"granito beltza\" zenarekin. Batzutan banadio elementua agertzen da gabroari lotuta eta berau lortzeko bide nagusietako bat da.\nIlargiko arrokak.\nIlargian Lurreko gabroen familiako harriak aurkitu dira. Hala ere, hauengandik, errefrakzio elementuetan duten aberastasunagatik (titanioa, zirkonioa eta itrioa) eta elementu lurrunkorretako (bismutoa, sodioa eta potasioa) euren pobreziagatik bereizten dira."}
{"id": "73689", "revid": "512", "url": "https://eu.wikipedia.org/wiki?curid=73689", "title": "Venturi efektua", "text": "Venturi efektua honela azaltzen da: hodi itxi baten barneko fluidoaren korronteak fluidoaren presioa jeisten du sekzio txikiago batetik igarotzerakoan abiada handitzen denean. Hodiaren toki honetan, beste hodi baten muturra sartzen bada, bigarren hodi honetan dagoen fluidoaren xurgaketa gertatzen da. Efektu honek, bere izena, Danel Altuna Giovanni Battista VenturiVenturi (1746-1822) fisikari italiarragandik hartzen du.\nVenturi efektua Bernoulliren printzipioa eta masa jarraipenaren printzipioarekin azaltzen da. Fluido baten emaria mantentzen bada, baina sekzioa txikiagotzen bada, ezinbestean, abiadura handiagotu egiten da. Energia kontserbazioaren teoremagatik, energia zinetikoa igotzen bada, presioaren balioagatik zehazturiko energia jaitsi egiten da.\nVenturi hodia.\nVenturi hodia, hasiera batean, Venturi efektua probestuz, fluido baten abiada neurtzeko diseinatuta dagoen gailu bat da. Baina batzuk, fluido baten abiada gehitzeko erabiltzen dira, kono formako hodi estu bat zeharkatzera behartuz. Modelo hauek, fluido baten abiada garrantzitsua den gailu askotan erabiltzen dira eta karburagailua bezalako aparatuen oinarria dira.\nFluido baten abiada neurriaren aplikazio klasikoa, hodi estu batekin lotutako bi kono sekziodun hodi batean datza, non, fluidoa, ondorioz, abiada handiagoan mugitzen den. Venturi hodian dagoen presioa U formako hodi bertikal batekin neur daiteke, zati zabala eta bideratze estua konektatuz. U formako hodian likidoak duen altuera diferentzia, bi puntu horietan presioa neurtzea ahalbidetzen du, eta, ondorioz, abiada.\nVenturi hodi bat erabiltzen denean, kabitazio izeneko fenomeno bat kontutan hartu behar da. Fenomeno hau, hodiaren sekzioren batetako presioa, fluidoaren lurrin presioa baino txikiagoa denean gertatzen da. Hodi mota zehatz honentzat, kabitazio arriskua hodiaren eztarrian dago, hemen, presioa gehiena denean eta area gutxiena, presioa, hodian aurki daitekeen txikiena baita. Kabitazioa gertatzen denean, toki zehatz batean burbuilak sortzen dira, hodi osoan zehar zabaltzen direnak. Burbuila hauek presio handiagoko toki batetara helduz gero, kolapsatu dezakete, honela, tokiko presio pikoak eratuz, hodiaren pareta kaltetzeko balizko arriskuarekin."}
{"id": "73690", "revid": "1519", "url": "https://eu.wikipedia.org/wiki?curid=73690", "title": "Paparreko", "text": "Paparrekoa edo, forma luzean, paparreko orratza, xede estetiko batekin arropan krokatzen den bitxi bat da. Emakumeek erabiltzen dute gehienbat.\nOro har, bi zatik osatzen dute: aurrean ikus daitekeen zati apaingarria eta atzean ezkutatuta geratzen den lotailua (batzuetan, segurantzazko buru-orratza) bitxiari, enkolatu edo soldadura bidez lotzen zaiona.\nPaparrekoa, garrantzi, forma eta materia aldagarrietakoa da, lotze moduak (orohar metalezkoa), kateorratz baten antzekoa izaten jarraitzen duen arren.\nPaparrekoaren arbasoa, \"fibula\" da eta, lehenengoak, Brontze Aroan egin ziren.\nPaparrekoa, sarri, sortze lantegietan egiten den objektua da. Baina bitxigintzako objektua ere izan daiteke, eta metal preziatuez eginda eta harribitxi edo erdiharribitxiz apaindua egon."}
{"id": "73691", "revid": "63274", "url": "https://eu.wikipedia.org/wiki?curid=73691", "title": "Fibula (arropa)", "text": "Fibula jantzia osatzen duten piezak elkar lotzeko edo eusteko erabiltzen zen metalezko kateorratza zen, izan ere, botoia, Erdi Aroa ondo sartu arte ez baitzen garatu. Ohikoenek egungo paparrekoen antzeko forma zuten, orratza, arku, disko, abere edo bestelako forma zuen pieza baten azpitik ezkutaturik zutela. Urrez, zilarrez edo beste metalez egiten ziren, baina batez ere brontzez.\nMuseoetan bilduta dauden feniziar, erromatar, zelta, etrusko eta greziar fibulen artean, forma eta apaindura aniztasun handia nabarmena da, antzinateko jendeak, euren jantzientzako, apaingarri honi ematen zion garrantzia frogatzen duena.\nArkeologian duen garrantzia.\nAniztasun hori hain zuzen, oso preziatua da arkeologian, fibulak garaiaren eta kulturaren arabera nabarmen aldatu zirelako, eta beraz, aztarnategi batean informazio esanguratsua ematen dute. Induskatzen den aztarnategi batean horietako bat agertzen denean, aztarnategia bera edo agertu den testuingurua kronologikoki eta kulturalki kokatzen laguntzen du. Funtzio hori betetzen dute bereziki modelo batzuk, garai zehatz eta kultura zehatz batetako bereizgarriak izan daitezkeelako; modelo horiek fosil gida direla esaten da.\nTipologiak.\nFibula hauen aldaera bat, \"hispaniarra\" edo \"eraztuneko hispaniarra\" esaten zaio, Iberiar Penintsulan bakarrik dagoelako eta iberiar artearena delako. Eraztun edo uztai baten gainean igotzen da metalezko arkua, honekin, pieza bakarra eratuz. Zeltiberiarren artean, aldiz, ohikoa da zaldun bat irudikatzea eta zaldiaren hanken artean orratza ipini.\nAkitania, Nafarroan, eta inguruko eskualdetan aurkitu izan dira nafar-akitaniar motako fibulak. Burdinez eginak zeuden, lehengai bitxia dena pieza hauetarako.\nAntzinate berantiarrean, fibula oso garrantzitsua izaten jarraitu zuen bizantziarren artean, eta euren imitatzaileen artean, bisigodoak besteak beste; horren adierazle dira garaiko mosaikoetan irudikatu ziren piezak, perlekin eta beirazko zintzilikarioekin apaindutakoak."}
{"id": "73692", "revid": "1519", "url": "https://eu.wikipedia.org/wiki?curid=73692", "title": "Botoi", "text": "Botoia, arropak lotzeko balio duen elementu txiki bat da, alkandorak eta jakak bereziki. Orohar, botoiak biribilak eta lauak izaten dira, baina forma eta tamaina ezberdinetakoak daude. Zurez, metalez, edo, berrikiago, plastikoz eginak dira. Botoia, arroparen mutur batean dagoen botoi-zulo batetik pasatzerakoan lotzen da.\nEzaugarriak.\nBi edo lau zulodun botoiak daude, baina baita atzealdean zulo bakar batetik lotzen direnak ere, beste batzuk ez bezala, aurrealderantz igarotzen ez dena.\nBotoiak ez dira bakarrik biribilak eta lauak. Diseinu mota handia dago, testura eta amaitze ezberdinak dituztenak. Blusa eta berokietan erabilitako botoi asko, jatorrizko arroparen oihal berarekin forratuak izan dira.\nJanzki askok, alkandora eta galtzak bezala, kalitate hoberenekotzat jotzen den arropak bereziki, botoi gehigarriak eramaten dituzte, janzkiaren zati ez nabarmen batean.\nHistoria.\nLehen une batean, botoiak, janzkiei josten zitzaien diska apaingarri batzuk baino ez ziren, eta ez zuten janzkia lotzeko funtziorik. Lehen botoiak, orain ezagutzen diren bezala, soinberen oskolak izan ziren, tailatuak eta zulatuak. K.a. 2000. urtean datatuak daude eta Indo ibaiaren ibarrean aurkitu izan dira.\nGreziarrek eta erromatarrek ere erabili zituzten botoi apaingarriak, zurez edo oskolez egindakoak. Europar aztarnategietan, bolizko botoiak eta urrez edo sartutako harribitxiz estalitako landutako hezurrak aurkitu dira. Kasu hauetako bakar baten ere ez ziren janzkiak lotzeko erabili."}
{"id": "73693", "revid": "784595", "url": "https://eu.wikipedia.org/wiki?curid=73693", "title": "Ipar Afrika", "text": ""}
{"id": "73694", "revid": "336", "url": "https://eu.wikipedia.org/wiki?curid=73694", "title": "Amaltea", "text": "Amaltea, greziar mitologian Zeusen inude izan zen lamia da. Kretako leizezulo batean jainko honi bularra eman zion ahuntza bezala irudikatzen da batzuetan, eta, beste batzuetan, Hemonio, (Kureteetako bat)en alaba zen naiade bezala, nork, ahuntz baten esneaz hazi zuen Ida mendian.\nRea jainkosak, Kronosen emazteak, azken honen irentsi nahitik babestu nahi izan zuen Zeus, Kronosek, bere seme-alabak, jaio eta berehala jaten baitzituen, eta, horregatik, Kretako Ida mendian ezkutatu zuen, non lamia honek hartu zuen, erle eztia eta ahuntz esnearekin elikatuz.\nEgun batean, ahuntzak bere adarretako bat hautsi zuen, Amalteak, Zeusi eraman aurretik, lore eta fruitekin bete zuena, ahuntzarekin batera izarren artera jaso zuena, hau, lehen adarbakarrean bihurtuz, eta, zeruan, Kaprikornus konstelazioa izan zen, edo, soilik Capella izarra (hau da, \u03b1 Aurigae). Beste istorio baten arabera, Zeus bera izan zen adarra apurtu eta Amalteari eman ziona, nahi zuen guztia ugaritasunez emango ziola promes eginez. Amalteak Akeloori (bere ustezko nebari) aldatu zion, azken honen adarragatik Heraklesekin, Deianiragatik izan zuen borrokan hautsi zena. Mitologia klasikoaren arabera, adarraren jabeak asko eta ezberdinak izan ziren. Orohar, aberastasun amaiezinen eta ugaritasunaren ikurtzat hartzen zen, eta hainbat jainko eta jainkosen ezaugarri bihurtu zen (Hades, Gea, Demeter, Zibele, Hermes...), baita ibaiena ere (Nilo), lurraren ongarri bezala\nBertsio batzuetan, ahuntza hil ondoren, Zeusek, bere larrua hartuko zuen berarekin janzteko, Egidan bihurtuz.\n\"Amaltearen adarra\" esaera, lurralde emankor bati esaten zaio eta Titus Pomponius Atticusen jabetzakoa zen lursail bat, \"Amaltheum\" deitua izan zen. Kretako txanponek Zeus ahuntzaren bularra hartzen irudikatzen zuten, beste greziar txanpon batzuek, ahuntzaren ugatzei helduta edo lamia baten besotan eramanda erakusten zuten."}
{"id": "73696", "revid": "105290", "url": "https://eu.wikipedia.org/wiki?curid=73696", "title": "Otsabio", "text": "Otsabio Aralar mendilerroan dagoen mendi bat da. Aralar mendilerroaren barnean, mendebalderen dagoenetako bat da. Mendi harritsu eta basotsu hau, Altzoko udalerriaren mendebaldean altxatzen da. Estazio megalitiko garrantzitsu bat da.\nIrispideak.\nAltzo-mu\u00f1otik, igoera Arrimako lepotik abiatzen da, non gas estazio bat dagoen, Elordi izeneko muinoaren ekialdean. Hemendik, zuzen igo daiteke tontorrera, baina hain tradizionala ez den beste bide bat ere badago. Otsabioren magala inguratzen duen bide bat hartu behar da, Artaerreka izeneko harrobirantz. Hondakinetan dagoen Arteai izeneko bordara iristen da, harrobiaren mugetan. Bide honek oraindik baditu kontrabandistek, ordaindu gabe, Gipuzkoatik Nafarroara salgaiak pasatzeko galtzadaren zati batzuk. Ohiko ibilbidea zen, baita ere, Aralarko bazkalekuetara zihoan ganaduarentzat. Bidean gora, goitiera handian, Arteain edo Austokieta izeneko lepora iristen da. Bidezidor bat iparralderantz doa, Muune izeneko tontortxora helduz. Tontorra gertu geratzen da, pagoz inguraturiko harkaitz taldetxo batekin. Arteaingo lepotik, ehiza postuz betetako gailur basotsua jarraituz gero eta Austokietaga\u00f1e izeneko tontorra igaro ondoren, Pagoaundiko lepora iristen da. Bertan, tumulu bat dago.\nLizartzatik ere, Araxes ibaiaren ibarrean, posible da igotzea, baina bidea ez da Altzo-mu\u00f1otik bezain argia.\nOtsabioren gailur somitala hegoekialderantz zabaltzen da Zarate leporantz, Bedaio, Tolosaldean eta Nafarroako Araitz haranaren artean. Gailur honek, Otsabio baino garaiagoa den tontor bat du erdialdean, Lapar edo Pagotxiki izena duena. Kareharrizkoa denez, bertatik ibiltzea zaila da. Hemendik aurrera, gailurrak garaiera galtzen du, Zarate leporantz.\nInguruko tokiak.\n\"Otsabioko gallurrean zauden\ngurutze agurgarria\nzaindu gallurrak\nzaindu Euskadi\ngorde Altzoko erria\""}
{"id": "73698", "revid": "336", "url": "https://eu.wikipedia.org/wiki?curid=73698", "title": "Arroka bolkaniko", "text": "Arroka magmatiko bolkanikoak edo soilik arroka bolkanikoak, sumendietatik atera eta ur azpian edo lur gainazalean laba hozterakoan sortutako arroka igneoak dira.\nEzaugarriak.\nArroka bolkanikoek, testura porfirikoa izaten dute, fenokristalak pikor oso fineko ore batez inguraturik, oro har, mikroskopikoa. Sarritan, ezaugarri bezala, beira (formarik gabeko materia) izaten dute, euren hoztea oso azkarra delako. Oso ohikoak dira fluido ehundurak eta gas ihesaren ondorioz sortutako burbuilak.\nArroka bolkanikoak, laba koladak eratuz kristalizatzen dira (laba-laster solidotuak) edo piroklastoak, arroka hauek, silize, gas eta beste fluido batzuen kopuru txikia duten magma basikoetatik datoz."}
{"id": "73709", "revid": "105290", "url": "https://eu.wikipedia.org/wiki?curid=73709", "title": "Koadriga", "text": "Koadriga (latinetik \"quadri\"-, \"lau\", eta \"jungere\", \"uztartu\") (\"quadriga\") Erromatar Inperioaren garaian lerroan jarritako lau zaldik tiratutako zalgurdia zen. Ibilgailu hau, erromatar jeneralek erabiltzen zuten, garaipen handi baten ondoren hirietan sartzen zirenean.\nKoadriga ikur gisa.\nEgoera honek, \"garaipen\" izaera bat eman zion gurdi mota honi, eta, hortaz, mendebaldeko kulturan, ibilgailu hau irudikatzen duten monumentuek, garaipenak ospatzeko balio dute.\nMota honetako monumenturik ospetsuena, \"Berlingo Koadriga\" da (Alemania), Brandeburgoko Atearen tontorrean dagoena. Eskultura hau, Johann Gottfried Schadowk eginikoa, Berlinetik atera zuen Napoleonen armadak 1806an, Frantziara, garaikur bezala eraman zuena. Napoleonen erregimenaren erorketaren ondoren, eskultura hau Berlinera itzuli zuten, egun, bertan segitzen duelarik. Eskultura hau, Bigarren Mundu Gerran kaltetua izan zen, eta, hortaz, 1950ean berriz urtu behar izan zen eskultura, jatorrizko moldeak erabiliz.\n2003tik \"Werkstatt Deutschland\" (Alemania Lantegia) elkarteak, urriaren 3an, alemaniar batasunaren data, \"Quadriga\" saria ematen die pertsona nabarmenei, hauen ikuspegi zabalkuntza, sinesgarritasuna, konpromisoa eta pragmatismoagatik.\nBeste koadriga ospetsu bat, Parisen, Louvre ondoan dagoen Carrousel Garaipen Arkua apaintzen duena da."}
{"id": "73710", "revid": "512", "url": "https://eu.wikipedia.org/wiki?curid=73710", "title": "Garaikur", "text": "Garaikurra, lan zehatz bat egiteagatik jasotzen den ordainsaria da, eta, ohi, ondoren, lan horren froga gisa balio du. Garaikurrak, gehienbat, kirol arloan ematen dira. Garaikurrekin batera, urrezko, zilarrezko eta brontzezko dominak ere ematen dira."}
{"id": "73712", "revid": "1545", "url": "https://eu.wikipedia.org/wiki?curid=73712", "title": "Brandeburgoko Atea", "text": "Brandeburgoko Atea ez da garaipenaren ate bat, baizik eta propileo itxuran, garaiko \"Berlin Berri\"rako sarrera. Berlin hiriko (Alemania) erdigunean kokatzen den Mitte barrutian dago, hiriko ikurrik ezaugarritsuena delarik, Pariser Platz enparantzan dago, Unter den Linden etorbidearen amaiera eratuz, eta Tiergarten parke handiaren eta Stra\u00dfe des 17. Juni etorbidearen hasiera adieraziz. Hemendik gertu, Reichstag eta Potsdamer Platz ospetsuak daude. Berlingo historiako gertaera garrantzitsu asko, Brandeburgoko atearekin lotuta daude.\nArkitektura.\nBrandeburgoko Atea, Carl Gotthard Langhansek eraikia, hareharriz egina dago. 26 metroko garaiera, 65,5 metroko zabalera eta 11 metroko luzera du. Bere estiloa, neoklasizismo goiztiarrean sailkatzen da. Atenaseko akropoliko propileoak oroitarazten ditu. Bost pasabide ditu, horietatik, erdikoa da zabalena, albo bakoitzean beste bi ate estuago dituelarik. Zutabeak doriar estilokoak dira, ildotuak, eta, oinarrian, 1,75 metroko diametrora heltzen dira. Goialdea eta pasabideen barnealdea, Herkules, Marte eta Minerva irudikatzen dituzten erliebez beteta daude. Herriko harresia bota ondoren (1867-1868), Friedrich Schinkelen ikasle zen Johann Heinrich Strackek, alde banatan, bi arkupe nagusiak jarri zituen.\nAtea, 5 metroko garaiera duen eskultura batek koroatzen du, Kuadriga, Johann Gottfried Schadowk eginikoa Garaipenaren jainkosa, lau zaldik hirirantz tiratutako gurdi batean irudikatzen duena.\nHistoria.\nBrandeburgoko Atea 1788 eta 1791 bitartean eraiki zen, Frederiko Gilen II.a Prusiakoaren erregealdian. Carl Gotthard Langhans izan zen eraiki zuena, Atenaseko akropoliaren sarrera atearen eredua jarraituz. Garai horietan, Berlingo hiriaren harresiko 18 ateetako bat zegoen bertan.\n1806an Jenako guduaren ondoren, Napoleonek Koadriga eraman zuen Parisera, gerra garaikur bezala aurkezteko. Hau gertatu aurretik, Napoleon tronutik kendua izan zen. Paris hartu ondoren, Ernst von Pfuel jenerala, hiriaren zati baten komandante bezala izendatua izan zen. Berau izan zen Koadriga ospetsua berreskuratzea lortu zuena. 1814an, Bl\u00fccher jeneralaren tropek, kutxetan gorde zuten estatua eta Berlinera itzuleran garraiatu zuten, bertan berriztatuz. Berriztatze honetan aldaketa esanguratsu bat izan zuen, Schinkelek diseinatutako burdinazko gurutzea gehitu zitzaion.\n1918arte, erregeren familiakoak, hauen gonbidatuak eta Pfuel familiako kideak ziren ateko erdiko pasabidea erabil zezaketen bakarrak\nBigarren Mundu Gerran zehar, ateak kalte handiak jasan zituen eta Koadriga ia erabat txikituta geratu zen. 1956an, hiriko kontseiluak Atearen berreraikuntza adostu zuen, banatutako hiriko autoritateen desadostasunak gora-behera. Elkarrenganako salaketak gora-behera, bi alboek, elkarrekin lan egin zuten eta lana 1957ko abenduaren 15ean amaitua geratu zen. Ekialdeko Berlineko autoritateek, Koadriga, jatorrizko moldeekin berregitea erabaki zuten, baina arranoa eta burdinazko gurutzea kenduz, alemaniar militarismoaren ikurtzat baitzituzten.\n1961ean Berlineko Harresia eraiki ondoren, Brandeburgoko Atea inoren tokian geratu zen, ekialdetik zein mendebaldetik heltzerik ez zegoelarik. Mugako soldaduek eta AEDeko gonbidatu bereziak baino ezin zitezkeen joan monumentura.\n1991. urtean, Alemaniaren bateratzearen ondoren, Koadriga, 30 urtez batere mantenurik izan ez zuena, desmuntatua eta berriztatua izan zen. Berritze honetan, berriz gehitu zitzaizkion arranoa eta burdinazko gurutzea. 2001eko urtarrila eta 2002ko urria artean, atearen berritze orokorra hasi zen, 22 hilabetez erabat estalia geratu zena. Brandeburgoko atea, jai handien artean, 2002ko urriaren 3an ireki zen berriz (Alemaniaren bateraketaren urteurrena)."}
{"id": "73713", "revid": "103793", "url": "https://eu.wikipedia.org/wiki?curid=73713", "title": "Belabarze", "text": "Belabarze Nafarroa Garaiko ibar txiki bat da, Belabarze ibaiaren bideari jarraituz.\nIbarra Erronkaribar ibaxaren ekialdeak osatzen dute.\nDeskribapena.\nLuzetara, Izabako ipar-ekialdean dago. Erronkaribarreko burualdea Oskako probintziako Berari ibarrekin komunikatzen du. Hegoaldeko muga Ezkaurre (2047 m) kareharri eozenikoen antiklinala da, eta iparraldekoa flysch eozenikoan modelatutako erliebe sorta bat; horien artean, Murua (1243 m), Igardakua (1507 m) eta Iturriburua (1595 m) haitzak nabarmentzen dira. Bi litologien artean, Belabarze ibaiak ibarraren hondoa estaltzen duten kretazikoko margetaraino induskatu du.\nKlima.\nKlima aldatu egiten da mendialdeko azpimediterraneoaren eta azpiatlantikoaren artean, esposizioen arabera, eta prezipitazio handiak eta neguko innibazioa ditu ezaugarri, baita erregimen termiko zorrotza ere neguan eta leuna udan. Bere isurialdeetan baso trinkoak daude, pinu basatiak (egutera) eta izeiak dituzten pagadiak (laiotza). Nekazaritza-aprobetxamendua ibarraren hondora mugatzen da; bertan, sega-belardiak eta patata landatzeko zenbait zelai daude."}
{"id": "73714", "revid": "1491", "url": "https://eu.wikipedia.org/wiki?curid=73714", "title": "Euskara-islandiera pidgina", "text": "Euskara-islandiera pidgina (Islandiera-euskara pidgina, halaber) XVII. mendean Islandiako Vestfir\u00f0ir eskualdean erabilitako pidgin hizkuntza izan zen. Islandiara joandako euskaldun arrantzale eta merkatariek bertako biztanleekin sortu zuten. Pidgin horrek ingelesaren eta frantsesaren eragina zuen, eta Ipar Atlantikoan hainbat herrialdetako arrantzaleen arteko bizikidetzan eta hartu-emanetan oinarritzen zen.\nHistoria.\nBizimodua ateratzeko, euskaldunak lehenak izan ziren Bizkaiko golkoan baleak harrapatzen. Jarduera horren lehen idatzizko agiria 670. urtekoa da. Agiri horren arabera, Lapurdiko arrantzaleek Frantzia iparraldean 40 poto lumera (balea-olio) saldu zituzten.\nIpar Atlantikoan Euskal Herriko arrantzaleei egindako lehen aipamena, berriz, 1412. urtekoa da. Urte hartan, islandiarrek diote Grundarfj\u00f6r\u00f0uretik 500 itsas milia mendebaldera Euskal Herriko hogei baleontzi inguru zebiltzala.\nZiurrenik euskaldunek jadanik hamarkada batzuk eginak zituzten ur haietan, balea-ehizan eta merkataritza-jardueretan. Balea-ehizak irabazi handiak ematen zituen, eta ezinbesteko baliabide ekonomikoa zen. XIII. mendean baleak harrapatzeko hainbat portu eraiki zituzten, horien artean 1204an Getariakoa edo Lekeitiokoa. Hala ere, 1334. urterako balearen gainbehera hain zen nabaria Bizkaiko golkoan, ezen Alfontso XI.a Gaztelakoak arrantzarako behin behineko debekua ezarri baitzuen, stocka handitzeko asmoz. Horrek arrantzaleak beste itsasoetara bultzatu zituen.\nXV. mendean, euskaldunak Kanadan zebiltzan, balea eta bakailao arrantzan. Bertara iristeko, Islandia eta Groenlandiatik igaro behar zuten. Horretarako, gutxienez bederatzi arrantza-gune ezarri zituzten Labrador eta Ternuan: handienak 900 lagunentzako lekua zuen eta Red Bayn zegoen.\nIslandiarren eta Euskal Herriko baleazalen arteko harremanak ez ziren beti baketsuak izan. Adibidez, liskar horiek zirela eta gertatu zen Islandiako historian izandako sarraskirik latzena, \"Sp\u00e1nverjav\u00edgin\" (espainiarren sarraskia) izenarekin ezaguna: 1615 eta 1616 artean, hiru baleontzi hondoratu ziren Vestfir\u00f0irren edo mendebalderagoko fiordoetan, eta orduan Piarres Agirre, Esteban Telleria eta Martin Villafrancakoak zuzendutako 50 marinel hil zituzten.\nAurkikuntza.\n1905 aldera, J\u00f3n Helgason filologo eta poeta islandiarrak Kopenhageko Unibertsitateko Arnamagnaeana liburutegian bi hiztegi aurkitu zituen, pidgin hauek aipagai zituztenak: (\"Frantsesezko hiztegia\") eta (\"Bizkaierako hiztegia\"). Eskuizkribua XVII. mendearen bukaerakoa edo XVIII. mendearen hasierakoa da. Guztira hiztegi bi dira: lehendabizikoak 16 orrialde ditu eta 517 hitz eta bigarrenak, 10 orrialde eta 228 hitz. Hau da, denera, 745 hitz.\nEskuizkribuan eguneroko hitzak ez ezik, balea ehizarekin eta bere ingurumariarekin lotutakoak ere daude. Egileak ez dira ezagunak, baina ikertzaileen ustetan, jarduera horretan aritzen ziren idazle bi izan bide ziren, Euskal Herriko arrantzaleak, bertako biztanleekin lotura estua zutenak. Hiztegiak lapurterazko hitzak dakartza gehienbat, baina beste hizkuntzen ekarpenak ere baditu, tartean frantsesarenak, gaztelaniarenak eta ingelesarenak.\nHelgason Christianus Cornelius Uhlenbeckekin harremanetan jarri zen, Leidengo Unibertsitateko euskal gaietarako aditua. 1927an, Nicolaas Gerardus Hendricus Deen hizkuntzalari herbeheretarrak (Uhlenbeck euskalariaren ikaslea), Euskal Herrira bidaiatu zuen Julio de Urquijorekin elkarlanean aritzeko. 1937an, Deenek gai honen inguruan idatzi zuen Leidengo Unibertsitatean aurkezturiko doktore-tesian. Tesiak \"Glossaria duo vasco-islandica\" izenburua zuen, 125 orrialde zituen eta latinez idatzita zegoen.\nF. Mullerrek zuzendutako tesia 135 orrialdeko liburutxo bat besterik ez da. Haren onarpen zientifikoa, ordea, Espainiako Gerra Zibilak (1936-1939), eta Bigarren Mundu Gerrak (1939-1945) eklipsatu zuten. Hala ere, Nicolaas Gerardus Hendricus Deenen tesia ezagunagoa izango zatekeen latinaren ordez beste hizkuntza moderno batean argitaratu izan balu.\nTesian ikerketa ortografikoa eta fonetikoa egin zituen eta bukaeran, eranskin moduan, hiztegi biak kopiatu zituen. Hitzaurrean, Urquijori eskerrak eman ondoren, Deenek honela dio: \nDeenek lau zutabetan argitaratu zituen hiztegiak: euskara / islandiera / alemana / gaztelania.\nLana ez da Julio de Urquijoren liburutegian aurkitu, baina Angel Irigaraik berreskuratu zuen Gipuzkoako Foru Aldundiaren liburutegian.\nEskuizkribuak 1986an itzuli zituzten Islandiara, baina horietako bat galdu egin zen.&lt;gallery mode=\"packed\" caption=\"Glosarioak dituen eskuizkribua Islandiako Unibertsitatean&lt;ref&gt;&lt;/ref&gt;&lt;ref&gt;&lt;/ref&gt;\"&gt;\nFitxategi:Basque-Icelandic pidgin Deen 17 40 22 467000.jpeg|alt=\nFitxategi:Basque-Icelandic pidgin Deen 17 40 14 552000.jpeg|alt=\nFitxategi:Basque-Icelandic pidgin Deen 17 40 07 688000.jpeg|alt=\nFitxategi:Basque-Icelandic pidgin Deen.jpeg|alt=\n&lt;/gallery&gt;\nAdibideak.\nHona hemen euskara-islandierazko esaldi batzuk:\nPidgin-esaldiak.\nVocabula Biscaica eskuizkribuak pidgin elementu bat duten esaldi hauek ditu:\nHitz horietako gehienak euskal jatorrikoak dira:\nHitz batzuk germaniar jatorrikoak dira:\nEta beste batzuk hizkuntza erromantikoetatik datoz:\nPidgineko substantibo eta adjektibo guztiak euskal \"-a\" artikuluarekin markatuta daude, baita atzizkia euskaraz antigramatikala denean ere. Substantibo eta adjektiboen ordena ere alderantzikatu egiten da. Adibidez, \"berrua usnia\" (\u00abberoa esnea\u00bb) pidgin versus esne beroa euskaraz.\nNahiz eta hitz espainol eta frantses asko dauden glosarioetan, hau ez da pidgin hizkuntzaren zeinu bat, baizik eta frantsesak eta gaztelaniak euskal hizkuntzan adinean zehar izan duten eraginaren ondorio bat, izan ere, euskarak inguruko hizkuntzetatik mailegu-hitz asko hartu baititu. Gainera, Islandiara iritsi ziren euskal tripulazioetako pertsona asko eleaniztunak izan zitezkeen, frantsesez eta/edo gaztelaniaz ere hitz egiten zutela. Horrek azalduko luke, adibidez, zergatik itzultzen den \"ja\" islandiarra \"\" Vocabula Biscaicaren amaieran euskaraz bai eta frantsesez \"v\u00ff\" baliokideekin. "}
{"id": "73716", "revid": "12788", "url": "https://eu.wikipedia.org/wiki?curid=73716", "title": "Braulio Iriarte", "text": "Braulio Iriarte Goienetxe (Elizondo, Baztan, 1860 - Mexiko Hiria, 1932ko ekainaren 25a) nafar enpresaburua izan zen, Coronita garagardo markaren sortzailea.\nBizitza.\nBraulio Iriarte Goienetxe 1860an jaio zen, Elizondoko Txokotoko laborari familia batean. 1877an, 17 urte zituela eta inolako hezkuntza akademikorik, lanbiderik eta ondasunik gabe, Mexikora abiatu zen. Okindegi batean lanean hasi eta, mende laurden geroago, XX. mendean sartuta, 80 okindegiren jabe zen. Ondoren, irinaren negozioan sartu zen: Fermin Etxandi eta Juan Oteiza nafarrekin batera \"Euskaro\" errota ipini zuen martxan, eta Agustin Jauregi eta Jose Larregi ilobekin, \"Beti-Ona\" errota.\n1913an, Mexikoko Iraultzaren garaian, Iriartek ogiarekin zerikusia zuen hirugarren negozio bide bat ireki zuen, legamiarena. \"Levadura Comprimida Leviatan\" elkartea sortu zuen, beste nafar batzuek lagunduta. Tankera horretako Mexikoko lehen enpresa izan zen, ordura arte ogia egiteko legamia ez baitzen herrialde osoan egiten eta Iraultza bitartean, Estatu Batuetatik ekarri behar izaten zuten produktu hori.\nJarduera horiei esker nahikoa kapital bilduta, 1922ko martxoaren 8an \"Cervecer\u00eda Modelo\" enpresa sortu zuen Iriartek. Elkartea osatzeko, baztandarrak Mexikoko espainiar koloniako enpresaburu indartsuenak bildu zituen. Bera izan zen administrazio kontseiluko presidentea, enpresa sortu eta bere heriotzara arte (1922-1932), eta berak jarri zituen, kapitalaren zati handi batez gain, fabrika eraikitzeko lurrak. Baina enpresa jaio eta zortzi hilabetera, 1922ko azaroan, konpainia jaioberria krisiak jota zegoen. Kapitalak behera egin zuen eta, bai akziodunak, bai administrazio kontseilua, goitik behera aldatu behar izan zituzten.\nIa espainiar enpresari guztiek ihes egin zioten eta Iriartek nafar enpresari txikiengana jo zuen hasierako urte gogorrei aurre egin ahal izateko. Marcelino Zugarramurdi, Francisco Cilveti, Martin Oianburu, Andres Barberena, Fermin Buades, Pedro Magirena, Victoriano Loperena, Segundo Minondo, Jose Olabe eta Pedro Etxenikek hartu zituzten garagardo enpresaren kargurik garrantzitsuenak. Eta, Leviatango etekinak proiektu berria finantzatzeko erabiliz, 1925ean fabrikaren ateak zabaltzea izan zuten.\n\u00abFabrika ederraren inaugurazioa 1925ean egin zen eta bertan izan zen Mexikoko Errepublikako presidente Plutarco El\u00edas Calles jauna, kabinete osoak lagunduta\u00bb, zioen \"El Sol\" egunkari espainiarrak. \"Modelo\", \"Negra Modelo\" eta \"Corona\" garagardoak ekoizten hasi ziren. Iriarte 1932an hil zenean, nafarrek enpresaren kontrola galdu zuten eta, Pablo D\u00edez buru zutela, leondarren txanda iritsi zen.\nBraulio Iriarte bere sorterriaren aldeko ongilea izan zen. Diru kopuru handiak eman zituen Baztango Erruki Etxearentzat, bere izena daraman Elizondoko pilotalekuaren eraikuntza osorik ordaindu zuen 1921ean, eta 120.000 pezeta (kostu osoaren %13,2) eman zituen 1916-1921 bitartean eraiki zen Elizondoko parrokia eliza berriarentzat."}
{"id": "73717", "revid": "15795", "url": "https://eu.wikipedia.org/wiki?curid=73717", "title": "Z ezpata", "text": ""}
{"id": "73718", "revid": "15795", "url": "https://eu.wikipedia.org/wiki?curid=73718", "title": "Z Ezpata", "text": ""}
{"id": "73719", "revid": "1545", "url": "https://eu.wikipedia.org/wiki?curid=73719", "title": "Bend It Like Beckham", "text": "Bend It Like Beckham 2002ko britainiar filma da, komedia erromantiko generokoa, Gurinder Chadha zinemagileak zuzendutakoa.\nSinopsia.\nJesminder \"Jess\" Bhamra (Parminder Nagra) Londresko aldirietan bizi den neska sikh da. Gurasoak Indiatik etorritako lehen belaunaldiko etorkinak dira. Jess ikastuna denez, Unibertsitatera joatea eta abokatu bilakatzea nahi dute. Baina neskak futbola gogoko du eta David Beckham bezalako jokalaria izan nahi du."}
{"id": "73721", "revid": "15795", "url": "https://eu.wikipedia.org/wiki?curid=73721", "title": "Euskara-islandiera", "text": ""}
{"id": "73727", "revid": "58701", "url": "https://eu.wikipedia.org/wiki?curid=73727", "title": "Au\u00f0ur J\u00f3nsd\u00f3ttir", "text": "Au\u00f0ur J\u00f3nsd\u00f3ttir (Reykjavik, Islandia, 1973) idazle islandiarra da. Halld\u00f3r Laxness 1955ko Literaturako Nobel Saridunaren iloba da.\nAu\u00f0urren istorioak hainbat antologia eta egunkarietan argitaratuak izan dira. \"Stj\u00f3rnlaus lukka\" (1998) eleberria Islandiako Literatura Sarirako hautagaia izan zen. Handik aurrera, haurrentzako eta gazteentzako liburuak idazteaz gain, beste eleberri gehiago idatzi zituen, hala nola \"Skr\u00fdtnastur er ma\u00f0ur sjalfur\" (2002), bere aitona Halld\u00f3r Laxnessi buruzkoa.\n\"Folki\u00f0 \u00ed kjallaranum\" liburuak 2004ko Islandiako Literatura Saria jaso zuen eta 2006an Ipar-Kontseiluko Literatura Sarirako hautagaia izan zen.\nGaur egun Bartzelonan bizi da bertan ikasten duelako. Bere senarra Thorarinn Leifsson, ilustratzailea eta idazlea da."}
{"id": "73730", "revid": "336", "url": "https://eu.wikipedia.org/wiki?curid=73730", "title": "Didier Borotra", "text": "Didier Borotra (Nantes, Frantzia, 1937ko abuztuaren 30a - ) euskal herritar politikaria da. Franck Borotra politikaria anaia du, Claire Borotra antzezlea arreba eta Jean Borotra politikari eta tenislaria osaba. Union D\u00e9mocratique Fran\u00e7aise (UDF) alderdikoa da.\nHainbat agintaldi egin ditu Biarritzeko alkate bezala, eta 1991z geroztik Frantziako Senatuan senatari ere bada. Behin baino gehiagotan azaldu du bera ez dagoela erabat euskal departamenduaren alde, baina aldi berean Pariseko gobernuak hala erabakiko balu onartzeko prest legokeela ere adierazi du. Sektore kontserbadoreen kritikak ere jasan izan ditu inoiz, esate baterako Jakes Abeberri politikari abertzalea Biarritzeko alkateorde izendatu zuenean."}
{"id": "73731", "revid": "96586", "url": "https://eu.wikipedia.org/wiki?curid=73731", "title": "Beatriz Martinez de Anto\u00f1ana", "text": "Beatriz Mart\u00ednez de Anto\u00f1ana (Gasteiz, Araba, 1975eko otsailaren 15a) euskal aktorea da. ETB1eko Goenkale telesail ospetsuan Alazne izan zen. Dantzan, kantuan eta ekitazioan trebea da.\nLanak.\nHauexek dira bere lanak:"}
{"id": "73732", "revid": "10891", "url": "https://eu.wikipedia.org/wiki?curid=73732", "title": "Sergi Romero", "text": "Sergi Romero (Bergara, Gipuzkoa, ) euskal aktorea da."}
{"id": "73733", "revid": "96586", "url": "https://eu.wikipedia.org/wiki?curid=73733", "title": "Gurutze Eizmendi", "text": "Gurutze Eizmendi (Azkoitia, Gipuzkoa, 1968) euskal aktorea da, antzerkian eta telebistan ibilitakoa."}
{"id": "73735", "revid": "12788", "url": "https://eu.wikipedia.org/wiki?curid=73735", "title": "Jean Borotra", "text": "Jean Laurent Robert Borotra (Biarritz, 1898ko abuztuaren 13a \u2013 Arbona, 1994ko uztailaren 17a), \"Euskaldun jauzilaria\" (\"le Basque bondissant\") ezizenez, lapurtar tenislaria izan zen, 1920ko hamarkadaren bukaeran eta 1930eko hamarkadaren hasieran gaindiezina zen \"Les Quatre Mousquetaires\" taldeko kidea.\nGrand Slameko bakarkako bost titulu irabazi zituen: bitan Roland Garros, behin Australiako Irekia eta bitan Wimbledon; denak AEBetako Irekia izan ezik. 1921ean jokatu zuen aurrenekoz Davis Kopan Frantziako taldearekin.\nFran\u00e7ois de la Rocqueren \"Parti social fran\u00e7ais\" (PSF) eskuineko alderdiaren kidea, 1940tik 1942ra Vichyko gobernuarentzat lan egin zuen, azken urte horretako azaroan Gestapok atxilotu arte. Gero hiru urte eman zituen Alemaniako kontzentrazio-esparru batean.\n1976an, tenisaren \"Hall of Fame\"-n sartu zen."}
{"id": "73739", "revid": "375", "url": "https://eu.wikipedia.org/wiki?curid=73739", "title": "Papaya uhartea", "text": ""}
{"id": "73741", "revid": "336", "url": "https://eu.wikipedia.org/wiki?curid=73741", "title": "Narodnaia Volia", "text": "Narodnaia Volia (errusieraz \u041d\u0430\u0440\u043e\u0434\u043d\u0430\u044f \u0432\u043e\u043b\u044f, \"Herriaren Gogoa\") autokraziaren aurka jardun zuen mugimendu politikoa izan zen, 1880 aldean Errusian sortua. Ondo antolatutako egitura zuen eta Errusiako 50 hiritan baino gehiagotan zituen jarraitzaileak. Hauek langileak, ikasleak eta militarrak ziren. Ukrainan eta Volgako eskualdean ondo sustraituta egon zen. 500 kide baino gehiago izan ez baziren ere, milaka jarraitzaile izan zituen. Zuzendaritza batzordeko kide izan ziren, besteak beste: Aleksandr Mikhailov, Aleksandr Kviatkovski, Andrei Zheliabov, Sofia Perovskaia, Vera Figner, Nikolai Morozov, Mikhail Frolenko, Lev Tikhomirov, Aleksandr Baranikov, Ana Jakimova eta Maria Oxanina.\n\"Narodnaia Volia\" alderdiaren programa.\nHauek dira proposatzen zituzten puntu nagusiak:\nNarodnaia Voliakoek uste zuten bazela aukera iraultza politikoa eta gizartearena aldi berean gertatzeko, hau da, erakundeen eraldatzea ez zela aldez aurretiko premisa edo baldintza.\nAlderdiaren barruko fronte batek borroka armatuaren alde egin zuen. Pervomartovtsi deiturikoak dira. Errusiako Alexandro II.aren aurko 7 atentatu saio prestatu zituzten, eta azkenean hiltzea ere lortu zuten. Alexandro III.arekin saiatu baziren ere, ezin; Vladimir Leninen anaia Aleksandr Uljanov tsarraren kontrako saio bat prestatzeagatik atxilotu zuten eta heriotzara kondenatu. Hasiera batean gobernuak tentuz hartu bazuen ere fronte honen dinamika, eta sasoiko hainbat kontzesio politiko horren trukean eman izana esatea badago ere, errepresioaren bideari ekin zion: 1879-1883 tartean 70 epaiketatik gora izan ziren eta 2000 pertsona baino gehiago akusatuak izan ziren. Narodnaiarenak egin zuen."}
{"id": "73745", "revid": "536", "url": "https://eu.wikipedia.org/wiki?curid=73745", "title": "Sari (segurtasuna)", "text": "Segurtasun alorrean, saria gobernuak edo beste erakunde batek pizgarri moduan eskaintzen duen zerbait da \u2014gehienetan, dirua\u2014, lan zehatzen bat egin dadin: oro har, pertsona bat harrapatu edo gauza bat berreskuratzea. Adibidez, Saddam Hussein harrapatzeagatik saria jarri zuten AEBek; eta Microsoft talde informatikoak sariak jarri ditu birus informatikoen sortzaile bat bilatzeagatik. Sarien bila diharduten pertsonei sari bilatzaile deritze."}
{"id": "73746", "revid": "1659", "url": "https://eu.wikipedia.org/wiki?curid=73746", "title": "Uztarri", "text": "Uztarria idi parea lepotik batzen dituen zurezko tresna da, gurdi ardatzari edo goldeari lotzen zaiona.\nAldi berean lanean ari diren bi idiri, uztarri batez lotuta, pare esaten zaie. Zabalduz, azken hitz hau, elkarrekin lan egiten duten beste animalia batzuei edo gauza bera egiten duten pertsona pare bati ere ematen zaio.\nUztarriaren bidez abereak zama eraginkorrago tira dezake, eta horrez gain bi abereren indarra elkar trabatu gabe konbinatzeko aukera eskaintzen du. Tokiko tradizioaren, erabilitako animalien eta egin beharreko lanaren arabera uztarri eredu ugari dira. Alta, oro har hiru uztarri mota bereizten dira, abereari atxikitzeko moduaren arabera:\nHeraldika.\nUztarria Fernando II.a Aragoikoaren ikurra izan zen, sarri, Elisabet I.a Gaztelakoaren ikur zen geziekin aurkeztua.\nXX. mendean, uztarria eta gezien ikurra, Espainiako Falangeak hartu zuen beretzat."}
{"id": "73747", "revid": "81", "url": "https://eu.wikipedia.org/wiki?curid=73747", "title": "Golde", "text": "Goldea, nekazaritzan, lurra prestatu eta mugitzeko erabiltzen den tresna bat da, hazia erein aurretik. Pikotxa eta aitzurraren bilakaeratzat har daiteke. Hasiera batean, pertsonek goldetik tiratzen zuten; ondoren, idiek edo mandoek, eta, toki batzuetan, zaldiek. Egun, traktoreek ere lan hori egiten dute. Goldatzeak porositatea areagotzen du, landareen hazkuntzaren mesedetan, lurra mugitzean lurrunketa bidez ura galdu eta lur apur bat higadura bidez galtzen den arren, eta, gerta litezkeen euriteek, lurrari emandako ongarri eta mantenugaiak garbitzen dituzte, galerak sortuz.\nGolde tradizionala erromatar goldetik dator, golde-gider eta golde-mutur batez osatuta dagoena. Lehenak gidatzeko balio du; bigarrenak, lurra apurtzeko.\nRotherham goldea Ingalaterran eraiki zen 1730ean. Haren hiruki formak errazago tiratzen zuen, eta zaldiek tiratzeko askoz hobeto egokitu zen. Joseph Foljambe herbeheretarrak eraiki zuen eta fabrikazio industrialaren hasiera adierazten du.\nTraktoreek tiratutako goldeak.\nGolde modernoenak traktore bati lotuta doan xasis bati lotuta doaz. Erabat metalezkoak dira. Behealdean, golde bakoitzak atal aldagarria du (erabilerak higatzen baitu), bere formagatik \"enara\" izena hartzen duena.\nGolde zehatzak.\nHainbat lanetarako golde bereziak ere badaude:"}
{"id": "73748", "revid": "119347", "url": "https://eu.wikipedia.org/wiki?curid=73748", "title": "Belarri (goldea)", "text": "Nekazaritzan, belarria lurra irauli eta zabaltzeko erabiltzen den goldearen zati bati esaten zaio. XI. mendean asmatu zen, normandiar goldetik egundaino erabiliz. Laborantzak lurrean duen eragina adierazten duen elementuetako bat da, bere formaren arabera, lan ezberdinak egiten baititu, ohi, azalean zegoen geruzarekin beheko geruza iraultzen duen arren, kasu askotan, kaltegarria ere izan daitekeelarik."}
{"id": "73749", "revid": "56334", "url": "https://eu.wikipedia.org/wiki?curid=73749", "title": "Pikotx", "text": "Pikotxa edo pikatxoia altzairu edo burdinazko barra batez eta zurezko kirten batez osatutako lan tresna da.\nLur gogorretan zulatzeko eta harriak apurtzeko erabiltzen da batez ere, baita nekazaritza lanetan ere, Peruko pikotx artisaua bezala.\nEzaugarriak.\nAltzairuzko zati bat, 60 cm luze eta 5 cm zabal, eta zurezko kirten bat ditu, zati metalikoari perpendikularra dena. Zati metaliko hau, puntan amaitzen da muturretako batean, eta laua da, ertz zabal eta moztailearekin bestean. Puntan amaitzen den muturra, lur gogorretan eta harriak dituztenetan erabiltzen da, mutur zabala lur bigunetan hondeatzeko eta zokorrak kentzeko erabiltzen den bitartean.\nZapa-pikotxa edo punta eta paletaduna, mutur zabala, ohiko pikotxak baino zabalagoa duenari esaten zaio."}
{"id": "73750", "revid": "81", "url": "https://eu.wikipedia.org/wiki?curid=73750", "title": "Aitzur", "text": "Aitzurra nekazaritzan erabiltzen den tresna bat da, xafla metaliko moztaile batez eta zurezko kirten batez osatua. Luberria aitzurtzeko erabiltzen da, baita hondarra edo zementua mugitzeko ere, beste erabilera batzuen artean. Pala, ohi, metalikoa izaten da, zurezkoak ere egon daitezkeen arren.\nBere neurriak, erabilera eta tokiaren arabera aldatzen dira. Ohikoena, palak 20 eta 25 zentimetro bitarteko luzera eta kirtenak 60tik 80rakoa izatea da. Azalatzeko aitzurrak, luzeak dira, eta jorratzekoek, belar kaltegarriak mozteko ertz moztaileak dituzte\nItrho Trull ingelesak XVII. mendean, zaldi batek tiratutako aitzurtzeko aitzur bat asmatu zuen. Hoberena Garrett sistemakoa da. Honekin, egun bakar batean, labore, erremolatxa...z osatutako lau edo bost hektarea jorra daitezke.\nEsaerak.\nEuskaraz, pertsona bat mozkortuta dagoenean, \"A ze aitzurra harrapatu dudan!\" (edo duen) sarri esaten da."}
{"id": "73751", "revid": "105290", "url": "https://eu.wikipedia.org/wiki?curid=73751", "title": "Pagota", "text": "Pagota Aralar mendilerroan dagoen mendi bat da, Errenagako babeslekuen lurraldean dagoena, Igaratzako larren hegoaldean. Mendi hau, Pelotalekuko ga\u00f1e bezala ere ezagutzen da, artzaiek, garai batean, mendi honen inguruan, pilotan jolasten zutelako.\nIrispideak.\nGuardetxetik Errenagako babeslekuetara doan bidea nahiko ezaguna da. Lurzoru irmodun bide on batetik igarotzen da Kolosobarnea izeneko pasabide harritsua igarotzen duena, eta Eulatz inguratzen du, Intzazelai edo Pagomariko lautadetara iristeko. Ondoren, Mandarrateko pasabiderantz eta Saltamu\u00f1oko atakarantz jarraitzen du, bertatik, babeslekuetara igoz. Errenagako muinotik, Pagotatik banatzen gaituen leporantz jarraitzen da, muino labur bat."}
{"id": "73753", "revid": "105290", "url": "https://eu.wikipedia.org/wiki?curid=73753", "title": "Redonda", "text": "Redonda Antigua eta Barbudaren menpeko uharte bat da, Karibe itsasoan dagoena. 1493an Kristobal Kolonek aurkitu zuen baina, 1860an, uhartea Britainia Handira igaro zen."}
{"id": "73755", "revid": "105290", "url": "https://eu.wikipedia.org/wiki?curid=73755", "title": "Babesleku", "text": "Mendi babeslekua edo mendi-aterpea, mendizale eta bidezidor kirolzaleei ostatua eman eta horren ezean haiek eguraldien aldaketetatik babesteko eraikuntza bat da. Mendi edo landaguneetan izaten dira, hiri, heri eta komunikabideetatik urrun.\nEzaugarriak.\nMendi babesleku tradizionalek oinarrizko zerbitzuak baino ez dituzte: komunak, sukalde komunitarioa, ostatua eta gela, gainontzeko mendizaleekin batera erabiltzeko. Babesleku berriek, ordea, hotelen zerbitzuak eskaintzeko joera dute, otorduak eskainiz besteak beste.\nMendi talde baten jabegokoak izaten dira; taldeko bazkideek erraztasun handiagoak izaten dituzte erabiltzeko. Kudeaketaz guardiak arduratzen dira, mendi taldeak berak izendatuak."}
{"id": "73756", "revid": "512", "url": "https://eu.wikipedia.org/wiki?curid=73756", "title": "Job Lec'hvien", "text": "Job Lec'hvien (Plaeraneg, Bretainia, 1919 - Saint-Brieuc, Bretainia, 2015eko uztailaren 2a) bretainierazko idazlea izan zen. Nekazari katolikoen familia batean jaio zen. Sant-Briegeko apaizgaitegi handian teologia ikasi zuen.\n1945etik 1970era Saint-Pierre eskolako zuzendaria izan zen (gaur egungo Diwan ikastetxea) eta Kergrist-Mo\u00eblouko eta Tr\u00e9margateko errektorea.\nHainbat apaizekin egin du lan, horien artean Aita Pierre Le Gallekin. Elkarren artean Bibliako Testamentu Zaharra hebreeratik bretainierara itzuli zuten. Halaber, 1992an eliza katolikoaren katixima bretainierara itzuli zuen. 1988an Xavier de Langlais saria jaso zuen Biblia bretainierara itzultzeagatik."}
{"id": "73757", "revid": "105290", "url": "https://eu.wikipedia.org/wiki?curid=73757", "title": "Ameriketako Estatu Batuetako Estatu Poliziak", "text": "Ameriketako Estatu Batuetan, polizia, konderrika antolatzen da. Konderri bakoitzak, bere polizia saila du eta honen buruzagia Sheriffa da. Halaber, Estatu Batuetako estatu bakoitzak, bere Segurtasun Publikorako Saila du eta honek, ondorengo autobide edo estatu polizia zerbitzuak eskaintzen ditu.\nZerrendan, estatu bakoitzak duen poliziaren izena agertzen da. Ez dira konderri bakoitzaren sailaren izenak agertzen."}
{"id": "73758", "revid": "105290", "url": "https://eu.wikipedia.org/wiki?curid=73758", "title": "Kurete", "text": "Kureteak greziar mitologian, batzuetan Koribante edo Daktiloekin nahasten diren jainkoak dira.\nEubean jaioak, Soko eta Konberen seme-alabak ziren. Euren aitak bota zituen, eta, euren amak lagunduta, Frigiara heldu ziren, Dioniso jainkoa hezteko. Beranduago, Atikan, Zekrope erregeak, euren aitaz mendekatzen lagundu zien, eta, hortaz, euren herrira itzuli ahal izan zuten.\nKronosek bere seme Zeus jan zuela uste zuenean (benetan, Reak emandako harri bat jan zuen), Kureteei, euren armekin zarata egiteko esan zien, dantza eginez eta musikarekin, umearen negarra entzun ez zezan.\nHerak aginduta, Epafo, Zeus eta Ioren semea bahitu zuten. Zeusek, haserre bizian, hil egin zituen.\nIzen bereko beste pertsonaia batzuk.\nKurete bezala, Pleuron hiriko biztanleak ere ezagutzen dira (Iliada IX 529-599)ren arabera Kalidongo basurdearen ehizan parte hartu zutenak, eta, ondoren, Kalidontarren aurka borroka egin zutenak, batzuek eta besteek, basurdearen hondarrak izatearen nahiak eragindako gerra batean, behin basurdea hil ondoren. Kalidontarrek, Meleagro buruzagi bezala zutela, garaitu zituzten Kureteak."}
{"id": "73759", "revid": "336", "url": "https://eu.wikipedia.org/wiki?curid=73759", "title": "Michel Houellebecq", "text": "Michel Thomas edo Michel Houellebecq () (Saint Pierre, Reunion, 1956ko otsailaren 26a - ) poeta, eleberrigile eta saiakeragile frantsesa da.\nBere idazlan eta adierazpen polemikoengatik misogino, islamofobo eta atzerakoitzat jo izan dute. Kritika horiek guztiek, ordea, haren liburuen salmenten kopurua igoarazi baino ez dute egin.\nHouellebecqen idazkietan gai obsesibo batzuk errepikatzen dira, hala nola sexua, klonazioa, fisika, sektak eta sasi-ezkerreko \"New Age\" mugimenduen aurkako kritikak, beti ere tonu ziniko batean.\nBerak idatzitako bi eleberri zinemaratu dira, alegia, \"Les Particules \u00e9l\u00e9mentaires\" eta \"La Possibilit\u00e9 d'une \u00eele\", azken hau Houellebecqek berak 2008an zuzenduta.\nGaur egun Irlandan bizi da.\nGatazka mediatiko bizia du Lucie Ceccaldi bere ama biologikoarekin. Ceccaldik 2008an argitaratu zuen \"L\u2019Innocente\" liburu autobiografikoan idazlea goitik behera kritikatzen du."}
{"id": "73760", "revid": "512", "url": "https://eu.wikipedia.org/wiki?curid=73760", "title": "Filip Oillo", "text": "Filip Oillo, \"Philippe Oillo\" jaiotzez, (1956, Gwened, Bretainia) idazle bretainiarra da.\n1995ean Xavier de Langlais saria irabazi zuen \"Blaz an holen\" liburuagatik."}
{"id": "73761", "revid": "105290", "url": "https://eu.wikipedia.org/wiki?curid=73761", "title": "Belarritako", "text": "Belarritakoa edo zirtzilua pertsonak apaintzeko erabiltzen den osagarria da. Normalean belarrietan jartzen dira. Belarritako batzuk eramateko belarrian edota gorputz-atal batean zuloa egin behar da, hala ere badira zulorik behar ez duten belarritakoak. Zuloa behar denean tximeleta baten edota eraztun baten bidez finkatzen dira, eta zulorik behar ez dituzten belarritakoak, normalean klip moduan eusten dira.\nPiercinga.\nGaur egun belarritakoak ez dira belarrietan jartzen bakarrik. Gorputzeko beste ataletan jartzearen moda zabaltzen ari da, adibidez zilborrean, bekainetan, sudurrean, ezpainean eta titimuturretan besteak beste. Belarri-gingila ez den gorputz-atal batean belarritako bat jartzearen teknikari \"piercing\" deritzo."}
{"id": "73762", "revid": "56334", "url": "https://eu.wikipedia.org/wiki?curid=73762", "title": "Lepoko", "text": "Lepokoa edo idunekoa pertsonak apaintzen duen osagarria da. Lepoa edota bularretako goiko partea inguratzen du. Jakina da lepokoaren existentzia beste edozein apaingarriarena baino antzinakoagoa dela, arkeologoek paleolito garaiko hilobietan aurkitu izan dituzte eta."}
{"id": "73763", "revid": "56334", "url": "https://eu.wikipedia.org/wiki?curid=73763", "title": "Aitor Osa", "text": "Aitor Osa Eizagirre (Itziar, Gipuzkoa, 1973ko irailaren 9a) euskal txirrindulari profesional izandakoa da.\nAfizionatu mailan, Cafes Fortaleza taldean aritu zen eta Trutziozko saria bereganatu zuen 1992ean.\nProfesionala izatea amets, bereak eta bi egin zituen bete ahal izateko, 1995ean Euskadi taldearekin debutatu zuen arte. Handik Banestora egin zuen salto, eta 2006an Libertyn zebilela gogoz kontra erretiratu behar izan zuen. Garaipen eta postu on andana lortutakoa, 2002ko Euskal Herriko Itzulia da agian bere lorpenik handiena.\nEgun, urdaiazpikoak saltzen dituen enpresa batentzat egiten du lan. Sarritan, ETB kateko txirrindularitza laisterketen emisioetak esatari modura parte hartu ohi du. Bestalde, azken aldian mendi lasterketan lehiatu ohi da, horien artean, adibidez, Zegama-Aizkorri Maratoia. 2009 urtean Sorginen lasterketa irabazi zuen."}
{"id": "73764", "revid": "336", "url": "https://eu.wikipedia.org/wiki?curid=73764", "title": "Rea", "text": "Rea titanidea greziar mitologian, Urano eta Gearen alaba, Kronosen arreba eta emaztea eta, honekin, Demeter, Hades, Hera, Hestia, Poseidon eta Zeusen ama. Zibeleri oso estu lotuta zegoen, hainbesteraino, ezen, artelanetan, bi lehoik tiratutako gurdi batean irudikatzen zen, eta ez zen beti posible izaten ezberdintzea. Erromatar mitologian, Magna Mater deorum Idaea izan zen eta Opsekin identifikatzen zen. Hesiodoren arabera, Dionisoren inudea izan zen. Antologia Palatinoan, basapiztia eta lehoien inude bezala aipatzen da.\nUrano bere aita garaitu ondoren, Kronosek berriz kartzelatu zituen Hekatonkiroak, erraldoiak eta Ziklopeak Tartaroan, eta Kanpe munstroa utzi zuen kartzela zaintzaile bezala. Rea eta bera, tronura igo ziren jainkoen errege bezala. Garai hau, urrezko garai bezala izendatu zen orduko jendeak ez baitzuen lege edo arauen beharrik: guztiek egiten zuten zuzena zena, eta, beraz, legeak eta arauak ez ziren beharrezko.\nKronos, Rearen hainbat seme-alaben aita izan zen: Hestia, Demeter, Hera, Poseidon, Zeus eta Hades, baina jaio bezain pronto irentsi zituen, Geak eta Uranok, bere patua, bere seme batek tronutik botatzea zela esan baitzioten, berak bere aita Urano tronutik bota zuen bezalaxe. Baina, Zeus jaiotzear zegoela, Reak Urano eta Geari aholkua eskatu zien, bere semea salbatzeko ideia bat pentsatzeko, eta, horrela, Kronosek, merezi zuen zigorra izan zezan bere aitari eta bere seme-alabei egindakoengatik. Rea Kreta uhartean ezkutatu zen, bertan Zeus erdituz. Ondoren, Kronosi ziria sartu zion, pixoihaletan bildutako harri bat emanez, honek, inongo susmorik hartu gabe, berehala irentsi zuena.\nOrduan, Zeus Kretako Ida mendiko kobazulo batean ezkutatu zuen.Bertsio ezberdinen arabera, Zeus hauek hazi zuten:\nHelduarora iritsi ondoren, Zeusek, Kronos, beste seme-alabak oka egitera behartu zuen, jan zituen alderantzizko ordenan: lehenik, harria, Pitoni utzi zitzaiona Parnasoko mendiarteen azpian, gizaki hilkorrentzako seinale gisa, eta, ondoren, gainontzekoak. Bertsio batzuetan, Metisek okagarri bat eman zion Kronosi umeak oka egitera behartzeko, eta, beste batzuetan, Zeusek Kronosen urdaila ireki zuen. Orduan, Zeusek Kronosen anai-arrebak, erraldoiak, hekatonkiroak eta ziklopeak askatu zituen, Tartaroko euren gartzelatik, eta Kanpe gartzela zaintzailea hil zuen. Esker on gisa, ziklopeek tximista, trumoia eta oinaztargia eman zizkioten, aurretik, Geak ezkutatu zituenak. Titanomakia izeneko gerra batean, Zeusek eta bere anai-arrebek Erraldoi, Hekatonkiro eta Ziklopeen laguntzarekin, Kronos eta gainontzeko titanak bota zituzten, Tartaroan giltzaperatuak izan zirenak, toki heze, hotz, lainotsu eta ilun bat, Lurraren sakon-sakonean zegoena. Ironikoki, Zeusek ere, hantxe giltzaperatu zituen Ziklopeak eta Hekatonkiroak.\nHomeroren arabera, Rea jainkoen ama da, baina ez ama unibertsal bat, Zibele bezala, Frigiako Ama jainkosa handia, beranduago honekin identifikatuz. Bere jatorrizko gurtza tokia Kretan zegoen. Han, elezaharrak dioenaren arabera, jaio berria zen Zeus, bere seigarren semea, Kronosek irentsia izatetik salbatu zuen, Zeusen tokian harri bat emanez eta bere zaintzaileei eman zien, Koribanteei. Zaintzaile hauek, beranduago, Zeusen bizkarzain eta Rearen apaiz bihurtuko ziren, honen ohorean zeremoniak ospatuz. Garai historikoetan, Rearen eta Zibeleren arteko antzekotasuna hain zen nabarmena, greziarrek, kontu hau, Zibele euren Rea bakartzat hartuz, Kretako bere jatorrizko bizitokia utzi eta esploratu gabeko Asia Txikiko lurretara ihes egin zuena, Kronosen jazarpenetik ihes egiteko. Aurkako bertsio bat ere egon zen, eta, beharbada, egia izango da kontinentearekin izandako kontaktu kulturalek, Kretara Zibeleren gurtza ekarri zutela, Kretako Rean bihurtuko zena.\nGreziar mitologian, Rearen ikurra ilargia da. Baina, erromatarrean, bere ikurra \"ilargiko\"a bezala ezagutzen zen. Bazituen beste batzuk ere: beltxarga, animalia delikatu bat izateagatik, eta bi lehoi, ustez, gurditik tiratzen zutenak."}
{"id": "73769", "revid": "56334", "url": "https://eu.wikipedia.org/wiki?curid=73769", "title": "Alberto Berasategi", "text": "Alberto Berasategi Salazar (Bilbo, Bizkaia, 1973ko ekainaren 28a -) tenislari profesional ohia da, 1994an Roland Garros txapelketako finalista izana.\nBiografia.\nBerasategi 7 urte zituela hasi zen tenisean jokatzen, eta 1991an Europako junior txapelduna izan zen. Hurrengo urtean profesional bihurtuta, 1993an lehendabiziko garaipena lortu zuen, S\u00e3o Paulon. 1990eko hamarkadan lurrezko zelaian espezialista bihurtu zen.\n1994 izan zen Berasategiren urterik arrakastatsuena, orduantxe jokatu baitzuen bere Grand Slamgo final bakarra. Roland Garrosen Sergi Bruguera kataluniarrak irabazi zuen 6\u20133, 7\u20135, 2\u20136 eta 6\u20131. Urte hartako azaroan Berasategi ATP-Sailkapeneko munduko 7. tenislaririk onena izatera heldu zen.\nBere karreran banakako 14 sari eta taldeko beste bat lortu zituen, azkena Estorilen, 1998an. Famatua zen bere esku bakarreko errebesa. 2001ean, tenislari profesionala izateari utzi zion."}
{"id": "73770", "revid": "336", "url": "https://eu.wikipedia.org/wiki?curid=73770", "title": "Pierre Etxebaster", "text": "Pierre Etxebaster (Donibane Lohizune, 1893ko abenduaren 8 - \"ib.\", 1980ko martxoaren 24, ) Euskal Herriko tenislaria zen, \"jeu de paume\" kategorian historian izan den onena.\nLehenengo Mundu Gerran Frantziako Armadan egon ondoren, etxera bueltan eusko pilotan jokatzeari ekin zion, eta askotan izan zen Frantziako txapeldun.\n1922an, Jacques Worth tenislariak \"jeu de paume\" probatzera bultzatu zuen. Hasieran, 1927an, galdu bazuen ere, 1928an Londresen munduko txapeldun bihurtu zen. 1930ean, New Yorkeko \"Racquet and Tennis Club\"en profesional bihurtua, kategoria menperatzeari lotu zitzaion. 26 urtez (1928\u20131954) munduko txapeldun izan zen, 60 urte zituela erretiratu zen arte. Titulua zazpi aldiz defendatu zuen. Errekorra jokalari bakarrak gainditu du: Robert Faheyk, 2006an.\n1955ean Ohorezko Legioa lortu zuen eta 1978an, Nazioarteko Teniseko \"Hall of Fame\"n sartu zen."}
{"id": "73772", "revid": "512", "url": "https://eu.wikipedia.org/wiki?curid=73772", "title": "Torre la Ribera", "text": "Torre la Ribera (gaztelaniaz eta ofizialki \"Torre la Ribera\" eta aragoieraz \"Torlarribera\") Huescako Ribagortza eskualdean dagoen udalerria da.\n2007an 119 biztanle zituen."}
{"id": "73773", "revid": "512", "url": "https://eu.wikipedia.org/wiki?curid=73773", "title": "Valle de Lierp", "text": "Valle de Lierp (gaztelaniaz eta ofizialki \"Valle de Lierp\" eta aragoieraz Bal de Lierp) Huescako Ribagortza eskualdean dagoen udalerria da.\n2007an 47 biztanle zituen."}
{"id": "73774", "revid": "512", "url": "https://eu.wikipedia.org/wiki?curid=73774", "title": "Valle de Bardaj\u00ed", "text": "Valle de Bardaji (gaztelaniaz eta ofizialki \"Valle de Bardaj\u00ed\" eta aragoieraz Bal de Bardax\u00ed) Huescako Ribagortza eskualdean dagoen udalerria da.\n2007an 53 biztanle zituen."}
{"id": "73776", "revid": "6327", "url": "https://eu.wikipedia.org/wiki?curid=73776", "title": "Ar\u00e9n", "text": ""}
{"id": "73777", "revid": "119347", "url": "https://eu.wikipedia.org/wiki?curid=73777", "title": "Laspa\u00fales-Laspa\u00fals", "text": "Laspa\u00fals (izen ofiziala \"Laspa\u00fales/Laspa\u00fals\", gaztelaniaz \"Laspa\u00fales\", katalanez \"Les Pa\u00fcls\" eta aragoieraz \"Las Pauls\") Huescako Ribagortza eskualdean dagoen udalerria da.\n2007an 287 biztanle zituen."}
{"id": "73778", "revid": "6327", "url": "https://eu.wikipedia.org/wiki?curid=73778", "title": "Laspa\u00fales", "text": ""}
{"id": "73779", "revid": "119347", "url": "https://eu.wikipedia.org/wiki?curid=73779", "title": "Pierre Herigone", "text": "Cl\u00e9ment Cyriaque de Mangin (Ipar Euskal Herria, 1580- Paris, 1643), ezagunagoa Pierre H\u00e9rigone edo latinez \"Petrus Herigonius\" ezizenaz, euskal herritar matematikari eta astronomoa zen.\nH\u00e9rigone Parisen izan zen irakasle. Bere liburu nagusiak \"Cursus mathematicus, nova, brevi, et clara methodo demonstratus, per notas reales et universales, citra usum cujuscunque idiomatis intellectu faciles\" (Parisen argitaratua, sei liburukiak, 1634 - 1637) zuen izena eta frantsesez eta latinez idatzitako hasi-masi matematikoen compendiuma zen. Liburu honetan, H\u00e9rigonek sinbolo matematiko asko sortu zituen. Horrela angeluaren sinboloa edo \"&lt;\" gutxiago adierazteko.\nBaita \"T\" sinboloa perpendikularra adierazteko. Berreketa adierazteko, H\u00e9rigonek a, a2, a3, eta abar idatzi zituen (zenbatzaileak oraindik sortzekoak zirelako).\nH\u00e9rigonek gainera zenbaki-alfabetoa sortu zuen zenbaki-luzeak gogoratzeko, hau da bere mnemotekni-sistema propioa. Zenbait orduko matematikazko sortzapenez idatzi zuen, adibidez \"parallelepipedum\" paralelepipedo adierazteko.\n\"Cursus mathematicus\" liburuan, H\u00e9rigonek kaliza itxurazko kamera iluna deskribatu zuen (6. kapitulua, 113. orrialdea). H\u00e9rigonek ez zuen kaliza marraztu, baina Johann Zahnek bai \"Oculus Artificialis Teledioptricus Sive Telescopium\" (1685) bere liburuan. H\u00e9rigoneren asmakizuna berrikuntza baino, edaterakoan besteak ikusteko tresna zen.\nZenbait batzorde zientifikotan ere aritua zen, astronomiarekin lotuak. Bere omenez, ilargiko krater bati bere izena jarri zioten: Herigonius kraterra."}
{"id": "73780", "revid": "119347", "url": "https://eu.wikipedia.org/wiki?curid=73780", "title": "Monesma y Cajigar-Monesma i Caixigar", "text": "Monesma i Caixigar (aragoieraz \"Monesma e Caxigar\", gaztelaniaz \"Monesma y Cajigar\" eta ofizialki \"Monesma y Cajigar/Monesma i Caixigar\") Huescako Ribagortza eskualdean dagoen udalerria da.\n2007an 108 biztanle zituen."}
{"id": "73781", "revid": "512", "url": "https://eu.wikipedia.org/wiki?curid=73781", "title": "Perarrua", "text": "Perarrua (gaztelaniaz eta ofizialki \"Perarr\u00faa\" eta aragoieraz Perarruga) Huescako Ribagortza eskualdean dagoen udalerria da.\n2007an 105 biztanle zituen."}
{"id": "73782", "revid": "1105", "url": "https://eu.wikipedia.org/wiki?curid=73782", "title": "Perarr\u00faa", "text": ""}
{"id": "73786", "revid": "119347", "url": "https://eu.wikipedia.org/wiki?curid=73786", "title": "Georges Lakonbe", "text": "Georges Lakonbe (Ortheze, Frantzia, 1879ko urtarrilaren 31 - Paris, Frantzia, 1947ko uztaila) euskalaria izan zen.\nBizitza.\nBearnon jaioa bazen ere, familia euskalduna zuen, ama Nafarroa Beherekoa izanik. 1900an Parisa joan zen Sorbonan filosofia ikasteko. JDJ Salaberriren kantutegian oinarri hartuta, euskal gaiez arduratzen hasi zen. \"Euskalerriaren Alde\" eta \"Eskualduna\" aldizkarietan hasi zen idazten. Julio Urkixorekin batera \"Eusko Ikaskuntzen Nazioarteko Aldizkaria\" sortu zuen, euskal hizkuntzalaritzaren maila bultzatu zuena. Eskualtzaleen Biltzarra sortu zuen eta erakunde horretako presidente izan zen.\nGutun bidezko harremana izan zuen Azkuerekin, Broussainekin, Urkijorekin, Landerretxerekin eta Guillaumerekin, besteak beste. Parisko Soci\u00e9t\u00e9 Linguistique elkarteko eta Antropologiako Institutu frantseseko kide izan zen. Lehen Mundu Gerran zauritu zuten eta eskuineko besoa galdu zuen. 1920an, Lacombek Broussainen lekua hartu zuen Euskaltzaindian. 1922an Eusko Ikaskuntzaren hirugarren biltzarrean parte hartu zuen.\nAldudeko eta Zuberoako hizkerei buruzko lan bana egin zuen, gaur egun gehienak galdu badira ere. Gavelekin batera \"Grammaire Basque\" (1937, lehen liburukia) argitaratu zuen, baina bukatu gabe geratu zen. 150 bat lan argitaratu zituen \"RIEV\" aldizkarian. Ideologiaz liberaltzat, apolitikotzat eta agnostikotzat hartzen zuen bere burua. Lakonberen gutunak gizalegez beteak, \"Bulletin du Mus\u00e9e Basque\" aldizkarian argitaratu ziren (1968, 1982, 1985).\nLakonberen euskara eta euskal literaturari buruzko lanak 150 baino gehiago dira, aipagarrienak idazle klasikoei buruzkoak izanik. 1912tik aurrera, euskaltzain osoa ere izan zen."}
{"id": "73787", "revid": "649", "url": "https://eu.wikipedia.org/wiki?curid=73787", "title": "Sagarno", "text": ""}
{"id": "73788", "revid": "649", "url": "https://eu.wikipedia.org/wiki?curid=73788", "title": "Sagarnoa", "text": ""}
{"id": "73799", "revid": "1545", "url": "https://eu.wikipedia.org/wiki?curid=73799", "title": "Jos\u00e9 Manuel Dur\u00e3o Barroso", "text": "Jose Manuel Dur\u00e3o Barroso (Lisboa, 1956ko martxoaren 23a) portugaldar politikari eta unibertsitateko irakaslea da. Europako Batzordeko presidentea izan zen 2004-2014 bitartean; eta Portugalgo lehen ministroa 2002-2004 bitartean, PSD zentro-eskuineko alderdiarekin. Goldman Sachs International bankuko presidente ez-exekutibo izendatu zuten 2016ko uztailean."}
{"id": "73801", "revid": "512", "url": "https://eu.wikipedia.org/wiki?curid=73801", "title": "Yesero", "text": "Yesero (gaztelaniaz eta ofizialki \"Y\u00e9sero\" eta aragoieraz \"Yesero\") Huescako Alto Gallego eskualdean dagoen udalerria da.\n2007an 77 biztanle zituen."}
{"id": "73802", "revid": "1105", "url": "https://eu.wikipedia.org/wiki?curid=73802", "title": "Y\u00e9sero", "text": ""}
{"id": "73804", "revid": "512", "url": "https://eu.wikipedia.org/wiki?curid=73804", "title": "Zaid\u00edn-Said\u00ed", "text": "Zaidin edo Said\u00ed (izen ofiziala \"Zaid\u00edn/Said\u00ed\", katalanez \"Said\u00ed\" eta gaztelaniaz \"Zaid\u00edn\") Huescako Bajo Cinca eskualdean dagoen udalerria da.\n2007an 1.827 biztanle zituen."}
{"id": "73807", "revid": "119347", "url": "https://eu.wikipedia.org/wiki?curid=73807", "title": "Yebra de Basa", "text": "Yebra de Basa Aragoiko Huesca probintziako iparraldean dagoen Alto G\u00e1llego eskualdeko udalerria da. Udalerri honek 90,88\u00a0km\u00b2-ko azalera du. 2009ko erroldaren arabera 158 biztanle zituen, dentsitatea berriz 1,69 biz/km\u00b2-koa da.\nUdalerriko herriguneak.\nGaur egun Yebra de Basa bezala ezagutzen den udalerriak ondorengo herrigune hauek bere barnean hartzen ditu:\nYebra de Basa, Fanlillo, Orus, San Juli\u00e1n de Basa eta Sob\u00e1s."}
{"id": "73808", "revid": "375", "url": "https://eu.wikipedia.org/wiki?curid=73808", "title": "Super Saiya 3", "text": ""}
{"id": "73809", "revid": "512", "url": "https://eu.wikipedia.org/wiki?curid=73809", "title": "Torrente de Cinca-Torrent de Cinca", "text": "Torrente de Cinca edo Torrent de Cinca (izen ofiziala \"Torrente de Cinca/Torrent de Cinca\", katalanez \"Torrent de Cinca\" eta gaztelaniaz \"Torrente de Cinca\") Huescako Bajo Cinca eskualdean dagoen udalerria da.\n2007an 1.021 biztanle zituen."}
{"id": "73810", "revid": "512", "url": "https://eu.wikipedia.org/wiki?curid=73810", "title": "Velilla de Cinca-Villella de Cinca", "text": "Velilla de Cinca edo Villella de Cinca (izen ofiziala \"Velilla de Cinca/Villella de Cinca\", katalanez \"Villella de Cinca\" eta gaztelaniaz \"Velilla de Cinca\") Huescako Bajo Cinca eskualdean dagoen udalerria da.\n2007an 482 biztanle zituen."}
{"id": "73811", "revid": "65203", "url": "https://eu.wikipedia.org/wiki?curid=73811", "title": "Monarka", "text": "Monarka estatu edo lurralde bateko estatuburua da. Hereditarioa da, beraz, ezin du edonork kargu hau hartu, bere familiatik baitatorkio. Normalean, monarka bat duten estatuak monarkia parlamentarioa dute, baina badaude salbuespenak.\nGaur egungo monarkak.\n21. mendeko lehen laurdeneko monarka batzuk."}
{"id": "73813", "revid": "336", "url": "https://eu.wikipedia.org/wiki?curid=73813", "title": "Lehen ministro", "text": "Lehen ministroa sistema parlamentarioa duten Estatu batzuetan gobernuburutzat diharduen ministroa da."}
{"id": "73814", "revid": "336", "url": "https://eu.wikipedia.org/wiki?curid=73814", "title": "Gobernadore", "text": "Gobernadorea edo jaurlaria estatu bateko lurralde, eskualde edo urruneko lurralde batetaz arduratzen den funtzionarioa da. Argentina, Australia, Austria, Estatu Batuak, Mexiko edo Venezuela bezalako federazioetan estatu, probintzia edo eskualde autonomo bakoitzak bere gobernadorea du gobernuburu bezala, eta Txile eta Turkia bezalako estatu unitario batzuek ere lurralde bakoitzeko gobernadore bana dute."}
{"id": "73815", "revid": "512", "url": "https://eu.wikipedia.org/wiki?curid=73815", "title": "San Miguel del Cinca", "text": "San Miguel del Cinca (gaztelaniaz eta ofizialki \"San Miguel del Cinca\" eta aragoieraz \"San Miguel d'a Zinca\") Huescako Cinca Medio eskualdean dagoen udalerria da.\n2007an 849 biztanle zituen."}
{"id": "73816", "revid": "512", "url": "https://eu.wikipedia.org/wiki?curid=73816", "title": "Pueyo de Santa Cruz", "text": "Pueyo de Santa Cruz Huescako Cinca Medio eskualdean dagoen udalerria da.\n2007an 377 biztanle zituen."}
{"id": "73817", "revid": "119347", "url": "https://eu.wikipedia.org/wiki?curid=73817", "title": "Peralta de Calasanz", "text": "Peralta de Calasanz (gaztelaniaz eta ofizialki \"Peralta de Calasanz\", katalanaz Peralta i Calassan\u00e7 eta aragoieraz \"Peralta e Calasanz\") Huescako La Litera eskualdean dagoen udalerria da.\n2007an 252 biztanle zituen.\nUdalerria ondorengo herriek osatzen dute: Calasanz, Cuatrocorz, Gabasa eta Peralta de la Sal."}
{"id": "73819", "revid": "512", "url": "https://eu.wikipedia.org/wiki?curid=73819", "title": "San Esteban de Litera", "text": "San Esteban de Litera (gaztelaniaz eta ofizialki \"San Esteban de Litera\", katalanaz Sant Esteve de Llitera eta aragoieraz \"San Isteban de Litera\") Huescako La Litera eskualdean dagoen udalerria da.\n2005ean 562 biztanle zituen."}
{"id": "73821", "revid": "1545", "url": "https://eu.wikipedia.org/wiki?curid=73821", "title": "Euskal Herriko futbol selekzio nazionala", "text": ""}
{"id": "73822", "revid": "512", "url": "https://eu.wikipedia.org/wiki?curid=73822", "title": "Tamarite de Litera-Tamarit de Llitera", "text": "Tamarite de Litera (izen ofiziala \"Tamarite de Litera/Tamarit de Llitera\", katalanazkoa \"Tamarit de Llitera\", gaztelaniazkoa \"Tamarite de Litera\") Huescako La Litera eskualdean dagoen udalerria da.\nHizkuntzari dagokionez Sartaldeko Zerrendaren barruan kokatuta dago.\n2007an 3.703 biztanle zituen."}
{"id": "73824", "revid": "512", "url": "https://eu.wikipedia.org/wiki?curid=73824", "title": "Vencill\u00f3n-Vensill\u00f3", "text": "Vencillon-Vensillo (izen ofiziala \"Vencill\u00f3n/Vensill\u00f3\", katalanezkoa \"Vensill\u00f3\", gaztelaniazkoa \"Vencill\u00f3n\") Huescako La Litera eskualdean dagoen udalerria da.\n2005ean 446 biztanle zituen."}
{"id": "73825", "revid": "6327", "url": "https://eu.wikipedia.org/wiki?curid=73825", "title": "Vencill\u00f3n", "text": ""}
{"id": "73826", "revid": "6327", "url": "https://eu.wikipedia.org/wiki?curid=73826", "title": "Vensill\u00f3", "text": ""}
{"id": "73827", "revid": "6327", "url": "https://eu.wikipedia.org/wiki?curid=73827", "title": "Benzill\u00f3n", "text": ""}
{"id": "73828", "revid": "6327", "url": "https://eu.wikipedia.org/wiki?curid=73828", "title": "Vencillon", "text": ""}
{"id": "73831", "revid": "336", "url": "https://eu.wikipedia.org/wiki?curid=73831", "title": "Trumoi", "text": "Trumoia, halaber ihurtzuria, inusturia edo ostotsa, tximista batek eragindako talka uhinaren soinua da, tximistak berak, bere inguruko airea berotzen duenean, hodeien artean edo hodeietatik lurrerako bidean, 28.000\u00a0\u00b0C baino gehiagoko tenperaturan. Aire oso bero hau bolumenean hazten da eta abiada handian mugitzen da, baina, inguruko aire hotzarekin nahastean, bat batean jaisten da bere tenperatura eta uzkurtu egiten da. Uzkurtze eta zabaltze azkar honek, trumoiaren soinua sortzen duten talka uhinak eratzen ditu.\nIzenak.\nSarreran emandako izenez gain, hauek dira \"Euskaltzaindiaren Hiztegia\"n aurkitzen ditugun beste aldaera batzuk: durunda (), ortzantz () eta trumonada ().\nDenbora neurria.\nSoinua eta argia, atmosferan zehar abiada ezberdinetan doazenez, bien arteko denbora tartea neur daiteke, tximista erori den distantziaren estimazio bat egiteko. Soinuaren abiadura, airean, gutxi gora-behera, 340 m/sko da. Argiarena, berriz, 300.000 km/skoa, eta, beraz, tximista, mikrosegundo batzuetan baino ezin da ikusi erori ondoren. Hala, gutxi gora-behera, tximistaren erorketa distantzia, tximista erori den unetik hiru segundoko kilometro bat da.\nMitologian.\nTximistadun ekaitzak sarri gertatzen diren edo tximistek eurien iritsiera eta garai lehorraren amaiera iragartzen duten tokietan bizi ziren herri politeistek, trumoiaren jainko bat zuten. Hala, Zeus, Jupiter eta Thor aipa daitezke."}
{"id": "73832", "revid": "336", "url": "https://eu.wikipedia.org/wiki?curid=73832", "title": "Magdeburgeko Hemisferioak", "text": "Magdeburgeko Hemisferioak bi esferaerdi metaliko dira, 500 litroko edukiera dutenak, hemisferikoak, bata bestearekin lotzen direnak, esfera bat eratuz. Barnetik, makina pneumatiko baten bidez, airea ateratzen da, huts bat sortuz. Magdeburgeko burgumaisua zen Otto von Guericke izan zen hemisferio hauen sortzailea.\nItxura.\nFormari dagokionez, elizetako kalizaren antzerakoa da, behealdean, hodi bat den oin bat baitu, eta, esferaerdiari soldatua, ireki eta itxi daitekeen txorrota bat du. Goiko esferaerdiak, zirrindola bat du, eusteko.\nHistoria eta erabilpena.\nBurgumaisuak, Ratisbonan, enperadorea eta bildu ziren ikusleen aurrean, zientifikoa baino gehiago, zirkukoa zen erakustaldi bat egin zuen, esperimentua, garaiko koadro batetaz hornituz, oso ikusgarria, ospea lortzeko sinesgarritasuna ematen zion aldi berean (garai haietan, iruzurtitzat ez hartzeko, pertsonaia garrantzitsu eta ospetsuen presentzia behar zen.\nIzena, Magdeburgeko hirian 1654an eginiko esperimentu batetik datorkio. Esperimentu hau egiteko, kobrezko bi hemisferio huts eraikitzea agindu zuen. Bi hemisferio hauek, airerik sartu ez zedin kontu handia izanez doitu zituen, eta barnetik atera zuen, beheko hemisferioaren hodiaren bidez, hutsa egin arte. Honen ondoren, txorrota itxi zuen, eta, hemisferio bakoitza, zortzi zaldik tiratutako uhal bati lotu zuen. Zaldi hauek, ez ziren hemisferioak banatzeko gai izan. Hemisferioak, berriz airez bete ondoren, oso erraz banandu ahal izan ziren hemisferioak. Berriak hain txundituta utzi zituen hiria eta autoritate zientifikoak, ze, esperimenuta irudikatzen zuten margolanak egoteaz gain, makina pneumatikoek gorantz egin zuten.\nPraktikan, fisikan esperimentu gisa balio du, presio atmosferikoaren frogapenetarako, eta, unibertsitate garrantzitsu guztiek, euren ikasleek entseiatzen duten eredu txiki bat dute.\nHemisferioetan, atmosfera presioak baino ez du lan egiten, airea ateratzen denez, barnean ez baitago presiorik. Hemisferioen azalera nahiko handia baldin bada, indar handia behar da banatzen saiatzeko."}
{"id": "73835", "revid": "119347", "url": "https://eu.wikipedia.org/wiki?curid=73835", "title": "Sinesgarritasun", "text": "Sinesgarritasuna, mezu edo iturri batetaz sinetsia izateko ahalmena definitzen duten osagai subjektibo eta objektiboak dira. Tradizionalki, sinesgarritasuna bi dimentsio nagusikin osatzen da: konfidantza eta ezagutza maila sortzearen ahalmena, non, biek dituzten osagai objektibo eta subjektiboak. Hau da, konfidantza sortzeko ahalmena, hartzaileak egiten duen balio epai bat da, faktore subjektiboetan oinarritua. Antzerako moduan, ezagutza maila modu subjektiboan ere har daiteke, mezuaren edo iturriaren ezaugarri erlatibo objektiboak ere badituen arren (adibidez, iturriaren aurrekari/erreferentziak edo informazioaren kalitatea) Beste bigarren mailako dimentsioak, iturriaren dinamismo edo karisma eta sortzen duen erakarpena dira.\nInterneten, sinesgarritasuna gai garrantzitsu bihurtu da 1990eko hamarkadaren erdialdetik aurrera, noiz, web orrialdeen erabilera, informazio iturri gisa asko igo den. UCSBren baliabide digital eta sinesgarritasunerako Proiektuak informazioa ematen du, gai honetan, aurrerakuntza berriei eta azterketei buruz, baliabide digitalak, gaztetasuna eta sinesgarritasuna barne dituelarik. Gainera, Stanfordeko Unibertsitatearen Limurtze teknologiaren laborategiak, webaren sinesgarritasuna aztertu du eta onlineko sinesgarritasunaren osagaiak eta Garrantziaren Interpretazioaren Teoria izeneko teoria orokor bat proposatu ditu.\nKazetari Profesionalen Elkartearen kode deontologikoaren arabera, zintzotasun profesionala, kazetarien sinesgarritasunaren ezaugarri garrantzitsu bat da. Ikus Hitzaurrea.\nStreet cred edo kaleko sinesgarritasuna euskaraz, gaur egungo neologismo bat da, hirietako biztanleen artean, gazteen edo modaren sinesgarritasun edo onarpenari erreferentzia egiten diona, batipat, hip-hop mugimenduaren alde daudenena."}
{"id": "73836", "revid": "105290", "url": "https://eu.wikipedia.org/wiki?curid=73836", "title": "Mezu", "text": "Mezua, bere zentzurik orokorrenean, komunikazioaren xedea da. Emaleak, hartzaileari, kanal edo komunikabide baten bidez bidaltzen dion informazioa bezala definitua dago. Komunikabidea, idazkera, hitzegitea... izan daiteke. Hitza, testuinguruaren arabera, informazio horren aurkezpenari ere ematen zaio, hau da, mezua igortzeko erabili diren ikurrei. Edozein kasutan, mezua oso zati garrantzitsua da informazio elkartrukearen prozesuan.\nKanpo estekak.\nGutunak eta mezuak"}
{"id": "73837", "revid": "105290", "url": "https://eu.wikipedia.org/wiki?curid=73837", "title": "Pardarri", "text": "Pardarri Aralar mendilerroan dagoen mendi bat da, mendilerro honetako garaienetako bat. Hegoalden, Putreaizko Punta izeneko aurretontor bat du.\nIrispideak.\nErrenagako babeslekuetatik, Ontzanburu menditik banatzen duen lepora iritsiz hel daiteke Pardarriren tontorrera. Hala ere, ohikoena, Lizaso izeneko lepoan kokatzea da, Pardarri Ganbo menditik banatzen duena. Lepo honetara Guardetxetik hel daiteke, baita Larraitzetik, Alotzako larreen bidez eta Amezketatik, Aritzagako labarretik ere."}
{"id": "73838", "revid": "56334", "url": "https://eu.wikipedia.org/wiki?curid=73838", "title": "Jentilarri (Aralarko trikuharria)", "text": "Jentilarri Aralar mendilerroan dagoen trikuharri bat da, beharbada, mendilerro osoko ezagunena, jentilen elezahar ospetsua dela eta. Trikuharri hau, Martxabaleta izeneko mendiaren inguruan dago. Jentilarriko trikuharria, albo banatan lerrokatutako harriez osatua dago, ez beste trikuharri batzuetan ikusten diren bezain handiak. Gainean, sabai bezala du handiena. Elezaharraren arabera, euren hizkuntzan Kixmi bezala ezagutzen zuten Jesusen jaiotzaren berri izan zutenean, geratzen ziren jentiletako asko, trikuharri honen azpian sartu ziren, euren aroaren amaiera heldu zela jakinik.\n2001 urtean Gipuzkoako Estazio Megalitikoak Monumentu Multzo izendapenaz, Sailkatutako Kultura Ondasun deklaratzeko espedienteari hasiera eman zitzaion, Jentilarri harrespila barne."}
{"id": "73840", "revid": "59723", "url": "https://eu.wikipedia.org/wiki?curid=73840", "title": "Ugaritasunaren adar", "text": "Ugaritasunaren adarra, halaber kornukopia izenaz ezaguna, oparotasunaren ikurra da, K. a. V. mendetik.\nGreziar mitologian, Amalteak Zeus ahuntz baten esneaz hazi zuen. Eskerrak emateko, Zeusek ahuntzaren adarretako bat eman zion, hura zeukanari nahi zuen edozer emateko ahalmena baitzuen. Hortik dator kornukopia edo ugaritasunaren adarraren elezaharra. Jatorrizko irudikapenetan, adarra fruituz eta lorez betea egoten zen: hainbat jainkosa, Fortuna bereziki, harekin irudikatzen ziren. Irudi modernoagoek, esker emate egunaren muraletan erabilitakoak kasu, fruitu eta barazkiz betetako zumezko saski bat erakusten dute.\nEgungo irudikapenetan, kornukopia, oinarrian, kono kurboa da, hutsa eta hondorik gabea, ia beti hainbat fruituz betea. Kolonbiako armarriak bi ditu: bata, fruituz eta herrialdeko lorez betea, eta bestea, urrezko txanponez betea. Peruko armarrian, urrezko txanponak isurtzen dituen kornukopia bat ageri da.\nFinlandiar mitologian, sanpoa ere ugaritasun iturri bat da.\nUgaritasunaren adarra izenaz \"Cratherellus cornucopioides\" espezieko perretxikoa ere ezagutzen da."}
{"id": "73841", "revid": "59723", "url": "https://eu.wikipedia.org/wiki?curid=73841", "title": "Sampo", "text": "Sampoa, finlandiar mitologian, urrea, alea eta gatza ekoizten dituen errota miragarri antzeko bat da. Zerua sostengatzen den tokian dago, beti gainezka eta amaigabea, ugaritasunaren adarra bezala, eta jakiz hornitzen du beti Pohjolako jendea.\nErrota magiko horren estalkia zeruko bobedaren alegoria argia da, izarrez betea eta erdiko ardatz baten inguruan bira egiten duena, munduari eusten dion zutabea irudikatzen duena.\nKalevalan, Ilmarinen heroia izan zen, bere sutegian tresna hori eraikitzea lortu zuena, Pohjolako dontzeilarekin ezkontzeko bere saiakeran. Sampoa Pohjolarentzat gorde nahi zuen bertako nagusiak, Louhi sorginak baina V\u00e4in\u00e4m\u00f6inen heroiak lapurtu egin zuen. Sampoa deuseztua gertatu zen Louhi eta V\u00e4in\u00e4m\u00f6inenen arteko borrokan. Gatza ekoizten zuen zatia itsas hondora erori zen, baina urrea eta alea ekoizten zituzten zatiak V\u00e4in\u00e4m\u00f6inenek berreskuratu eta lurpean ezkutatu zituen. Istoriak itsasoaren gazitasunaz, lurraren emankortasunaz eta lurpeko urrearen jatorriaz azalpen bat ematen du."}
{"id": "73842", "revid": "119347", "url": "https://eu.wikipedia.org/wiki?curid=73842", "title": "Vahan Sarkisian", "text": "Vahan Sarkisian (; Erevan, Armenia, 1954ko martxoaren 12a - 2011ko urtarrilaren 21a) Filologian doktore, euskalari eta hispanista armeniarra izan zen.\nBiografia.\nErevango (Armenia) Unibertsitateko irakaslea izan zen, baita Armeniar-Euskal Ikastetxeko eta \"Araxes\" aldizkariko zuzendaria ere. Euskara zein espainieratik armenierara hainbat idazlan itzuli zituen, besteak beste, \"Peru Abarka\" edota \"Tormesko itsu-mutila\". \"Fontes linguae vasconum\" aldizkarian hamaika artikulu argitaratu zituen euskara eta armenieraren inguruan. Bi hizkuntzon arteko erlazioaren defendatzailea zen, haien arteko kointzidentziak direla eta, biek ala biek jatorri berdina dutela aldarrikatuz. Ohorezko euskaltzain izendatu zuten 2002an. Harreman handiak izan zituen Jose Maria Satrustegi zenarekin."}
{"id": "73843", "revid": "1310", "url": "https://eu.wikipedia.org/wiki?curid=73843", "title": "Vaham Sarkisian", "text": ""}
{"id": "73844", "revid": "1545", "url": "https://eu.wikipedia.org/wiki?curid=73844", "title": "Mesta", "text": "Mesta 1273an Alfontso X.a Jakintsuak sortutako artzain gremio bat zen. Europar Erdi Aroko gremio garrantzitsuenetako bat bezala ezagutzen da gaur egun. Uste da abeltzainen lehen gremioa izan zela, nahiz eta Aragoien, antzeko abeltzain taldeen existentziaren zantzuak egon (Casa de Ganaderos de Zaragoza). \u201cMestaren Kontseilu Zintzoa\u201d izan zen transhumantzia jardueren kontrola eta babesa bermatzen zuen instituzioa.\nErregeak, Gaztelako artzain guztiak nazioarteko asoziazio batean bildu zituen, eta pixkanaka, garrantzia handia emango zioten pribilegio edo eskubideak emango zizkioten ermandadeari, 1836ra arte, indargabetu zenean. Jarduera ekonomiko nagusia, artilearen ekoizpena zen. Hain zen handia Gaztelako artzainen ermandadeak ekoizten zuen artile kopurua, horren zati handi bat esportatu egiten zela. Salerosketa Herbehereetako merkatariekin egiten zen batik bat, han baitziren ugarienak oihalgintza lantegiak. Hauek, Gaztelari erosten zioten artilea, merkea eta kalitate onekoa zelako. Landua izan ondoren, kalitate handiko jantzi bezala itzultzen ziren, prezio oso altuetan. Bere sorreratik aurrera, Gaztelako erregeak instituzioa indartuz joan ziren, lehenago esan bezala, hainbat pribilegio emanez. Esaterako, 1347ko urtarrilaren 17an, Alfontso XI.a Gaztelakoak, Mesta, Gaztelako animalia talde guztien zaintzaile izendatu zuen. Eskubide hori, gero, Henrike IV.ak 1454an eta Errege-erregina Katolikoek 1489an berretsi zuten.\nMestaren bilakaera historikoa.\nMestaren zantzuak frogatzen dituen lehen dokumentu idatzia 1273koa da, Alfontso X. ak bere erreinuko \u201cartzainen Mesta Udalbatzari\u201d eskubideak eman zizkienekoa. Geroztik, Mestaren eratzea, beste hainbat mestaren \u2013 hau da, artzainen elkarteak \u2013 \u00a0integrazio organikoaren ondorioa izan behar zen, artaldeen mugimenduan erregulatzeko helburuarekin.\nMesta errege-erreginen babesarekin sortu zen, eta bere desagerpenera arte, 1836an, Gaztelako Monarkiaren laguntza jaso zuen; ekonomia onurak ekartzen baitzizkien, baita nekazal erregimena homogeneizatzeko tresna zelako. Hau gutxi balitz, beste zenbait talde transhumante erakartzeko, haien artean noble edo eliza jatorriko instituzioak, haien abere propioen jabe zirenak.\nMestak transhumantzia babesten zuen zenbait arau jurisdikzionalekin, abeltzain transhumanteen eskubideak errespetatzeko. Eskubide hauek mendeetan zehar metatzen joan ziren, eta XV. mendea arte, pasabide gaitasuna ahalbidetzen zuten, baita ganaduaren kontserbazioa eta babesa. Beranduago, Aro Modernoan, abereentzako mantenugai ugaria eta merkea bermatzea zen helburu nagusia.\nLarreekin zerikusia zuten eskubide garrantzitsuenak, XVI. Mendean, jabetzarenak \u2013 abereak ezin ziren haien larreetatik auziperatu, nahiz eta lur haien jabeak kontrako jarrera eduki \u2013 eta tasarenak \u00a0(XVII. mendetik) ziren \u00a0- abeltzainaren eta lurren jabearen artean desadostasuna zegoenean, larreen prezioari zegokionez, lortutakoaren arabera, tasa edo zerga bat ezartzen zen - . Eskubide hauek ezartzearen ondorioz, artilearen kostua \u2013 abeltzain transhumanteen produktu nagusia -, \u201cbaxuegia\u201d zela esaten zen.\nEskubide hauek betearazteko, Mestak bere burokrazia propioa zeukan; \"Procuradores de Corte y Chanciller\u00edas\" \u2013 en izendapenean, abeltzainen interesak defendatzen zituzten: Portuetako alkateek, pasabide eskubideagatik biltzen zituzten zergak (gaur egungo peaje baten antzera), Ogasun Errealari ematen zizkioten. Mestaren burokraziaren buru \u201calkate emagile nagusia\u201d izango zen, 1500. Urtera arte, non erregeak, \"Mestaren Lehendakaria\" izendatuko zuen, \"Kontseilu Erreala\"ren partaide zaharrena normalean. Instituzioko bileretan, lurralde bakoitzeko abeltzainen taldeak biltzen ziren \u2013 Segovia, Soria, Leon eta Cuencakoak \u2013 eta hauek erabakiak hartuko zituzten Mestak konbokatutako urteroko bileretan, udaberrian edo udazkenean egiten zirenak.\nMestaren boterearen gainbehera.\nErreinuko abere talde guztiak Mestaren jurisdikzio barruan egongo ziren, espezie guztietako animaliak, bai transhumante izan ala ez, eta pribilejio hauez baliatuko ziren, batez ere haien produkzioa handia bazen. Dena den, 1604tik aurrera, Mestaren boteretik kanpo geratzen joango ziren, herrixken boterea areagotuz, haien abere taldeen gaineko kontrol handiagoa ezarriz. Mestaren botere betearazlea, efizienteagoa izan zen XIV eta XVII mendeetan, XVI eta XVIII. Mendeetan baino, izan ere, lehen aipatutako bi mende hauetan, landutako azaleraren birlandaketa ohikoagoa zen, landa eremuaren espantsioan baino, bigarren mende hauetan eman zena hain zuzen. Dena den, XVIII. Mendeko bigarren erdialdean iritsi zen abere transhumanteen gehiengo historikoa, kuantitatiboki hizketan. Hori dela eta, mestaren kontrako kanpainak sortu ziren, liberalismo ekonomikoa defendatzen zutenek aurrera eramandakoak. Beraz, 1836, Mestaren abolizioa eman zen, ez soilik iraultza liberalagatik; baita aktibitate transhumantearen dekadentzia ekonomikoagatik ere, zeinek Independentzia Gerraren eta \u00a0kanpo merkatuko konpetentziaren ondorioak pairatu zituen \u2013 Sajoniako artileak itzala egingo zion Gaztelakoari - .\nGaur egungo ondorioak.\nDuela gutxi arte, Mestaren inguruko epaiketa historikoa negatibo gisa hartu da. Dena den, azkenaldiko ekarpen historikoek instituzioaren ekintzak positiboki sailkatu dituzte, esaterako, demografia dentsitate baxua zela eta, landa espazio handiak aprobetxatzeko modu arrazionalena zelako, eta beraz, demografia galera eman zenetan, XIV eta XVII. Mendeetan adibidez, onuragarria litzateke jarduera transhumanteari pribilejioak ematea.\nMestaren Zantzuak Euskal Herrian.\nMestari esker produzitutako artilea, itsasontzietan heltzen zen Herbehereetara. Hauek, Bizkaiko golkoko hainbat portutik abiatzen ziren. Horietatik asko, Gipuzkoan aurkitzen ziren. Gaztelatik kostaldera heltzeko biderik laburrena, Gasteiz zeharkatuz zen, Arlaban jaitsi eta Eskoriatza gurutzatuz. Artilea garraiatzen zuten merkatariei esker, Eskoriatza eta Aretxabaletak, gainontzeko elizateek baino garrantzi handiagoa lortu zuten.\nMerkatarien beharrak asetzeko xedearekin, ostatuak, gurdiak konpontzeko tokiak, ferraketa tokiak eta abar sortu ziren. Hala, bi elizate horiei jarduera gehiago ematea lortu zen, hainbat tokitako jendea erakarrita."}
{"id": "73845", "revid": "336", "url": "https://eu.wikipedia.org/wiki?curid=73845", "title": "Pribilegio", "text": "Pribilegioa (etimologikoki \"lege pribatua\", hau da, ez orokorra, baizik eta pertsona zehatz bati buruzkoa) beste pertsona edo gobernu batek bermatutako aktibitate bat egiteko baimena edo ohorea da.\nAdibidez, liburuetan, sarri adierazten zen egile eskubidea Cum privilegio esaera latindarrarekin. Pribilegioa ez da eskubide bat, eta, kasuren batzuetan, baliogabetua izan daiteke, eman den bezain modu arbitrarioan (ohi, erregeak). Eskubidea berezkoa da, pribilegioa emate bat den bitartean. Dena dela, praktikan, pribilegioa behin betikoa eta heredagarria da, eskubideak, historikoki, gizarte mugimendu ezberdinen borrokagatik konkistatuak izan ziren bitartean.\nAntzinako Erregimenean, pribilegioak pertsonalak zein lurraldetarrak ziren. Espainian, foru bezala ezagutzen ziren, Nafarroa, Araba, Gipuzkoa eta Bizkaiko probintziek argi adierazten duten bezala. Pribilegio hitza, askatasunarekin lotzen zen, egungo gizartean erabiltzen den zentzu erabat kontrakoan. Noble baten pribilegioak eta askatasunak, bere ondasunik preziatuenak ziren, bere gizarte egoera eta jarduera publiko ahalmena osatzen zuena.\nKlase pribilegiatu kontzeptua, egungo gizartean, klase altu edo klase agintariarekin alderatzen da, aberastasun eta botere politiko gehiena duena, elitearen baliokide bezala. Baina, jatorrian, gizarte feudal eta Antzinako Erregimeneko estamentu pribilegiatuak, pribilegioak definitutako gizarte gorputz bat ziren.\nEstamentu pribilegiatuak.\nEstamentu pribilegiatuak bi ziren: noblezia eta kleroa, eta euren pribilegioak euren funtzioetan oinarritzen zituzten: \"Oratores, bellatores eta laboratores\"en banatutako gizarte batek, boterea, betiereko salbazioa edo kondenazioa (oratores, kleroa) eta babesa eta zigor fisikoa (bellatores, noblezia), hirugarren estatua, pribilegiorik gabea zen bitartean. Hirugarren estatuko jendeak, bere burua eta beste bi estamentuetako jendea mantentzeko lan egin beharra zuen.\nEmaitza, estamentu bakoitzak (bertako pertsona bakoitzak bere kargu edo tituluaren arabera) hainbat onura izango zituen pribilegioagatik: zergak ez ordaintzetik (are kobratzea), prelazio protokolarioetaraino (erregearen aurrean aurpegia estaltzea bezala, Espainiako Handiak zirenek egin zezaketena.) Eliza forua edo unibertsitate forua (hau da, honetara heltzen diren jurisdikzio pribatu edo pribilegiatua) kate batzuekin adierazten zen muga. Hemendik aurrera, edonor hel zitekeen tenplu baten sakratura edo ikasle bat bere eskolakora, autoritate zibila bere atzetik egon arren. Pribilegio horrek eragiten zituzten gatazkak, oso nabarmenak izan ziren askotan, Tomas Becketek Ingalaterrako erregearekin izan zuena bezala.\nLurralde pribilegiatuak.\nLurralde, probintzia eta udalerri bakoitzak bere foru edo hiri-gutun propioa izan zezakeen. Honekin, hiriak jaun kolektiboak bihurtzen ziren, euren jaurerria euren lurrak edo alfozak zirelarik. Logikoki, tokiko pribilegio horiek ematen zituzten onurak oso ezberdinak ziren, Espainia iparraldeko lurralde batzuk (Bizkaia bezala) nahi zuten kaparetasun unibertsala, feria eta azoken ospakizunetaraino, zerga batzuk ordaintzetik edo karga militarretik libratzea, edo, azken honen kasuan, baita kontrakoa ere (Espinosa de los Monteros oso harro zegoen, erregea, Espinosako Eraikitzaileekin hornitzearen pribilegioaz.\nPribilegioen mende zeuden aktibitateak.\nGremioak eta merkataritza eta artisautza aktibitateak ere, pribilegioaren printzipioarekin erregulatzen ziren, ondo kontrolatua izateko, aktibitate bakoitzaren sarrera eta langintza, autoritateen edo gremioko pertsonen euren kargu, lehia eragotziz.\nIbilbide komertzial batzuen edo merkataritza produktuen monopolioa, batez ere koloniala, merkantilismo izeneko ekonomi sistemaren konstanteetako bat izan zen. Testuinguru horretan ulertzen da konpainia pribilegiatu deituriko lehen merkataritza konpainien esistentzia (VIC eta VOC herbeheretarrak, Ingalaterrako Ekialdeko Indien Konpainia edo, Espainiari, eta kasu honetan, Euskadiri dagokionez, Caracaseko Konpainia Gipuzkoarra, kakaoarekin jarduten zuena).\nBarne merkataritzan ere badaude estanku edo monopolioak (gatzarena, tabakoarena, karta jokoena...) erregearen erregaliak direnak.\nPribilegioen amaiera?\nPribilegioak, egungo munduarekin kontraesankorrak dira, eta, teorikoki, Iraultza Liberal, Iraultza burges eta Industria Iraultzarekin desagertzen dira. Frantzian, Frantziako Iraultzak, gauza bera egiten du Biltzar Konstituziogilearen lan legislatiboarekin, sinbolikoki, Gizonaren eta Herritarraren Eskubideen Adierazpenarekin. Ingalaterrak, bere Ingalaterrako Iraultza XVII. mendean izan zuena, gizarteari dagokionez, egoera pribilegiatu asko mantentzen ditu, ekonomia arloan, merkatu librea defendatzen duen arren. Espainian, Cadizko Gorteen lana jartzen da adibidetzat 1812ko Konstituzioa batez ere, pribilegioak ezabatzen dituena (Fernando VII.ak bi aldiz berriz jarriak, Hirurteko Liberalaren parentesiarekin, Isabel II.aren erregealdiaren hasiera zurrunbilotsua eta Gerra Karlista itxurazko amaiera bezala)."}
{"id": "73846", "revid": "336", "url": "https://eu.wikipedia.org/wiki?curid=73846", "title": "Parosko Kronika", "text": "Parosko kronika, heroi mitiko, greziar errege klasiko eta azken hauen erregealdietan zehar gertaturiko garrantzi handiko gertaeren taula kronologikoa da, Atenaseko Zekrope I.agandik hasita (K.a.1582-81). Zatirik garrantzitsuena, Lord Arundelek eraman zuen Ingalaterrara 1627an eta, egun, Oxfordeko Ashmoleam Museumean dago. Taula honek, K.a. 1582-81etik K.a. 264rarteko kronologia bat hartzen du. Paros uhartean aurkitua izan zen eta Parosko haitzurdina izenari ohore egiten dion haitzurdin mota berean tailatua dago.\nEdukia.\nTaula honen edukian, beste gauza batzuen artean, honako datu hauek daude."}
{"id": "73847", "revid": "1310", "url": "https://eu.wikipedia.org/wiki?curid=73847", "title": "Paroseko Kronika", "text": ""}
{"id": "73851", "revid": "2321", "url": "https://eu.wikipedia.org/wiki?curid=73851", "title": "Patty Smith", "text": ""}
{"id": "73852", "revid": "2321", "url": "https://eu.wikipedia.org/wiki?curid=73852", "title": "Patti Smith Group", "text": ""}
{"id": "73854", "revid": "336", "url": "https://eu.wikipedia.org/wiki?curid=73854", "title": "Laura Prepon", "text": "Laura H. Prepon (Watchung, New Jersey, Ameriketako Estatu Batuak, 1980ko martxoaren 7a - ) aktore estatubatuarra da."}
{"id": "73855", "revid": "105290", "url": "https://eu.wikipedia.org/wiki?curid=73855", "title": "1280 arima", "text": "1.280 arima (ingelesez \"Pop. 1280\") Jim Thompsonek (1906-1977) idatzitako eleberria da, 1964an lehendabiziz argitaratuta. Frantzian, Marcel Duhamelek, S\u00e9rie Noire de Gallimard nobela beltzen bildumaren zuzendariak, nobela hau aukeratu zuen bildumako 1000. liburua izan zedin. Bertrand Tavernier zuzendari frantziarrak zinemarako egokitu zuen \"Coup de Torchon\" izenpean 1981ean. Euskaraz Igela argitaletxeak kaleratu du.\nEleberri honen protagonista eta narratzailea Nick Corey da, Pottsville konderri atzeratuko sheriffa. Asmatutakoa bada ere, inondik inora AEBetako hegoaldean edo hego-ekialdean kokatuko litzateke, giroa eta jende portaera direla eta. Izan ere, nobela beltz edo lagun gogorren nobela gehienak hiriek sortutako miseriarekin lotzen diren arren, eleberri honek erakusten digu landak ere miserable samar izan daitekeela. Denborari dagokionez, iradokitzen da istorioa Errusiar Iraultzako inguruan (1917) garatzen dela.\nArgumentua.\nSheriffaren narrazio fidagaitzaren azpian, herriko giroa eta pertsonaiak ikustarazten zaizkigu. Sheriffak berak, hastapenean, gibel handiko memelo hutsa ematen du, eta, lehenengo atal horietan, istorioak nobela beltza baino komedia dirudi. Orriek aurrera egin ahala, ordea, sheriffa oso bestelakoa, maltzurra baino maltzurragoa hain zuzen ere, izan daitekeela jakinaraziko zaigu.\nBilbearen hasiera sheriff izateko hauteskunde kanpainak pizten du. Daraman bizitza lasaia eta erosoa bukatu ez dadin, sheriffak mota guztietako amarru zikinak egingo ditu, baita hiltzea ere. Beti ere, oso arduratsu arituko da errua beste norbaiten gainean eror dadin. Azken finean, moralik gabeko ingurunean moralik gabeko pertsonaia bezala agertuko zaigu Nick Corey."}
{"id": "73861", "revid": "1150", "url": "https://eu.wikipedia.org/wiki?curid=73861", "title": "1.280 arima", "text": ""}
{"id": "73862", "revid": "512", "url": "https://eu.wikipedia.org/wiki?curid=73862", "title": "Philip Carlo", "text": "Philip Carlo (1949ko apirilaren 18a - 2010eko azaroaren 8a) estatubatuar idazlea izan zen, bertan ezaguna hainbat hiltzaile ospetsuren biografiak, tartean Richard Kuklinskirena, idazteagatik.\nLiburuak.\nEz fikzioa:\nEleberriak:"}
{"id": "73863", "revid": "336", "url": "https://eu.wikipedia.org/wiki?curid=73863", "title": "Richard Kuklinski", "text": "Richard \"The Iceman\" Kuklinski (1935ko apirilaren 11 \u2013 2006ko martxoaren 5a) epaitutako eta zigortutako hiltzailea izan zen. Atxilotutakoan aitortu zuenez, guztira 200 pertsona baino gehiago hil zituela adierazi zuen, haietako batzuk ageriko motiborik gabe, teknika hobetzearren edo modu berri bat probatzearren\nNew Yorkeko mafiako giroan parte-hartze garrantzitsua izan zuen Kuklinskik hainbatetan. Jaso zuen kontratu oro burutu zuela, oztopoak oztopo, aldarrikatzen zuen. \"The Ice Man\" (Izotzezko Gizona) ezizena zuela, mafiako hainbat familiarentzat lan egin zuen. Izan ere, jatorri poloniarra edukita, ezin izan zen inongo familiako kide bihurtu, eta, ondorioz, guztiek berau kontratatzeko eskubidea zeukaten. Honela, Carmine Galante eta Paul Castellano mafiaburuen hilketan parte hartu zuen."}
{"id": "73865", "revid": "105290", "url": "https://eu.wikipedia.org/wiki?curid=73865", "title": "New Yorkeko mafiako bost familiak", "text": "New Yorkeko mafiako bost familiak 1930eko hamarkadaz geroztik New York hiriko krimen antolatua mendean izan duten bost familia italiar-amerikarrak dira. Salvatore Maranzano eta Charlie \"Lucky\" Lucianoren iradokizunpean, haien arteko arazoak konpontzeko eta menpeko lurraldeak zehazteko bost familiek Batzordea osatu zuten. Mafiari buruzko film, eleberri eta telesaio frankok, hala nola The Godfather edo The Sopranos, familia hauek islatu dituzte, haien gaineko ezagutza mundu osora hedatuz.\nFamiliak honako hauek dira:"}
{"id": "73868", "revid": "105290", "url": "https://eu.wikipedia.org/wiki?curid=73868", "title": "Adamantea", "text": "Adamantea greziar mitologian, bertsio batzuen arabera, Zeus hazten lagundu zuen lamia bat zen, bere aita Kronosengandik ezkutatuz.\nGea bere amak eginiko profeziaren erantzun bezala, Kronosek, bere seme-alabak, jaio ahala jaten zituen. Reak, Zeusen ama eta Kronosen emaztea, azken hau engainatu zuen, pixoihaletan bildutako harri bat emanez, Zeusen ordez, hau, Adamanteari emanez. Kronosek lurra, itsasoa eta zeruetan gobernatzen zuenez, Adamanteak Zeus ezkutatzea lortu zuen soka batekin zuhaitz batetatik zintzilikatuz, honela, zerua, lurra eta itsasoaren artean zintzilik geratuz, eta, beraz, bere aitarekiko erabat ikustezin bihurtuz.\nEgileren batzuk, Adamantea, Amaltearen beste izen bat bezala hartzen dute."}
{"id": "73869", "revid": "1484", "url": "https://eu.wikipedia.org/wiki?curid=73869", "title": "Profezia", "text": "Profezia, orokorrean, etorkizunari buruzko iragarpenezko baieztapen bat da, naturaz gaindiko ahalmen baten bitartez. Badago diferentzia bat profezia eta iragarpenaren artean: iragarpena, prozesu logiko baten araberako teoria bat indartzeko erabiltzen den baieztapen bat da; profezia, berriz, aurresandako emaitzaren aurreikuspenean arrazonamenduarekin lotuta ez dagoen bitartean, eta inspirazioak jatorri jainkotiarra du.\nErlijio monoteista handiek (Kristautasuna, Judaismoa eta Islama)k garrantzi handia ematen diete profeziei, Jainkoaren esanen adierazgarri bezala (baina profezia baten zentzu zuzena, postura hauen arabera profetei, mezulari gisa emandakoa da). Egundaino, honen aldeko ebidentzia zientifikorik egon ez arren, erlijio hauen jarraitzaileek, euren liburu sakratuetako profezia zehatzak bete direla baieztatzen dute. Nahasketa hau, euren idazteunak benetan direna baino askoz zaharragoak diren sinesmenetik dator, eta, beraz, gertaerak kontatu zituztela, gertatu baino askoz lehenago. Kristauen kasuan, jarraitzaile askok, Pentateukoa, Moisesek K.a. XIII. mendean idatzi zuela sinesten dute, edo agian lehenago, akademiko gehienak, Pentateukoaren zatirik garrantzitsuena Josiasek, juduen Babiloniako erbestean idatzia izan zela K.a. 587. urtean hasia, ados daude, eta erbesteratutako intelektual hebraiarrek.\nBeste profeta mota batzuk, pertsonaia hauek parapsikologia eta igarmenaren barnean sartzen diren arren, Nostradamusek bere Centurias izeneko liburuan bezala, ustez, etorkizunean gertatu beharreko gertaeren adierazpenak utzi zituzten. Eszeptizismoaren jarraitzaileen arabera, hain ahulak dira, ze, gertatzen den edozein gertaerarekin erlazionatu daitezkeela. Gauza bera gertatzen da profezia tradizional batzuekin erlijio monoteista handietan, San Malakiasen \"Aita Santuen Profezia\" bezala. Apokalipsiari buruzko profeziek, gai nagusi bezala, munduaren amaiera edo Armagedona dute.\nProfezien amankomuneko ezaugarria, mantentzen direnak, hala adieraziak izan direla, gertaerak gertatu ondoren da. Adibidez, Jesusek Jerusalengo Tenplua deuseztua izango zela profetizatu zuen (\"Batzuek, Jesusi, tenpluari oparitutako tenpluaren apaingarri aberatsak eta harri ederrak nabarmentzen zizkioten. Jesusek zera esan zuen: \"Helduko da zuek hemen miresten duzuen guztia, harria harriaren gainean geratuko ez den garaia. Guztia deuseztua izango da\" Lc 21, 5-6) eta halaxe gertatu zen 70. urtean. Vespasiano erromatar enperadorearen erregealdian, Jerusalengo Tenplua erabat deuseztua geratu zen. Hala ere, badago profezia erabat bete ez den sinesten ez duenik ere, Erosten harresia oraindik, \"harria harriaren gainean\" geratzen baita.\nUstezko profezia batzuk, hiri kondaira baino ez dira, 2001eko irailaren 11n gertaturiko gertaerei dagokien elezaharra bezala. Interneten zehar ibili zen, Dorre Bikien aurkako erasoa gertatu eta gero."}
{"id": "73870", "revid": "1105", "url": "https://eu.wikipedia.org/wiki?curid=73870", "title": "Berakatz", "text": ""}
{"id": "73871", "revid": "149877", "url": "https://eu.wikipedia.org/wiki?curid=73871", "title": "Austriar Inperioa", "text": "Austriar Inperioa () Erdialdeko Europako herrialde nazioaniztun boteretsua izan zen, 1804an eratua, Germaniako Erromatar Inperio Santuaren amaieraren ostean, eta Habsburgo leinuak mendean zeuzkan lurraldeak hartzen zituena. Europako bigarren erresumarik zabalena izan zen (698.700 kilometro koadroko eremua), Errusiako Inperioaren atzean, eta hirugarren jendeztatuena, Errusia eta Frantziaren ondotik. 1867an Hungariako Erresumaren titulua gehitu eta Austria-Hungariako Inperio bihurtu zen, Lehen Mundu Gerraren ondoren hainbat estatu berritan banandu arte iraun zuena.\nHistoria.\n1804an, Germaniako Erromatar Inperio Santua gainbehera zetorrela ikusirik, eta Napoleon Bonapartek bere burua Frantziako enperadore izendatu zuenean, Frantzisko II.ak inperio berria sortu zuen, Austriako Inperioa, eta Frantzisko I.a Austriakoa titulua hartu zuen. Napoleondar Gerretan, 1805ean, Frantziak Hirugarren Koalizioko aliatuen aurka (tartean, enperadore habsburgotarra) Austerlitzeko guduan egundoko garaipena lortutakoan, Napoleonek alemaniar lurraldeak antolatzeari ekin zion, estatu berriak sortuz. Horren aurrean, eta bere ondorengoa Napoleon izango zen beldurrez, Germaniako Erromatar Inperio Santua desegin zuen Frantzisko I.ak.\nVienako Batzarrean (1815), Napoleonen porrotaren ondoren, Klemens Wenzel von Metternich austriar kantzelariak \u2014aurretik Frantzian enbaxadore izan zen\u2014 egoera hura zuzentzeko ahaleginak egin zituen; Austriari indar gehiago eman zion eta Frantzisko II.a enperadorearen eta Metternich ministroaren beraren mendeko gobernu sistema bat eratu zuen. Austriar Inperioa herri, hizkuntza eta etnia asko biltzen zituen lurralde bat zen Austria, Habsburgo etxearen antzinako lurraldeak, Bohemiako koroarenak eta Hungariakoarenak hartzen baitzituen bere baitan. Horrez gainera, Italiako jabegoak (Lonbardia eta Veneto), Dalmaziakoak eta Istriakoak, eta Otomandar Inperioarekin zituen muga lurretakoak (Kroazia, Bosnia eta Serbiako parte bat) ere hartzen zituen, eta baita Polonian konkistatutakoak (Galitzia) ere.\nMetternichek bi printzipio baliatu zituen lurralde puzzle hura gobernatzeko. Batetik, germaniarren nagusitasuna bermatu zuen, herri, hizkuntza eta etnia guztien gainetik, hau da Vienaren kontrol zorrotza ezarri zuen. Bestetik, alde batera utzi zituen printzipio konstituzional guztiak. Inperioko herri guztien gainetik germaniarrak nagusi izateak administrazio, gudaroste, polizia, justizia eta irakaskuntza alemanez eta funtzionario austriarrek egiten zutela esan nahi zuen. Horrek ondoeza sortu zuen inperioko gainerako herrietan eta ondoeza horrek 1830 eta 1848an iritsi zuen gorena, Hungarian eta Bohemian batez ere. Bigarren printzipioak, konstituziorik ezak, ministroek kontrolaturiko administrazio ahaltsu batean baizik oinarritzen ez zen sistema bat eta gobernuaren mendeko funtzionario kasta bat (\"Beamtestand\") eratzeko aukera eman zuen.\nEsan bezala, inperioko hainbat herritan mugimendu abertzaleak sortu ziren 1830-1840 ondoko urteetan, bereziki Hungarian eta eslabiar herrietan (Txekia, Polonia, Kroazia). 1848ko iraultzak gogor zapaldu zituen austriar gudarosteak: Viena eta Bohemia menderatu ondoren, Hungariaren aurka jo zuten. Iraultza azpiratu eta gero, Frantzisko Josef enperadore berriak errejimen neoabsolutista ezarri zuen berriro hiru euskarriren gainean: aristokraziaren aginpidea, gudarostea eta polizia sistema.\nSadowako porrotaren ondorioz (1866), Austriak Bismarcken Prusiaren aurkako gerla galdu zuenean, Venezia Italiari eman behar izan zion baina, halaber, inperioa berritu zen, Hungarian beste matxinada bat galarazteko: 1867ko Eginbidearen bidez, autonomia zabala eman zitzaion Hungariako Erresumari, baina Hungariak inperioaren gainerako herriak menderatzen laguntzearen trukean."}
{"id": "73872", "revid": "98220", "url": "https://eu.wikipedia.org/wiki?curid=73872", "title": "Villanueva de Sigena", "text": "Villanueva de Sigena (gaztelaniaz eta ofizialki \"Villanueva de Sigena\" eta aragoieraz \"Billanueba de Sixena\") Huescako Monegroak eskualdean dagoen udalerria da.\n2007an 520 biztanle zituen."}
{"id": "73873", "revid": "512", "url": "https://eu.wikipedia.org/wiki?curid=73873", "title": "Valfarta", "text": "Valfarta (gaztelaniaz eta ofizialki \"Valfarta\" eta aragoieraz \"Balfarta\") Huescako Monegroak eskualdean dagoen udalerria da.\n2007an 99 biztanle zituen."}
{"id": "73875", "revid": "512", "url": "https://eu.wikipedia.org/wiki?curid=73875", "title": "Torres de Barbu\u00e9s", "text": "Torres de Barbues (gaztelaniaz, aragoieraz eta ofizialki \"Torres de Barbu\u00e9s\") Huescako Monegroak eskualdean dagoen udalerria da.\n2007an 324 biztanle zituen."}
{"id": "73877", "revid": "512", "url": "https://eu.wikipedia.org/wiki?curid=73877", "title": "Torralba de Arag\u00f3n", "text": "Torralba de Aragon (gaztelaniaz eta ofizialki \"Torralba de Arag\u00f3n\" eta aragoieraz Torralba d'Arag\u00f3n) Huescako Monegroak eskualdean dagoen udalerria da.\n2007an 118 biztanle zituen."}
{"id": "73879", "revid": "1310", "url": "https://eu.wikipedia.org/wiki?curid=73879", "title": "Azerbaian", "text": ""}
{"id": "73880", "revid": "1310", "url": "https://eu.wikipedia.org/wiki?curid=73880", "title": "Azerbajan", "text": ""}
{"id": "73881", "revid": "512", "url": "https://eu.wikipedia.org/wiki?curid=73881", "title": "Tardienta", "text": "Tardienta Huescako Monegroak eskualdean dagoen udalerria da.\n2007an 1.022 biztanle zituen."}
{"id": "73882", "revid": "512", "url": "https://eu.wikipedia.org/wiki?curid=73882", "title": "Sena (Huesca)", "text": "Sena Huescako Monegroak eskualdean dagoen udalerria da."}
{"id": "73884", "revid": "119347", "url": "https://eu.wikipedia.org/wiki?curid=73884", "title": "Kataluniako futbol selekzioa", "text": "Kataluniako futbol selekzioa 1903an sortu zen, txapelketa ofizialetan Katalunia ordezkatzeko talde bat izateko asmoz.\nFIFAren estatutuek selekzio bat nazioartean ofizialki parte hartzeko estatu independente bat ordezkatu behar edo bere estatuko federakuntzaren (kasu honetan Espainiako Futbol Federakundearena) baimena izan behar duela diote. Kataluniako selekzioak ez ditu baldintza hauek betetzen eta ez da FIFAk onartua, hori dela eta, lagunarteko partidak baino ez jokatu ditzake."}
{"id": "73885", "revid": "512", "url": "https://eu.wikipedia.org/wiki?curid=73885", "title": "Sen\u00e9s de Alcubierre", "text": "Senes de Alcubierre (gaztelaniaz eta ofizialki \"Sen\u00e9s de Alcubierre\" eta aragoieraz Sen\u00e9s d'Alcubierre) Huescako Monegroak eskualdean dagoen udalerria da.\n2007an 58 biztanle zituen."}
{"id": "73887", "revid": "512", "url": "https://eu.wikipedia.org/wiki?curid=73887", "title": "Sari\u00f1ena", "text": "Sari\u00f1ena Huescako Monegroak eskualdean dagoen udalerria da.\n2007an 4.206 biztanle zituen."}
{"id": "73889", "revid": "512", "url": "https://eu.wikipedia.org/wiki?curid=73889", "title": "Sangarr\u00e9n", "text": "Sangarr\u00e9n (gaztelaniaz, aragoieraz eta ofizialki \"Sangarr\u00e9n\") Huescako Monegroak eskualdean dagoen udalerria da.\n2007an 262 biztanle zituen."}
{"id": "73891", "revid": "512", "url": "https://eu.wikipedia.org/wiki?curid=73891", "title": "Lupi\u00f1\u00e9n-Ortilla", "text": "Lupi\u00f1en-Ortilla (gaztelaniaz eta ofizialki \"Lupi\u00f1\u00e9n-Ortilla\" eta aragoieraz Lopi\u00f1\u00e9n-Ortiella) Huescako Hoya de Huesca eskualdean dagoen udalerria da. 2007an 358 biztanle zituen.\n1970eko hamarkadan sortu zen Lupi\u00f1en eta Ortilla herriek udalerri bat sortzeko bat egin zutenean. Udaletxea Lupi\u00f1enen dago."}
{"id": "73893", "revid": "512", "url": "https://eu.wikipedia.org/wiki?curid=73893", "title": "Monflorite-Lascasas", "text": "Monflorite-Lascasas gaztelaniaz edo aragoieraz Monflorite-As Casas Huescako Hoya de Huesca eskualdean dagoen udalerria da.\n2007an 267 biztanle zituen."}
{"id": "73894", "revid": "512", "url": "https://eu.wikipedia.org/wiki?curid=73894", "title": "Las Pe\u00f1as de Riglos", "text": "Las Pe\u00f1as de Riglos (gaztelaniaz eta ofizialki \"Las Pe\u00f1as de Riglos\" eta aragoieraz As Pe\u00f1as de Riglos) Huescako Hoya de Huesca eskualdean dagoen udalerria da.\n2007an 297 biztanle zituen."}
{"id": "73896", "revid": "1545", "url": "https://eu.wikipedia.org/wiki?curid=73896", "title": "Jerusalemgo tenplua", "text": "Jerusalemgo tenplua edo jauretxea (hebreeraz: \u05d1\u05b5\u05bc\u05d9\u05ea\u05be\u05d4\u05b7\u05de\u05b4\u05bc\u05e7\u05b0\u05d3\u05b8\u05bc\u05e9\u05c1\u200e, moderno: \"Bet HaMikdash\", tiberieraz: \"Be\u1e6f HamMiqd\u0101\u0161\", ashkenaziz: \"Beis HaMikdosh\"; arabieraz: \u0628\u064a\u062a \u0627\u0644\u0642\u062f\u0633\u200e: \"Beit al-Quds\") Israelgo herriaren santutegi bat izan zen, Moria mendiaren zelaigunean, Jerusalemen. Egun, Arrokaren Kupula eta Al Aksa meskita daude, Mezkiten Zelaigunean.\nLehen tenplua.\nSalomonen tenplua K.a. X. mendean eraiki zen, gutxi gorabehera, K.a. 960ko hamarkadan, mendetan zehar, Irteeratik, Jainkoaren gurtza eta biltzar leku bezala erabiltzen zen Tabernakulua ordezteko. Lan honetarako, Tiroko erregea zen Hiramen laguntza izan zuen.\nTenplua bera, Bibliak ematen duen deskribapenaren arabera, eraikin luze eta nahiko estua zen, luzetaranzko ardatz batean, Ekialde-Mendebalde norantzan jarria. Eraikinak, 30 metroko barne luzera izango zuen, 10 metroko zabalera eta beste 10 metroko garaiera. Bere dimentsioak, beraz, jauregi-kapera baten antzekoagoak ziren, gurtza kanpoaldean egiten baitzen. Bere sarreraren alboetan, \"Yajin\" eta \"Boaz\" izeneko bi zutabe eraiki ziren. Apaizak eta erregea, tenpluan, urreztaturiko ate handi batetatik sartzen ziren, 10 metroko altuera eta 4ko zabalera zuena. Ate horren atzean, sarrerako atondoa zegoen, \"Ulam\"a. Atondo honen ondoren, gela nagusia zegoen, \"Heijal\" edo Santua, leiho garai batzuen bidez argiztatua. Zabalerak eta luzerak, 1:2ko proportzioa zuen. Horrek, Heijalaren oinplanoa, karratu bikoitz batez osatua zegoela esan nahi du. Harrizko forjaketa, zedro zurezko zola batekin estali zen. Heijalaren hormak, zedro xaflekin estali ziren, Libanoko mendietatik ekarri zirenak, forjaketaren habeen material berbera.\nHirugarren gela, \"Devir\", \"Kodesh Hakodashim\" edo Santuen Santua ()a, atzealdean zegoen, Heijala baino maila goragoan eta bertara, eskailera batetik igoz bakarrik hel zitekeen. Devirrak, kubo baten forma zuen eta bere neurriak 10x10x10 ziren, eta honen erdian, Itun Kutxa kokatu zen. Hau, kutxatzar handi bat zen, akazia zurez egina, urrezko xaflekin estalia eta, izkinetan, lau eraztun zituela bertan, arka bera garraiatzeko haga batzuk jartzen zirenak. Arkaren barnean, Legearen Harlauzak gorde ziren, Jainkoak berak Moisesi emandakoak. Harlauza honetan, Hamar Manamenduak idatzi ziren, Jainkoa eta Israelen arteko konexio gisa balio zutelarik.\nJudutar herriaren Irteeraren garaian, Kutxa Tabernakuluan gordeta zegoen, azkenik, David erregeak Jerusalenera ekarri zuena. Jainkoaren boterea jada egiaztatua izan zen Kutxaren bidez, Jerikoren harresiak, judutarrak, haren aurretik Kutxarekin igaro zirenean.\nEraikina Moria mendian kokatu zen, David erregearen garaian 40x100 metroko tontor bat zuena. Salomonen erregealdian, handitu egin zen. Baina Herodes errege asmondarren garaian izan zen bere azalera 500 metroko luzera eta 300eko zabalera zuen zelaigune bat eratzeraino handitu zena. Tenpluaren barne patioa, zedro zurezko habeekin estalitako hiru harri geruzez osatutako harresi batekin inguratu zen. Barne patio honetan, erromesak eta jarraitzaile masak sar zitezkeen, baina, tenpluaren santutegira, apaizak eta erregea baino ezin ziren sartu. Jerusalengo Tenpluaren eraikuntza, Salomonen erregealdiaren gertaerarik garrantzitsuena izan zen. Honi esker, bere izena, bera hil eta 30 mendetara ere gogoratzen da. Jada Biblian, tenpluak, Salomon erregea agertzen zen idazki gehienak hartzen zituen. Bere ospea, denboraz gaindikoa da, eragin handia izanez El Escorial monasterioa edo Konstantinopolisko Santa Sofia bezalako eraikinen eraikuntzan.\nSalomon hil ondoren, tenpluak profanazioak jasan zituen, ez bakarrik inbasioekin, baita, siro-feniziar jainkoen sarrerarekin garai batzuetan eta hainbat alditan bakarrik berritu zen, Ezekias eta Josiasen erregealdietan bezala. Azkenik, Nabukodonosor II.a errege babiloniarrak deuseztu zuen K.a. 587. urtean. Honek, gainera, Judeako Erresumako biztanleen zati handi bat kaldear lurraldetara eraman zuen preso.\nBigarren tenplua.\nBabiloniako gatibualdiaren ondoren, K.a. 517an, pertsiarrek, judutarrei, tenplua berreraikitzeko baimena eman zieten, arazo politiko eta etniko faltan ez zegoena, handik gutxira konpondu zirenak.\nTenpluko altxorrak berriz ekarri ziren arren, tenpluak ez zuen aurretik izan zuen handitasun bera izan.\nAlexandro Handiaren ondorengo eragin helenistikoek, tenplua, eragin horien aldetik profanatua izateko arriskuan egon zen, Antioko IV.a Epifanesek Jerusalem eta bere tenplua hartu eta bertan Zeus jainkoaren estatua bat jarri zuen arte. Honek, Juda Makabeo euren buruzagi zela, Makabeotarren matxinadara eraman zuen, herrialderi askatasuna berriz eman zitzaion arte eta K.a. 150an tenplua berritu zen arte.\nFlavio Josefo idazle judu-erromatarrak tenpluari orrialde mordoa eskaini zion, Biblian adierazten ez ziren xehetasunak gehituz, baina berak, jada desagertuta dauden idazkietatik hartu zituenak. Talmudean, Mishnaren ordena oso batek, tenpluarekin zerikusia zuten legeak eztabaidatzen ditu, \"Midot\"en ituna barne delarik, xehetasun handiz, tenpluaren neurriak deskribatzen dituena.\nAsmonear familiaren igoera eta erromatarren iristearekin Ponpeioren eskutik, tenplua deuseztatua izan zen arte, tenplua, berriz, profanazio mehatxupean egon zen. K.a. 21ean Herodes Handia erregeak, tenpluaren berritzea erabaki zuen arte, oinplano fisikoa mantenduz, patioak zabalduz eta kanpo harresiak gehituz, hauei, zortzi sarrera emanez. Egun geratzen den harresi zatia, Erosten harresia da, mendebaldeko harresia. Denbora bat igaro ondoren, ipar-ekialdean, Antonioren dorrea gehitu zen, erromatarrek eraikitako gotorleku militarra, eta, hegoaldean, apaizen arazterako erabiltzen zen eraikin bat, \"cohanim\"a.\nKristautasunaren lehen urteetan, Jesus eta bere apostoluak, Jentilen Atarian predikatzen ibili ziren, tenpluan eta judutar kleroan zegoen ustelkeria salatuz. Ordurako, ebanjelioen arabera, Jesusek, tenpluaren deuseztatzea iragarri zuen, bera hil ondoren gertatu zena. Berritze lanak amaitzerakoan, tenpluak ez zuen asko gehiagorik iraungo, zeloteen matxinadaren ondorioz. Honek, erromatarren aurkako gerrara eraman zuen. Hauek, Jerusalen eta tenplua deuseztatu zituzten 70. urtean. Titoren legioek deuseztatu zuten.\nDeuseztatzearen ondoren, tenplua berreraikitzen saiatu zen, baina, oraingoan, Jupiterren tenpluan bihurtzeko. Honek, beste matxinada bat sorrarazi zuen 132-135 garaian, hau, zorroztasunez zapaldua izan zen arte, eta juduak Jerusalenen bizitzeko debekua sorrarazi zuen, VII. mendera arte, Bizantziar Inperioaren garaian. Judaismo ortodoxoaren adar guztiek sinesten dute garai mesianikoan tenplua berreraikia izango dela.\nGaur egun, Israelen, \"Neemane Har Habayit\" izendatutakoak bezalako taldeak daude, hauek, tenpluaren mendiko jarraitzaileak, tenplua berreraikitzea bilatzen dutenak. \"Jerusalemeko Hirugarren Tenplua\" izango litzateke.\nKristautasuna, Islama eta Tenplua.\nJerusalem ez da kristau eta juduen santutegia bakarrik. Musulmanek ere gurtzen dute, Meka eta Medinaren ondoren, islamaren Hiri Santu bezala, tradizio islamiarraren arabera, Mahoma zerura igo zen Burak izeneko hegodun behorraren gainean, Jerusalemetik. Hau, gurtutako toki batean gertatu zen, judutarrek ere santutzat jotakoa, Haram-ach-Charifen, Moria mendiaren gainean.\nDavidek, gastatutako harkaitzaren gainean, aldare bat altxatu zuen. Salomonek, toki berean, K.a. 960. urte inguruan, lehen tenplu judua eraiki zuen. Justu toki honetan, musulmanek, Mahomaren igokundearen omenezko monumentu handi bat altxatu zuten, Arrokaren Kupula edo Arrokaren meskita, Jerusalemeko ikurra. Arrokaren Kupula ez zen sekula meskita gisa erabili, nahiz eta bidaia agentzia askok hori dioten. Gezurrezkoa da, baita ere, hain erabilia den \"Omarren meskita\" izendapena. Urre koloreko kupularen eraikina beti, Haitz Santua gordetzeko kutxatzat hartua izan zen. Bertan, gurtzarik sekula ez zen egin. Gurtzarako, hego-ekialdean, Al Aksa meskita eraiki zen. Zortzi harmailak, arkupe batzuetan amaitzen direnak, Arrokaren Kupularen tontorrera daroate. Musulmanek, arkupe hauei, \"mavazin\" balantzak deitzen diete. Islamiar elezahar baten arabera, auzi-egunean, zaldi ile bat tinkatuko da \"Balantzetatik\" Olibondoen Mendiraino. Berpiztutako guztiak, haren gainetik pasa beharko dira. Bidegabekeriak egin dituztenak, betirako galduko dira.\nGida batek, Arrokaren Mezkitaren barnean, Mahomaren zaldi gaineko igokundearen oroitzapenak erakusten ditu: Gabriel goiaingeruak, hatz arrasto bat grabatu zuen, zaldi hegalariak, jauzi egiteko unean, bere apatxaren oinatz bat utzi zuen. Arrokaren azpian dagoen zulo batek, profetaren turbantea oroitarazten du, otoitz egin ondoren altxatzean, arrokaren aurka joko zena, hau, une horretan bertan, bigundu izan ez balitz."}
{"id": "73897", "revid": "512", "url": "https://eu.wikipedia.org/wiki?curid=73897", "title": "Flavio Orestes", "text": "Flavio Orestes (; 476ko abuztuaren 28a) politikari erromatar bat izan zen, denbora batez inperioa kontrolatu zuena, 475. urte inguruan.\nPanoniako familia aristokratiko batean jaioa, beharbada, germaniarren ondorengo zen. Tatulusen semea eta Romulus Comes kondea Norikako dukearen suhia zen. Panonia Atilari utzi zitzaionean, Orestes honen gortera batu zen, Valentiniano III.a eta Atilaren arteko negoziaketetan diplomatiko gisa.\n475ean, Orestes, \"Magister militum\" eta Patrizio izendatua izan zen, Julio Nepote erromatar enperadorearen aldetik, azken honen akats handi bat izaten amaitu zuena. 475eko abuztuaren 28an, Orestesek, germaniar tribu federatu (\"foederati\")en buru bezala, Ravenaren kontrola hartu zuen, inperioko hiriburua zena. Julio Nepotek Dalmaziara ihes egin behar izan zuen, non gobernatzen jarraitu zuen 480. urtean hila izan zen arte. Orestesek, bere semea Augusto izendatzeko probestu zuen, horrela, historian ezaguna izango zen izena lortuz: Romulo Augustulo.\nHau, Basilisko eta Zenon enperadore bizantziarrek sekula ez zuten onartu. Baina, euren artean zuten gerra zibila zela eta, ezin izan zuten ezertxo ere egin.\nHonela, Orestesek txanponak egin ahal izan zituen Italia iparraldeko meatzeetatik ateratako produktuekin, boterera heltzen lagundu zioten mertzenario barbaroei ordaintzeko. Hauek, erromatar armada ere osatzen zuten garai hartan. Heruloek eta esziroek, Italian lurrak lortzeko nahia zuten, baina Orestesek ezezkoa eman zien, haien buruzagiei batere gustatu ez zitzaiena. Honela, Odoakrok, 476ko abuztuaren 23an euren errege bezala izendaturik, matxinada bat antolatu zuen. Bertan, Orestes harrapatua eta hila izan zen abuztuaren 28an, Piacenzan. Honek, Mendebaldeko Erromatar Inperioaren erorketa suposatu zuen, eta Erdi Aroaren hasieratzat hartzen da."}
{"id": "73898", "revid": "6950", "url": "https://eu.wikipedia.org/wiki?curid=73898", "title": "Magister militum", "text": "\"Magister militum\"a (soldaduen agintaria esan nahi duen hitz latindarra), Erromatar Inperioaren azken zatian erabili zen maila militar gorenaren izena izan zen. Konstantino I.aren erregealditik erabili zen maila militar hau.\nBanakako titulu gisa, Kanpo mariskal, Shogun edo Generalisimo baten baliokidea zen. Orokorrean, armadarekiko erabateko boterea zuen eta erromatar enperadorearen itzalpean botere gisa lan egiten zuten pertsonaiek izan zuten maila hau: Estilikon edo Rizimero adibidez. Maila administratibo-militar altu bat ere izan zen, erromatar inperioa prefekturatan banatu zenean, pretoriaren prefektuaren azpitik bakarrik Kapitain Jeneral baten antzera.\nKanpo estekak.\nDe re militari"}
{"id": "73899", "revid": "105290", "url": "https://eu.wikipedia.org/wiki?curid=73899", "title": "Putreaizko Punta", "text": "Putreaizko Punta Aralar mendilerroan dagoen mendi bat da, Pardarri menditik gertu, mendi honengandik lepotxo batekin bananduta.\nIrispideak.\nAmezketatik.\nSan Bartolomeko parrokiatik, Barazeagako mendirantz joan behar da, handik, Arritzagako labarretik igotzen den bidezidorra hartzeko. Pardelutseko iturrira heldu ondoren, igotzen jarraitu behar da, Perileku edo Igaratzako larreetara iristeko. Handik iparmendebaldera, eta Olamu\u00f1o igaro ondoren korridore bat hartu behar da, ekialdetik, tontorrera iristen dena.\nLarraitzetik.\nLarraitzeko zelaietatik, Txindokiranzko ohiko bidea hartzen da, Zirigarateko pasabidera iritsi arte. Hemendik, Alotzarantz jarraitu behar da, Irazustako lepora iritsi arte. Hemen, bidezidorrak, Errenagako babeslekuetaranzko jeitsiera hasten du. Hemendik jarraitu behar da, Lizasoko lepoa atzean utzi ondoren, Ganboa eta Pardarri mendiek osatutakoa, igoeraren azken aldapak hasi behar dira, mendiaren mendebaldetik, lenar eta harkaitzen artean, igoera errez eta polit batean."}
{"id": "73901", "revid": "58701", "url": "https://eu.wikipedia.org/wiki?curid=73901", "title": "Raita", "text": "Raita sukaldaritza indiarreko saltsa tipiko bat da, gozagarri gisa erabiltzen dena. Saltsak, jogurta du oinarri bezala eta beste jaki batzuen dip bezala erabiltzen da. Saltsa honetako jogurta, martorri, kumino, mendafin hosto edo beste belar eta espezia batzuekin gozatzen da. Luzokerra eta tipula bezalako barazkiak, saltsan nahasten dira. Osagai klabe bat saltsa hau egiterakoan, ziapea hautsean da. Egia esan, ziapearentzako hindiko hitza, \"rai\" da. Saltsa honek ahosabaian duen efektua, freskagarria da. Oso erabilera arruntekoa da sukaldaritza indiarreko plater ezberdinetan."}
{"id": "73902", "revid": "11910", "url": "https://eu.wikipedia.org/wiki?curid=73902", "title": "Dip", "text": "Dipa edo dipping saucea (euskaraz: bustitzeko saltsa), ingelesetik \"bustitzeari\" erreferentzia eginez, gozagarri bat da, osagai ezberdinez egindako saltsa bat da, orohar, solidoagoa den beste jaki bat bustitzeko erabiltzen dena. Dipak, orokorrean, jaki batzuei zaporea emateko erabiltzen dira, pita motako ogi lauak, patata frijituak edo falafela adibidez, konbinaketa ospetsu eta ezagunena, gaztai zatiekin \"dipeatzen\" denean gertatzen da, Mexikoko jendeak denbora luzean zehar egin duena, jaki bati zuzenean botatzen zaizkion saltsekin ez bezala."}
{"id": "73903", "revid": "105290", "url": "https://eu.wikipedia.org/wiki?curid=73903", "title": "Kutun (sineskeria)", "text": "Kutuna edo zinginarria ustez botere babesleak eta izpiritualak dituen objektu bat da, talisman bat, kutunaren jabearentzat. Oparotasun handiagoaren, zorte onaren edo jabearentzako maitasunaren ideiez ere lagundurik doa. Gizakien sineskeriazko praktiken zati da.\nEtimologia euskaraz.\nTalismana izendatzeko euskarazko hitz hauek, berez, objektu zehatzak izendatzen dituzte.\nKutun, arabierazko 'kutub'-etik.\nKutuna joskintzako tresna da, jostorratzak gordetzeko kuxin txiki bat, eta hitza arabierazko 'kutub'-etik (\u0643\u062a\u0628) dator (arabieraz, 'idazkiak'). Musulmanek lepoan zintzilik Koranetik ateratako pasarteak (idazkiak) zeramatzaten zorrotxo edo eskapulario batean. Idazkiok zoritxarretik babeserako ziren, eta oso maiteak (\"kuttunak\").\nGutun hitza ere jatorri berekoa da.\nZinginarriak.\nZinginarriak, berez, zorte onerako kutunak dira, baina ez edozein kutun, umeari esnerik falta ez dakion amak lepotik zintzilika jartzen dituenak bakarrik. \"Zinginak\" edo \"zingirinak\" izenekin, ugatz edo bularretako zenbait gaitz izendatzen dira, mastitis delakoa eta antzeko gaitzak, eta gaitz horiei aurre egiteko adurra duten kutunak dira zinginarriak.\nErabilpena.\nKutunak, gizateriaren objekturik zaharrenetakoak dira, gizakiak, kutunetan, bere atzetik zihoazen zorigaiztoekiko ihesbidea ikus baitzuen, zorigaizto horiek fisikoak, moralak edo izpiritualak izan. Lehenengo kutunak objektu naturalak ziren: harriak, tailaturiko zura edo kristal naturalak, bere kolore, forma edo bitxitasunagatik preziatuak zirenak.\nBeranduago, ohiko erabilerako objektuak izatea erabaki zen, norbaiten jabetzakoak izateagatik edo gertaeraren baten zati izan zirelako. Gorde egiten ziren, nolabaiteko boterea zutela uste baitzen.\nGaur egun, kutun mordoa dago, komertzialak nahiz pertsonalak, pertsona bakoitzak, modu subjektiboan balioztatzen baitu objektua, eta garrantzi ezberdina lortzen dute. Kutuna daraman pertsonak, bere sinesmen edo fedeagatik beste pertsona batzuei hau kontatzea edo ez kontatzea erabaki dezake, eta bere atxekitasuna banatu."}
{"id": "73904", "revid": "512", "url": "https://eu.wikipedia.org/wiki?curid=73904", "title": "Pirac\u00e9s", "text": "Pirac\u00e9s (gaztelaniaz eta ofizialki \"Pirac\u00e9s\" eta aragoieraz Piraz\u00e9s) Huescako Hoya de Huesca eskualdean dagoen udalerria da.\n2007an 101 biztanle zituen."}
{"id": "73906", "revid": "512", "url": "https://eu.wikipedia.org/wiki?curid=73906", "title": "Sesa", "text": "Sesa Huescako Hoya de Huesca eskualdean dagoen udalerria da.\n2007an 250 biztanle zituen."}
{"id": "73907", "revid": "512", "url": "https://eu.wikipedia.org/wiki?curid=73907", "title": "Peralta de Alcofea", "text": "Peralta de Alcofea (gaztelaniaz eta ofizialki \"Peralta de Alcofea\" eta aragoieraz \"Peralta d'Alcofeya\") Huescako Somontano de Barbastro eskualdean dagoen udalerria da.\n2007an 633 biztanle zituen."}
{"id": "73908", "revid": "336", "url": "https://eu.wikipedia.org/wiki?curid=73908", "title": "Ferra", "text": "Ferrak U forma duten piezak dira, burdinaz, kautxuz, plastikoz edo larruz eginikoak, zaldi edo beste edozein animaliaren apatxetan iltzatzen edo itsasten direnak. Apatxak higadura eta apurtzetik babesteko erabiltzen dira. Lehenengo ferrek, irteten ziren iltzeak edo mihiak zituzten, gehiago tiratzeko. Hauek, oraindik, zaldi lehiaketa batzuetan erabiltzen dira. Kuttun gisa, ferrek zorte ona dakartela esaten da.\nItxura guztien arabera, greziarrak izan ziren ferra mendebaldeko kulturan sartu zutenak, IV. mendean. Ferra barietate handia dago, material eta estilo ezberdinetakoak, zaldi mota eta hauek egiten duten lan ezberdinei egokitutakoak. Materialik ohikoenak, altzairua, aluminioa eta plastikoa dira, espezializatutako ferra batzuk, magnesio, titanio edo kobrez eginak dauden arren."}
{"id": "73909", "revid": "105290", "url": "https://eu.wikipedia.org/wiki?curid=73909", "title": "Subtalamo", "text": "Subtalamoa mesentzefaloa, talamoa eta hipotalamoaren artean kokatuta dagoen egitura dientzefalikoa da. Barne Kapsularen erdialdean dago\nZati anatomikoak.\nSubtalamoak, faszikulu espinotalamikoen zuntzak, zerebeloko zuntzak eta gune gorrikoak hartzen ditu, bizkarrezur erraboilaren bide extrapiramidal osotik doazenak."}
{"id": "73910", "revid": "105290", "url": "https://eu.wikipedia.org/wiki?curid=73910", "title": "Zalantzazko tokia", "text": ""}
{"id": "73913", "revid": "105290", "url": "https://eu.wikipedia.org/wiki?curid=73913", "title": "Antiseptiko", "text": "Antiseptikoa mikrobioak suntsitu eta horien ugaltzea eragozteko ehun bizidunei aplikatzen zaien substantzia da, infekzio aukerak murrizteko helburuarekin. Antiseptikoak aplikatzeko prozesuari eta horren efektuari antisepsia deritze. Antiseptikoak ez dira desinfektatzaileen berdinak, efektu baliokideak dituzten arren: desinfektatzaileak ehun bizigabeen gainean dauden mikroorganismoak deusezteko balio baitute; horrela kirofano batean instrumental kirurgikoa desinfektatu egiten da, baina mediku, erizain eta gaixoen larruazalak antiseptikoz tratatzen dira.\nAntiseptiko batzuk bakterizidak dira, hau da, bakterioen heriotza eragiten dute, beste batzuk aldiz bakteriostatikoak dira, bakterioen hazkuntza ekiditen dute horiek hil gabe."}
{"id": "73914", "revid": "1545", "url": "https://eu.wikipedia.org/wiki?curid=73914", "title": "Lisozima", "text": "Lisozima edo muramidasa bakterioak kaltetzen dituen entzima bat da. Entzima honek bakterioen zelula hormari eraso egiten dio, peptidoglikano bateko N-azetilmuramiko eta N-azetil-D-glucosamina hondarren artean dagoen beta-1,4 loturen hidrolisia katalizatuz. Ondorioz, zelula horma puskatu eta protoplasto bat sortzen da.\nLisozima jariakin askotan agertzen da, besteak beste, listu, malko eta mukietan. Arrautzen zuringoan ere ugaria da.\nBakterioen zelula horma zuzenean puskatzeaz gain, lisozimak ere opsonina moduan jarduten du, hots, opsonitzatzeko ahalmena du (fagozitoak erakartzen ditu hauek bakterioa fagozita dezaten)"}
{"id": "73915", "revid": "1310", "url": "https://eu.wikipedia.org/wiki?curid=73915", "title": "Bigarren Mundu gerra", "text": ""}
{"id": "73916", "revid": "646", "url": "https://eu.wikipedia.org/wiki?curid=73916", "title": "Staphylococcus aureus", "text": "Staphylococcus aureus Firmicutes filumean eta Staphylococcus genero barruan sailkatzen den bakterio bat da, gizakiengan arnas aparatuko eta larruazaleko gaixotasunak sortzen dituena. Ez da beti patogenoa, baina sinusitisa edo elikagaien kutsadura sortzen du maiz. Mundu osoan zehar antibiotikoei erresistentzia ari dira garatzen, eta honek arazo handiak sortzen ditu medikuntzan.\nStaphylococcus aureus Alexander Ogston sendagile eskoziarrak identifikatu zuen estreinakoz 1880an, gaixo baten zornea aztertuz.\nEzaugarriak.\nKoko itxurako bakterio Gram positiboa da. Sareetan edo mordoetan biltzen dira koko horiek, tankera oso tipikoa hartuz (mahats-mordoarena).\nAnaerobio fakultatiboa da eta ez da mugikorra. Katalasa (+) eta oxidasa (-) .\nGiro anaerobio batean glukosa hartzitzen du azido laktikoa sortuz.\nGatz kontzentrazio altuak jasateko gai da. Azken ezaugarri hori aprobetxatuz, Staphylococcus aureus isolatzeko hazkuntza-inguru gaziak eta hautakorrak erabiltzen dira .\nBi entzima bereziak ditu, laborategian bakterio hau identifikatzeko oso baliotsuak direnak: koagulasa (odol-plasma koagulatzen duena eta mikrobioaren birulentzia areagotzen duena) eta DNA-asa (DNA hidrolizatzen duena). Horretaz gain, hainbat exotoxina ekoizten ditu (tartean, hemolisina batzuk eta janari-intoxikazioak sortzen dituzten enterotoxinak).\nFaktore hauek guztiek aparteko birulentzia ematen diote Staphylococcus aureus-i.\nBere habitati dagokionez, non-nahi dago. Staphylococcus aureus habitat ugaritan bizi daiteke: airean, lurzoruan, ur gazi zein gezatan eta saprofito moduan animalien larruazalean, mukosetan edo digestio-aparatuan. Espektro termiko zabala du, gatz kontzentrazio handiak jasan ditzake, lehortearekiko erresistentea da, eta bere pigmentu babeslei esker eguzki-erradiazioarekiko ere erresistentea da.\nPatogenia.\nStaphylococcus aureus ez da patogeno hertsia. Pertsona askoren larruazalean edo sudurreko mukosetan dago, gaixotasunik sortu gabe. Ikerketa batzuen arabera, hiru pertsonetatik batek mikrobio horren eramailea da eta ez du inongo gaitzik .\nHala ere, patogeno bezala jarduten duenean gaixotasun ugari eragiten ditu. Populazio orokorrean agertzen diren ohiko kasuak larruazaleko edo mukosetako infekzio arinak dira (forunkuluak, pustulak, bekatxoak...) edo janari-intoxikazioak, kutsatutako elikagaiak jaterakoan. Pertsona immunogutxituengan, aldiz, gaitz larriagoak sortzen ditu: pneumoniak, meningitisa, artritisa, endokarditisa, etab. Gaixotasun larri horiek guztiak bakteriemia baten ondorioz agertzen dira.\nKasu batzuetan bakterio honek shock toxikoaren sindromea eragin dezake, tanpoi higienikoaren erabilerara lotutako infekzio larria.\nImmunitate-sistema ahula dutenak, beraz, sentikorragoak dira bakterio horren infekzioarekiko. Horregatik, Staphylococcus aureus kalte handiak egiten ditu klinika eta ospitaleetan, eta infekzio nosokomialetako eragile garrantzitsuenetariko bat da. Mikrobioaren eramaile asko daudenez (larruazalean edo sudurrean bakterio dutenak), ospitaleetako langileek gaixoak kutsa ditzakete zauri kirurgikoak arretarik gabe sendatzerakoan, edo fomite bat erabiltzerakoan.\nOspitaleetan, Staphylococcus aureus ebakuntza-zaurien infekzioen eta pneumoniaren eragile ohikoena da, eta, odol-infekzioen kasuan, bigarrena. .\nBaliabide batzuk ditu Staphylococcus aureusek bere birulentzia areagotzeko:\nHori gutxi balitz, bakterio honen aurkako borrokak beste korapilo batekin egiten du topo: Staphylococcus aureusek garatu duen antibiotikoekiko erresistentzia. Penizilina agertu zenean, antibiotiko hori oso eraginkorra zen Staphylococcus aureusen aurka, baina gero andui erresistenteak agertu ziren; gaur egun andui gehienak erresistenteak dira, duten beta-laktamasa bati esker.\nPenizilinarekin gertatu dena beste antibiotiko batzuekin (aminoglikosidoen taldeko antibiotikoekin, adibidez) gertatu da ere: andui askok erresistentzia garatu dute. Horregatik, ohikoa da antibiograma bat egitea ospitaleetan, zehatz-mehatz jakiteko kasu bakoitzean zein den antibiotiko eraginkorrena isolatutako bakterioaren aurka."}
{"id": "73919", "revid": "1659", "url": "https://eu.wikipedia.org/wiki?curid=73919", "title": "Zozo", "text": "Zozoa (\"Turdus merula\") \"Turdus\" generoko eta \"Turdidae\" familiako txoria da. Zozo arrunta espeziea izendatzeko zozoa bakarrik erabili ohi da. Europa, Asia eta Iparraldeko Afrikan bizi da eta Australia eta Zeelanda Berrian ere sartua izan da. Euskal Herrian oso ugaria da, gehiago alde atlantiarrean mediterraneoan baino. Latitudearen arabera guztiz migratzaileak, partzialki migratzaileak ala urte osoan kumatze-lekuan geratzen direnak izan daitezke.\nEtimologia.\nAitzineuskara zaharrez: *zo &gt; *zo-zo Joseba Lakarraren ikerketen arabera.\nTamaina.\nAzpiespezie nagusiaren zozoak (\"Turdus merula merula\") buztan luzea (arrek 95-110 milimetrokoa eta emeek 100-105 milimetrokoa), 23,5-29 zentimetroko luzera, 34 a 38 zentimetroko hego-luzera eta 80-125 gramoko pisua ditu. Pisua sexu eta urtaroen arabera aldatzen da. Normalean arrak emeak baino handiagoak dira.\nDimorfismo sexual nabaria du. Arra beltza da, moko eta begiko eraztun horiarekin, eta emea arrea, kontraste gutxiagoko moko eta begiko eraztunarekin. Gazteak ere bereiz daitezke mendian. Neurri ertain-handiko \"Turdus\"a da, hego biribilkatu eta buztan luzekoa, tipikoa basoko espezietan. 34-38,5 zentimetroko zabalera eta 24-29 zentimetroko luzera dute azpiespezie europarrek. Arrak guztiz beltzak dira; eta emeek burua, gainaldea, hegoak eta buztana arre ilunak dituzte, eta azpialdea argiagoa, gorrixka bularraldean eta orban ilun batzuekin. Gazteak eme helduak baino argiagoak dira eta azpialdean lerro laranja, gorri edo gaztain-koloreko markatuagoekin. Lehen neguko banakoek eme heldua gogorarazten dute.\nBanaketa.\nPaleartikoan, Indian eta alde Ekialdean aurkitzen da, hainbat azpiespezie desberdinetan banatuta. Europa epelean, beti ere Zirkulu Polar Artikoaren azpitik, Afrika iparraldean, Makaronesian (Madeira, Azoreak, Kanariak) eta Asia hegoaldeko zati handi batean ageri da. Australian eta Zeelanda Berrian kanpotik eramana da. Euskal Herrian ere banaketa ia erabatekoa da, baina Pirinioetako goi-mendietan zozo paparzuriak ordezkatzen du.\nHabitata.\nBere habitataren zabalera izugarria da, ia altitude gradiente guztian agertzen baita, edozein ingurutan agertzen da, oso soilduetan izan ezik. Orokorrean dentsitate garaienak zuhaiztietan agertzen ditu, dentsoetan nahiz irekietan, eta 1000 metrotik behera\u02d0 hemendik gora sarritan zozo paparzuriak ordezkatzen du.\nElikadura.\nOrojalea dela esan daiteke. Animaliei dagokionez intsektu eta oligoketoak dira nagusi, baina arrain eta apoak ere aipatu dira bere dietan. Bere dieta gizakiaren eragindun ingurutan aztertu da bereziki, eta litekeena da zizareen garrantzia baxuagoa izatea inguru naturaletan. Gainera jatorri begetaleko elikagaien kantitateak animali jatorrikoena gainditu ohi du, ondorioz zizare eta intsektuak jaten dituen animalia fruitujale modura defini daiteke. Halere animali jatorria oso garrantzitsua da, beharrezkoa baitute egunero hiru gramo intsektu edo beste animaliaren bat jatea, beren beharrizan proteikoak asetzeko.\nAnimalia fruitujalea denez, hainbat moldaera ditu: fruitujaleak ez diren beste espezie batzuek baino moko zabalagoa izatea, elikagaiek hestean zehar bide laburragoa egitea, eta potentzialki toxikoak diren metabolito sekundarioekiko jasankortasun garaia izatea.\nBizimodua.\nAltuera baxuan egiten du hegan distantzia laburretan; distantzia luzeetan aldiz bizkorrago, uhin-mugimendu gutxirekin eta beti lerro zuzenean potentzia nabariaz. Oso zaratatsua da eta larrituta dagoenean txilio asko egiten du eta oso ozen. Normalean ez da leku altuetan pausatzen, nahiz eta kumatze garaian kantatzeko arrak joera hori duen. Ezarleku hauek 1,5-10 metroko altuera izaten dute. Migratzaileak geldikorrak baino taldekoiagoak dira.\nMonogamoa da. Ohikoa da bikoteak bizi osorako mantentzea ale geldikorretan. Espezie bakartia eta lurraldekoia da, lurraldea funtsezkoa zaio parekatzeko eta kumeak hazteko. Bi sexutako ale lurraldekoiak normalean oldarkorrak dira beste zozoekin; kumatze garaian beren sexukoekin bereziki, eta hemendik kanpo guztiekin berdin. Bikoteko banakoen oldarkortasuna bikote gabekoekiko lurraldeen mugan ematen da, bereziki kumatze garaiaren hasieran, lurralde berriak egiten ari direnean. Habia jartzeko lekua bikoteak bilatzen du baina azken erabakia emeak hartzen duela dirudi, eta habia ere emeak egiten du. Normalean habia berria egiten dute kumaldi bakoitzean, baina batzuetan habia berean kumatzen dute denboraldi guztian, eta posible da hainbat udaberri habia berean igarotzea baldintza meteorologikoek laguntzen badute.\nUgalketa.\nAraldian abendu bukaeran, eta bereziki otsail erdi aldera sartzen dira. Arrak buztana zabaldu eta posizio bertikalean jartzen du, aldi berean lepoa uzkurtzen du eta bere gorputzak bola beltz baten itxura hartzen du, erdian moko hori-laranjaxka deigarria ageri duena. Honen aurrean lumak arrotzea da emearen erantzuna. Aralditik kanpo arra da dominatzailea eta araldian emea. Ezohikoak dira arren arteko borrokak.\nKumaldian 3-5 arrautza jartzen ditu, ia beti 4. Euskal Herrian arraroa da apirilaren 10ra baino lehen errutea. Bi gurasoek elikatzen dituzte kumeak. Aurreko kumaldia ona izan bada ez da harritzekoa habia bera erabiltzea hurrengo kumaldirako.\nOntogenia.\nKumeek amak txitatzea behar dute jaio eta lehen hiru edo lau egunetan ez baitira gai beren gorputzeko tenperatura erregulatzeko. Habia hamahiru egunera uzten dute, eta landarediaren artean ezkutatzen dira gurasoek elika ditzaten. Guraso bakoitzak kumaldi erdia elikatzen du, baina arrak osoa elikatuko du emea habia berri bat eraikitzen hasten bada. Hiru aste inguru igarotzen dituzte kumeak zaintzen, hauek sakabanatzen diren arte. Bi sexuak beren lehenengo udaberrian ugaltzen dira lehen aldiz, helduek egin ondoren.\nEspezie arteko elkarrekintzak.\nEspezie arteko lehiaren ondorioz, ohikoena da, bi antzeko espezie, antzeko nitxoa eta elikagaiak ustiatzen dituztenak, espazialki bereizita agertzea. Turdidoen kasuan aldiz frogatu da landarediaren egituraren eta altitudearen arabera banatzen direla, eta lehiazko esklusioak garrantzi gutxi duela banaketa azaltzerakoan.\nHegazti harrapari guztiek ehizatzen dute zozoa, gautarrek nahiz egunekoek, baina ez da inoren elikaduraren ehuneko altura iristen. Gabiraiaren (\"Accipiter nisus\") harrapakin gogokoena da, batez ere gazte emantzipatu berriak. Baina badirudi gehiena arrano txikiak (\"Hieraaetus pennatus\") eta belatz handiak (\"Falco peregrinus\") ehizatzen dutela. Parkeetan mika (\"Pica pica\") eta etxeko katua (\"Felis catus\") dira harrapakari nagusiak, baina ez dute eragin handirik populazioetan.\nKontserbazio egoera.\nZozoa ehizatu egiten da eta gehiegizko ehiza da bere arazo larrienetako bat. Bestalde baso inguruetako sastrakak kentzea ere arazo larria da, zozoak bezala bertan elikatu eta habiak egiten dituzten espezieentzat, eta mehatxu faktore bat izan daiteke basoko populazio batzuentzat. Kantauriar isurialdean ikusi da zozo dentsitatea askoz baxuagoa dela pinu eta eukaliptu birlandaketetan, bertako baso autoktonoetan baino."}
{"id": "73920", "revid": "965", "url": "https://eu.wikipedia.org/wiki?curid=73920", "title": "Turdus merula", "text": ""}
{"id": "73925", "revid": "98220", "url": "https://eu.wikipedia.org/wiki?curid=73925", "title": "Daish\u014d", "text": " samuraiaren arma tradizionalak dira, katana eta wakizashiak osatutakoa. Hitz honen etimologia argiago geratzen da dait\u014d (ezpata handia) eta shoto (ezpata txikia) erabiltzen direnean; dait\u014d + shoto = daish\u014d. Katana, guda zelaian erabiltzen zen ia eginkizun guztietarako, samuraiek bakarrik erabil zezaketen arma, wakizashia, aurrez aurreko armatzat jotzen zen bitartean, eta, beraz, maila txikiagokoa eta edonork erabiltzeko modukoa.\nArma bikote hau, samuraiaren arbasoren baten jabetzakoa izaten zen, honela, bere etxeko ohorea igotzen baitzen eta bere arbasoek babestuta ikusiko baitzuen bere burua."}
{"id": "73926", "revid": "1310", "url": "https://eu.wikipedia.org/wiki?curid=73926", "title": "Muramidasa", "text": ""}
{"id": "73928", "revid": "58701", "url": "https://eu.wikipedia.org/wiki?curid=73928", "title": "Erosten harresia", "text": "Erosten harresia \u2014\"Aieneen harresia\" izenaz ere ezaguna\u2014 (hebreeraz: \u05d4\u05b7\u05db\u05b9\u05bc\u05ea\u05b6\u05dc \u05d4\u05b7\u05de\u05b7\u05bc\u05e2\u05b2\u05e8\u05b8\u05d1\u05b4\u05d9, \"HaKotel HaMa'aravi\") euste harresi bat da, judutarrentzat toki sakratua dena. Sineste sustraitu batek dioenez, judaismoaren eraikinik sakratuena den Jerusalemgo tenpluaren azken arrastoa bide da. Oraindik geratzen diren arrastoak Herodesen garaikoak dira: horrek Moria mendiaren inguruan euste harresi handiak eraikitzea agindu zuen, K.a. 37. urtean, lehenengo eta bigarren tenplua eraikiak izan ziren zelaigune txikia handituz, gaur egun Meskiten Zelaigunea izenarekin ezagutzen dena (musulman tradizioaren arabera) edo Tenpluaren zelaigunea (judeokristau tradizioaren arabera).\nHistoria.\nLehen tenplua, edo Salomonena, errege horren erregealdian eraiki zen, K.a. X. mendean, eta babiloniarrek deuseztatu zuten K.a. 587. urtean. Bigarren tenplua Esdras eta Nehemiasek eraiki zuten K.a. 445an, Babiloniako erbestetik itzuli ondoren, eta erromatarrek deuseztatu zuten 70ean, Judutar Matxinada Handian. Modu horretan, tenplu bakoitzak 400 urte inguru iraun zuen zutik.\nHistoriaren arabera, Vespasiano erromatar enperadorearen legioek tenplua txikitu zutenean, kanpo harresiko zati bat bakarrik geratu zen zutik. Garai hartan, legioen jeneral Titok harresi hura utzi zuen, judutarrek Erromak Judea garaitu zutela garrazki gogora zezaten (hortxetik, \"Erosten harresia\" izena). Judutarrek, baina, Jainkoak eginiko promesa bat zela sinesten zuten. Promesa horren arabera, Tenpluaren zati bat beti egongo da zutik, judutar herriarekin zuen betiereko aliantzaren seinale gisa. Judutarrek harresi horren aurrean otoitz egin dute azkeneko bi mila urteetan, toki helgarririk sakratuena dela ustez, ez baitute Meskiten Zelaigunera sartzerik, guztietan sakratuena bada ere.\nEskuarki, haren aurrean, herriaren deuseztatzeari eta hebrear herriaren banaketari buruzko aieneak egiten zaizkie. Intentsitate bereziko eguna ostirala da. Erregu bat idatzita duen papertxo bat harresiaren zuloetatik sartzeko ohiturak mende askotako antzinatasuna du. Judutarren otoitzen artean, aipagarrienak Jainkoari Israelera itzultzeko erreguak dira, kanpoan diren judutar guztien itzulera, aro mesianikoaren iristea eta judutar mesiasaren iristea.\nErosten harresia sakratua da judutarrentzat, Tenplua ekialdetik eta hegoaldetik inguratzen zuen harresiaren azken zatia baita. Gainera, harresia \"sancta sanctorum\"etik gertuen dagoen tokia da. Harresiaren hiru sekzioetatik (ekialdekoa, hegoaldekoa eta mendebaldekoa) mendebaldekoa otoitz egiteko toki tradizionala da (hortik hebreerazko haren izena, \"Hak\u00f3tel Hama'arav\u00ed\", \u00abMendebaldeko Harresia\u00bb).\nMeskiten Zelaigunean, Erosten harresiak inguraturik, musulmanak, mendeetan zehar, Harkaitzeko Kupula eta Al Aksa meskita eraikitzen aritu dira."}
{"id": "73929", "revid": "105290", "url": "https://eu.wikipedia.org/wiki?curid=73929", "title": "Triatloia 2008ko Olinpiar Jokoetan", "text": "Triatloia 2008ko Olinpiar Jokoetan abuztuaren 18 eta abuztuaren 19an jokatuko da Pekingo Triathlon Pistan. 2 modalitate ezberdin daude eta guztira hainbat herrialde ezberdinetako 110 kirolarik hartuko dute parte.\nModalitateak.\n2 modalitate ezberdin daude kirol honetan: gizon eta emakume modalitateak, hain zuzen. Hainbat herrialdeek hartzen dute parte, bakoitzak gehienez 3 kirolarirekin."}
{"id": "73930", "revid": "6327", "url": "https://eu.wikipedia.org/wiki?curid=73930", "title": "Erosten Harresia", "text": ""}
{"id": "73931", "revid": "336", "url": "https://eu.wikipedia.org/wiki?curid=73931", "title": "Teletestu", "text": "Teletestua da datu-base batean biltegiratutako informazioa erabiltzailearengana transmititu eta hark telebista-pantailan ikusi ahal izateko zerbitzua. Erabiltzaileak menu batetik aukera dezake kontsultatu nahi duen informazioari dagokion orrialde-zenbakia.\nIngalaterran hasi zen zerbitzu hau 1974. urtean, handik berehala zabaldu zen Frantzia eta Alemaniara. Gaur egungo telebista hargailu berriek, ia denek dakarte testua etxean hartzeko lotura. Teletestuak eguraldiaz, azken albisteez, burtsaren kotizazioaz eta telebistaren programazioaz, besteak beste, informatzen du. Telebista bidezko azken orduko egunkaria bailitzan dihardu.\nHistoria.\nZerbitzu hauen aitzindaria British Post Office martxan jarri zuena izan zen. 1972an BBC telebista kateak sartu zuen lehen teletestua. Geroago, Austria, Alemania eta Herbehereak ere sistema berezi hau erabiltzen hasi ziren.\nEspainian, TVEk 1988ko maiatzaren 16an hasi zuen teletestuaren etenik gabeko emisioa, 1982ko Munduko Futbol Txapelketan probako emisioak hasi ziren arren. Sistema honen helburu nagusia, informazioa emateaz gain, entzumen-desgaitasuna duten pertsonei zerbitzu bat ematea zen. Horrela, programa nagusietarako azpitituluak sortzen hasi ziren.\nEgindako kontsulten artean, ikusleak azken orduko albisteak, kirol emaitzak edota loteriaren edo ONCEren zozketen zenbaki sarituak jaso zitzakeen. Azken finean, edozein egunkariren antzeko zerbitzuak eskaintzen zituen, eta, beraz, teletestuak irakurleak kendu zizkion paperezko prentsari.\nIrratian antzeko sistema bat dago, irrati-testua edo izenekoa. Lurreko Telebista Digitalean, teletestuaz gain, kanalei eta haien programazioari buruzko informazioa bidaltzen da (electronic program guide) eta eta aplikazioen bidez.\nTeletestua Euskal Herrian.\nEuskal Herrian, teletestua XX. mendeko 90. hamarkadaren bukaeran zabaldu zen.\nTeletestu zerbitzua dituzten telebistek:"}
{"id": "73932", "revid": "105290", "url": "https://eu.wikipedia.org/wiki?curid=73932", "title": "Moria", "text": "Moria (hebreeraz \u05de\u05d5\u05e8\u05d9\u05d4, \"M\u014driyy\u0101\", \"ikuskaria\") Abraham bere seme Isaakekin igo zen mendia da, azken hau, Jainkoari sakrifikatzeko. Abramek (Jainkoak gero Abrahamgatik aldatu zion izena, \"Nazioen aita\") mendiaren tontorreraino joan zen egurrarekin. Azken unean, aingeru batek gelditu zuen Abraham, bere semea hiltzeko prest zegoena, eta ahari baten existentzia adierazi zion, bere adarrak sastraka artean nahastuta zituena. Ahari hau, Isaaken ordez sakrifikatua izan zen, Moria mendia, Sion mendiaren aurrean dago. Biek ala biek, Jerusalemeko Tenpluaren zelaigunea osatu zuten, bien artean zegoen lepoa behar zen bezala lautu ondoren. Moria mendiaren magaletako batean, Golgota dago, Jesus gurutziltzatua eta sakrifikatua izan zen tokia."}
{"id": "73933", "revid": "105290", "url": "https://eu.wikipedia.org/wiki?curid=73933", "title": "Salingain", "text": "Salingain Aralar mendilerroan dagoen mendi bat da. Uzkuiti eta Aokirekin batera, mendi hiruki bat eratzen du. Aoki mendebaldean geratzen da, Uzkuiti iparraldean eta Salingain ekialdean. Hirurek, irispide berberak dituzte.\nIrispideak.\nAmezketatik abiatzen den igoera oso polita da. Berazeagako bidetik jarraitu behar da, laster, bidezidor bat hartzeko, langa bat zeharkatu ondoren, pago eta laritzen artean dagoen bidezidor batetik daroana, berriz bidera itzultzeko. Bide zati labur baten ondoren, beste bidezidor bat hartu behar da, ondoren, Muitzerantz doan beste bidezidor batetik jarraitzeko, ez oso erabilia mendizaleen aldetik, orduan, Larraitzetik datorren bidezidorrarekin bat egiteko. Hemendik, tontorrera iristea aukera daiteke, eskuinetarantz, Egurral leporantz igoz, Txindokitik banatzen duena, toki honetatik, Auntzizegiko muinoaren tontorrera iristeko, eta, ekialde hegoekialderantz jarraituz, muino leunetan barna, Aokiraino, eskuinetarantz Arrubiga\u00f1a utziz. Aokitik ekialderantz jarraitzen da, Uzkuiti ezkerretara utziz, Salingainera iristeko, Arritzagako labardiaren ertzean.\nMuitzetik doan biderik zuzenena hegoekialderantz igotzea da Uzkuitiko kontrahormarantz, Aldaonets izena hartzen duena, eta, Uzkuiti bera ezkerretara utziz, Salingainerantz zeharkatu behar da larrea, beste aldean dagoena. Muitzera Larraitzetik ere hel daiteke, Urzabal goikoa izeneko tokian aurkitzen diren antenatarantz igoz, ezkerretarantz, Muitzeko labarra igotzen duen bidezidorrarekin bat egiteko.\nBerazeagatik, Ondarrerantz igotzeko aukera ere badago, eta, behin hona heldu ondoren, eskuinetarantz Otolara jarraitu, Etitzegi lepoaren gainera iristeko, nondik Aldaonetseko ezproia igotzen den Uzkuitira bidean. Tontor honen ondotik igaroz, Salingainerantz gurutzatu behar da."}
{"id": "73934", "revid": "512", "url": "https://eu.wikipedia.org/wiki?curid=73934", "title": "Poz\u00e1n de Vero", "text": "Pozan de Vero (gaztelaniaz eta ofizialki \"Poz\u00e1n de Vero\", aragoieraz \"Poz\u00e1n de Bero\") Huescako Somontano de Barbastro eskualdean dagoen udalerria da.\n2007an 251 biztanle zituen."}
{"id": "73936", "revid": "512", "url": "https://eu.wikipedia.org/wiki?curid=73936", "title": "Salas Altas", "text": "Salas Altas Huescako Somontano de Barbastro eskualdean dagoen udalerria da.\n2007an 326 biztanle zituen."}
{"id": "73937", "revid": "512", "url": "https://eu.wikipedia.org/wiki?curid=73937", "title": "Salas Bajas", "text": "Salas Bajas (gaztelaniaz eta ofizialki \"Salas Bajas\" eta aragoieraz Salas Baxas) Huescako Somontano de Barbastro eskualdean dagoen udalerria da.\n2007an 144 biztanle zituen."}
{"id": "73938", "revid": "512", "url": "https://eu.wikipedia.org/wiki?curid=73938", "title": "Santa Mar\u00eda de Dulcis", "text": "Santa Maria de Dulcis (gaztelaniaz eta ofizialki \"Santa Mar\u00eda de Dulcis\" eta aragoieraz Santa Mar\u00eda de Dulzis) Huescako Somontano de Barbastro eskualdean dagoen udalerria da.\n2007an 218 biztanle zituen."}
{"id": "73940", "revid": "512", "url": "https://eu.wikipedia.org/wiki?curid=73940", "title": "Torres de Alcanadre", "text": "Torres de Alcanadre (gaztelaniaz eta ofizialki \"Torres de Alcanadre\" eta aragoieraz \"Torres d'Alcanadre\") Huescako Somontano de Barbastro eskualdean dagoen udalerria da.\n2007an 116 biztanle zituen."}
{"id": "73942", "revid": "512", "url": "https://eu.wikipedia.org/wiki?curid=73942", "title": "Puente la Reina de Jaca", "text": "Puente la Reina de Jaca (ofizialki ; ) Huescako Jazetania eskualdean dagoen udalerria da.\n2007an 226 biztanle zituen.\nGeografia.\nPuente la Reina de Jaca Aragoi ibaiaren oinean dago, zeharkatzen duen zubi baten ondoan, nondik lekuaren izena datorren. Komunikazio-gurutzaketa estrategiko batean dago, Arag\u00f3n Subord\u00e1n ibaiaren bidez Pirinioen iparralderarekin, Aragoi ibaiaren bidez Jakarekin, Asabon ibaiaren ibilguaren bidez Santa Barbara mendatea, Ayerbe eta Huescarekin eta Zangoza eta Iru\u00f1earekin lotuta.\nUdalerria, Aragoi ibaiaren iparraldean dago, iparraldetik Echo Ibarrarekin, ekialdetik Santa Ciliarekin, hegoaldetik Bailorekin eta mendebaldetik Canal de Berd\u00fanekin mugakide delarik. Pirinioetatik oso gertu dagoen arren, Aragoiko haranean duen kokapenagatik, funtsean, lurralde laua da, ez du goragune nabarmenik, nahiz eta bere udalerriaren iparraldean jada igoera batzuk izan.\nBanaketa administratiboa.\nPuente la Reina de Jaca honako herriez osatua dago:"}
{"id": "73943", "revid": "1519", "url": "https://eu.wikipedia.org/wiki?curid=73943", "title": "Partiar Inperioa", "text": "Partiar Inperioa, Artsazestar Inperioa (persieraz: \u0627\u0634\u06a9\u0627\u0646\u06cc\u0627\u0646, \"Ashk\u0101ni\u0101n\") ere deitua, Antzinaroko estatu boteretsua izan zen, erdigunea Persiako ipar-ekialdean zeukana. K.a. III. mendean sortua, hedadura handiko estatu-egitura izan zen garairik gorenean, egungo Iran guztia eta inguruetako eskualdeak hartzen zituena: Armenia, Irak, Georgia, Turkia ekialdea, Siria ekialdea, Turkmenistan, Afganistan, Tajikistan, Pakistan, Kuwait, Saudi Arabiaren kostaldea, Bahrain, Qatar, Libano, Israel, Palestina eta Arabiar Emirerri Batuak. Partiar Inperioaren buru artsazesar dinastia izan zen, Irango goi-ordokiko kulturak batu eta agindu zituena, Seleukotar Inperio helenistikoa garaitu eta ordeztu ostean. Gerra ugari izan zituen Erromatar Inperioarekin.\nHistoria.\nInperioaren hasiera eta sendotzea.\nAkemenestar Inperioa erori ostean, Partia, Kaspiar itsasoaren hego-ekialdean kokatutako eskualdea, seleukotar errege helenistikoen mende egon zen. K.a. III. mendearen lehen erdian, \"parni\" izeneko eszitiar tribua finkatu zen Partian. K.a. 245an, Andragoras izeneko satrapa matxinatu zen seleukotar erregearen aurka. Egoera nahasiaz baliaturik, parniek independentzia erdietsi zuten. Partiar izena hartu zuten handik aurrera, eta Artsazes I.a izan zen lehenbiziko erregea. Seleuko II.a (K.a. 228 aldean) eta Antioko III.a (K.a. 209 aldean) eskualdea berreskuratzen saiatu ziren arren, artsazestarrek Partia eta Hirkania atxikitzea erdietsi zuten. Beti ere, Antioko III.aren kanpainaren ondoren, partiar erregeek seleukotarraren nagusitasuna onartu zuten, eta zerga ordaindu behar izan zioten.\nK.a. 188tik aurerra, Antioko III.a hil eta gero, Partiar Inperioak beste hedatze-aldi bat hasi zuen. Mitridates I.ak (K.a. 171-138) ekialdeko Greko-Baktriar Erresumari eraso zion lehenik. Ondoren mendebalderantz jo eta Media konkistatu zuen, Seleukotar Inperioko lurralde garrantzitsuenetako bat. K.a. 141eko uztailean Seleuzia, seleukotar hiriburua, hartu zuen, eta urrian Mesopotamiaren hegoaldeko Uruk hirira iritsi zen. Demetrio II.a ahalegindu zen galdutako lurraldeak birkonkistatzen, baina partiarrek garaitu eta gatibu hartu zuten. Bi urte geroago, Partiak Elam beretu zuen.\nMendebaldeko gerrak.\nPartiarrek Seleukotar Inperioaren ekialdea hartu zuten bezala, erromatarrak jabetu ziren mendebaldeaz; K.a. 69an, muga Eufrates ibaian jartzea adostu zuten. Baina K.a. 53. urtean, Marko Lizinio Krasok, Siriako gobernatzaileak, Partia inbaditu zuen, hamasei urte lehenagoko ituna hautsiz. Erromatarrek desagigo gaitza pairatu zuten Harrango guduan, gaur egungo Turkiaren hego-ekialdean: 20.000 soldaduk bizia galdu zuten eta beste 10.000 gatibu geratu ziren. Handik aurrera, bi estatu ahaltsuak ia hiru mendez aritu ziren borrokan, hiru liskar eremutan: Siria, Mesopotamia eta Armenia.\nPartiak Ponpeiorekin egin zuen bat Julio Zesarren aurkako gerra zibilean (K.a. 49\u2013K.a. 45). Zesar nagusitu bazen ere, senatari batzuek hil zuten. Kinto Labieno jenerala, hiltzaileen aldekoa, partiarrekin elkartu zen Bigarren Triunbiratuaren aurka, eta Pakorus I.a erregearen armadaburu onenetakoa izan zen. K.a. 41ean Siria, Zilizia eta Karia eraso zuten, eta beste gudaroste batek Judeako errege Hirkano II.a hartu zuen preso. Harrapakin eskergak eraman zituzten, Ktesifonen eraikuntzan erabili zituztenak. K.a. 39an, Marko Antoniok errepresalia hartu zuen; Kinto Labieno eta Pakorus hil ziren borroketan, eta Eufrates bihurtu zen, berriz ere, bi estatuen arteko muga. K.a. 36an, Marko Antoniok Mesopotamia inbadutu zuen, baina galera gaitzak izan zituen. K.a. 20. urtean, Zesar Augusto eta Praates IV.ak bakea hitzartu zuten.\nErroma eta Partiaren arteko gerra I. mendeko 60ko hamarkadan lehertu zen berriro. Garai hartan, Armeniako erregea Erromaren basailua zen, baina partiar erregeak, Vologeso I.ak, bere anaia Tiridates jarri zuen trunuan. Orduan, Gneo Domizio Korbulonek Armenia inbaditu zuen. Azkenean, bi inperioek hautsi-mautsi bat egin zuten: handik hara, Armeniako erregea partiarra izango zen, baina Erromaren onarpena beharko zuen.\nInperioaren gainbehera eta amaiera.\nI. eta II. mendeetatik aurrera, Partiar Inperioa ahuduz joan zen, gerra zibilen eraginez. 110eko hamarkadaren hasieran, Osroes I.ak Partamasiris izendatu zuen Armeniako errege. Trajano enperadoreak ez zuen errege berria onartu eta Armenia inbaditzea erabaki zuen. Gerra 114an hasi zen, eta partiarrak garaituak izan ziren; Armenia erromatar probintzia bilakatu zen. Ondoko urtean, Trajanok hegoalderantz egin zuen aurrera, Asiria eta Babiloniaraino, eta Ktesifon bereganatu zuen. Konkistatutako lurraldeetan matxinadak piztu ziren, ordea, eta 117an Hadrianok Eufrateseraino egin behar izan zuen atzera.\n161ean Vologeso IV.ak gerra deklaratu zion Erromari, eta Armenia inbaditu zuen. Marko Aurelio eta Luzio Verok kontraerasoa jo, eta Ktesifon hiriburua hartu zuten 165ean. Baina ez ziren gauza izan Mesopotamia erabat menderatzeko. 193an, Vologeso V.a, Erromako gerra zibilaz baliaturik, Mesopotamia berreskuratzen saiatu zen; baina, enperadore bilakatu zenean, Septimio Severok Partia eraso zuen. Erromatarrek Seleuzia eta Ktesifon harpilatu zituzten, herrialdea ahul eta pobreturik utziz. Karakalak ere egin zuen partiarren aurkako kanpaina bat, 216an.\n224. urtean, Asdaxir I.a, Persisko gobernadorea, partiarren aurka matxinatu zen. Artaban IV.a, azken partiar erregea, hil zuen eta Ktesifonez jabetu zen. Hori izan zen Partiar Inperioaren amaiera, eta Sasandar Inperioaren hasiera.\nIndo-Partiarrak.\nPartiar Inperioa desageru ondoren, haien oinordekotza aldarrikatu zuen buruzagi batuek, Gondofarida dinastiakoek, gaur egungo Afganistan, Pakistan eta iparraldeko Indiako eskualde batzuetan hedatu zen erresuma bat osatu zuten, Indo-Partiar esan ohi dena, K.a. 1. mendea -\nGobernua eta administrazioa.\nMedia, Asiria, Babilonia eta Elam konkistatu ondoren, partiarrek beren inperioa antolatu behar izan zuten. Herrialde horietako elitea grekoa zenez gero, agintari berriak egokitu behar izan ziren haien usadioetara. Hiriek eutsi zieten lehengo eskubideei, eta ez zen aldaketa handirik izan administrazio zibilean. Bitxia da txanpon egitean gertatutakoa: idazkunak alfabeto grekoan egiten ziren, eta horrela segitu zuten II. mendera arte, ordurako letra grekoak idazten edo irakurtzen inor gutxik zekien arren. Akemenestar Inperioa izan zen artsazestarren beste jarraibidea. Erregeek persieraz hitz egiten zuten, pahlavi alfabetoan idazten zuten eta, Ziro Handiak bezala, \"xahanxah\" (\u00aberregeen errege\u00bb) titulua erabiltzen zuten. Arras titulu egokia zen, Partiako erregeak 18 bat errege basailu baitzituen.\nPartiar armadak bi talde nagusi zituen: arku eta geziz armatutako zalditeria arina, eta katafraktoak, gogorki armatutako eta blindatutako zaldunak. Zaldi gaineko arkulariek edozein norabidetara jaurtitzen ahal zituzten geziak, beren burua gehiegi arriskatu gabe. Ihesi zihoazela ere, jiratu eta geziak desarratzeko gai ziren. Ez zen armada iraunkorrik, errege guardia eta muga postuetako garnizoiak izan ezik, baina larrialdietan laster biltzen ahal zituzten oste handiak.\nTokian tokiko eliteek garrantzi handia zuten, eta erregeek errespetatu behar izan zituzten haien pribilegioak. Zenbait familia noblek boto eskubidea zuten errege kontseiluan; S\u00fbr\u00ean klanak partiar erregea koroatzeko eskubidea zuen; eta aristokrata bakoitzak bere armada izan zezakeen. Baina, tronuan errege ahula zegoenean, nobleen arteko zatiketak arriskutsuak izan zitezkeen. Inperioa osatzen zuten zatiek independentzia handia zeukaten eta, esate baterako, beren txanponak egiten utzi zitzaien. Bertako ahaldunek zergak ordaintzeaz landa, partiar erregeek ez zuten besterik eskatzen. Administrazio sistema horrek ondorio onak izan zituen, eta hiriek, hala nola Ktesifon, Seleucia, Ekbatana, Rages, Hekatonfilo, Mithridatkird-Nisa eta Susak, gora egin zuten.\nHizkuntza.\nPartiar inperioko hizkuntza, partiera, ipar-mendebaldeko irandar hizkuntzen artean ekialdekoena zen. Gertaera honek, ekialdeko irandar hizkuntzetako arkaismo asko atxikitzea eragin zuen Persiako hizkuntzan. Sasandarrek ordezkatu zituztenean partiarrak, Irango mesetako berezko orduko persiera gailendu zen, pehleviera. Hala ere, partiera ez zen berehalakoan desagertu, eta sasandar aroko idazkun batzuetan elebidunak izaten jarraitu ziren.\nEkonomia.\nPartiako ekonomian nekazaritzak garrantzi handia izan zuela zalantzarik ez da, baina horren gaineko xehetasun gutxi ezagutzen da. Gauza bera gertatzen da eskulangintzarekin. Merkataritzari buruzko informazio gehiago dago. Salgaiak garraiatzeko bide ugari zegoen Ekialde eta Mendebaldearen artean, ospetsuena Zetaren Bidea bada ere. Mitridates II.a Partiakoaren erregealdian sendotu zen, txinatar enbaxada baten bisita jaso ondoren. Txinatik mendebalderantz joan zen karabana baten lehen berria K.a. 114koa da. Beste bide batzuk Antiokiatik abiatu eta Seleucia eta Ktesifonera iristen ziren, Dura-Europos edo Palmiraren barrena."}
{"id": "73947", "revid": "105290", "url": "https://eu.wikipedia.org/wiki?curid=73947", "title": "Askalafo", "text": "Greziar mitologian, Askalafo bi pertsonaia ezberdinen izena da:\nAskalafo, Akeronteren semea.\nLehena, Akeronte ozeanida eta Hadeseko ibaiaren semea zen. Bere amaren izena aldatu egiten da egilearen arabera. Honela, Ovidiok, Orfne izeneko lamia ktonikoaren seme egiten du, Apolodorok Gorgirarena eta Serviok, Estigia ozeanidearena.\nHades behe munduko jainkoak, Persefone bahitu zuenean, Zeusek bere amarekin egoteko askatasuna emateko agindu zion, Demeterrek, bere alaba berreskuratu ezean, lurra antzu utziko zuela promes egin baitzuen. Hadesek, baiezkoa eman zion, baina baldintza batekin: Persefonek, honek Hadesean eman zuen denboran, ez zuen ezer jan behar izan, hilen janaria probatzen zuenak, ezin baitzuen bizira itzuli. Persefone, bere amaren ondora itzultzeko prestatzen ari zen, Askalafok, Persefone mingrana zati bat jaten ikusi zuela adierazi zuenean, eta, beraz, Persefone bere senarraren ondoan geratu behar izan zen. Azkenean, Demeterren kexu eta mehatxuen ondoren, Zeusek, Persefonek urtearen heren bat (negua) Hadesean pasa beharko zuela adierazi zuen. Beste egile batzuen arabera, urtearen erdia zen Hadesean pasa behar zuena, eta bere amarekin gainontzeko guztia (udaberria eta uda, greziarrek hiru urtaro bakarrik zenbatzen baitzituzten).\nEsan zuenarentzako zigor bezala Demeterrek, Askalafo harri handi baten azpian sartu zuen. Askalafok, bertatik, Herakles Hadeserako bisita egitera joan zenean bakarrik irten ahal izan zuen. Baina, orduan, Demeterrek, belarri laburreko hontz batean bihurtu zuen, ordutik, iluntasunean zaintzen aritzen den animalia. Ovidioren arabera, Persefone bera izan zen Askalafo hontz batean bihurtu zuena, Flegetonte ibaiko urarekin zipriztinduz.\nElezahar honek, beranduagoko Askalaboren aldaera bat dirudi, Demeterrek musker bihurtu zuena, berataz trufatzeagatik. Nahasketa, grezieraz, hontza eta muskerra adierazten dituzten hitzen antzekotasunagatik etorriko litzateke.\nAskalafo, Aresen semea.\nAskalafo izeneko bigarren pertsonaia, Ares jainkoa eta Astioke (edo Liko eta Pernisena, Higinioren arabera) semea zen, argonauten espedizioan parte hartu zuena. Helenaren ezkongaietako bat izan zen, eta, gainontzekoek bezala, aukeratzen zuen senarrari laguntzera zin egin zuen, honek hala beharko balu. Honegatik, Parisek Helena bahitu zuenean, Askalafok, hogeitamar ontzirekin, Orkomenoen armada gidatu zuen Troiaren aurkako gerran. Deifoboren esku hil izanak, Aresen amorrua sorrarazi zuen, haserre bizian, gerran modu aktiboagoan parte hartzea saiatu zena.\nBeste tradizio batek, Askalafo, Troiako Gerratik bizirik irten zela dio, eta Samareara bidaiatu zuela, non bere aitak lurperatu zuen."}
{"id": "73948", "revid": "103793", "url": "https://eu.wikipedia.org/wiki?curid=73948", "title": "Santa Cilia", "text": "Santa Cilia (aragoieraz eta ofizialki ; lehen Santa Cilia de Jaca deitua) Huescako Jazetania eskualdean dagoen udalerria da.\n2007an 193 biztanle zituen. San Juan de la Pe\u00f1a eta Oroel Haitzeko Eremu Babestuaren barnean dago. 649 metrokoa altueran, Aragoi ibaiaren ertzean, dago. 1969tik aurrera Soman\u00e9s herria udalerriaren parte da. Santa Cilia-Pirinioak aerodromo pribatua bertan dago."}
{"id": "73949", "revid": "512", "url": "https://eu.wikipedia.org/wiki?curid=73949", "title": "Santa Cruz de la Ser\u00f3s", "text": "Santa Cruz de la Ser\u00f3s (gaztelaniaz eta ofizialki; aragoieraz \"Santa Cruz d'as Serors\") Huescako Jazetania eskualdean dagoen udalerria da.\n2007an 145 biztanle zituen. San Juan de la Pe\u00f1a eta Oroel Haitzeko Eremu Babestuaren barnean dago. 788 metrokoa altueran, Aragoi ibaiaren hegoaldean, dago. Udalerriaren barnean, herriburuaz gain, Binacua herria dago."}
{"id": "73951", "revid": "1545", "url": "https://eu.wikipedia.org/wiki?curid=73951", "title": "Pindo (mendiak)", "text": "Pindo () Grezia iparraldeko mendikate bat da, iparraldetik hegoaldera doana 160 kilometrotan zehar, Itsaso Jonikoa eta Egeoaren artean, herrialdearen erdialdea osatuz, eta, antzinatean, sarri, \"Greziako bizkarrezurra\" deitzen zitzaion. Balkanen eratorpentzat hartzen dira. Mendikate honetako tontorrik garaiena, Smolikas mendia da, 2637 metroko garaiera hartzen duena.\nAntzina, Tesalia eta Epiro arteko muga osatzen zuen eta Atamaniaren muga adierazten zuen. Iparraldeko zatia Lacmon edo Lacmos deitua izan zen eta Greziako bost ibai garrantzitsuren iturburu zen: Haliakmon, Peneo, Akeloo, Arakto eta Aous. Aurrekoaren hegoaldean zegoen zatia, Cercetion deitua izan zen, oraindik hegoalderago zegoen zatia Tinfresto deitua izan zen (gaur egun Vel\u00fakhi) eta Oti eta Eta kateetan banatuta zegoen. Hegoalderago, bi adarretan banatzen zen, Pindo mendien zatitzat hartzen ez zirenak.\nErromatar eta bizantziar jabetzakoa, Erdi Aroan, eslaviar eta bulgariarren esku erori zen, eta, beranduago, 1205ean Epiroko Despoterriarena, azkenik, otomandarren esku erortzeko. 1913an, Greziara pasa zen, Balkanetako Gerra amaitu ondoren. Bigarren Mundu Gerran, Pindo mendien lurraldean, Pindoko Printzerria eta Mazedoniako Voivodia ezarri zen."}
{"id": "73952", "revid": "512", "url": "https://eu.wikipedia.org/wiki?curid=73952", "title": "Pu\u00e9rtolas", "text": "Pu\u00e9rtolas (gaztelaniaz, aragoieraz eta ofizialki \"Pu\u00e9rtolas\") Huescako Sobrarbe eskualdean dagoen udalerria da.\n2007an 227 biztanle zituen."}
{"id": "73955", "revid": "512", "url": "https://eu.wikipedia.org/wiki?curid=73955", "title": "El Pueyo de Araguas-O Pueyo d'Araguas", "text": "O Pueyo d'Aragu\u00e1s (izen ofiziala \"El Pueyo de Aragu\u00e1s/O Pueyo d'Aragu\u00e1s\", aragoierazkoa \"O Pueyo d'Aragu\u00e1s\", gaztelaniazkoa \"El Pueyo de Aragu\u00e1s\") Huescako Sobrarbe eskualdean dagoen udalerria da."}
{"id": "73956", "revid": "499", "url": "https://eu.wikipedia.org/wiki?curid=73956", "title": "El Pueyo de Aragu\u00e1s", "text": ""}
{"id": "73957", "revid": "42829", "url": "https://eu.wikipedia.org/wiki?curid=73957", "title": "Balkanetako Gerrak", "text": "Balkanetako Gerrak 1912 eta 1913an Europako hego-ekialdean gertatutako bi gerra izan ziren: Balkanetako Lehen Gerra eta Balkanetako Bigarren Gerra. Hauetan zehar, Balkaniar Ligak, (Bulgaria, Montenegro, Serbia eta Greziak), lehenik, otomandar Mazedonia eta Traziaren zatirik handiena konkistatu zuen, ondoren, lurralde berriak banatzeko. Bulgariak porrota jasan zuen bere lehengo aliatuen aurka, eta hasieran promes egin zitzaionetik asko galdu zuen."}
{"id": "73958", "revid": "512", "url": "https://eu.wikipedia.org/wiki?curid=73958", "title": "Santaliestra y San Quilez", "text": "Santaliestra y San Quilez (gaztelaniaz eta ofizialki \"Santaliestra y San Qu\u00edlez\" eta aragoieraz Santa Llestra e San Qu\u00edlez) Huescako Ribagortza eskualdean dagoen udalerria da.\n2005ean 102 biztanle zituen."}
{"id": "73959", "revid": "1105", "url": "https://eu.wikipedia.org/wiki?curid=73959", "title": "Santaliestra y San Qu\u00edlez", "text": ""}
{"id": "73960", "revid": "512", "url": "https://eu.wikipedia.org/wiki?curid=73960", "title": "Sesu\u00e9", "text": "Sesue (gaztelaniaz, aragoieraz eta ofizialki \"Sesu\u00e9\") Huescako Ribagortza eskualdean dagoen udalerria da.\n2005ean 138 biztanle zituen."}
{"id": "73962", "revid": "105290", "url": "https://eu.wikipedia.org/wiki?curid=73962", "title": "Zinosura", "text": "Greziar mitologian, Zinosura lamia bat zen (oreade), Ida mendikoa, Kretan. Elezahar batzuen arabera. Zeusi titia eman zion, hau bere aita Kronosengandik ezkutatzen ari zenean. Hil zenean, Zeusek izarretara jaso zuen.\nZinosura Hartz Txikia konstelazioaren edo honen izarrik argitsuena den Polaris edo Izar Polarraren beste izen bat da."}
{"id": "73963", "revid": "119347", "url": "https://eu.wikipedia.org/wiki?curid=73963", "title": "Viacamp y Litera-Viacamp i Lliter\u00e0", "text": "Viacamp i Lliter\u00e0 (izen ofiziala \"Viacamp y Litera/Viacamp i Lliter\u00e0\", gaztelaniaz \"Viacamp y Litera\", aragoieraz \"Biacamp e Litera\" eta katalanez \"Viacamp i Lliter\u00e0\") Huescako Ribagorza eskualdean dagoen udalerria da.\n2007an 25 biztanle zituen."}
{"id": "73964", "revid": "336", "url": "https://eu.wikipedia.org/wiki?curid=73964", "title": "Oreade", "text": "Oreadeak greziar mitologiaren arabera, mendiak eta leizezuloak zaintzen dituzten lamiak dira. Oreade ospetsuenetako bat Eko izan zen. Hera jainkosak, hitz egiteko ahalmena kendu zion eta, beraz, esaten zitzaionaren azken hitzak errepikatzea baino ezin zuen egin."}
{"id": "73966", "revid": "448", "url": "https://eu.wikipedia.org/wiki?curid=73966", "title": "Ur termal", "text": "Ur termalak lurpetik gainazaleko tenperatura baino 5\u00a0\u00b0C beroago irteten diren ur mineralak dira. Ur hauek Lurreko beheragoko geruzetatik datoz, beheragoko geruza horiek tenperatura altuagoan baitaude. Osagai mineralen kopuru handia izaten dute, eta hidroterapian erabili ohi dira, bainu, dutxa, arnaste, berotze nahiz ureztatzearen bitartez.\nBanaketa munduan.\nIa edozein herrialdek izan ditzake ur termalak bere lurraldean. Ur termalen toki garrantzitsu asko, toki sumenditsuak dira, Zeelanda Berria, Mexiko, Japonia, Islandia, Kolonbia, Bolivia, Txile, Peru eta, AEBetan, Yellowstoneko Parke Nazionala. Uruguai iparraldean dauden Artigas, Salto eta Paisandu eta Argentinako Entre Riosko probintzian ere badaude, azken herrialde honetako garrantzitsuenak Termas de Rio Hondoko hirian, Santiago del Esteroko probintzian eta Kopahuen, Neuquengo probintzian daude. Kolonbian, Huila departamenduko Las Termales de Rivera aipatu behar da. Peru iparraldean, Kurgoseko barrutian, ur sulfurotsu eta burnitsu beroen iturburu handiak azaleratzen dira, propietate sendagarri askorekin, reumatismo kasuetarako batez ere. Hauek, El Eden, Yanasara eta Txurinen daude.\nEuskal Herrian eta gainontzeko Espainian ere daude. Euskal Herrian nabarmen daitezkeenak, une honetan, Zumaia, Zestoa, Sobron, Donostia eta Fiteron daude. Duela urte asko, Euskal Herriko beste herri batzuetan ere egon ziren. Orain, ordea, ez dira existitzen. Arrasate, Aretxabaleta eta Eskoriatzako bainuetxeak inguruan aurkitzen ziren ur termaletaz baliatzen ziren. Espainiako gainontzeko autonomi erkidegoetan, Puente Viesgokoa da ezaguna, Kantabrian, Andaluzian, Jabalkon Muinoaren pean dagoen Zujarrekoak nabarmendu behar dira.\nMundu osoko toki askok, ezaugarri geologiko honekin harremana duten izenak dituzte. Horieako batzuk, honako hauek dira:"}
{"id": "73967", "revid": "105290", "url": "https://eu.wikipedia.org/wiki?curid=73967", "title": "Aintzira Gazia (Bolivia)", "text": "Aintzira Gazia Boliviako Andeetan dagoen aintzira bat da, Potosiko departamenduaren hegoaldean, Chalviri gatzagaren barnean, honako koordenatu hauetan: . 5,6 kilometro luze eta 2,9 kilometro zabal da, eta 16,24 kilometro karratuko azalera du. Kolore berdea du bere mineral eduki handia dela eta. Bere kostalde perimetroa, 20 kilometrokoa da.\nInguruko tokirik turistikoenetako bat da, aintziraren hegoaldean 30\u00a0\u00b0Ctan irtetzen diren ur termalen toki bat baitago, non bainatu ahal daitekeen."}
{"id": "73968", "revid": "512", "url": "https://eu.wikipedia.org/wiki?curid=73968", "title": "Chalviri gatzaga", "text": "Chalviri gatzaga (gaztelaniaz \"Salar de Chalviri\", ketxuaz \"Challwiri kachi qucha\") gatz ordoki boliviar bat da, Potosiko departamenduan kokatua. \"Ohalviri gatz ordokia\" bezala ere ezagutzen da.\nItsas mailatik 4639 metroko garaierara dago. Hemendik gertuen dagoen herria, Agua Brava da."}
{"id": "73971", "revid": "512", "url": "https://eu.wikipedia.org/wiki?curid=73971", "title": "Argonautak", "text": "Argonautak ( \"Argonautai\") izenarekin ezagutzen direnak, Jasonekin, urrezko ahari-larruaren bila joan ziren heroiak dira. Euren gertaerak, Apolonio Rodaskoak idatzitako \"Argonautikak\" olerki epikoan kontatuak izan ziren.\nArgonauta izena latinezko \"argonautatik\" dator eta hau, berriz, grezieratik: \"\u03b1\u03c1\u03b3\u03bf\u03bd\u03b1\u03cd\u03c4\u03b7\u03c2\", \"\u1f08\u03c1\u03b3\u03ce\" / \"Arg\u00f3\" (ontziaren izena) eta \"\u03bd\u03b1\u03cd\u03c4\u03b7\u03c2\" / \"na\u00fat\u0113s\" (marinel). \"Argo\" zen bidaiatzen zuten ontziaren izena, bere eraikitzailearen, Argos, ohoretan, nahiz eta izen hori etimologikoki ere erlazionatuta zegoen \u1f00\u03c1\u03b3\u03cc\u03c2, \"azkar\" esan nahi zuenarekin.\nArgonauten istorioa Greziako kondaira zaharrenetakoa da, eta elementu komun asko biltzen ditu herri-ipuinetan: hura paretik kentzeko bidaia arriskutsura bidalitako heroia, ezinezko zeregina ezarriz, baina ustekabeko aliatuen laguntzari esker garaile ateratzen dena.\nAntzinako iturriak.\nArgonauten bidaia mitikoko gertakariak antzinateko literatura-lan ugaritan kontatu ziren. Homerok \"Argo\" itsasontzia aipatzen du \"Noraezeko Arrokak\" zeharkatu zuen lehena bezala, Kolkidetik nabigatuta, baina ez du Urrezko ahari-larruari buruzko aipamenik egiten. Hesiodoren bidaiari buruzko aipamen laburra ere egiten du. Espedizioaren osoko kontakizunik zaharrena \"Pythica\" IV da, Pindarorena, K.a. V. mendekoa. Baziren bidaia kontatu behar zuten beste poema zaharrago batzuk, horietako bat Eumelo Korintokoari egotzia, K.a. VIII. mendean datatu ohi dena. eta \"Naupactias\" izeneko beste bat, K.a. V. mendekoa baino lehenagokoa izan behar zuena, baina, haietatik, zati batzuk baino ez dira gordetzen. K.a. V. mendekoa ere Euripidesen \"Medearena\" da, zeinak, bidaiaren ondorengo gertaerak kontatzen baditu ere, bere garapenean hari buruzko xehetasun batzuk eskaintzen dituen.\nK.a III. mendekoa da espedizioko kontaketa osatuena kontsideratzen den Apolonio Rodaskoaren \"Argon\u00e1utikoak\". K.a. I. eta K.o. II. mendeen artean, Diodoro Sikuloren \"Liburutegi Historikoa\", Valerio Flakoren \"Argon\u00e1utikoak\" \u2014lan hau amaitu gabe zegoen arren\u2014, Apolodororen? \"Biblioteka Mitologikoa\" eta Higinoren \"Alegiek\" ere mitoaren berri zehatzak eskaintzen dituzte. Geroago, \"Argonautiko Orfikoak\" dira, agian, IV. mendekoak.\nLan horietako batzuek, iturri gisa, iraun ez duten mitografoen lanak erabili zituzten, hala nola Kleon Kuriokoa, Herodoro, Ferecides, Teolito Metimnakoa, Demarato edo Dioniso Szitobrakion.\nIrudikapen artistikoetan, Delfosko Sizion Altxorreko monopteroen metopak antzinatasunagatik eta kalitate artistikoagatik nabarmentzen dira, K.a. 570. urte inguruan datatuak izan direnak, eta Frixoren eta \"Argo\" itsasontziaren irudikapenak dituzte, non Orfeo barne hartzen duen. Argonautak antzeztuta zeuden Peliasen omenezko hileta jokoetan parte hartzen ere, Zipselo kutxa ospetsuan, Pausaniasen informazioaren arabera, baina lan artistiko hori ez da gorde. Zeramikaren barruan, mitoaren alderdi zehatzen irudikapenak ezagutzen dira, K.a. VII.-VI. mendez geroztik.\nIstorioa.\nArgonauten istorioa, elezahar greziar antzinakoenetakoa da, istorio herrikoietan amankomunak diren elementu asko dituelarik. Heroi baten bidaia arriskutsua, berataz libratzeko bidaltzen dena, burutzeko ezinezkoa den lan bat jarriz, baina, ezusteko aliatuen laguntzarekin, garaile irteten dena.\nKolkidako erregearen eskuetan zegoen Aete, urrezko Toisoia edo ardi-larrua eskuratzera joan ziren. Egunez eta gauez herensuge ikaragarri batek eta bi zezenek zaintzen zuten urrezko Toisoia edo ardi-larrua. Zezen haiek ezin zitezkeen burdinaz zauritu eta garrak isurtzen zituzten sudurretatik. Aeteren alaba Medea sorginari esker, bere asmoa lortu zuten. Medeak laguntza eman zien Jasonek emaztetzat hartuko zuela agindu ondoren. Izena \"Argo\" ontzitik datorkie, bertan joan baitziren; ontzi horretarako planoak Minervak berak eginak ziren. Jasonen mendeko gerrarien artean hauek dira garrantzitsuenak: Herkules, Hylas, Orfeo, Teleo, Teseo, Meleagro, Kastor eta Polux, Linzeo, Eskulapio, Augias, Piritoo eta Tifis.\nArgonauten zerrenda.\nArgonauten izenak aldatu egiten dira baina, bertsio ezberdinek, 40 eta 55 arteko heroi kopurua kontatzen dute. Bertsio tradizionalek 50ean ezartzen dute pertsonaia kopurua."}
{"id": "73973", "revid": "42829", "url": "https://eu.wikipedia.org/wiki?curid=73973", "title": "Ba\u00f1eza", "text": "Ba\u00f1eza (leonesez) edo La Ba\u00f1eza (gaztelaniaz) Leongo Herriko udalerri bat da, Leongo probintzian kokatuta. eskualdean dago, itsas mailatik metrora, eta -ko azalera hartzen du.\n2007an 10.777 biztanle zituen eta\n biztanle zituen."}
{"id": "73974", "revid": "103793", "url": "https://eu.wikipedia.org/wiki?curid=73974", "title": "Alija del Infantado", "text": "Alija del Infantado Leongo Herriko udalerri bat da, Leongo probintzian kokatuta. eskualdean dago, itsas mailatik metrora, eta -ko azalera hartzen du.\n biztanle zituen."}
{"id": "73976", "revid": "69477", "url": "https://eu.wikipedia.org/wiki?curid=73976", "title": "Disneyren klasikoak", "text": ""}
{"id": "73978", "revid": "119347", "url": "https://eu.wikipedia.org/wiki?curid=73978", "title": "Pomona (Kalifornia)", "text": "Pomona Los Angeleseko konderriko hiria da, 162.255 biztanle biltzen zituena 2008. urteko erroldaren arabera (2005eko hainbat daturen argitan, berriz, 160.815 lirateke ). Konderriko bosgarren hiri handiena da, (Los Angeles, Long Beach, Glendale, eta Santa Claritaren atzetik).\nKaliforniako unibertsitate politeknikoa Pomonan da, laboreetan ezagun izan zen Will Keith Kellogg enpresariak bultzatua.\nPomonak honako hiriak ditu mugakide: San Dimas ipar mendebaldetik, La Verne eta Claremont iparraldetik, Montclair eta Chino ekialdetik, Chino Hills eta Diamond Bar hegoaldetik, eta Walnut, Hegoaldeko San Jose Hills, eta Industry hego mendebaldetik.\nHiriaren izenak antzinako Erromako Pomona zeritzon jainkoari zor dio jatorria, frutaren dibinitatea zenari alegia. Pomona 1888ko urtarrilaren 6an eratu zen.\nBiztanleria.\nLatinoak dira hiriko biztanle gehienak, batik bat Mexikokoak eta Ertamerikakoak. 2000ko erroldaren arabera biztanleak 149.473 ziren, ia 40.000 etxebizitzatan banatuta, 30.000 familia inguru osatuta. Arrazari begiratuta hona datuak: % 41.76 zuriak dira, % 9.63 beltzak, % 1.26 jatorrizko amerikarrak, % 7.20 asiarrak, % 0.21 Itsas Bareko irletakoak, %34.93 bestelakoak, eta % 5.01 bi edo hiru baino arraza gehiagokoak. Latinoek 64.47 osatzen dute."}
{"id": "73979", "revid": "375", "url": "https://eu.wikipedia.org/wiki?curid=73979", "title": "Denbora eta Espazioaren gela", "text": ""}
{"id": "73986", "revid": "375", "url": "https://eu.wikipedia.org/wiki?curid=73986", "title": "Frypan mendia", "text": ""}
{"id": "73987", "revid": "375", "url": "https://eu.wikipedia.org/wiki?curid=73987", "title": "Frypan mendi", "text": ""}
{"id": "73990", "revid": "105290", "url": "https://eu.wikipedia.org/wiki?curid=73990", "title": "Pentatloi garaikidea 2008ko Olinpiar Jokoetan", "text": "Pentatloi garaikidea 2008ko Olinpiar Jokoetan abuztuaren 21 eta abuztuaren 22an jokatu zen Pekingo hainbat tokietan. 2 modalitate ezberdin daude eta guztira hainbat herrialde ezberdinetako 72 kirolarik hartu zuten parte.\nDominak.\n2 modalitate ezberdin daude kirol honetan: gizon eta emakume modalitateak, hain zuzen."}
{"id": "73991", "revid": "512", "url": "https://eu.wikipedia.org/wiki?curid=73991", "title": "Ping-ponga 2008ko Olinpiar Jokoetan", "text": "Ping-ponga 2008ko Olinpiar Jokoetan abuztuaren 13tik abuztuaren 23ra arte jokatu zen Pekingo Unibertsitateko Gimnasioan. 4 modalitate ezberdin daude eta guztira 56 herrialde ezberdinetako 172 kirolarik hartu zuten parte.\nDominak.\n4 modalitate ezberdin daude kirol honetan: gizon eta emakumeak bakarka, eta taldeka hain zuzen."}
{"id": "73992", "revid": "42829", "url": "https://eu.wikipedia.org/wiki?curid=73992", "title": "Castrillo de la Valduerna", "text": "Castrillo de la Valduerna Leongo Herriko udalerri bat da, Leongo probintzian kokatuta. eskualdean dago, itsas mailatik metrora, eta -ko azalera hartzen du.\n2007an 202 biztanle zituen eta biztanle zituen."}
{"id": "73993", "revid": "42829", "url": "https://eu.wikipedia.org/wiki?curid=73993", "title": "Castrocalb\u00f3n", "text": "Castrocalb\u00f3n Leongo Herriko udalerri bat da, Leongo probintzian kokatuta. eskualdean dago, itsas mailatik metrora, eta -ko azalera hartzen du.\n2007an 1.163 biztanle zituen eta biztanle zituen."}
{"id": "73995", "revid": "336", "url": "https://eu.wikipedia.org/wiki?curid=73995", "title": "Atletismoa 2008ko Olinpiar Jokoetan", "text": "Atletismoa 2008ko Olinpiar Jokoetan abuztuaren 15tik abuztuaren 24ra jokatu zen Pekingo Nazio Estadioan. 47 modalitate ezberdin daude eta guztira 205 herrialde ezberdinetako kirolari pila batek hartu zuen parte.\nDominak.\n47 modalitate ezberdin daude kirol honetan. Dominak ikusteko egin ikusi atletismoko txantiloia gorago.\nGizonak.\nGizonen artean 24 modalitate daude.\nEmakumeak.\nEmakumeen artean 23 modalitate daude, 50\u00a0km-ko Ibilbidea ez baitute egiten."}
{"id": "73996", "revid": "42829", "url": "https://eu.wikipedia.org/wiki?curid=73996", "title": "Castrocontrigo", "text": "Castrocontrigo Leongo Herriko udalerri bat da, Leongo probintzian kokatuta. eskualdean dago, itsas mailatik metrora, eta -ko azalera hartzen du.\n2005ean 1.075 biztanle zituen eta biztanle zituen."}
{"id": "73997", "revid": "42829", "url": "https://eu.wikipedia.org/wiki?curid=73997", "title": "Cebrones del R\u00edo", "text": "Cebrones del R\u00edo Leongo Herriko udalerri bat da, Leongo probintzian kokatuta. eskualdean dago, itsas mailatik metrora, eta -ko azalera hartzen du.\n2007an 606 biztanle zituen eta biztanle zituen."}
{"id": "74000", "revid": "105290", "url": "https://eu.wikipedia.org/wiki?curid=74000", "title": "2008ko Olinpiar Jokoetako Saskibaloiko Emakumezkoen A multzoa", "text": ""}
{"id": "74001", "revid": "105290", "url": "https://eu.wikipedia.org/wiki?curid=74001", "title": "2008ko Olinpiar Jokoetako Saskibaloiko Emakumezkoen B multzoa", "text": ""}
{"id": "74002", "revid": "119347", "url": "https://eu.wikipedia.org/wiki?curid=74002", "title": "Mundus", "text": "Iliriko Mundus (536. urtean hila). Justiniano I.a enperadore bizantziarraren erregealdian zehar, bizantziar jeneral bat izan zen.\nBere lehen urteetaz oso gutxi ezagutzen da, jatorriz, hunotarren mertzenario bat zela baino ez. Tropen Magister militum izendatua izan zen 530ean Iliria eta Danubioko mugan, eta bulgariarrak eta eslabiarrak kanporatzeaz arduratu zen. 531. urtean, Belisariorekin joan zen ekialdeko mugara, sasanidarren aurka borrokatzeko, eta, denbora tarte labur batez, armada baten kargu egon zen Belisariok pertsiarren aurka Kalinikoko gudan borrokatu zuenean.\n532an, ezagutzen ez diren arrazoiengatik, Konstantinoplara itzultzea agindu zioten, bertan, herulo mertzenario talde batekin egonez Nika matxinadan. Justinianori beti leial mantendu zen, eta, Belisariorekin batera, Hypatiusen aldeko jendearen aurkako sarraskiaren arduradun izan zen, Konstantinoplako Hipodromoan. 535ean, bere tropak Iliriatik Dalmaziara bidali zituen, ostrogodoen aurka borrokatzeko, Belisariok ostrogodotar Italia itsasoz inbaditzen zuen bitartean. Salona (Split) konkistatu zuen, baina gudan hil zen 536. urtean."}
{"id": "74003", "revid": "336", "url": "https://eu.wikipedia.org/wiki?curid=74003", "title": "Nika matxinada", "text": "Nika matxinada (grekeraz: \u03a3\u03c4\u03ac\u03c3\u03b7 \u03c4\u03bf\u03c5 \u039d\u03af\u03ba\u03b1) herri errebolta izan zen, Konstantinoplan 534. urtean gertaturikoa. Izena, matxinatuek bota zuten deiadarretik hartu zuen (Nikak garaipena esan nahi du grezieraz). Nika, Bizantziar Inperioan goraka eta goraka zihoan gizarte tentsioaren ondorioz gertatu zen. Inolako garrantzirik ez zuen koadrigen lasterketei buruzko eztabaida bat, ordu arte sekula gertatu ez zen moduko herri altxamendu bihurtu zen, Justiniano I.aren tronua kolokan jarri zuena. Honen emazte zen Teodoraren lasaitasunak bakarrik eragotzi zuen Justinianok hiriburutik ihes egitea, eta matxinada, azkenik, Belisariok baretu ahal izan zuen."}
{"id": "74005", "revid": "119347", "url": "https://eu.wikipedia.org/wiki?curid=74005", "title": "Urakorri", "text": "Urakorri Aralarko Malloetako mendi bat da. Izenik zaharrena Oakorri bide da, \"Oako Harri\" izenetik laburturik, Oa izeneko lepoaren gainean baitago. Arritzagako labarrean, Buruntzuzin izeneko kobre meatzeak zeuden.\nIrispideak.\nAmezketatik abiatuz gero, Arritzagako labarra zeharkatu behar da, Buruntzuzin izeneko meatzeetara heldu arte. Hemendik, Astunalde lepoa igo behar da, eta, eskuinetara, tontorrerantz abiatu.\nAzkaratetik, Urdilleko lepoa izeneko lepora abiatu behar da lehenik, eta ezkerretik inguratu behar da Balerdi mendiaren haitzen oinarria, Astunaldeko kanalaren bila, malda beldurgarrian leporantz igotzen dena, sigi-saga doan bidezidor batetik.\nGaintzatik abiatuz gero, herritik irtengo gara eta Gaintzako monolitoaren pean eskuinetarantz, ikusgai dagoen kanalaren oinarrira heltzen den bide bat hartu behar da."}
{"id": "74006", "revid": "119347", "url": "https://eu.wikipedia.org/wiki?curid=74006", "title": "Randy Pausch", "text": "Randolph Frederick Pausch (Baltimore, Maryland, 1960ko urriaren 23a - Chesapeake, Virginia, 2008ko uztailaren 25a) informatikako irakasle izan zen Carnegie Mellon Unibertsitatean, Pittsburgh, Pennsylvania (AEB). Hainbat liburu idatzi zuen eta ospe izugarria lortu zuen \"Azken hitzaldia\" lanak, 2007ko irailaren 18an Carnegie Mellon unibertsitatean eman zuen hitzaldia, alegia.\n2006ko abuztuan, pankreako minbizia diagnostikatu zioten. Gaixotasunaren aurka borroka egin zuen, kimioterapia eta kirurgiak erabiliz, baina 2007ko abuztuan, zer eginik ez zegoela jakin zuen, metastasia gibela eta barearen jabe egin baitzen. Hau jakin zuenean, kimioterapian jarraitu zuen, bizitza gehien luzatzen saiatuz, baina 2008ko maiatzean kantzerra biriketan zegoen eta erabat zabaltzen ari zitzaion.\n2008ko uztailaren 25ean hil zen.\nPauschek Brown unibertsitatean lortu zuen Konputazio Zientzietako titulua. National Science Foundation Presidential Young Investigator izendatu zuten eta Lilly Fundazioko irakasle izan zen.\n1988tik 1997ra arte Virginiako Unibertsitateko Konputazio Zientzietako departamentuko irakasle izan zen.\nWalt Disney Imagineering eta para Electronic Arts (EA) lan egin zuen.\nLiburuak eta artikulu ugari idatzi zituen eta Alice softwarearen sortzaile izan zen.\nPauschek informatika munduan sariak jaso zituen: Karl V. Karlstrom Outstanding Educator Award eta ACM Special Interest Group on Computer Science Education Award eta ACMko kide egin zuten 2007an.\n2008ko maiatzean, Time aldizkariak eragin handiena zuten munduko 100 pertsonen artean kokatu zuen.\nAzken hitzaldia.\n2007ko irailaren 18an, Pausch irakasleak arrakasta izugarria izango zuen hitzaldia eman zuen: \"Haurtzaroko ametsetara benetan iristen\". \"Azken hitzaldietako\" bat zen hura, hau da, ponenteak bere testamentu intelektuala aurkezten duen horietako bat. Pauschen kasuan, ordea, benetan izango zen azken hitzaldia, medikuek bere kantzerra terminala zela baieztatuta baitzuten.\nHitzaldiaren bideoak izugarrizko arrakasta izan zuen eta YouTuben milioika pertsonek ikusi zutela esan dezakegu."}
{"id": "74007", "revid": "1150", "url": "https://eu.wikipedia.org/wiki?curid=74007", "title": "Austriako Inperioa", "text": ""}
{"id": "74009", "revid": "15795", "url": "https://eu.wikipedia.org/wiki?curid=74009", "title": "Nafarroako erregeen zerrenda", "text": ""}
{"id": "74011", "revid": "336", "url": "https://eu.wikipedia.org/wiki?curid=74011", "title": "Teodora", "text": "Teodora (501-548ko ekainaren 28a) bizantziar enperatriza, Justiniano I.a enperadorearen emaztea izan zen. Ospe eta botere handiko emakumea izan zen.\nZirkuko familia bateko alaba, Justiniano I.a enperadorearekin ezkondu eta Bizantziar Inperioko enperatriz bihurtu zen, inperio haren garai gorenean. Bizantziar Inperioak, garai hartan, aurretik Erromatar Inperioak lortutakoa lortu zuen ia: Mediterraneoaren kostalde osoa inperioaren barnean izatea.\nBere ausardia eta odol hotza, ezinbesteko euskarri izan ziren Justinianorentzat, eta, esaten denez, berak propio zuzentzen zuen Belisario jenerala gudu zailetan, baita botere politiko handia zuela ere.\nBaina, prostituta eta zirkuko aktorea zenez, hasiera batean ezin izan zen Justinianorekin ezkondu. Hori, gizarte klase ezberdinen arteko ezkontzak baimentzen zituen lege bat onartu zenean gertatu zen.\nUstezko xehatasun ilunak ezagutzen dira Prokopioren bidez, baina, jakina denez, egile hau oso kritikoa zen bai Justinianorekin, baita Teodorarekin ere, eta, beraz, berak esandakoak ezin dira aintzat hartu erabateko ziurtasunez.\nEsaten denez, bera izan zen, eta ez Justiniano zalantzati bat, Nika matxinada apaldu zuena, odol asko isuraraziz.\nLegelari handia, kutsu feminista zuten hainbat lege eman zituen, emakumeen eskubideak oso modu zabalean babestu zituztenak.\nBizitza lasaka bat leporatzen zaion arren (Prokopioren esanetan, pornografikoa eta orgiazalea) eliza ortodoxoak beatifikatu zuen\nMinbizi baten ondorioz hil zen, Justiniano baino urte batzuk lehenago."}
{"id": "74012", "revid": "119347", "url": "https://eu.wikipedia.org/wiki?curid=74012", "title": "Argo", "text": "Argo greziar mitologian, Jason eta bere lagun argonautak, Iolkotik, urrezko ahari larruaren bila nabigatzeko erabili zuten itsasontziaren izena da. Mitoaren iturririk hoberena, Rodaseko Apolonioren Argonautika da\nArgo itsasontzia, Argosek eraiki zuen, eta, beraz, bere omenez izendatua izan zen. Argok, hitz egiteko eta profeziak egiteko dohainak zituen, Dodonako Orakulutik zetorren haritz zurez egina baitzegoen.\nArgo eta bere tripulazioa, Herak bereziki babestuak izan ziren."}
{"id": "74013", "revid": "336", "url": "https://eu.wikipedia.org/wiki?curid=74013", "title": "Iolko", "text": "Iolko edo Iolkos (grezieraz \u0399\u03c9\u03bb\u03ba\u03cc\u03c2), Tesaliako antzinako hiri bat zen (Magnesia bezala ere ezaguna) Greziako erdialde-ekialdean (egungo Volos hiritik gertu). Hau da Jason eta Peliasen aberria. Gaur egun, Iolko herri txiki bat da, ikastetxe bat eta enparantza txiki bat (\"plateia\") dituena. Iolko, Voloseko probintziako udalerri bat deskribatzeko izen bezala ere erabiltzen da.\n2011n Grezian eginiko berregituratze administratiboa dela eta Iolko Volosi anexionatu zitzaion."}
{"id": "74014", "revid": "336", "url": "https://eu.wikipedia.org/wiki?curid=74014", "title": "Pelias", "text": "Pelias greziar mitologian, Tiro eta Poseidonen semea eta Neleoren anaia bikia. Tiro Kreteosekin ezkonduta zegoen (honekin Aeson izeneko seme bat izan zuelarik), baina Enipeo ibai jainkoaz maiteminduta zegoen. Hau, eskertuta agertu zen arren, ez zegoen Tirogan interesaturik. Poseidon, egoera probestuz, Enipeotaz mozorrotu zen, eta harreman sexualak izan zituen Tirorekin. Elkartze honen ondorioz, Pelias eta Neleo anaia bikiak jaio ziren.\nPeliasek botere egarri handia zuen eta Tesalia osoa beretzat hartu nahi izan zuen. Hortaz, Neleo herbestera bidali eta Aeson , nagusiena zena, gartzelaratu egin zuen. Gartzelaratua zegoen bitartean. Aeson ezkondu egin zen, eta hainbat seme-alaba izan zuen. Ospetsuena Jason izan zen, legitimoki, tronurako eskubidea izango zuena. Aesonek, Jason Kiron zentauroarekin bidali zuen, ikasle bezala. Bitartean, Peliasi, paranoiko, sandalia bakarra zeraman bisitari batekin kontuz ibiltzeko profetizatu zitzaion.\nUrte asko beranduago, Peliasek, Poseidonen omenez, Olinpiar Joko bat ospatu zuen, Jason sandalia bakarrarekin heldu zenean, bestea erreka bat zeharkatzerakoan galdu baitzuen. Peliasek, bere hondamendiaren erantzulearekin topo eginez gero, zer egingo zuen galdetu zion. Eta Jasonek, profeziaren berri ez zuelarik, urrezko ahari larrua bilatzera bidaliko zuela erantzun zuen. Eta, beraz, Peliasek, aholkuari kasu eginez, Jason bidali zuen lan horretara, argonautekin ekin zuen lana.\nJason, urrezko ahari larruarekin garaile heldu zenean, Medea zuen ondoan. Peliasek, hala eta guztiz ere, ez zion Jasoni erresuma eman nahi izan. Medea, orduan, azpijokoan ibili zen Peliasen alabek (Peliadeek) euren aita hil zezaten. Animalia zahar bat, animalia gazte batean bihur zezakeela kontatu zien, zatituz eta pertz batean irakinez. Erakustaldian, pertzetik ahari gazte batek jauzi egin zuen. Emozionaturik, alabek euren aita zatitu zuten gaztetasuna berreskura zezan, nahigabeko hilketa bat eginez."}
{"id": "74015", "revid": "105290", "url": "https://eu.wikipedia.org/wiki?curid=74015", "title": "Sandalia", "text": "Sandalia behatzak eta oinaren beste zati batzuk agerian uzten dituen oinetako bat da. Andaluzia, Mexiko eta Latinoamerikako beste herrialde batzuetan, \"txankla\" ere deitzen zaie. Txilen, \"txala\" esaten zaie. Beste sandalia mota batzuk abarkak dira (Balearetan jatorria dutenak, eta larru zati bat oinaren puntan dutena eta beste bat puntan edo orpoan jarri daitekena) edo, jatorri mexikarra duten huaratxeak.\nSandaliak, arruntki, udan edo hondartzan erabiltzen dira, kolore eta estilo ezberdinetakoak daude, modaren arabera Europa eta Ipar Amerikan, gizonek zein emakumeek erabiltzen dituzte. Hegoamerikan, berriz, emakumeek bakarrik erabiltzen dituzte.\nKlima tropikaletatik kanpo, sandaliak eta txankletak, ia emakumeek bakarrik erabiltzen dituzte, oinetako honi, modako ikono estatusa eman diotenak, takoia gehituz. Horregatik, txankleta, gaur egun emakumearen dotoretasunaren sinonimoa da, eta urte osoan zehar ikus daitezke, emakumeen oinetan, jaialdi berezietan.\nModa adituen arabera, sandalia oinetako oso femeninoa da, galtzerdirik gabe erabili behar dena."}
{"id": "74016", "revid": "58701", "url": "https://eu.wikipedia.org/wiki?curid=74016", "title": "Sibila", "text": "Sibila greziar eta erromatar mitologiako pertsonaia bat da. Profeziarako botereak zituen emakume bat zen, Apolok inspiratua. Ordutik, horrela deitzen dira, profetizatzeko ahalmen hori erabili zuten emakume guztiak. Tradizio batzuen arabera, egon zen Dardano eta Nesoren (Teukro gobernariaren alaba zena) alaba gazte bat, profeziak egiteko dohaina zuena, eta oso ospe ona zuen igarletzat. Neska gazte haren izena Sibila zen. Sibilek bizitokia leize zuloetan edo ur korronteetatik hurbil izaten zuten. Profeziak, beti trantze egoeran iragartzen ziren eta idatziz igortzen ziren hexametro greziarretan.\nSibila zerrenda.\nLehen greziar idazleek Sibila bakarra aipatzen dute. Uste denez, Herofila izeneko Sibilari buruz ari dira, Troiako Gerra profetizatu zuena. Geroago, beste batzuk agertzen hasi ziren, beti, zetozen tokiaren izenarekin aipatuak. Zerrenda, hamarrera arte heltzen da.\nErromatar mitologian, aipatutako hamar hauetatik garrantzitsuena, Kumasko Sibila da.\nSibilez hitz egiten duen lehen greziar egile ezaguna Heraklito da (K. a. V. mendea). Platonek ere, sibila bakar bati buruz hitzegiten du. Denboran aurrera, sibila kopurua, hiru, hamar edo hamabi arte igotzen da. Kasu guztietan, euren izenagatik baino gehiago, batez ere ez zutelako izenik, bizi ziren tokiagatik ezagutzen ziren.\nModu handientsuan, Michelangelok, bost profetekin tartekatuta bere garaiko bost sibilarik adierazgarrienak margotu zituen Kapera Sixtinoko gangan. Honako hauek dira margotu zituenak:\nDelfosko Sibila, Michelangeloren obra.\nObra hori Michelangelok 1509an Kapera Sixtinoan eginiko fresko bat da. 350 cm luze da, eta 380 cm zabal. Freskoa kaperaren behealdean dagoen serie bateko kide da, non profetak eta sibilak txandakatzen diren. Irudi hauek triangelu batzuen barnean daude eta Kapera Sixtinoko gangaren irudirik handienak dira. Antzinaroan honako sibila hauek ikaragarrizko boterea eduki zuten etorkizuna asmatzeko zuten boterearen ondorioz. Historian zehar famatuena izan dena hauxe izan da, Delfoskoa hain zuzen ere. Profanoak dira, beraz arraroa da Vatikanoan topatzea. Hala ere haien agerpenak zergati bat dauka: badirudi munduaren amaiera eta Jaungoikoaren etorreraren berri eman zutela. Figura marmol edota harrizko tronu batean jesarrita (gainerako profeten eta sibilen antzera) eta bi pilaren artean dago, pilare bakoitzak bi urrezko koloma dituelarik. Marmolezko pilaretan aingeru txikien eskulturak daude marrazturik, hauetako bakoitzak diagonal bat egiten du eta alegiazko marra horiek lanaren erdialdean batzen dira, Sibilaren punturik baxuenean. Honek sakontasuna eta perspektiba ematen dio lanari, badirudi emakumeak planotik irten behar duela. Triangeluaren ia erpinean, emakumearen izena ageri da, baina latinez idatzita: .\nKonposizioari begira, obalo itxura daukala esan dezakegu. Emakumea, energiaz eta indarrez betea, haren gorpua ezkerrerantz du biratuta eskortzoa nabari eginez eta mugimendua irudikatuz. Honek manierismoa aurreratzen digu. Ezkerreko besoa aurrerantz du tolesturik profezia duen pergaminoa eusten duen bitartean, hala ere burua eskuinera du biratuta eta sorpresa aurpegia dauka; honek haren mezuak beldurra eragiten dionaren itxura ematen digu. Figurak duen forma honi (gorputza alde batera eta buru beste batera edukitzeari) Tondo Doni esaten zaio, baina normala baino indar gehiagorekin dago adierazita, artistaren ezaugarrietako bat dena. Arropa laranja, urdin eta berde klasiko batzuek estaltzen dute eta hain landuak egotearen ondorioz, argi - itzalak sortzen dituzte lanari bolumena emanez. Koloreak hotzak dira, beraz suposatu dezakegu artistak marmol polikromatuaren itxura eman nahi izan ziola obrari.\nFigura eskultorikoa dugu, baina gorpuak ez dauka emakume gorpuaren antzik; badirudi gizonak margotzen zituela eta ondoren bularrak jarri. Hala ere gangan agertzen den emakumerik eder, dotore eta gazteena dela diote. Sibilaren aurpegiak Michelangelok gaztetan margotutako Madonnen antza dauka. Emakumearen atzean pergamino bat irakurtzen dauden bi aingeru agertzen dira; sibila honen profeziaren bat irakurtzen omen daude. Lanaren koloreak lerroaren menpe daude, beraz lehenengo figura marraztu eta gero margotu zuela suposatu dezakegu."}
{"id": "74020", "revid": "375", "url": "https://eu.wikipedia.org/wiki?curid=74020", "title": "Indaba Miragarri", "text": ""}
{"id": "74021", "revid": "98220", "url": "https://eu.wikipedia.org/wiki?curid=74021", "title": "Invasion of the Body Snatchers (1956ko filma)", "text": "Invasion of the Body Snatchers 1956an Don Siegelek zuzendutako zientzia-fikzio filma dugu. Bi urte lehenago, 1954an, Jack Finney idazleak \"The Body Snatchers\" kontakizuna aldian-aldian eman zuen argitara \"Colliers Magazine\"n; 1955ean atera zen liburua (Dell argitaratzailea, New York).\n\"1978an izenburu berdineko berregokitzapen filma\" izan zuen.\nArgumentua.\nBiltzar batetik bueltan Miles Bennell medikua lurretik kanpo etorritako izakiek Santa Mira herriko biztanleak ordezkatu dituztela jabetzen da, haien gorputz eta gogoaren jabe egin direla, eta izurria herrialde osoan zabaltzekoa bide da. Espaziotik etorritako esporak leka bihurtu dira, eta berauetatik herritarren berdin-berdinak sortu dira. Izaki hauek ez dute sentimendurik.\nHainbat kontu.\nZein garaitan egin zuten kontuan hartuta, ezinbestekoa da McCarthyismoaren eragina aipatzea eta Gerra Hotzaren testu-ingurua kontuan hartzea; hariak duen bilakaerak Ameriketako Estatu Batuetan mamu zen komunismoaren arriskuarekin egiten du bat: etsaiak kanpotik etorriak dira, eraiki nahi duten gizartean norbanakoak ez du baliorik, sentimenduek ez dute inongo azalpenik... Dena den, proiektuan parte hartu zutenetako askok halako loturak funts bakoak direla diote, ez zegoela inongo asmorik lanaren gaineko irakurketa politikoa sortzeko.\nDon Siegelen filmak izan du jarraipena zinemaren munduan: 1978an izen bereko filma zuzendu zuen Philip Kaufmanek, \"Invasion of the Body Snatchers\" ; 1993an Abel Ferrarak \"Body Snatchers\" lana egin zuen, eta 2007koa da \"The Invasion\", Oliver Hirschbiegelek sinatua."}
{"id": "74043", "revid": "375", "url": "https://eu.wikipedia.org/wiki?curid=74043", "title": "Karinen Dorre", "text": ""}
{"id": "74044", "revid": "375", "url": "https://eu.wikipedia.org/wiki?curid=74044", "title": "Babaren Jauregi", "text": ""}
{"id": "74045", "revid": "375", "url": "https://eu.wikipedia.org/wiki?curid=74045", "title": "Karinen Lur Santua", "text": ""}
{"id": "74046", "revid": "375", "url": "https://eu.wikipedia.org/wiki?curid=74046", "title": "Freezerren 79. planeta", "text": ""}
{"id": "74053", "revid": "788819", "url": "https://eu.wikipedia.org/wiki?curid=74053", "title": "Vegeta Planeta", "text": ""}
{"id": "74055", "revid": "788294", "url": "https://eu.wikipedia.org/wiki?curid=74055", "title": "Plant Planeta", "text": ""}
{"id": "74061", "revid": "788300", "url": "https://eu.wikipedia.org/wiki?curid=74061", "title": "Tsufur Planeta", "text": ""}
{"id": "74076", "revid": "105290", "url": "https://eu.wikipedia.org/wiki?curid=74076", "title": "Peliade", "text": "Peliade edo Peliadeak, greziar mitologian, Peliasen alabei orotara eman zitzaien izena da. Peliadeak, Jasonen mitoarekin lotuta daude eta euren aitaren nahi gabeko hilketaren errudunak dira, Medeak, trikimailu baten bidez engainaturik. Medeak birgaztetze mito bat erakusten die, ahari zahar bat txikitu, pertz batean sartu eta ahari gazte bat aterata engainatuz. Euren aitarekin gauza bera egingo zutela usteta, txikitu egin zuten. Peliadeak Mantinean Arkadian babestu ziren, euren aita nahi gabe hil ondoren.\nEuripidesek, bere lehen tragedietako bati \"Peliadeak\" izenburua jarri zion, Dionisiarretan K. a. 455. urtean aurkeztu zuen tragedia. Baina ez zuen irabazi."}
{"id": "74077", "revid": "105290", "url": "https://eu.wikipedia.org/wiki?curid=74077", "title": "Dionisiar", "text": "Dionisiarrak, Grezian, Dioniso jainkoaren omenez eginiko jaialdi batzuei ematen zitzaizen izena da. Bertan, antzezlanak izaten ziren. Atikan, urtean bi aldiz ospatzen ziren izen honetako jaialdiak, Landatar Dionisiarrak izenekoa bata, Poseidon izeneko hilabetean (abendua), bere prozesioa, Aristofanesek bikain imitatu zuena \"Akarniarrak\" izeneko bere idazlanean, eta Dionisiar Handiak (edo Hiriko Dionisiarrak), Atenasen, Elafebolion (martxoa) hilabetean. Handiak ezizena, jai honek zuen garrantziagatik da. Azken jaialdi hau, Pisistrato tiranoak ezarri, edo, edozein kasutan, handitu zuen K. a. 534. urtean, gurtza Eleuterasetik Atenasera ekarri zuena (Atika eta Beozia arteko mugan, Eleusisetik iparraldera). Jainkoaren irudia Dionisoren tenplu zaharrean kokatua izan zen, antzokiaren parean.\nDionisiar Handien garaian, negua pasea zenean, itsasoak, nabigagarriak egiten ziren, honela, Atenasen, bisitari asko egon zitekeelarik Lenearretan gertatzen ez zena, negua baino lehenago ospatzen zirenak). Deloseko Liga existitu zen bitartean, aliatuek, euren ordainak ematen zizkioten Atenasi, antzokiko \"orchestra\"n erakutsiak izan zitezen. Garai hau, gainera, atzerriko enbaxadoreak hartzen ziren garaia ere bazen, eta Atenasengatik borrokan hil ziren pertsonen seme-alabek, antzokian desfilatzen zuten."}
{"id": "74078", "revid": "336", "url": "https://eu.wikipedia.org/wiki?curid=74078", "title": "Kanoa 2008ko Udako Olinpiar Jokoetan", "text": "Kanoa 2008ko Olinpiar Jokoetan abuztuaren 11tik abuztuaren 23ra arte ospatu zen Beijingo Shunyi Arraun eta Kanoa Parke Olinpikoan. 16 modalitate ezberdin daude eta guztira 50 herrialde ezberdinetako hainbat kirolarik hartu zuten parte.\nDominak.\nKanoek 16 modalitate ezberdin dituzte 2 talde nagusien barnean: \"Slaloma\" edo \"Ur Biziak\" eta \"Ur Lasaiak\". Dominak ikusteko joan txantiloira."}
{"id": "74081", "revid": "58701", "url": "https://eu.wikipedia.org/wiki?curid=74081", "title": "Herofila", "text": "Herofila Marpeson jatorria zuen sibila bat zen, Troade delakoan (Troia zegoen tokia) Lamia eta aita hilkor baten alaba zen. Azken honek, Teodoro zuen izena eta Ida mendian artzaina zen. Herofila izan zen Troiako Gerra iragarri zuena, arduraduna, Helena izeneko emakume bat izango zela adieraziz. Bere bizitzako zatirik handiena Samosen igaro zuen. Esaten denez, Apolo jainkoaren omenezko ereserki bat konposatu zuen (profeziak inspiratzen zituen jainkoa).\nBerarekin, beti zeraman harri bat. Bertara igotzen zen bere profeziak egiteko, Harri hau Delfosen mantendu zen bera hil eta gero, eta, Pausanias historialariaren garaian, interesatuak zeudenei erakusten zitzaien. Apolo Esminteoren basoan zegoen bere hilobia ere erakusten zen.\nTroaden hil zen."}
{"id": "74095", "revid": "336", "url": "https://eu.wikipedia.org/wiki?curid=74095", "title": "Ankises", "text": "Ankises greziar mitologian, Kapisek Temisterekin (Iloren alaba, Trosen semea) edo Hierommemerekin izan zuen semea zen (Simois ozeanidaren alaba zen naiadea. Bertsioen arabera, artzain txiro bat edo printze bat zen. Beste asko bezala, Afroditak maitatua izan zen. Honek, giza itxura hartuta, Ankises liluratu zuen harreman sexualak izateko. Bien gauaren ondoren, Afroditak Eneas erditu zuen.\nAnkisesek, bere behorrak, Laomedonte erregearen moxal jainkotiarrekin gurutzatu zituen.\nTroiako Gerraren ondoren Eneasek Ankises salbatu zuen eta troiar iheslariekin batera, Italiara eraman zuen. Ankises, Drepano izeneko hiri siziliarrera iritsi zenean hil zen, eta bertan lurperatua izan zen. Beranduago, Eneasek Hadesa bisitatu zuen eta berriz ikusi zuen bere aita Zelai Eliseoetan."}
{"id": "74096", "revid": "119347", "url": "https://eu.wikipedia.org/wiki?curid=74096", "title": "Eliseo Zelaiak", "text": "Eliseo Zelaiak edo Eliseoko Zelaiak (grezieraz ), greziar mitologian, Infernuetako lurrazpiko sekzio sakratu bat ziren (Eliseo, \"Elisyon\" grezierazko hitzetik dator). Eliseo Zelaiak toki sakratu bat ziren, non, gizaki bertutetsu eta gerlari heroikoek, existentzia zoriontsua eta gauza onez betea zeramaten, paisaia berde eta loretsuen artean. Tartaroaren antitesia zen eta, sarri, kristautasunaren zeruarekin lotzen zen.\nHala eta guztiz ere, Eliseo Zelaietan zeuden pertsonek, bizien mundura itzultzeko aukera zuten, baina ez ziren asko izaten halakorik egiten zutenak.\n\"Hilen Elkarrizketak\" garatzen diren esparrua dira, Antzinatetik XVIII. menderaino garapen handia izan zuen literatura generoa. Adibide bat, Luziano Samosatakoa izan zen II. mendean.\nEtimologia.\n\"Elision\" izen ilun eta misteriotsu bat da, tximistak jotako pertsona edo toki baten izendapenetik eboluzionatu zuena: \"Enelisios\"a. Adituek, \"Elision\" hitz greziarra, \"laru\" edo \"lalu\" hitz egiptoarretik eratorria izan daitekeela proposatu dute, \"kanaberak\" esanahiarekin, paradisu egiptoarra osatzen zuen kanaberadiari erreferentzia eginez, ugaritasunezko lurralde bat, non, hildakoak, betirako atseden hartzen duen. Bibliaren adituek, Elision, \"Elisha\"tik eratorria izan daitekeela proposatu dute. Elisha, Genesiaren arabera, Iouanen seme bat zen, joniar eta greziarren arbasoa.\nZientzian.\n\"Elysium\", Marteko lurralde sumenditsu bati eta bere sumendietako bati emandako izena ere bada."}
{"id": "74097", "revid": "105290", "url": "https://eu.wikipedia.org/wiki?curid=74097", "title": "Uarrain I", "text": "Uarrain Aralar mendilerroan dagoen mendi bat da. Ga\u00f1etako zirkuan kokatzen da, bost mendiko taldetxo honetako garaiena delarik. Ga\u00f1eta zirkuan dauden beste mendiak, Beleku, Bustiako Punta, Ga\u00f1eta eta Malkorri dira. Mendi hauek, gailur konkabo bat eratzen dute Txindokirantz, Errekonta eta Irazustako lepoa lepoek mugatua. Lehenak, Auza-Gaztelu mendiarekin lotzen du. Bigarrenak, Ganboa mendiarekin.\nIrispideak.\nTontor honetaranzko ibilbide on bat Zaldibiatik abiatzen da, Enirioko labarretik zehar, non, oso antzinako galtzada bat dagoen. Arkaka txikiko ur gordailuetatik, Uiduiko bordaranzko ibilbidea abiatzen da, Enirio osatzen duten guztien artean garrantzitsuena. Toki honetan, Igaratza eta Errenagako babeslekuetara doan bidea alde batera utzi eta iparrekialderantz jarraitu behar da, Zearragoenatik gailurrerantz bideratzeko, errez identifikatzeko modukoa Ondar-txuri mendiagatik. Toki honetatik, gailurrera igotzen da, mendi hauen gainaldera irtetzeko, Malkorri menditik oso gertu. Jeitsiera labur baten ondoren Uarraineranzko azken igoera abiatzen da.\nLarraitzetik, bidea, Alotzarantz doana da Irazustako leporaino. Hemendik, tontorra oso gertu geratzen da."}
{"id": "74098", "revid": "336", "url": "https://eu.wikipedia.org/wiki?curid=74098", "title": "Katafrakto", "text": "Katafraktoa, zalditeria unitate bat zen, non, zaldunak zein zaldiak armajantzia zeramaten. Hauen talka boterea eta garaitezintasuna oso garrantzitsua zen, baina, aldi berean, akats nabarmenak zituen: zalduna eta zaldia laster nekatzen ziren, beste zalditeria batzuk baino motelago mugitzen ziren eta ez ziren oso egokiak basamortuan gudu luzeak egin behar zirenerako.\nEuren mugimendu ahalmena, diziplinarik gabeko mendebaldeko zalditeriena baino askoz handiagoa zen. Azken hauek, bi mugimendu baino ez zituzten: aurrez aurreko karga eta hartzekoa (hau da, etsaiaren lerroa errepasatzea). Katafraktoek, askoz eraketa ordenatuagoan kargatzen zutenak, eraso bilgarriak egin zitzaketen, alboetatik, aurrez aurreko kargak, baita xaxatzea ere, garairen batzuetan, arma arinak erabili baitzituzten, arkuak eta azkonak kasu.\nEuren historian zehar katafraktoak erabili zituzten herri, estatu edo talde tribalak, garrantzi mailaren arabera, honako hauek izan ziren: Persiar Inperioa, Partiar Inperioa, sarmaziarrak, armeniarrak, Seleuzidar Inperioa, Pergamo, Sasanidar Inperioa, Erromatar Inperioa eta Bizantziar Inperioa.\nPersiarren aldetik izan zuten erabilera erregularraren ondoren, katafraktoak (behe Inperio garaian) erromatar eliteko tropa bezala hartuak izan ziren, mendebaldeko Europan zalditeria astunaren hazia izaki eta, Bizantziar Inperioan, eredu beraren jarraipenari leku eginez, baina, oraingoan, estriboekin, bizantziar katafraktoak, talka indar jasanezin batean bihurtuz. Belisario jeneralarekin, faktore garrantzitsuenetako bat izan ziren Justiniano I.aren erregealdian, Mendebaldeko Inperioaren zati handi bat birkonkistatu ahal izateko.\nBizantziar garaitik geratzen diren artelanei esker, badakigu azken katafraktoek aurrealdean ezkatak zituzten armajantziak zeramatzatela, aurpegia oso-osorik estaltzen zuen sare kota, metalezko edo larru gogorrezko xaflak besaurreetan, ezkutu txiki bat eta kasko bat. Zaldiak ere, ohi, ezkata kota batekin babestuak zeuden. Erasoko armak, lantza eta ezpata ziren. Armajantzi honek ematen zien babesa gora-behera, erraza da infanteria talde itxi batek karga erraz xurgatuko zuela irudikatzea, armajantziaren pisuak soldaduari eta zaldiari eragiten zien mugimendu moteltasunaren ondorioz. Dena dela, bere indarra ez zegoen kargaren talkan bakarrik: bere babes astunak zirela eta, infanteriarekin borroka itxi bat denbora luzez izan zezakeen historiako ia zalditeria bakarra zen.\nMendeetan zehar, Ekialdeko Europan, lehenago erromatar legionariak izan zirena izan ziren: soldadu profesional eta fidagarriak, gehienbat, Asia Txikitik errekrutatuak. Manzikerteko guduan 1071. urtean jasan zuten porrotaren ondoren, turkiar seliuzidarren zalditeria arin azkarraren esku, historiatik desagertu ziren."}
{"id": "74099", "revid": "105290", "url": "https://eu.wikipedia.org/wiki?curid=74099", "title": "Legionario", "text": "Legionarioa (), erromatar legioko partaidea zen. Hau, orohar, 15 urtetik gorako erromatar hiritarrek osatuta zegoen. Legionario baten soldadutzaren iraupena, Errepublika goiztiar garaian, kanpaina militarrarena zen. K. a. II. mendean, gehienezko zerbitzua 16 kanpainatakoa izan behar zela ezarri zen. Marioren aldaketen ondoren, zerbitzuaren iraupena, 25 urtean ezarria geratu zen, eta 20ra laburtu zen Augustoren agintaldian. Bere zerbitzuengatik soldata bat jasotzen zuen, eta, bere soldadutza amaitu ondoren, lurrak, edo, Augustogandik hasita, Aerarium Militarisak ordaindutako diru kopuru bat.\nLegionarioa bi xabalinekin armatuta egon ohi zen (bata astuna, \"pilum\", pluralez \"pila\", eta bestea arina), ezpata bat (gladiusa), eta, Tiberioren agintaldi arte, sastakai bat (pugio). Bere babeserako kasko bat (galae), eraztun bat (lorica hamata), armajantzi xafladun bat (\"lorica segmentata\") edo armajantzi ezkatadun bat (lorica squamata), eta laukizuzen formako ezkutu bat (scutum) zeramatzan. Azken honek babes metaliko bat zeraman eskuaren posiziorako. Euren ekipamendua sandalia pare batek (\"caligae\") eta bizkar zorro batek (\"sarcina\") osatzen zuten.\nEuren ezaugarri garrantzitsu bat, askotan handiagoak eta hobeto ekipatuak zeuden armaden aurka borroka egin behar izaten baitzuten, gorputz oso diziplinatu baten zati osatzea zen (\"exercitum\"), bai mugimendu militarrak modu zehatzean egiteko, bai dortokarako eta bai ingeniaritza militarreko lanean aritzeko ere (kanpamentu, harresi eta gotorleku eraikitzea) eta lan publikoetan (bideak, zubiak, akueduktuak).\nGeroztik, legionario deitu dira historiako hainbat gorputz militarretako kideak. Adibidez: Frantziako Atzerritar Legioa, Espainiar Legioa eta Poloniar Legioa osatzen duten militarrak."}
{"id": "74100", "revid": "336", "url": "https://eu.wikipedia.org/wiki?curid=74100", "title": "Kaligae", "text": "Kaligaeak (singularrez kaliga), sandalia lotuak dira, larruzko uhalekin eginikoak, erromatar legioetako soldaduek eta laguntzaileek, Erromatar Errepublika eta Erromatar Inperioan zehar.\nBatenbatek, zola edo moztutako larru zati bat izan dezake. Sandalia hauek, oinaren erdialdean eta orpoaren gainaldean lotzen ziren. Gainera, soldaduentzako, zolek burnizko iltzeak sartzen zitzaizkien, honako xede hauekin:\nOso erraz ezagutzen dira, estatua askotan irudikatuta agertzen baitira. Gainera, aurkikuntza arkeologikoek, ale mordoa eman dute, batzuetan, kontserbazio egoera bikainean."}
{"id": "74101", "revid": "512", "url": "https://eu.wikipedia.org/wiki?curid=74101", "title": "Bodenwerder", "text": "Bodenwerder Alemaniako herri bat da, Weser ibaiaren ibarrean dagoena. Saxonia Beherea estatuan dago, Holzminden barrutian, eta Bodenwerder kolektibitateko hiriburua da. 2014an biztanle zituen kilometro koadrotan banatuta. Herri ospetsua da, XVIII. mendean M\u00fcnchhausengo Baroia bertan jaio zelako. Baroi honi buruzko museoa eta monumentua dira herriko atrakzio nabarmengarriak."}
{"id": "74102", "revid": "1545", "url": "https://eu.wikipedia.org/wiki?curid=74102", "title": "Fronte Popularra", "text": ""}
{"id": "74103", "revid": "336", "url": "https://eu.wikipedia.org/wiki?curid=74103", "title": "Dardano", "text": "Dardano greziar mitologian, Zeus eta Elektraren semea zen. Elektra hau, Atlasen alaba zen, pleiadeetako bat. Dardano, Arkadiako errege Iasionen anaia zen. Berau hil zuen, baina ezin izan zion tronua kendu, herriak bota egin baitzuen. Samotrazia uhartean egonaldi labur bat egin ondoren, Frigiarantz joan zen, eta han, Teukro erregearen alaba zen Batiarekin ezkondu zen. Tronua heredatu zuen, eta, biztanleei, dardano izena eman zien, bere izenetik eratorriz. Bere semea Eriktonio izan zen.\nDardano, Dardania herriaren sortzailea da, Ida mendiaren oinean, eta, beranduago, Troia izango zena. Diodoro Sikuloren arabera, Asiako herri asko gobernatu zituen, eta kolono gisa bidali zituen Traziatik iparraldera bizi ziren dardanoak. Troiaren sortzaile bezala, bertako erret etxeko arbasoa da eta, \"dardaniar\" \"troiar\"ren sinonimoa da (hala erabiltzen du sarri Virgiliok).\nApolodororen arabera, Dardanok Samotrazia utzi zuen, bere sorterria, edo Arkadia, bere anaia Iasionen heriotzagatik atsekabeturik. Iasion, Zeusek botatako tximista batek jota hil zen, Demeter liluratzeagatik, edo, agian, Deukalionen euri jasagatik, eta Troadera iritsi zen.\nGaur egun, Dardanelos itsasarteak, Dardanoren omenez hartzen du bere izena."}
{"id": "74104", "revid": "105290", "url": "https://eu.wikipedia.org/wiki?curid=74104", "title": "Simpsondarrak telesaileko pertsonaiak", "text": "\"Simpsondarrak\" telesaileko pertsonaiak."}
{"id": "74106", "revid": "336", "url": "https://eu.wikipedia.org/wiki?curid=74106", "title": "Don Siegel", "text": "Donald Siegel (Chicago, Illinois, 1912ko urriaren 26a, - Nipomo, Kalifornia, 1991ko apirilaren 20a) Ameriketako Estatu Batuetako zinema zuzendari eta ekoizlea izan zen. Kredituetan Don Siegel zein Donald Siegel sinatu ohi zuen.\nChicagon jaioa, Cambridgeko Unibertsitatean graduatu zen. Warner Bros. etxean hasi zen beharrean, eta bertako muntaia saileko buru izatera ailegatu zen. Hamaika pelikula muntatu zituen, eta tartean \"Casablanca\" filmaren aurrenekoa. Film labur bi egin zituen 1945ean (\"Hitler Lives?\" eta \"Star in the Night\"), harrera ona izan zutenak, eta lan luzeetarako bidea eskaini ziotenak. Aurrekontuei gehiegi begiratu gabe, baina bai emaitzari erreparatuta, proposatzen zioten edozer egiteko prest agertu zen aurreneko urte horietan. \"The Twilight Zone\" sailerako ere bi kapitulu zuzendu zituen. Steve McQueen aktorearekin egin zuen lan \"Hell Is for Heroes\" filmean eta Lee Marvinekin ondo baloratua izan den \"The Killers\" delakoan (1964). Handik gutxira, eta urte askoan iraun zuen langintzan, Clint Eastwood lagunarekin ekin zion, eta harreman horren ondorio dira \"Coogan's Bluff\" eta \"Dirty Harry\" poliziakoak, \"Two Mules for Sister Sara\" westerna edo kartzela batetiko ihesa kontatzen duen \"Escape from Alcatraz\". Eastwood nabarmen eragin zuen Siegelek; ez da, beraz, harritzekoa \"Unforgiven\" beroni eta Sergio Leoneri eskainia izana.\nSiegelen lan interesgarrienetarikoa 1956ko \"Invasion of the Body Snatchers\", Jack Finney idazlearen kontakizun batean oinarritua. Philip Kaufmanek istorio bera egokitu zuenean cameo txikia eskaini zion, taxi-gidariarena egiten agertu zelarik 1978ko bertsio horretan.\nViveca Lindfors aktorea Siegelen lehen emaztea izan zen (1948-1953). 78 urte zituenean, minbiziak jota, hil egin zen."}
{"id": "74120", "revid": "788818", "url": "https://eu.wikipedia.org/wiki?curid=74120", "title": "Vegeta planeta", "text": ""}
{"id": "74132", "revid": "105290", "url": "https://eu.wikipedia.org/wiki?curid=74132", "title": "Bakerloo Linea", "text": "Bakerloo Linea Harrow &amp; Wealdstone-tik Elephant &amp; Castle-era joaten den Londresko Metroko 1.go linea da. 25 geltoki ditu eta 23,2 kilometroko luzera. 1906n ireki zen eta 111.136.000 bidaiari eramaten ditu urtero."}
{"id": "74133", "revid": "119347", "url": "https://eu.wikipedia.org/wiki?curid=74133", "title": "Linea Nagusia", "text": "Linea Nagusia West Ruislip-etik Epping-era joaten den Londresko Metroko 2. linea da."}
{"id": "74134", "revid": "119347", "url": "https://eu.wikipedia.org/wiki?curid=74134", "title": "Linea Zirkularra", "text": "Linea Zirkularra Londres erdialdean ibiltzen den metro-sare zirkularra da. Londresko Metroko 3. linea da."}
{"id": "74135", "revid": "119347", "url": "https://eu.wikipedia.org/wiki?curid=74135", "title": "Barruti Linea", "text": "Barruti Linea Ealing Broadway-tik Upminster-era joaten den Londresko Metroko 4. linea da."}
{"id": "74137", "revid": "105290", "url": "https://eu.wikipedia.org/wiki?curid=74137", "title": "Dardania (Troia)", "text": "Greziar mitologian, Dardania, Dardanok Ida mendian sortutako hiriaren izena da. Lurraldeak zein biztanleek Dardanorenetik hartu zuten izena.\nTros, Dardanoren bilobagandik, jendeak troiar izen gehigarria lortu zuen, eta lurraldeak, Troade. Ilok, Trosen semeak, Ilion izeneko hiri bat sortu zuen (latinez Ilium), lautadatik haratago, modu ohikoagoan, Troia deitua. Erresuma, Ilion eta Dardania artean banatua izan zen.\nHarry Thurston Peckek \"Harper's Dictionary of Classical Antiquity\"an 1898an, antzera definitzen du Dardania \"Troadeko barruti bat bezala, Helesponton zehar zabalduz, Abidosetik hegoekialdera eta Ilionen lurraldearen mugakide\".\nEuren herria, dardanoak, Troiako Gerran Eneasen agintepean agertzen dira, troiarrekin elkarkidetza itxian. Hauen izenak, sarri elkaraldatuak izaten dira, batik bat erromatar olerkarien aldetik."}
{"id": "74138", "revid": "336", "url": "https://eu.wikipedia.org/wiki?curid=74138", "title": "Tros", "text": "Greziar mitologian, Dardaniako Tros erregea, Eriktonioren semea zen, eta honengandik heredatu zuen tronua. Hiru semeren aita izan zen: Ilo, Asarako eta Ganimedes. Tros, Troiaren eponimoa da, Ilion ere deitua, bere seme Ilorengatik. Trosen emaztea, esaten zenez, Kalirroe zen, Simois ozeanidaren alaba edo Akalaris, Eumedesen alaba.\nZeusek Ganimedes bahitu zuenean, Tros bere semeagatik atsekabetu zen. Errukiturik, Zeusek Hermes bidali zuen hain azkarrak ziren bi zaldirekin ze, uren gainean korrika egin zezaketen. Hermesek, Ganimedes hilezkorra zela eta jainkoen koparia zela, garrantzi handiko postua, ziurtatu zion.\nBeste bertsio batzuetan, Ganimedes Laomedonteren semea zen. Hau, Iloren semea, eta, azken hau, berriz, Trosena. Beraz, Trosen birbiloba.\nTrosengatik, dardanoak troiar deituak izan ziren, eta, euren lurra, Troadea."}
{"id": "74141", "revid": "336", "url": "https://eu.wikipedia.org/wiki?curid=74141", "title": "Abidos (Asia Txikia)", "text": "Abidos (; ), Misiako hiri bat izan zen, Helesponton, Negara punta izeneko tokian, asiar zatian, Sestos izeneko antzinako hiriaren beste aldean.\nZiuraski, traziar biztanleriadun hiri bat izan zen, Miletoren kolonia K.a. 700. urtean bihurtu zena. Dario I.a persiar enperadoreak su eman zion Traziara egin zuen bere espedizioan, eszitek okupa ez zezaten (K.a. 512. urtea), baina, ondoren, indarberritu egin zen eta berreraikia izan zen.\nK.a. 499. urtean, ioniar matxinadara batu zen baina Dario I.a Handia jeneral persiarrak okupatu zuen K.a. 498. urtean. Pertsiako Xerxes II.ak K.a. 480. urtean, han, txalupa zubi bat eraiki zuen, bere tropek itsasartea beste aldera pasa ahal zezaten (Sestosetik gertu, hiri hau eta Maditos artean).\nAtenasen aliatua, Sirakusako setioaren ondoren, K.a. 411. urtean matxinatu zen, eta Espartaren alde agertu zen, Derzilidas espartar jeneralaren mende geratuz. Ondoren, Anatoliako gainontzeko greziar hiriekin batera, persiara pasa zen K.a. 386. urtean.\nK.a. 334. urtean Alexandro Handiaren mende geratu zen, eta Mazedoniaren hiri aliatu bezala jarraitu zuen, Antigono I.a Monoftalmosen eskuetara pasa zen, K.a. 305. urtean, bere burua Sardeseko errege izendatu zuena, eta, Issosen K.a. 301ean garaitua eta hila izan ondoren, Lisimako Traziakoaren eskuetara pasa zen, hau, K.a. 281ean, Seleuko I.a Nikatorrek garaitu zuen arte. Seleuko, asiar ondasunetaz jabetu eta Europara pasa zen, non hila izan zen. Hala ere, seleuzidek asiar kostaldea mantendu zuten, Abidos barne. K.a. 200. urtean Mazedoniako Filipo V.ak eraso zuen, eta gogor defendatu zen, baina, azkenik, amore ematea beste erremediorik ez zitzaion geratu. K.a. 196. urtean gertatu zen Erroma eta Mazedoniaren arteko lehen gerraren ondoren, Erromak hiri aske bezala adierazi zuen, Asiako beste hainbat hirirekin batera, eta, ordutik aurrera, Erromaren eraginpean geratu zen. Hiriak, bere lurraldean, urre meatze batzuk zituen, erromatar garaian agortuak zeudenak.\nHiria, XV. mendean Konstantinoplaren erorketa gertatu eta beranduxeago arte existitu zen, baina, otomandarren agintepean, ia desagertu egin zen.\nAidos edo Avido izeneko toki bat izango litzateke antzinako Abidos. XX. mendean Lehen Mundu Gerraren ondoren, toki mugatua izan zen, armada tropak izatea baimentzen zen Dardanelos itsasarteko toki bakarra baitzen, hain zuzen ere, itsasartea estuena zen tokian.\nAbidos eta Sestos, Hero eta Leandroren istorioa gertatzen den tokiak dira, Mousaios izeneko K.a. VI. mendeko olerkari greziarrak azaltzen duen bezala. Leandro Abidosen bizi zen, eta Hero Sestosen; Afroditaren jaialdi batean elkar ezagutu eta maitemindu egin ziren. Bisita egiteko, Leandrok, gauero, itsasartea igerian igarotzen zuen, eta Herok dorre batean jartzen zion argia gidatzeko, baina, gau batean, dorreko sua ekaitz baten ondorioz itzali zen, eta Leandro ito egin zen. Bere gorpua hurrengo egunean aurkitu zutenean, Hero itsasora bota zen, bere maitearekin heriotzan batzeko."}
{"id": "74142", "revid": "105290", "url": "https://eu.wikipedia.org/wiki?curid=74142", "title": "Uazkuru", "text": "Uazkuru Aralar mendilerroan dagoen mendi bat da. Inguruan, Larretxiki izeneko osina dago. Tontor bezala, gertu dagoen Kargaleku mendiak baino garrantzi handiagoa du.\nIrispideak.\nLizarrustitik ur banalerroa jarraitzen duen bide klasikotik igo daiteke, Kalelantegi izeneko leporantz irtenez, Putxerri mendiaren iparraldean. Hirupagoeta edo Oroingaine ekialdetik inguratuz, Urratatso lepotik, Larretxikira heltzen da, bertatik tontorrera iristeko. Guardetxetik Pagomarira doan bidea eta Otsoarrateko lepora helduz, Saltamu\u00f1oko atakatik gertu, nahiko erraza da."}
{"id": "74144", "revid": "336", "url": "https://eu.wikipedia.org/wiki?curid=74144", "title": "Sestos", "text": "Sestos () Kersoneso Traziarreko hiririk garrantzitsuena izan zen, Abidosen parean zegoena. Europatik Asiarako ohiko pasabidea izan zen mendeetan zehar, erromatarrek, Gallipolira aldatu zuten arte, ordura arte, lurraldeko hiririk garrantzitsuena izan zena.\nHiria, ospetsua izan zen olerkaritzan Hero eta Leandroren istorioagatik. Baina bere ospe historikoa, Persiako Xerxes II.a enperadoreak, toki honetan, Helespontoa bere armadarekin gurutzatzeko zubi bat eraiki izanetik datorkio, K.a. 480. urtean gertatu zena.\nMikalako gudua amaitu ondoren, atenastarrek Kersonesoa berreskuratu nahi zuten eta Sestos setiatu zuten, non persiarrak indartsu egin ziren, baina hauen defentsa ez zegoen batere ongi prestatua. Goarnizio persiarrak hilabeteetan jasan zuen bertan, K.a. 478. urteko udaberrian atenastarrak, han, goseak, biztanleen matxinada piztu zuenean sartu ziren arte. Artaiktes gobernari persiarra eta persiar gehienek gauez ihes egin zuten, eta biztanleek ateak ireki zituzten.\nAtenasen eskuetan egon zen Egospotamoseko gudua gertatu zen arte, K.a. 404. urtean, eta, orduan, Kersonesoko beste hiri batzuk bezala, espartarren aldera pasa ziren, hauek persiarren aliatuak baitziren, Esparta eta Persiaren arteko gerra piztu zen arte. Sestos espartarren alde jarri zen, eta Farnabazok, Lazedemoniako goarnizioa kanporatzeko eman zion aginduari ezezkoa eman zion. Orduan, Kononek setiatu zuen (K.a. 394an), baina ezin izan zuen okupatu.\nK.a. 387an, Antalzidaseko bakearekin ados, bere independentzia berreskuratu zuen, baina persiarrek berehala ezarri zuten euren nagusitasuna, eta, berriz aipatzen denean, Ariobarzanes satraparen mende zegoen. Hau, odrisiarren errege zen Kotis I.aren aurka gerran ari zen (K.a. 362a). Honek, hiria setiatu zuen, baina, azkenik, setioa atzerantz bota behar izan zuen, Timoteo eta Agesilao II.aren indar bateratuen aurrean.\nPosible da, zerbitzu honegatik, Ariobarzanesek hiria Atenasi eman izana (eta beste hiriren bat). Baina bitxia dirudi. Persiarren (edo atenastarren) aurka matxinatuko zen eta Kotisen mende geratuko zen, bere ondorengoagatik, Zersobleptes, Kersoneso guztia, Sestosekin batera, Atenasi eman zion K.a. 357. urtean.\nHiriak ez zuenez Atenasen mende egon nahi, honek, Kares bidali zuen K.a. 353an, konkistatzeko eta asaltu bidez hartua izan zen. Hiriko gizon guztiak hilak izan ziren.\nOndoren, Sestosi buruzko berriak desagertu egiten dira, baina laster eroriko zen Alexandro Handiaren mazedoniarren mende. Alexandrok, hemen bildu zituen bere tropak Asiara gurutzatzeko K.a. 334an.\nMazedoniako Filipo V.a erregeak, Erromarekin sinatu zuen bake ituna dela eta, Sestos hustu behar izan zuen, rodastarrek erromatarrei egin zien eskakizun bat izan zena, Itsaso Beltzeranzko merkataritza askea interesatzen baitzitzaien.\nK.a. 191n, Antioko III.a Megasen alde irten zen. Erromatarrak, K.a. 190ean setiatu zuten eta amore ematea beste erremediorik ez zitzaion geratu.\nBeranduago, erromatarren mende zegoen hiri bat izan zen. Erromatar Inperioaren azken aldera desagertuko zen, godoen erasoekin.\nBere hondakinen tokia Zemenik edo Jalowa da."}
{"id": "74146", "revid": "336", "url": "https://eu.wikipedia.org/wiki?curid=74146", "title": "Urrezko ahari-larrua", "text": "Urrezko ahari larrua greziar mitologian, Krisomallo hegodun ahariaren larrua zen. Jason eta argonauten istorioan agertzen da. Hauek, ahari larruaren bila abiatu ziren, Jason, Tesalian, Iolkosen tronura igo zedin. Istorio hau oso antzinakoa da (Homeroren garaian oso ospetsua zen K.a. IX.-VIII. mendeak), eta, beharbada, K.a. XIII. edo XIV. mendekoa da, eta, beraz, forma ezberdinetan kontserbatzen da, euren artean, xehetasunen batzuk aldatzen direlarik. Modu honetan, istorioaren beranduagoko bertsioetan, aharia, Poseidon eta Temistoren (ez hain sarri, Nefele) semea zela esaten zen.\nAtamantek, Beoziako Orkomeno hiriko erregeak, lehen emaztetzat Nefele hodei jainkosa hartu zuen. Honekin, Hele eta Frixo izeneko bi seme izan zituen. Beranduago, Inotaz maitemindu eta honekin ezkondu zen. Ino Kadmoren alaba zen. Ino bere semeordeetaz jeloskor zegoen eta haiek hiltzea pentsatu zuen. (Bertsio batzuen arabera, Atamante, Frixo sakrifikatzea gosete batekin amaitzeko modu bakarra zela konbentzitu zuen.) Nefele edo bere izpiritua, umeei agertu zitzaien, urrezko artilea zuen hegodun ahari batekin. Umeek, ahariaren gainean eserita ihes egin zuten, baina Hele erori eta ito egin zen, gaur egun, Helesponto edo Dardanelos izeneko itsasartean. Ahariak onik eta salbu eraman zuen Frixo Kolkidaraino. Frixok, orduan, aharia sakrifikatu eta bere larrua zuhaitz batetik zintzilikatu zuen (batzuetan, haritz bat), Aresi sagaraturiko baso batean, non herensuge batek zaindu zuen. Han egon zen Jasonek bereganatu zuen arte. Aharia, Aries konstelazioan bihurtu zen.\nInterpretazioak.\nSaiakerak egon dira, urrezko ahari larrua, mito batetako ez ohiko objektu bat bezala ezezik, benetako kultura praktika bezla interpretatzeko. Honela, adibidez, hainbat alditan, urrezko ahari larruaren istorioak, ekialdetik Greziara zetorren abeltzaintzaren iritsiera bezala proposatu izan da, baita garia edo eguzkia ere.\nBeste interpretazio baten oinarria, oihal purpura edo purpuraz tindaturikoan dago. Murex generoko marraskiloetatik ateratako tindu purpura, oso garestia zen antzinatean, eta tindu horretaz tindaturiko oihalarekin eginiko arropa, aberastasun eta posizio altuaren seinale zen (hortik purpura erregeekin lotzearena). Beraz, urrea eta purpuraren arteko harremana naturala da, eta sarri gertatzen da literaturan.\nInterpretazio zabalduago batek, urrezko ahari larrua, erreketatik urrea ateratzeko modu batekin lotzen du. Euskarri sendoak ditu (baina K.a. V. mendetik) bakarrik, Georgia inguruan, Itsaso Beltzaren ekialdean. Ardi larruak, batzuetan zurezko markoetan zabalduak, ur korrontean sartzen ziren, eta errekan gora zeuden plazereetatik jeisten ziren urre pipitak, bertan biltzen ziren. Ardi larruak, orduan, zuhaitzetan zintzilikatzen ziren lehortzeko, urrea astindu aurretik.\nMitoaren antzinako jatorria, literatura baino lehenagoko garaian, interpretazio guztiak beranduagokoak direla esan nahi du, eta, gehiago edo gutxiago, mito hau sortu zen kulturaren ez erabateko ezagutza jasaten duten razionalizazioak. Azalpen onargarriago bat emateko saiakera, kokapenaren bidez, kultura horretaz ezagutzen denean, lehen proposamenetako bat seinalatzen du, urrezko ahari larruak erregetasuna eta legitimitatearen ideia irudikatzen duela, alegia: hortik Jasonek horren bila egin zuen bidaiaren zergatia. Iolkosen gobernu legitimoa berriztatzeko."}
{"id": "74147", "revid": "7753391", "url": "https://eu.wikipedia.org/wiki?curid=74147", "title": "Mastaba", "text": "Mastaba (\u00abbankua\u00bb esan nahi duen arabierazko hitza) Antzinako Egiptoko eraikin bat da, hilobi bezala erabilia, oinarri bezala laukiluze bat duena eta forma enborpiramidala. Aberatsenek, Shepseskaf faraoiak eraiki zuenak bezala, hogei metroko garaiera izatera iritsi ziren.\nAntzinako egiptoarrek nola deitzen zituzten jakiterik ez dagoenez, arabiarrek \"mastaba\" deitu zituzten, tokiko bankuen antza baitzuten, lehen esploratzaile europarrek hartu zuten hitza. Antzinekoenak, lehenengo dinastiatakoak dira.\nKokapena.\nBere kokapena oso garrantzitsua zen: hilobi hauek Niloren uholdeak heltzen ziren tokitik kanpo egon behar zuten, eta mendebaldean, basamortuan, sartaldean, bertan hasten baitzuen hildakoak beste mundurako bere bidaia, euren sinesmenen arabera, behe mundurako edo Duaterako sarrera, sartaldean baitzegoen, eta, hildakoen izpirituei, \"sartaldeko\" deitzen zieten.\nDeskribapena.\nMastabak, adobeekin (buztinezko adreiluekin) eraikiak izan ziren, eta, beranduago, harriekin, egiptoar aberatsenen artean orokortuz III. dinastian zehar, Imhotepek, harrian, Saqqarako hilobi konplexua Djoser edo Zoser faraoiarentzat eraiki ondoren.\nLehen hilobiak.\nAntzinakoenak, zulatutako hilobiak ziren, adobe harresiz hainbat gelatan banatutakoak. Erdiko gela, hildakoarentzat zen, eta, gainontzekoetan, hil hatuak eta beste bizitzarako janariak. Batzuetan, kanpoaldean hilobiak daude, sakrifikatutako esklaboen gorpuekin euren jauna beste munduan zerbitzatzeko. Behin gorpua bere tokian jarri ondoren, sarrera itsutzen zen. Hilobi hauen estaltzeko modua ez da ezagutzen, beharbada, altuera gutxiko zurezko eta adobezko egitura bat izango zen.\nMastaba.\nEraikin honek bi maila zituen: lurrazpikoa, hilobi ganberarekin, hona, putzu bertikal luzeen bidez heltzen zena, momia utzi ondoren itsutzen zena. Gorengo mailan, kapera, hildakoaren kapera imitatzen zuena. Hona, senideak pasa zitezkeen ofrendak uzteko, ate faltsu bat edo askorekin, erliebeekin apainduta, sortaldean kokatuak, izpirituari, hildakoaren bikoitzari, eraikinera sartu edo bertatik irtetzeko bidea adierazten ziona. Aberatsenek, oso modu aberatsean apaindutako hainbat gela zituzten, baita serdaba ere.\nDenboraren igaroaz, eraikin hau geroz eta konplexuago egiten hasi zen eta gela gehiago, eskailerak, lapurrentzako tranpak etab... gehitu ziren, batzuk, berrogeitamar metroko luzera eta sei edo zazpiko altuera neurtzeraino iritsiz. Monumentalenak, noblezia, klase agintari eta gizarte posizio altuko pertsonentzako hilobi gisa balio izan zuten, baita faraoi batzuentzako ere.\nMastaba saitarrak.\nEgiptoko Aro Berantiarrean, saitar garaitik aurrera, mastabek euren jatorrizko forma galdu zuten, lur gainean altxatutako adobezko eraikin xaloak izanez, eta lurrazpiko ganbera kendu zuten. Garai honetan, mastabek, batzuetan, familiako panteoi bat izaten zuten, hilobiak bata bestearen gainean jarriz, kanpoko eskailera bat zutelarik gorenen zeudenetara iristeko. Jartze mota bitxi hau oso ohikoa izan zen Behe Egipton, gorpuak, uholdeen hezetasunetik babesteko.\nMilaka mastaba dago Egipton, horietako asko, margo mural ederrekin apaindutako barne kaperekin. Piramideetako Testuak ez bezala, hauek beste munduko bizitzako formulak bakarrik zituzten, margolan hauek eguneroko bizitzako informazio iturri bikainak dira.\nEgiptoar piramideak, ziur aski, mastaben eboluzio bezala garatu ziren, adituen arabera, antzinakoena, Sakkarako Piramide Mailakatua, jatorrian, mastaba bat izan zen, geroago zabaldu zena."}
{"id": "74148", "revid": "512", "url": "https://eu.wikipedia.org/wiki?curid=74148", "title": "Petershagen", "text": "Petershagen Alemaniako udalerri bat da, Ipar Renania-Westfalia estatuan eta Minden-L\u00fcbbecke barrutian kokatua.\nGeografia.\nPetershagen, Weser ibaiaren ibarrean dago, Mindenetik 10 kilometro iparrekialdera, gutxi gora-behera\nUdalerriaren banaketa.\nPetershagen udalerria, 29 barrutitan banatzen da. Honako hauek dira herriko barrutiak:"}
{"id": "74153", "revid": "23317", "url": "https://eu.wikipedia.org/wiki?curid=74153", "title": "Aviron Bayonnais (futbola)", "text": "Aviron Bayonnais futbol taldea (euskaraz Baionako Aviron) hiri bereko futbol talde amateurra da; inoiz ez da profesionala izatera heldu. Aviron Bayonnais errugbi taldearen klub beran dago. Avironek Bilboko Athletic Klubarekin ituna sinatu zuen.\nFrantziako Txapelketa Nazionalean (Frantziako hirugarren maila) aritu zen 2012 artean baina ordutik aurrera amateur mailetako (CFA) taldea da. Etxeko partiduak Didier Deschamps estadioan jokatu ohi ditu.\nHistoria.\n1935 arte, 1904an sortutako kirol klubak ez zuen futbol saila sortu. Lau pertsonak bultzatu zuten aldaketa hau hasiaeran arraunketari eta gero errugbiari lotutako talde honetan : Georges Darhan, Owen Roe, Georges Page eta Roger Dargein.\nBigarren Mundu Gerra eta 1946an ESB sortzeko eginiko fusioren ondoren, Avirongo futbol arloak 1952an berrartu zuen aktibitatea. 1970tik 1979ra Ohorezko Mailan egon eta gero, Txapelketa Nazionalean (D4) ibili da.\nLapurdum 2004.\n2004an, klubeko hintxa talde batek Lapurdum 2004 izeneko pe\u00f1a sortu zuen. 70 lagunek osatua, pe\u00f1a Romorantin-Lanthenayra, Vannesera, Istresera, Erruanera, Pauera, Albira, Rodezera eta hainbat lekutara joan da Aviron bultzatzera."}
{"id": "74157", "revid": "105290", "url": "https://eu.wikipedia.org/wiki?curid=74157", "title": "Serdab", "text": "Serdaba, hil monumentuetan dagoen gela bat da (mastaba edo hil tenpluak) Egiptoko Antzinako Inperioan zehar eraikiak.\nOrokorrean sarbiderik gabe eraikiak, hilaren ka dagoen estatua du. Batzuetan, hil kaperarekin komunikatzen zen irekidura edo hainbat zuloren bidez. Horien bidez, hildakoak, bere senideen opariak jaso zitzakeen. Serdaba, sarri, \"ate faltsu\" baten atzean disimulatzen zen.\nDjoser edo Zoser faraoiaren serdabak, bere piramidetik kanpo kokatua, isolatutako gela txiki batean, Cecil Firthek 1924an aurkitua, hieroglifoz idatzitako testuak zituen, Imhotep, Saqqarako Piramide Mailakatuaren arkitekto diseinatzaile bezala izendatuz. Djoser faraoiaren eseritako estatua bat du, 1,42 metroko altuera duena. Honen kopia ikusgai dago, jatorrizkoa, Kairoko Egiptoar Museoan baitago.\nEgiptoko Inperio Ertain garaiko hilobietan, serdaba ez da existitzen, baina hildakoaren estatua bat, sarri, hil multzoaren zati da."}
{"id": "74166", "revid": "105290", "url": "https://eu.wikipedia.org/wiki?curid=74166", "title": "Khnum", "text": "Khnum \"Modelatzen duena\", jainko sortzaile bat izan zen egiptoar mitologian. Bere jatorrian uraren jainko bat izan zen.\nIkonografia.\nAhari burudun gizon bat bezala irudikatua izan zen. Atef koroa egiptoarra buruan zuela eta Uas zetroa eta ankha zeramatzalarik.\nMitologia.\n\"Hasierako arrautza\"ren sortzailetzat jotzen zen. Bertatik sortu zen eguzkiaren argia, denboraren hasieran, munduari bizitza eman ziona. Jainko buztingilea, pertsonak Niloren lokatzaz modelatzen zituena, euren ka jaiotza momentuan sortuz. Ugalkortasunaren jainkoa. Behe munduko, Duateko uren zaindaria ere bazen, baita Elefantinako Niloko iturriena ere.\nTradizio baten arabera, Khnumek, gizakiak, bere buztingile tornuarekin sortzen zituen, baina bere gurpila apurtu zuen, biratzeaz nekaturik, eta, emakume bakoitzean, harriaren zati bat jarri zuen. Ordutik aurrera, berak ezer egin beharrik gabe ugaldu ahal izan ziren gizakiak.\nEsnako hirukoaren zati izan zen, Satis eta Neitekin batera, Elefantinako hirukoarena, Satisen senar eta Anukisen aita izaki. Behe Aroan, hirukoa, Neit eta Hekarekin osatuko du. Heketen senarra zen Antinoen.\nIrudikapena.\nModu askotan irudikatua izan zen. \"Khnum Nehep\" \"sortzailea\", \"Khnum Khentitauy\" \"bi Lurren gobernaria\", \"Khnum Sekhetashspef\" \"bere argia ehuntzen duena\", \"Khnum Khentiperankh\" \"Bizitzaren Etxearen gobernaria\", \"Khnum Nebtaanjet\" \"Bizitzaren herrialdeko Jauna\", \"Khnum Khentinechemchemankhet\" \"Bizitzaren Etxe Gozoaren gobernaria\" eta \"Khnum Neb\" \"Jauna\" bezala irudikatua izan da.\nEpitetoak.\nHonako epiteto edo titulu hauek jaso zituen: \"Modelatzen duena\", \"Urjauziko jauna\", \"Beste Munduko Jauna\" eta \"Aiten Aita eta Amen Ama\".\nSinkretismoa.\nRa, Ptah eta Amon jainkoekin lotzen zen\nGurtza.\nBatez ere, Elefantina eta Esnan gurtua izan zen. Baita Filae, Hipselis eta Anitinoopolisen ere.\nKanpo estekak.\nRosa Thode, \"Panteoi Egiptoarra\", egiptologia.orgen"}
{"id": "74167", "revid": "789292", "url": "https://eu.wikipedia.org/wiki?curid=74167", "title": "Sugearen Bidea", "text": ""}
{"id": "74168", "revid": "15795", "url": "https://eu.wikipedia.org/wiki?curid=74168", "title": "Gregor", "text": ""}
{"id": "74170", "revid": "789298", "url": "https://eu.wikipedia.org/wiki?curid=74170", "title": "Muscle Tower", "text": ""}
{"id": "74172", "revid": "105290", "url": "https://eu.wikipedia.org/wiki?curid=74172", "title": "Urkute", "text": "Urkute Aralarko Malloetako mendi bat da, tontorren lerro nagusitik kanpo dagoena, Aldaonetik mendebaldera. Bi mendi horiek \u2014Urkute eta Aldaon\u2014 lepo batek banatzen ditu. Tontorrak baditu beste bi izen ere: Urgutte eta Urgoiti. Bertara heltzeko, Aldaonera doazen bide berberak hartu behar dira."}
{"id": "74173", "revid": "105290", "url": "https://eu.wikipedia.org/wiki?curid=74173", "title": "Puntiaga", "text": "Puntiaga Eskoriatzan dagoen mendixka edo muino bat da, 588 metroko garaiera duena. Bertara, Mendiola eskoriatzar elizatetik abiatuta heltzen da. Bertan, izen bereko tumulu bat dago. Goraxeago, berriz, Asuntzeta I eta Asuntzeta II izeneko tumuluak ditu."}
{"id": "74174", "revid": "15795", "url": "https://eu.wikipedia.org/wiki?curid=74174", "title": "Cooler", "text": ""}
{"id": "74175", "revid": "789324", "url": "https://eu.wikipedia.org/wiki?curid=74175", "title": "Tambourine", "text": ""}
{"id": "74176", "revid": "63274", "url": "https://eu.wikipedia.org/wiki?curid=74176", "title": "Azagaia", "text": "Azagaia arma jaurtigarri primitibo eta arin bat da eskuarekin (xabalina bezala) edo bultzagailu baten laguntzaz jaurtitzen dena. Mutur zorrotz eta gogorra (adar, hezur edo sukarrizkoa) izaten zuen, zurezko makil bat, eta, beharbada, azken zatian, luma batzuk ere hegaldia egonkortzeko, geziekin egiten den bezala.\nOrokorrean, arkeologoek, indusketetan aurkitzen duten arrasto bakarra, azagaiaren muturra da, zurezko makila, denborarekin, usteldu egiten baita. Arrazoi honengatik, azagaia hitza, arkeologian, arma osoari edo honen muturrari erreferentzia egiteko erabiltzen da, ezberdintasunik gabe.\nAzagaiak, Europako Goi Paleolitoko ezaugarriak dira bereziki. Denborarekin, eboluzionatzen joan zirenez gero, posible da historiaurreko kultura ezberdinentzako eredu bereizgarri bat edo gehiago zehaztea:"}
{"id": "74177", "revid": "789349", "url": "https://eu.wikipedia.org/wiki?curid=74177", "title": "Ahalguztidunaren Jauregia", "text": ""}
{"id": "74178", "revid": "105290", "url": "https://eu.wikipedia.org/wiki?curid=74178", "title": "Fusiforme", "text": "Fusiforme izena, ardatz (antzina, iruteko erabiltzen zen tresna) forma duten objektu edo bizidunei ematen zaie, hau da, luzanga eta gorputzadarrak erdialdea baino estuagoak dituena; elipsoide luzanga.\nArrainek eta uretako beste hainbat animaliek, izurdeek bezala, gorputz fusiformea dute, urak mugimenduei egiten dien erresistentzia hoberen murrizten duen forma dena.\nHegaztiak eta hegan egiten duten beste animalia batzuk ere hala jartzen dira, arrazoi beragatik. Hegazkinek, itsaspekoek eta fluido batean (airea, ura) mugitu behar duten beste objektu batzuk ere, forma horrekin eraikitzen dira.\nLandareen artean ere, forma hau berau ere ikusten da: Adibidez, pinuen hostoak forma honetakoak dira, baita zuhaitz konifero askoren pinaburuak ere."}
{"id": "74179", "revid": "105290", "url": "https://eu.wikipedia.org/wiki?curid=74179", "title": "Monofiletiko", "text": "Filogenian talde bat monofiletikoa da, talde horren barnean dauden bizidun guztiek, arbaso komun batengandik eboluzionatu badute eta arbaso horren ondorengo guztiak taldearen barnean baldin badaude.\nArbaso komun berrienaren ondorengo batzuk, baina ez guztiak, baldin baditu, berriz, parafiletikoa deitzen da. Eta talde taxonomiko batek bizidunak baldin baditu, baina euren artean arbaso komunik ez badago, polifiletiko esaten zaie.\nAdibidea.\nUste denez, \"Homo\" generoko bizidun guztiak, \"Hominidae\" familiako amankomuneko arbaso beretik datoz. Hortaz, Homo generoa monofiletikoa da.\nBeste alde batetik, \"Homo habilis\"ak, \"Homo sapiens\"aren arbaso ezberdin batetatik garatu zela aurkituko balitz eta arbaso hau generoaren barnean ez balego, orduan, generoa, polifiletikoa izango litzateke. Biologoek, orohar, talde monofiletikoak nahiago dituztenetik, kasu honetan, ziuraski, generoa banatuko lukete egoera berrira egokitzeko, edo, bestela zabaldu egingo lukete, forma gehigarriak bertan sartzeko.\nBeste erabilera batzuk.\nHemen hartutako erabilera, Willi Hennigek sartu zuen, eta, kladistikaren arrakastatik, Sistematikotik, nagusi bihurtu du. Dena dela, taxonomo askorentzat, Ernst Mayr bezala eta berak, taxonomia ebolutiboa deitzen duen tradizioa, monofiletikoa, amankomuneko arbaso berriena, kladoko partaide den edozein talde da. Honek, talde polifiletikoak baztertzen ditu, baina ez parafiletikoak. Hau da monofiletiko bezala ulertzen dena ia mundu osoan, biologiako argitalpenetan 1990 arte gutxi gora-behera. Kontzeptuaren erabilera klasiko honetan, monofiletiko, talde holofiletiko zein talde parafiletikoei esaten zaie. Terminologia kladistikoan erabiltzen da, baina ez orokorrean, talde konbexoa hitza, gauza berari erreferentzia egiteko."}
{"id": "74181", "revid": "105290", "url": "https://eu.wikipedia.org/wiki?curid=74181", "title": "Batiskafo", "text": "Batiskafoa ibilgailu urpekari txiki bat da, bereziki, ozeanoan sakonera handietara iristeko diseinatua, uraren presio izugarria jasanez.\nBatisfera baten antzeko kabina batetaz osatuta dago. Kabina hau, ura baino arinagoa den likido batez betetako ur gordailu baten azpian zintzilikaturik dago. Likido hori, gasolina izan daiteke, adibidez. Bultzada, bateria elektriko batek elikatutako motore batzuek ematen dute.\nBatiskafoa Auguste Piccardek asmatu zuen, eta, lehenengo urperaketa, tripulaziorik gabe eta pilotu automatikoarekin Cabo Verde uhartediko uretan egin zen, 1948an eta FNRS-2 batiskafoaren kargu egon zen. 1080 metroko sakonerara iritsi zen. Froga eta hobekuntza asko egin ziren eta 1953ko irailean, Piccard eta bere tripulazioa 3150 metroko sakonerara iritsi ziren Trieste izeneko batiskafoarekin, Italian eraikia, eta, 1959an, 5486 metroko sakonerara iristea lortu zuena, eta, urte bete beranduago, Guameko uretan, 10916 metrora, ordu erdiz, itsasondoan egonez. Beranduago, \"Arkimedes\" izeneko batiskafoa eraiki zen, 11000 metrorainoko sakonerak esploratzeko gai zena, eta, 1962an Kuriletako itsas hobiaan 9500 metroko sakonerara iritsi zena."}
{"id": "74182", "revid": "1545", "url": "https://eu.wikipedia.org/wiki?curid=74182", "title": "Trieste (batiskafoa)", "text": "Trieste izenekoa, suitzar diseinuko ikerketa ozeanografikoko batiskafo bat izan zen, bere kabinan bi pertsonentzako tokia baino ez zuena. 1960an, errekorreko urperaketa bat egin zuen Marianetako itsas hobian, Guam uhartetik gertu, 10900 metroko sakonerara helduz. Halako sakonerara iritsi den gailu tripulatu bakarra izan da.\nBatiskafo hau, August Piccardek diseinatu zuen, eta lehen aldiz 1953ko abuztuan uretaratu zen, Mediterraneo itsasoan, Napolitik gertu, Italia. Zati handi batean, bere eraikuntza Trieste hiri italiarreko Kontseiluak finantzatu zuen, eta hiri honengatik hartu zuen izena. Beranduago, AEBetako marinak erosi zuen 1958an, 250000 dolarren truke."}
{"id": "74185", "revid": "105290", "url": "https://eu.wikipedia.org/wiki?curid=74185", "title": "Jazten", "text": "Jazten: biziko bagara jantzi beharra daukagulako aldizkaria Arrasate Euskaldun Dezagun euskara elkarteak sortu zuen 1989 urtean, eta hamar zenbaki iraun zuen, 1994 arte. Aldizkariaren zuzendari eta koordinatzailea Julen Arexolaleiba izan zen. Diseinu eta maketazioa Goio Aranaren lana izan ziren, \"Arrasate Press\" aldizkariko diseinatzailea.\nGoiburuak zioen legez, aldizkariak euskararen aldeko mugimendu sozialetan zihardutenentzat gogoeta leku eta ikasbide izan gura zuen, Jose Maria Sanchez Carrion \"Txepetx\" hizkuntzalariaren lan teorikoan oinarri hartuta.\nBesteak beste, Txepetxen \"Un futuro para nuestro pasado\" liburua (1987), irakaskuntza, AED elkartea bera, gazteria, munduko eleaniztasuna, indigenismoa eta herrietako Euskara Elkarteei Buruzko Lehen Jardunaldiak (Arrasate, 1993) izan zituen hizpide.\nHein batean, segida Bilboko \"Zenbat Gara\" aldizkariak (1998-2002) hartu zion."}
{"id": "74187", "revid": "90523", "url": "https://eu.wikipedia.org/wiki?curid=74187", "title": "Tiragoma", "text": "Tiragoma edo harri-goma arma txiki eramangarri bat da, jaurtigailuak jaurtitzeko erabiltzen dena.\n\"Y\" forma duen zurezko egitura batek eratzen du tiragoma. Egitura honen goiko bi adarrei lotuta, bi sokatxo ditu, aldi berean, kautxuzko, plastikozko edo oihalezko oinarri batetara lotuta daudenak. Toki honetan jartzen da jaurtigailua, ohi, harri txikiak izaten direnak.\nTiragoma, nagusi ez den eskuarekin eutsi eta besoa luzatzen da. Orduan, jaurtigailua heltzen da oinarriaren bidez, erpurua eta hatz erakuslearen artean harturik, eta luzatu egiten da, masailetik gertu jartzeko. Orduan, apuntatu egiten da, eta, askatzen denean, jaurtigailua bere jomugara abiatzen da ziztu bizian.\nEtxeko tiragomak jostailu tradizionalak izan dira umeentzat XX. mendearen zati handi batean zehar."}
{"id": "74188", "revid": "63274", "url": "https://eu.wikipedia.org/wiki?curid=74188", "title": "Ka (Antzinako Egipto)", "text": "Ka \"bizi indarra\" da, giza izpirituaren osagai bat, bizitzaren printzipio unibertsal eta hilezkorraren zatitxo bat, egiptoar mitologiaren arabera. Antzinako egiptoarrentzat, izpirituaren osagaiak honako hauek ziren: Ib, Ka, Ba, \"Aj\", \"Ren\" eta \"Sheut\". Joshua J. Markek adibidez, honela zerrendatzen ditu \"Khat\" gorputz fisikoaz aparte: Ka, Ba, \"Shuyet (Sheut), Akh (Aj), Sahu, Sechem, Ab (Ib). Ren\" delakoa ere aipatzen du, pertsonaren izen sekretua dena.\nAntzinako egiptoarrek uste zuten arima bat (k\ua723 eta b\ua723; Egipto. ahoskeran: ka/ba) zati askok osatzen zutela. Arimaren osagai horiez gain, giza gorputz bat ere bazegoen (giza gorputza, batzuetan pluralean aipatzen zena, gutxi gorabehera \"gorputz-atalen batura\" esan nahi duena).\nKa pertsona baten bikoitza zen.\nPentsatzen zenez, ka Jnumek sortua zen, bere buztingile tornuarekin, seme-alabetan utzia izateko hauen sorrera unean. Elementu honek, gizaki bakoitzari hilezkortasuna ematen zion, jainko bihurtzeraino, hala merezi izan balu, Lurreko bere bizitzan eginiko aparteko ekintza onen ondorioz.\n\"ka\" janariaren bidez mantentzen zela ere uste zuten egiptoarrek. \"Ka\"-k, hildakoaren gorputzean jarrai zezakeen hildakoa momifikatuz gero; arrazoi honegatik, beharrezkoa zen hildakoei hilondura egitea, eta janari eskaintzak egin behar zitzaizkien hildakoei, hauek kontsumitzen zutena, janarien kaua zen arren, eta ez zati fisikoa.\nJainkoen eta faraoien ka euren gorputzei lotuta zegoen, gainontzeko egiptoar guztiek, euren ka, faraoiaren bidez lortzen zuten bitartean. Duateko etorkizuneko bizitzako baldintzak, Osirisen epaiketan hartutako erabakiaren araberakoak ziren."}
{"id": "74191", "revid": "58701", "url": "https://eu.wikipedia.org/wiki?curid=74191", "title": "Sakkarako Piramide Mailakatua", "text": "Sakkarako Piramide Mailakatua edo Zoserren Piramidea Djoser edo Zoser faraoiaren hilobi edo zenotafioa da, Egiptoko III. dinastiako faraoia zena (K. a. 2650). Antzina \"Djoser Djoseru\" edo \"Sakratuena\" deitua, gaur egun, \"piramide mailakatua\" bezala ezagutzen da, eta, Manetonen arabera, Imhotepek eraikia izan zen, izen ezaguneko historiako lehen arkitektoa. Sakkarako nekropoliko eraikinik nabarmenena da, Menfis hiritik hegoaldera eta Gizako piramideen eta gainerako egiptoar piramideen prototipo izan zen.\nEzaugarriak.\nPiramide mailakatua, edo aurrepiramidea, lehen errege-zenotafio monumentala izan zen eta Egipto eta munduko harrizko egitura handirik zaharrenentzat jotzen da.\nOspakizunetarako konplexu baten zati zen, harrizko harresi batez inguratua zegoena, non, tenplu bat eta eraikin sinbolikoak zeuden, gehienak trinkoak, helduezinezkoak, Heb Seda ospatzeko patio zabal batekin eta lurrazpiko galeria eta biltegi sistema korapilotsu batekin.\nDjoserren piramidea eraiki zen arte errege-hilobiak, lurrazpiko ganbarak ziren, adobezko egitura batez estaliak, moztutako piramide formakoak, mastaba izenekoak. Djoserren piramidea harriz egina dago, eta sei mastaba handiz osatuta dago, bata bestearen gainean, jatorrizko ideiaren bost berrikuspen eta garapen izan zirenak: oinarri karratudun mastaba bat, 63 metroko luze-zabaleraduna eta zortzi metro garai zena. Honen eraikuntza ere, Imhotepi ematen zaio, baina, Sanajten garaian, Djoserren aurreko faraoiaren garaian; lehen mastaba hau izango litzateke, benetan, Antzinako Egipton, harlandua erabiliz eraiki zen lehen monumentua.\nPiramidea, hil konplexu bat osatzen duen barruti batean dago; 60 metroko garaiera izatera iritsi zen, 140ko luzera eta 118ko zabalera oinarrian, kareharri zuri leunduz estalia geratuz.\nPiramide mailakatua iparraldetik hegoaldera 554 metro eta ekialdetik mendebaldera 277 metro neurtzen duen laukiluze formako barruti honen erdian dago. Harresia kareharrizkoa da; jatorrian, 10 metroko garaiera zuen eta hamalau ate faltsu zituen, eta sarrera bakarra, ate faltsu bat imitatzen zuten sartune batean jarria. Eraikinek, zaindutako kanpo fatxadak dituzte, baina barnealdeak trinkoak dira.\nSarrera hau patio txiki batetara iristen da, eta, gero, gela hipostilo batetara, berrogei zutabe faszikulaturekin, pilastratara itsatsiak, barnealdean biribilduak, papiro zurtoin sortak imitatuz, bi ilaratan aurrez aurre jarriak 6,60 metroko garai eta oinarrian metro bete dutenak. Hauen gainean ateburu itxurako estalki bat eusten zen; hauek dira egiptoar arteko lehen harrizko zutabe ezagunak.\nOndoren, patio zabal bat dago, piramidearen hegoaldean, aldare txiki bat eta lau mugarrirekin. Azken hauek, beharbada, erresumaren mugak, non, faraoiak, Heb Sed jaian lehiaketa sinbolikoa egin behar izan zuen.\nPiramide mailakatua.\nDjoserren piramideak, laukiluze formako oinarria du (140x118 m) bere alderik luzeena ekialdetik mendebalderako norantzan dagoelarik. Bata bestearen gainean jarritako sei piramide enborretan datza, 60 metroko jatorrizko garaiera batekin. Piramideen gorputzen okertasuna, bertikalarekiko 16\u00bakoa da eta, gorengo mailan, 22\u00bakoa.\nPiramidearen diseinuak hainbat diseinu eta aldaketa jasan behar izan zituen: lehenengo hirurak, mastabaren ideiarekin, eta, beste hirurak, piramide mailakatua osatuz. Kareharri silizeozko blokeak erabili ziren, gertuko harrobietatik ateratakoak, argamasarekin lotutakoak; kanpoaldea, bikor finezko kareharriz estali zen bi metro zabal batez beste.\nPiramidearen hirugarren egitasmoa, jatorrizko mastabaren zabaltzean, erret familiaren hilobiak jarri ahal izateko, eta hil konplexuaren hasieran zetzan.\n32 metroko sakonera duten 11 putzu daude, nondik, beste hainbeste korridore horizontaletara iristen den. Bertan, harzurizko bi sarkofago aurkitu ziren, horietako bat, Djoser faraoiaren alaba baten hondarrekin, faienzazko xaflekin estalitako gelak, baxuerliebean eginiko faraoiaren irudikapenekin, bere \"Necherjet\" izenarekin eta 48.000 ontzi zeramiko eta harrizko baino gehiago zituen biltegiekin, horietako askok, aurreko pertsonaia eta faraoien izenak grabatuta zituztelarik. Faraoien kasuan, I. eta II. dinastiako faraoiak ziren.\nDjoserren hil ganbara, piramidearen erdian dago, 28 metroko sakonera eta zazpi metroko zabalera duen putzu baten hondoan. Granitoz eraiki eta igeltsuz estali zen. 3500 kiloko granitozko bloke handi batekin itxia izan zen. Jean-Philippe Lauer arkitekto eta egiptologo frantziarrak, 1932tik konplexuaren berriztatzailea zenak, ehunka urte beranduago datatua dagoen momia baten arrastoak aurkitu zituen.\nKonplexuko beste eraikin batzuk.\nIldotutako hiru zutabeen tenplua: Ekialdeko harresiaren ondoan, piramidearen hego-ekialdean, patio txikiago batean, tenplu bat dago, nondik hiru zutabe ildotu gain irteten diren, itsatsiak, Jean Philippe Lauerrek berreraikia jatorrizko kapitelen altueraraino.\nSed jaiaren kaperak hainbat eraikin sinboliko dira, bertara sartzerik ez dagoena, dependentzia hauek fatxadak baino ez dira, barnean ez dago ezertxo ere, harrizko txintxorrekin beteak daude, kaperak imitatuz faraoiaren erregealdiaren hogeita hamargarren urtearen jaialdia edo Heb Seda ospatzeko. Hauen aurrean bi tribuna ere badaude, beharbada, Goi eta Behe Egiptoren ikur zirenak.\nHegoaldeko etxea, piramidearen ekialdean dagoena, eraikin sinboliko bat da, hamabi metroko altuera duten lau zutabe ildotukin apaindua, ofrendentzako horma hilobiekin. Iparraldeko Etxeak, Hegoaldekotik gertu, antzerako fatxada du. Kapitelak dira aldatzen diren bakarrak. Arrastoen artean, \"Hethepererenebti\" eta \"Inetkaus\" printzesen izenak agertu ziren grabaturik.\nSerdaba, ganbara txiki itxi bat da, piramidearen ipar-ekialdeko angelutik gertu dagoena, non, harriz eginiko faraoiaren estatua eseri bat aurkitu zen, bere izena, \"Necherjet\", grabatua zuelarik. Iparraldeko fatxadan bi zulo biribil daude, nondik, kanpotik, estatua ikus zitekeen. Ezagutzen den tamaina handiko lehen erret estatua da; jatorrizkoa, Kairoko Egiptoar Museoan dago.\nHil tenplua, piramidearen iparraldean dago, serdabaren ondoan eta hondakinetan dago. Hurbil dagoen pasabide batek piramidearen beheko mailetara eta faraoiaren sarkofagoa izango lukeen hil ganbarara daroa.\nHegoaldeko lubanarro handia harresiaren hegoaldearen barnean dago. Zazpi metroko zabalera eta 29ko hondoa du, eta granitozko ganbara eta hilarridun gela batetara daroa. Ez da ezagutzen lubanarro handi honen funtzioa."}
{"id": "74195", "revid": "336", "url": "https://eu.wikipedia.org/wiki?curid=74195", "title": "Elefantina", "text": "Elefantina (arabieraz: \u062c\u0632\u064a\u0631\u0629 \u0627\u0644\u0641\u0646\u062a\u064a\u0646\u200e; antzinako grezieraz: \u0395\u03bb\u03b5\u03c6\u03b1\u03bd\u03c4\u03af\u03bd\u03b7) Egiptoko uharte bat da, Nilo ibaian dagoena, lehenengo ur-jauziaren ondoan, gaur egun, Asuan hiria dagoen tokiaren parean. 1360 metroko luzera eta 780ko zabalera du.\nElefantina izena, \"Ab\" edo Abu izen egiptoarraren itzulketa da, \"elefante\" esan nahi duena, arabiarrek \"Loreen Uhartea\" deitu zuten.\nGoi Egiptoko I. nomoaren hiriburua izan zen, \"To-Khentit\" \"Muga\".\nGarrantzi handia izan zuen Antzinako garaietatik, garai helenistikoa arte, lehenengo ur-jauziaren ondoan egoteagatik, muga natural bat, non, goarnizio garrantzitsu bat zegoen, Egipto hegoaldeko ibilbideak kontrolatzen zituena.\nElefantinan, Khnum, Satet eta Anuketek eratutako hirukoa gurtzen zen. Tenplu guztiak, Kanbises II.a errege pertsiarrak deuseztu zituen, Ziro II.a Handiaren semeak, K.a. 525 eta 522 urteen bitartean."}
{"id": "74196", "revid": "105290", "url": "https://eu.wikipedia.org/wiki?curid=74196", "title": "Ecser", "text": "Ecser (eslovakieraz, \"E\u010der\") Hungariako herria da, Pest eskualdean, Budapest hiriburutik hurbil.\nKokapena.\nEcser ([\u02c8\u025b\u02a7\u025br], \"etcher\" irakurtzen da) Budapesten hego-ekialdean, Ferihegy aireportutik gertu dago. Magl\u00f3d, Vecs\u00e9s, Gy\u00f6mr\u0151 eta \u00dcll\u0151 herriak ditu inguruan. 120a trenbidea igarotzen da bertatik (Budapest-\u00dajsz\u00e1sz-Szolnok linea).\nHistoria.\nEcser-ren lehen aipamen idatzia 1315eko abenduaren 15ekoa da, nahiz eta herria 896an eraiki zen (hungariarrak bertara heltzean). Kondairaren arabera, herriari bere izena \u00c1rp\u00e1d printzeak eman zion (hungarieraz, \"cser\" hitzak haritza esan nahi du). 1526-1686 bitartean, Otomandar Inperioaren menpean, herria bertan behera gelditu zen; bertako biztanlean 1699an itzuli ziren. XVIII. mendean bertako kondeak eslovakiar jatorriko herritarrak ekarri zituen.\nKultura.\nEraikin historikoei dagokienez, 1740ko eliza (katolikoa) da monumentu aipagarriena. Horrez gain, Ecser ezaguna da bertan egiten den dantza herrikoiarengatik ere (\"Ecseri lakodalmas\" Ezkontza Ecser-ren). Herriko armarrian hiru elementu horiek ageri dira: eliza, ezkontza dantza eta haritza."}
{"id": "74200", "revid": "119347", "url": "https://eu.wikipedia.org/wiki?curid=74200", "title": "Doniene atea", "text": "Doniene atea, ezagunagoa San Joan portalea izenaz, Bermeo (Busturialdea) inguratzen zuen harresiaren garai bateko zazpi ateetatik zutik geratu den bakarra da.\nGaztelugatxeko Donieneren legendaren arabera bertatik pasa zen San Joan Bataiatzailea, bertan oinatz baten aztarna dagoelarik.\nAtea XIV. mendean eraiki zuten, Bermeoren osperik handieneko garaian, herria babesteko eraiki zuten harresiarekin batera. Oso deigarriak dira harresiaren egitura eta zabalera.\n1995eko urriaren 31an, Eusko Jaurlaritzak Bermeoko herrigune historikoa \"kultura ondasun\" izendatu zuen, \"monumentu multzo\" sailkapenarekin. Doniene atea mugaren barnean dago. 1995eko azaroaren 14an, Eusko Jaurlaritzak \"monumentu\" izendatu zuen atea bera.\nEzaugarriak.\nSarrera atedun dorreaz (10m), eta, honen alde banatan, harresi hormatalez osatua dago. Harriz eginiko eraikina, nagusiki hormagintzan landua, tokiren batzuetan harlanduak ikusten diren arren.\nAtea, kanpoalderantz, arku zorrotz baten bidez eta, barrualderantz, arku eskartzano baten bidez irekitzen da. Gezileiho batzuk ditu atariaren goialdean, baita berriki berregindako almenatua ere atearen ezkerraldean kokatua dagoen harresian."}
{"id": "74201", "revid": "512", "url": "https://eu.wikipedia.org/wiki?curid=74201", "title": "Bermeoko udaletxea", "text": "Bermeoko udaletxea alde zaharreko Sabin Arana Enparantzan, Andra Mariaren Elizaren aurrean dagoen eraikina da. 1733. urtean eraikia eta 1929an 4. solairua egin zen."}
{"id": "74202", "revid": "119347", "url": "https://eu.wikipedia.org/wiki?curid=74202", "title": "Uas zetroa", "text": "Uas zetroa edo wasak, haga zuzen baten forma zuen, eta alegiazko animalia baten buruarekin koroatua zegoen. Hagaren behealdeko muturra, urkilatua zuen. Beharbada, boterea, indarra eta nagusitasunaren ikur zen egiptoar mitologian. Beste ikur batzuekin batera ager daiteke, Dyed pilarea \"egonkortasuna\" eta Ankha \"bizitza\", adibidez.\nHistoria.\nUas zetruaren erabilera, beharbada, Egiptoko aro aurredinastikoan hasi zen, ganadua gidatzeko bastoi bat bezala, arrazoiren batengatik, boterea eta indarrarekin lotutako elementu bat sinbolizatzera pasa zena. Hierakonpoliseko \"100. hilobia\"n, uas zetroaren antzeko makil bat daraman pertsonaia bat agertzen da\nZetru jainkotiarra.\nTenplu, hilobi eta hilarrien irudikapenetan, uas zetroa, Ptah, Sokar eta, geroago, Osiris jainkoek eramaten zuten, Amon-Ra eta Khonsuk ere eraman zuten, Medinet Habuko tenpluko Ramses II.aren kaperan, Ra-Horajtyk \"Ostertzeko Horus\", Tutankamonen hilobian, Sethek 400. urteko hilarrian, Tanisen, Khepri edo Igaik, antzinako jainko bat.\nJainkoen ezaugarri tipikoa den arren, jainkosa batzuek ere erabili zuten, Satis edo Bastet jainkosek kasu.\nTebas.\nUaset antzinako hiria \"uas zetroaren hiria\" zen, beranduago, greziarrek, Tebas deitu zioten arren, izen hori jarri zioten arrazoi zehatza jakiterik ez dagoelarik.\nKuttuna.\nUas zetroa egiptoar kuttun ezagunetako bat zen, nagusitasuna irudikatzen zuena."}
{"id": "74204", "revid": "119347", "url": "https://eu.wikipedia.org/wiki?curid=74204", "title": "Duat", "text": "Duat (Tuat, Akert, Amenthes edo Neter-khertet ere deitua) egiptoar mitologiako behe mundua zen, Osirisen epaiketa ospatzen zen tokia, eta, non, hilaren izpirituak, noraezean ibili behar zuen, izaki gaizto eta beste arrisku batzuk saihestuz, Hilen Liburuan deskribatzen den bezala, eta hainbat atetik igaro behar zuen, bidaiaren etapa ezberdinetan, Ateen Liburuan deskribatuak.\nMundu zerutiar bat: Data.\nPiramideen testuek, Egiptoko Antzinako Inperioan grabatuak, Dat izena ematen diote eta Lurraren gainean dagoen mundu zerutiar bat bezala agertzen da. Dataren gainean, Raren erresuma zerutiarra dago, hildako faraoia bakarrik hel zitekeena.\nData, Horusek gobernatzen zuen, izaera zerutiarreko, belatz jainkoak. Anubis \"Sartaldekoak\" bezala izendatuak diren gizakien izpirituen nagusi da, Piramideen testuetan, euren heriotzaren ondoren, beheragoko zeru honetara joango zirenak. Bertan, oraindik erabat puruak ez ziren izpirituak zeuden. Orion konstelazioa kokatzen zuten tokia zen.\nPiramideen testuek, mundu zerutiarrak, purifikazio toki ezberdinak zeuden ur masa itzelak izatearen sinesmena adierazten dute; urrutiago egongo litzateke Raren erresuma zerutiarra, eta, oraindik urrutiago, Nuneko ezinasmatuzko sakonuneak.\nSinesmen aldaketa. Zerua behe munduan: Duat.\nSinesmenek eboluzionatu zutenean, Osiris pasa zen Duateko jauna izatera, eta, garai horretan da, hain zuzen ere, toki hau behe munduan kokatu zen garaia, beheko zeru bat, Lurrazpian kokatua.\nEgiptoko Inperio Berrian, jada pentsatzen zen Duata behe mundua zela, lurrazpian kokatua zegoena, nondik Ra eguzki jainkoak mendebaldetik ekialdera bidaiatzen zuen gauean zehar. Antzinako egiptoarrek, egun bakoitza 24 ordutan banatzen zuten, hamabi eguzki argiaren zatian, Rak zerua bere eguneko txalupan igarotzen zuena, eta beste hamabi gauean, Beste Munduari zegozkionak, noiz, Rak bere gaueko txalupan, Duateko lurralde ilunak igarotzen zituen, eta non, egunero, Apepen aurka borrokatzen zuen.\nBazen, baita ere, egiptoarren izpirituak, hauek hil ondoren, joaten ziren tokia. Duataren egitura eta hilen izpirituek jasan beharreko arriskuak, Ateen Liburua eta Hilen Liburua bezalako testuetan deskribatzen dira.\nDuata mundu konplexu bat denez, toki misteriotsu eta jeinu ongarri edo kaltegarriez josia, Inperio Berritik aurrera, Amduateko Liburua izeneko testu bat idatzi zen, non bere geografia eta izakiak erakusten ziren, gidaliburu bezala erabiltzeko."}
{"id": "74205", "revid": "56334", "url": "https://eu.wikipedia.org/wiki?curid=74205", "title": "Urreagako Haitza", "text": "Urreagako Haitza edo Urreako Haitza Aralar mendilerroan dagoen mendi bat da, Nafarroa eta Gipuzkoa probintzien arteko mugan dagoena. Bedaio edo Azkaratetik bertara iristea nahiko erraza den arren, ez da oso mendi ezaguna mendizaleen artean.\nTontor hau, zuzen askatzen da Malloatik, Balerditik hain zuzen ere, Araxes ibaiaren arroa mugatzen duen gailur bat eratzeko. Urdilleko lepoa da Urreako Haitza eta Balerdi banatzen dituen lepoa. Honegatik, tontor honek, euskal geografiako mendi politen eta malkartsuenetako baten ikuspegi ikusgarri bat eskeintzen du: Balerdi mendiarena.\nIparralderago, beste tontor bakarti bat dago, Urreako Haitzaren \"arreba\" txikia eta Batzillarko ga\u00f1e izena duena.\nElezaharrak, Urreako Haitzaren oinarrian, urrezko txanponetan datzan altxor bat dagoela kontatzen du. Eguzkiak, bere lehen izpiarekin, ardi batek bere hatzarekin urrezko txanponez betetako zezen larrua lurperatua dagoen markatzen duen tokia adierazten du. (Urreako Haitza = Urrezko Haitza)."}
{"id": "74206", "revid": "105290", "url": "https://eu.wikipedia.org/wiki?curid=74206", "title": "Rinteln", "text": "Rinteln Alemaniako herri bat da, Saxonia Beherea estatuan eta Schaumburg barrutian kokatua dagoena, Weser ibaiaren ibarrean. Bertara, A2 alemaniar autobidetik hel daiteke.\nHistoria.\nRinteln herriska 1150. urtean sortua izan zen, Weser ibaiaren iparraldeko ertzean. Beranduago, 1235ean, Neu Rinteln edo Rinteln Berria izeneko herriska hegoaldeko ertzean sortua izan zen. Azken hau da egungo herriaren jatorria. Iparraldeko zatia, 1350etik aurrera baztertua izan zen, izurri izurriteagatik. Herriska, herri gotorleku bat bihurtu arte hazi zen, Schaumburgeko kondeei hegoaldeko gotorleku bezala zerbitzatu ziena.\n1621etik, 1810ean desagertu arte, J\u00e9r\u00f4me Bonaparteren agintepeko Westfaliar aginteak iraun zuen bitartean, Rinteln unibertsitatearen egoitza izan zen. Schaumburug 1640an banatu zenean, Rinteln, ekialdeko zatiko hiriburu bihurtu zen, Schaumburg izena mantendu zuena. Rintelneko Eulenburg, kondeen egoitza izan zen. Rintelnek konderriko hiriburu eta, beranduago, baita barrutikoa ere izateari utzi zionean, mugakidea zen Schaumburg-Lippe barrutian azaldu zen 1977an."}
{"id": "74207", "revid": "105290", "url": "https://eu.wikipedia.org/wiki?curid=74207", "title": "Osirisen epaiketa", "text": "Osirisen epaiketa, hildakoarentzat gertaerarik garrantzitsuena da, egiptoar mitologiako sinesmen multzoaren barnean.\nDuatean, hildakoaren izpiritua Anubisek gidatzen zuen Osiris jainkoaren auzitegira. Anubisek, magikoki ateratzen zuen Ib delakoa (bihotza, kontzientzia eta moralitatearen ikur dena) eta balantza batetako platertxoetako batean jartzen zuen. Iba, Maaten lumarekin kontrapisatua zen (Egia eta Justizia Unibertsaleren ikurra), beste platertxoan jartzen zena.\nBitartean, jainkoek osatutako epaimahai batek, bere lehengo jarrerari buruzko galderak egiten zizkion, eta, erantzunen arabera, bihotza pisuz igo edo jaisten zen. Dyehutyk, eskriba bezala emaitzak idazten zituen eta Osirisi ematen zizkion.\nEpaia.\nEpaiketaren amaieran, Osirisek bere epaia ematen zuen:\nHau baiezkoa bazen, bere Ka eta Ba momiarekin elkartzera joan zitezkeen, Aja eratu eta betirako bizi.\nBaina epaia ezezkoa bazen, hilaren Iba Ammiti botatzen zitzaion \"hilen irenslea\" (krokodilo burudun, lehoi beso, gorputz eta kimadun eta hipopotamo hankadun izaki bat), hildakoarekin amaitzen zuena. Hau, \"bigarren heriotza\" bezala izendatzen zen, eta, hildakoarentzat, bere hilezkortasunaren amaiera zen.\nJustifikazioa.\n\"Justifikatua\" edo \"ahots justuz\" hitzek, hildakoa, Osirisen auzitegiaren aurrean epaiketa arrakastarekin pasatzen duen egoera adierazten dute. Eszena hau, itzultzaile greziarrek \"psikostasis\" edo \"arimaren pisaketa\" deiturikoa, Hilen Liburuko 125. atala da, modu zehazkiagoan \"egunera irtetzeko liburua\" deitua \"r n prt m xru\" egiptoeratik.\nHildakoak, hainbat baldintza bete behar zituen epaiketan arrakasta izateko: bakarrik, jarrera akatsgabea froga zezaketenek merezi zuten. Hilen Liburuko otoitzak, jainkoei, akats gabeko bizitzaren kontakizuna erakusteko balio izateaz gain, portaera moraleko proposamenak ere baziren.\n\"Ez dut bidegabekeriarik egin beste gizakiekiko, ez dut seniderik hil, ez dut gezurrik esan egia esan beharrean, ez dut traizioaren kontzientziarik, ez dut inongo kalterik egin, ez dut inor sufriarazi, ez ditut jainkoentzako ofrendak lapurtu...\""}
{"id": "74208", "revid": "336", "url": "https://eu.wikipedia.org/wiki?curid=74208", "title": "Atalanta", "text": "Greziar mitologian, Atalanta ( \"Atalant\u0113\") antzinako ziklora lotutako heroi bat izan zen, Artemisari sagaratua, eta ehizarako zuen abilezia ezin hobeagatik ezagutzen zena.\nBere jatorria, Arkade eta Klimenetik dator. Euripides eta beste batzuentzat, bere aita Menalo da. Honengatik deitu zen hala Menalo uhartea. Dena dela, bertsiorik zabalduena, Hesiodoren garaitik batez ere, Atalanta, Atamante eta Temistoren alaba dela da. Honi esker, beoziar kulturarekin lotzen da.\nBere aitak, semeak baino ez zituen nahi, eta, Atalanta jaio zenean Partenio mendean utzi zuen, bere zorira. Biziraun ahal izan zuen, hartz batek zaindu eta titia eman ziolako, ehiztari batzuek aurkitu eta haztea erabaki zuten arte.\nEmakume zalo eta eder bat bihurtu zenean, Atalantak, ez ezkontzea eta birjina mantentzea erabaki zuen, Artemisa, ehizaren jainkosari sagaratzeko. Hau imitatzen zuen bere ekintzetan. Horregatik, Atalanta basoan bizi zen, ehizatuz, eta antzinateko ehiztaririk ospetsuenetako bat izatera iritsi zen.\nEmakume bezala, arrisku asko igaro behar izan zituen. Adibidez, bi zentaurok, Reko eta Hileo izenekoak, bortxatu nahi izan zuten, baina bere paregabeko abileziei esker ondo defenditu ahal izan zen, eta bere geziekin hil zituen zentauroak. Bere ospea, batez ere, Kalidongo basurdearen ehizaren ondoren zabaldu zen, baita Peliasen omenez ospatu ziren hil jokoetako lasterketa irabazi ondoren ere. Bertan, Peleo, Akilesen aitarekin lehiatu behar izan zuen, hanka arinena, troiar zikloko heroia.\nArtemisari sagaratua egoteaz gain, birjina mantendu behar izatea esan nahi zuena, orakulu batek, ezkontzen zen egunean, animalia bihurtua izango zela iragarri zion. Horregatik, eta edozein ezkongai gainetik kentzeko, bere senarra, berari lasterketan irabazteko gai izango zen hura izango zela esan zuen, Atalantak berak irabaziz gero, bere aurkaria hiltzeko baldintzapean. Dena dela, arriskuak arrisku, asko izan ziren saiatu zirenak, eta, erremediorik gabe, hilak izan ziren, Atalanta garaiezina baitzen, nahiz eta bere aurkariei abantaila ematen zien lasterketaren hasieran.\nAtalantari, lasterketan garaitzeko gai izan zen mutila agertu zen arte. Hipomenes izeneko mutil pertxenta hark lasterketan bere zortea probatu nahi izan zuen, Atalantarekin ezkontzea lortzeko, baina Hipomenesek bazuen abantaila bat: Berarekin, Afrodita maitasunaren jainkosak eman zizkion urrezko sagar batzuk zeramatzan, Hesperideen lorategitik hartutakoak, eta sagar hauekin engainatu zuen Atalanta. Hau, Hipomenes harrapatzear zegoen bakoitzean, mutilak sagar bat erortzen uzten zuen, Atalantak, sagarren edertasunaren ondorioz, batzen geratzen zelarik. Berak, erortzen zen sagar bakoitzarekin denbora galtzen zuen bitartean, Hipomenesek garaitu ahal izan zuen, horrela Atalantarekin ezkontzea lortuz.\nBikotea, oso maitemindua, zoriontsu bizi izan zen denbora batez, euren balentria eta ehizak banatuz. Jazarpen hauetako batean, senar-emazteak, Zeusen santutegi batean sartu ziren, eta, maiteminaren maiteminez, bertan geratu eta euren maitasunaz gozatu zuten. Zeus haserre bizian jarri zen sakrilegioagatik, eta bikotea, bi lehoitan bihurtu zuen. Itxuraz, greziarrek, lehoiak euren artean ez zirela gurutzatzen uste zuten, eta, hortaz, lehoi bihurtzerakoan, Zeusek, ez zien giza gorputza bakarrik kendu, baizik eta baita elkarrengandik urruti bizitzera kondenatu ere. Lehoi bihurtu izanaz gain, Zibele jainkosaren gurditik tiratzera kondenatu zituen, Madrilen jainkosa honen omenezko estatuan agertzen den bezala.\nAtalantak seme bat izan zuen, Partenopeo izenekoa, Zazpiak Tebasen Aurkako espedizioan parte hartu zuena. Batzuetan, seme hau, bere ezkontzaren fruitu izan zela esaten da, baina badaude, baita ere, Ares edo Meleagroren semea dioten elezaharrak ere.\nAtalanta hain izan zen garrantzitsua, ze, izan ere, Apolodoro bezalako mitografoek, Argonauten artean sartu zuten, antzinateko heroi taldea, Kolkidara, urrezko ahari-larruaren bila joan zena. Espero zitekeen bezala, Atalanta izan zen bidaia honetan parte hartu zuen emakume bakarra.\nEpidauron, Atalantaren iturria zegoen, eta, esaten zenez, ehizaldi batean, gazteak egarria izan zuen. Horregatik, harkaitza bere xabalinarekin jo zuen eta bertatik ura irten zen berehala.\nAtalanta garrantzi handikoa da, Antzinako Greziako eskema patriarkal guztien aurka joan zen emakumearen ikur baita, bere garaikideen eta ondorengoen errespetua jaso zuena."}
{"id": "74209", "revid": "1982", "url": "https://eu.wikipedia.org/wiki?curid=74209", "title": "Inarijarvi lakua", "text": ""}
{"id": "74210", "revid": "420", "url": "https://eu.wikipedia.org/wiki?curid=74210", "title": "Bermeoko udaletxe", "text": ""}
{"id": "74213", "revid": "90523", "url": "https://eu.wikipedia.org/wiki?curid=74213", "title": "Ogi zapal", "text": "Ogi zapala ogi mota bat da, orea arrautzopilen antzera zabaltzen dena. Orearen ezaugarria, legamia naturalez eginda ez egotea da, eta legami oso gutxi erabiltzen du. Ogi zapalek, meheak izaten dira, milimetro batzuetatik zentimetro gutxiraino.\nOgi mota hauen artean sartzen da Euskal Herria egiten den taloa.\nHistoria.\nOgi zapala Antzinako Egipto eta Sumerren jada ezagutzen zen. Beharbada, ogia egiteko modurik zaharrena da, egiteko erarik sinpleena baita. Antzinatean, labeetako hormen aurka zanpatzen zen, forma honekin geratuz. Ogi zapal batzuk, oso antzinako kulturetara loturik daude, Matza ogia judutarrekin gertatzen den bezala."}
{"id": "74214", "revid": "499", "url": "https://eu.wikipedia.org/wiki?curid=74214", "title": "Pita (ogia)", "text": ""}
{"id": "74215", "revid": "58701", "url": "https://eu.wikipedia.org/wiki?curid=74215", "title": "Guru", "text": "Gurua, Hinduismoari dagokionez, \"gidari izpiritual\" bat da. Hitz hau, Indian duela mende askotik erabiltzen da. Jada Manuren Legeak delakoan (exegeta batzuen arabera, K. a. II. mendea baino lehenagokoa dena), jada erabiltzen zen hitz hori gidari izpiritual bat adierazteko.\nAskotan, gurua (brahmandar edo kshatria kastakoa bakarrik izan zitekeena) norberaren aita propioa zen, bere ikaslea, mantra baten errezitatzean abiarazten zuena (bere brahm\u0101ch\u0101rya edo Brahmanaren ikasketaren etapan) sastrak erakusten zizkion (Idazkera sakratuak), eta, azkenik, apaiz bezala, inbestidurarako beharrezkoa zen zeremonia gidatzen zuen, \u0101ch\u0101rya batek egiten zuena. Ikasleari, brahmach\u0101r\u012b esaten zitzaion.\nEtimologia.\nHitza sanskritotik dator \"guru\", astuna, \"laghu\", arina, hitzaren antonimo bezala.\nBaina, Thomas R. Murray idazle estatubatuarraren arabera \"hitza, bi hitzen konbinaketa da: gu (iluntasuna), eta ru (argitasuna). Beraz, elkarrekin, esanahi hau izango lukete: \"iluntasuna ezabatzen duen argi jainkotiarra\". Baina, egileak, ez du adierazten ze hizkuntzatakoak diren sanskritotik ez datozen bi hitz horiek.\n2001etik hona, Hizkuntzaren Erret Akademia Espainiarrak HEAEk, bere hiztegian onartzen du, eta, beraz, jada ez da hizki kursiboan idazten, biribilean baizik.\nGurukula.\nZabalkuntzaz, guru, ashram edo gurukula baten testuinguruan irakatsitako sinesmen baten nagusi edo haslea izendatzeko erabiltzen den hitza ere bada, non, partaide guztiak, guruaren familiakoak (kula) bezala hartzen diren.\nHitza, sij erlijioa praktikatzen dutenek ere erabiltzen dute euren gidari izpiritualak izendatzeko.\nGuru Purnima.\nGuru Purnima, guruaren urtebetetzea, gidari izpirituala omentzen den urteko eguna da. Ospakizunaren data urtetik urtera mugitzen da, vedatar egutegiaren arabera. Egun honetan, ez da bakarrik norberaren gurua gurtzen, baizik eta baita gainontzeko irakasleak ere.\nHare Krishna mugimenduan ere, gurua gurtzen dute (eurek guru ahoskatzen dute), bere urtebetetze egunean (Jyotir Vedaren arabera kalkulatua).\nGurua yogan.\nGurua beraren arabera, bera ez litzateke erlijio irakasle edo apaiz brahmandar soil bat bakarrik izango, baizik eta izaki autoburutu edo arima argitu bat, R\u0101ma, Buda, Krishna etab... bezala. Guruak, bere ikaslea, kontzientzia mugatuaren iluntasunetik atera lezakeela adierazten du (ikaslea, gorputz fisikoarekin identifikatzen delako eta bere beheragoko animalia izaeragatik), eta kontzientzia jainkotiarraren \"argia\" ezagutarazi lezakeela, ikaslearen barnean gordea dagoena, guruak irakasten dizkion teknikak praktikan jarri behar dituena (meditazioa, otoitza, debozioa...).\nUmiltasuna.\nGuru guztiek jartzen dute puntua, ikaslea, guruaren aurrean oso apala izan behar den ideian. Atsotitz batek dioenez, argitasunaren atea oso baxua da, eta, horregatik, inork ezin du igaro burua makurtu gabe (norberaren egoa kontrolatzea).\nEgungo guruak.\nIrudizko adieran, guru hitza, gai zehatz batean aditu egiten duten dohaiak dituen pertsona bat izendatzeko erabiltzen da. Ohiko adibide bat, Richard Stallman izango litzateke, GNU mugimenduko guru edo profeta bezala."}
{"id": "74222", "revid": "336", "url": "https://eu.wikipedia.org/wiki?curid=74222", "title": "Atamante", "text": "Atamante greziar mitologiako errege bat da. Beoziar errege bat da, Koronea izeneko lurraldean errege izan zena, edo, beste batzuen arabera, Tebasen bertan. Eoloren seme eta Helenaren biloba da. Bere elezaharrak, hainbat elezaharrentzako gaia suposatu du, eta, batzuetan, oso kontraesankorrak diren pasadizoekin gainkargatu da.\nBere tragediaren bertsioak.\nBertsiorik ezagunenak, Nefelerekin ezkondu izanari erreferentzia egiten dio. Honekin, bi seme alaba izan zituen: seme bat, Frixo, eta alaba bat, Hele. Nefele arbuiatu ondoren, Inorekin, Kadmoren alabarekin ezkondu zen. Honekin Learko eta Melizertes izan zituen. Bere seme-alaben ondorengotza eskubideak ziurtatzeko, Inok, bere senarraren lehen ezkontzan izandako bi seme-alabak hiltzea pentsatzen du. Hori lortzeko, herrialde osoko emakumeak konbentzitu zituen gari aleak xigor zitzaten, eta, gizonek garia erein nahi izan zutenean, ez zuen fruiturik eman. Atamantek, orduan, Delfoseko orakulua kontsultatu zuen, eta Inok bere senarraren mezulariak erosi zituen. Hauek ekarri zuten erantzuna honako hau zen: gosetearekin amaitzeko, Frixo sakrifikatu beharra zegoela. Hil behar zutenean, tradizio batzuen arabera, bere arreba Helerekin batera, bere ama Nefelek, urrezko larrudun ahari bat eman zion, airean altxatu zituena, Kolkidara eramanez, Hele bidean ito zen arren.\nBeste tradizio baten arabera, mezularia kupidatu egin zen, Atamanteri azpijokoa azalduz. Honek, Inoren sakrifizioa agindu zuen, Melizertes bere semearekin batera. Baina hiltzera zihoazenean, Dioniso Inotaz kupidatu zen, hau, bere izeba baitzen, eta bere inudea izan zen. Honegatik, Ino ikustezin bihurtu zuen hodei batean bildu zuen Ino bera, eta ihes egin ahal izan zuten. Ondoren, Dionisok Atamante eroarazi zuen, bere seme txikia hilko zuena, Learko, irakiten zegoen ura zuen pertz batetara botaz. Aldi berean, Inok, Melizertesekin batera, bere buruaz beste egin zuen, itsasoko jainkoa bihurtu eta Leukotea edo Leukotoe izena hartu zuela dioen bertsioa ere existitzen den arren.\nEuripidesen bertsioa.\nEuripides, bigarren tragedia baten egilea izango zen, \"Ino\" izenburua zuena, Atamanteren hirugarren ezkontza bati buruzkoa, Temistorekin, Hipseoren alaba, lehenengo tragediaren ondoren gertatutakoa, eta elezaharra berrabiarazten zuen. Ino mendira joango zen bere azpijokoak arrakastarik izan ez zuela ikustean, bakanteekin elkartzera, Dionisoren zerbitzariak zirenak. Atamante, Temistorekin ezkondu zen, Esfingio eta Orkomeno izanez, Ino hilda zegoela uste zuenean, baina Ino Atamanterengana itzultzen da, eta honek zerbitzari bezala sartzen du bere jauregian. Temistok, jeloskor, Inoren semeak hiltzea pentsatzen du, zerbitzari berriari fidatuz bere nortasuna jakin gabe, Inoren semeak zuriz eta bereak beltzez janzteko aginduz. Inok alderantziz egin zuenez, Temistok bere seme propioak hil zituen, egin zuenaz konturatu zenean, bere buruaz beste eginez.\nBertsio alternatiboak.\nBeste bertsio batzuk, jarraipen ezberdinak ematen dizkiote lehen tragediari. Beste bertsio baten arabera, Atamantek, lehen gertaeraren ondoren, Beoziatik ihes egiten du, eta herrialde berri batean ezartzen da, orakuluak adierazten diona, ahari bat jaten ari diren otsoak aurkituko dituela esanez. Han ezartzen da, Atamantiako erresuma sortu eta Temistorekin ezkondu. Honekin, Leukon, Eritrio, Eskeneo eta Ptoo izan zituen bertsio honen arabera."}
{"id": "74223", "revid": "105290", "url": "https://eu.wikipedia.org/wiki?curid=74223", "title": "Koronea", "text": "Koronea edo Koroneia, Beoziako hiri bat izan zen, Helikon mendian kokatua.\nSuposatzen denez, Tesaliako Koronea izena eman zioten tesaliarrek kanporatutako beoziarrek sortu zuten (Pausaniasen arabera, Haliarto edo Atames izan ziren buruzagi tesaliarrak). Atenearen tenplua Kuarios edo Kuralios ibaiaren ertzean eraiki zuten (Tesaliako ibaiko izenetik), non Panbeoziako jaialdia egiten zen, Beozia osoko hirientzat.\nHirian bertan edo inguruetan, hainbat gudu gertatu ziren:"}
{"id": "74224", "revid": "12788", "url": "https://eu.wikipedia.org/wiki?curid=74224", "title": "Helikon", "text": "Helikon Tespias eskualdean dagoen mendi bat da, Beozian, 1748 metroko garaiera duena, Parnaso menditik gertu dagoena, Kopaide aintzira eta Korintoko golkoaren artean. Greziar mitologia, Apolo jainkoari eta Musei (Helikonideei) sagaraturik dago, bertan dagoen Hipokrene izeneko iturria bezala.\nEkialdeko zatia, bereziki Musei sagaraturik zegoen, eta Musen leizezulo sakratua barnean zuen (Konstantino I.a Handia enperadore erromatarrak Konstantinoplara eraman zituen estatua askorekin, non suak deuseztu zituen 404an) baita Aganipe iturria, bertatik edaten zutenak inspiratzen zituena, eta Hipokrene iturria ere (egungo Makarioitissa beharbada). Bi iturri hauek, Olmeios eta Permesos errekaztoak sortu zituzten, eta, hauen bateratzeak, Haliartoa eratzen zuen, Kopaide aintziran itsasoratzen zena.\nMusen omenezko joko batzuk leizezuloaren inguruan egiten ziren, gaur egun San Nikolas izena daramana, Marandali mendi beraren oinean eraikita komentu eta eliza bategatik. Askran (egungo Pyrgu\u00e1ki) finkoturiko greziar olerkari eskola bat ezarri zen, mendiaren oinean, eskola honetako olerkaririk ospetsuena zen Hesiodoren bizitokia izan zena.\nZerraren zati batek, hau ere Musei eskeinitakoa, Leibethrion Mendia izena zeraman (latinez Leibethrium), eta, gaur egungo Zagara edo Granitzarekin bat etorriko litzateke (azken hau, ziuraskiago, Lafistion izan zitekeen, latinez \"Laphystium\", non, baita ere, bazeuden musen eta lamien estatua batzuk, Leibethrias eta Petrako iturriak eta leibetriar lamiei eskainitako leizezulo bat.\nMendizerrako mendirik garaiena gaur egungo Palevouni da (1524 metroko garaieraduna)."}
{"id": "74225", "revid": "336", "url": "https://eu.wikipedia.org/wiki?curid=74225", "title": "Ptah", "text": "Ptah \"Magiaren Jauna\" egiptoar mitologiako jainko sortzaile bat da. \"Irakasle eraikitzailea\", igeltserotzaren asmatzailea, arkitekto eta artisauen patroia. Botere sendagarria ere bazuela esaten zen.\nIkonografia.\nJainkoak, krobitxetean bildutako gizon baten forma zuen, buruan kaskotxo bat zuela, menat lepokoa, Uas zetroa Djed pilarearekin eta Ankharekin. Oinarri baten gainean zegoen, Maaten ikurra.\nHistoria.\nAntzinako Inperioaren garaian, jainkorik boteretsuena zen, Menfisen botereari lotua, baina, denborarekin, nabarmentasuna galdu zuen Ra eta Amonen aurrean. Antzinako Egiptoko hiriak, Ptah munduaren sortazaile bezala (Menfis edo beste jainkoetatik sortutako jainko bezala (Tebas) bezala hartzeko borrokan zebiltzan.\nMitologia.\nMenfiseko kosmogoniaren arabera, Ptahk gainontzeko jainkoak sortu zituen, euren sortzailearen atribuzio eta moduak direnak, nomoak ezarri zituen, hiriak eraiki zituen, jainko bakoitzari bere gurtza tokia eman zion, euren tenpluak eraiki zituen, eta jaso beharreko ofrendak adierazi zituen.\nBere emaztea Sekhmet zen, eta, bere seme-alabak, Perfum, Imhotep eta Patekoak\nSinkretismoa.\nJatorrizko Nunarekin identifikatua izan zen. Garai berantiarretan, Osirisekin identifikatua izan zen, honela, Ptah-Sokar-Osiris hil jainkoa sortuz, momia itxuran irudikatua, Osiris bezala.\nGurtza.\nJatorria Menfisen zuen. Oso gurtua izan zen, Menfisen ezezik, Deir el-Medina eta Serabit el-Jadim (Sinai)n, non, speos bat eraiki zitzaion. Karnaken Ptah jainkoari eskainitako tenplu bat dago, Amonen tenplu handiaren iparraldeko muturrean, Tutmosis III.ak eraikia eta Shabako eta beste errege ptolemaiko batzuk berriztatua. Nubian eta Abidosen ere eraiki zizkioten tenpluak.\nPtahren apaiz gorena, artisauen nagusi gorena zen eta \"Maisu eraikitzaile\" titulua zuen.\nEpitetoak.\n\"Magiaren Jauna\", \"Iluntasunaren Jauna\", \"Egiaren Jauna\", \"Suge eta arrainen Jauna\" eta \"Aurpegi ederrekoa\" tituluak izan zituen.\nIzen teoforoak.\nJainko honengandik dator Egiptoren izena, Homerok erabilia ibaia zein herrialde osoa izendatzeko. \"Aigyptos\" hitz greziar hau, beste hizkuntza batzuetara pasa zena, \"Hat Ka Ptah\"tik dator \"Ptahren izpirituaren etxea\", Menfiseko tenplu baten izena, ondoren, \"Hiku-ptah\" hiriari izena eman ziona.\nBere izena, Merenptah eta Siptah izeneko XIX. dinastiako faraoiek hartu zuten, baita beste pertsonaia batzuk ere, Ptah-hotep, Ptah-Shepses, Kai-Ker-Ptah etab... bezala."}
{"id": "74226", "revid": "58701", "url": "https://eu.wikipedia.org/wiki?curid=74226", "title": "Pseudomonas", "text": "Pseudomonas generoa bakterio Gram negatiboz osatuta dago, bazilo itxura dutenak. Muturreko flageloen bidez mugitzen dira eta ez dute esporarik sortzen.\nGenero honetako bakterioak nonahi bizi dira: uretan, lurrean, airean, landare zein animalietan, etab. Ekosistema ugaritan bizitzeko ahalmen hori substratu asko katabolizatzeko gaitasunarekin lotuta dago. Izan ere, \"Pseudomonas\"-ek 100 substratu baino gehiago erabil dezake elikatzeko, bere janari eskakizunak oso zorrotzak ez badira ere (ongi hazten da laborategiko hazkuntza-inguru arruntetan).\nGenero honetako ezaugarri biokimiko nagusiak honako hauek dira:\nPseudomonas asko plasmidoen eramaileak dira.\nOhikoa da genero honetako espezie askotan pigmentuen ekoizpena. Pigmentu berdea (pioberdina) eta pigmentu urdina (piozianina) dira garrantzitsuenak. Bestalde, bakterio hauen espektro termikoa oso zabala da: 4\u00ba eta 42\u00ba C-en artean hazten dira.\nMateria organikoa degradatzeko eta karbono-molekula ugari katabolizatzeko duen ahalmen handia dela eta, \"Pseudomonas\"-ek zeregin garrantzitsua burutzen du ekosistemen mantentzean, ingurugiroaren kalitatea hobetuz, oso kaltegarria izan zitekeen molekula organikoen pilaketa ekidinez.\nPatogenia.\n\"Pseudomonas\" gehienak saprofito ez-kaltegarriak dira. Hala ere, gutxi batzuk giza zein landareen patogenoak izan daitezke.\nGiza-patogenoen multzoan \"Pseudomonas aeruginosa\" azpimarratu behar da. Bakterio hau ez da patogeno hertsia, oportunista baizik. Horrek esan nahi du infekzioak sortzen dituela immunitate-sistema ahula dutenengan. Klinika eta ospitaleetan jarduten du batez ere mikrobio honek, bertan baitaude gaixo immunogutxitu gehienak. Lehen mailako arazoa da \"Pseudomonas aeruginosa\"-k ospitaleetako gaixoengan sortzen dituen infekzioak, bakterioak erresistentzia handia garatu baitu antibiotiko askorekiko.\nLandare-patogenoen artean \"Pseudomonas syringae\" da aipatu beharrekoa."}
{"id": "74227", "revid": "119347", "url": "https://eu.wikipedia.org/wiki?curid=74227", "title": "Amman", "text": "Amman (, \"\") Jordaniako Haxemi Erresumako hiriburua da. Herrialdearen erdialdean kokatuta dago, eta 2.125.400 biztanle zituen (2005ean).\nGobernuaren egoitza da. Jordaniako kultura eta industria gune garrantzitsuena. Petrolio findegia (Zarqa) du.\nHistoria.\nRabbath Ammon (), Bibliak aipatzen duen ammoniten hiriburua zegoen lekuan kokatua, Ptolomeo Filadelfok hartu eta berriro eraiki zuen (K.a. 283 - 246); Bizantzioko garaira arte gorde zuen, eta Filadelfia izena eman zion. Abdullah ibn Husaynek Transjordaniako hiriburu bihurtu zuen (1946).\n2005eko azaroaren 9an Al-Qaedak atentatua egin zuen hiriko hiru hoteletan, 60 hildako eta 115 zauritu eraginez.\nBarrutiak.\nAmman Handiko Udalak hiriko 27 barrutiak gobernatzen ditu:\nHerri eta hiri senidetuak.\nAmman ondorengo herri eta hiriekin senidetuta dago:"}
{"id": "74229", "revid": "56334", "url": "https://eu.wikipedia.org/wiki?curid=74229", "title": "Menfis", "text": "Menfis (arabieraz: \u0645\u0646\u0641\u200e; grezieraz: \u039c\u03ad\u03bc\u03c6\u03b9\u03c2) Egiptoko Inperio Zaharrako eta Behe Egiptoko I. nomoaren hiriburua izan zen. Nilo ibaiaren deltaren hegoaldean zegoen, Goi eta Behe Egipto artean dagoen lurraldean.\nHiriaren izenak.\nIzen egiptoarrak: Inebu-hedy, Anj-tauy, eta Hut-ka-Ptah. Izen greziarra: Menfis (\u039c\u03b5\u03bc\u03c6\u03b9\u03c2). Izen biblikoa: Noph edo Movh. Izen arabiarra: Mit Rahina.\nmn:n nfr f:r O24 niwt\nAntzinako Egipton, \"Inebu-hedy\" bezala ezagutua izan zen \"Harresi zuria\". Inperio ertainean zehar \"Anj tauy\" \"Bi Lurren balantza\" bezala. Baita \"Men Nefer\" (Mn-nfr) bezala, Menfis bezala grezieratua eta \"Hut-ka-Ptah\" bezala, \"Ptahren karen tenplua\". Hemendik zetorren idazle greziarrek herrialdeari emandako izena: A\u03b9 \u03b3\u03c5 \u03c0\u03c4\u03bf\u03c2 \"Aiguptos\", \"AEGYPTVS\" erromatarra eta geroagoko Egipto izena.\nHistoria.\nK.a. 3050an sortu zen, Egiptoko lehen faraoia izan zen Menesen agintaldian. Hiriaren hondakinak Kairotik 19 kilometro hegoaldera daude, Nilo ibaiaren mendebaldeko ertzean. Hiriko jainkoa Ptah izan zen.\nEgiptoar historiaren zati handi batean, Menfis izan zen herrialdeko hiririk garrantzitsuena eta erresumako gune ekonomikoa I. dinastiatik VIII. dinastia arte hiriburu eztabaidaezina, Ramses II.a eta Merenptah faraoien agintealdietan berpiztuz. Tebas, Pi-Ramses, Tanis edo Saisek hiriburutza izan zutenean ere \"Bi Lurren Balantza\" deitzen zioten, herrialdeko gunerik garrantzitsuena.\nUste denez, K.a. 2250. urtea arte, munduko hiri guztietatik biztanle kopuru handiena zuena da. Bere unerik gorenean, 500.000 pertsonatik gora izan zitzakeen.\nTebasek ordezkatu zuen Menfis Egiptoko hiriburu gisa XI. dinastian zehar, 1500 urtez, Antzinako Egiptoko hiriburua izaki, aro labur batzuetan izan ezik. Asiriako Asarhaddonek K.a. 661ean eta Asurbanipalek hiria harpilatu zuten, eta hiriaren gainbehera abiarazi.\nK.a. 331. urtean Alexandria sortu zenean, Menfisen nagusitasunaren amaiera iritsi zen. Lagidar dinastiako Ptolomeotarrek eta ondoren erromatarrek, Alexandria, Egiptoko hiriburu handitzat hartu zuten, eta gainontzeko herrialdea, jada hiru mila urte beteta zituen Menfis barne zela, ahaztu zen eta pobrezian erori zen. Behin betiko utzia izan zen 641an eta bere hondakinak gertuko finkapenetarako material harrobi bihurtu ziren. Bere hondakinen zati handi bat, Egiptoko hiriburu berria zen Kairo eraikitzeko erabili zen.\nPtah jainkoaren tenpluko hondakinak industuak izan dira, lurpetik estatua kopuru handia bat atereaz, adibidez Ramses II.a faraoiarena, hainbat museotan erakusgai.\nMenfiseko Museoa (Mit Rahina).\nMenfis hiria eraiki zen tokian, gaur egun, \"Mit Rahina\" izeneko herrixka dago. Hainbat indusketaren emaitza bezala, esfinge bat, Ramses II.aren hainbat estatua erraldoi eta beste arrasto arkeologiko batzuk ditu. Hauekin, aire libreko museo bat eta estalitako gela bat antolatu dira, azken hau, arrastoak zaintzeko.\nGizateriaren ondarea.\n1979an, Menfisen multzoa bere nekropoli eta piramide zelaiekin (Giza, Abusir, Saqqara eta Dahshur) UNESCOk Gizateriaren Ondare bezala izendatu zuen, honako izen honekin: Menfis eta bere nekropolia, piramideen tokia Gizatik Dahshurrera."}
{"id": "74230", "revid": "336", "url": "https://eu.wikipedia.org/wiki?curid=74230", "title": "Ibai delta", "text": "Delta hiruki formako lurraldea da, ibai batek bere ahoan \u2014ibaiak bere urak itsaso, estuario, aintzira edo urtegi batera isurtzen dituen tokian\u2014 sortutakoa. Lurralde hori, metatzen diren sedimentuek eratzen dute, ibaiaren isuria desagertzen doan heinean. Ibai besoez osatuta dago, ibaiak eramandako sedimentuak metatu diren uharteak banatzen dituztenak, itsasora, ozeanora edo aintzirara iritsi ondoren. Ibai handienen delten metaketek, honako ezaugarri hau dute: ibaia, kanal aktibo eta ez aktibo multzo bat eratzeko, banatzen eta berriz batzen diren hainbat besotan banatzen da.\nDeltarik ospetsuena Nilo ibaiarena da, eta handik dator bokale forma horri ematen zaion izena. Nilo ibaiaren bokaleak hiruki forma nabarmena du, delta (\u0394) greziar hizkiaren oso antzekoa. Horregatik, Herodoto historialariak izen hori eman zion.\nUharteen eraketa.\nUr goraldietan zehar, ibaiek harea, hartxintxarra eta lokatza garraiatzen dute. Hauek, behin metatutakoan, delta eratzen dute.\nDelta baten eraketa.\nDelta, ibaiek garraiatutako materialaren metaketa baten ondorioz eratzen da, hiruki forma hartzen duen toki batean, bat-bateko isuri abiada gertatzen denean, bokaleagatik gerta daitekeena, aintzira batean, ibai zabalago batean, itsasoan edo ozeanoan, azken hau hain sarri gertatzen ez den arren.\nDeltak eta estuarioak ibaien bokale forma nagusiak dira, aintzira, beste ibai batzuetan, ozeanoan edo itsasoan itsasoratzen direnean. Bere presentzia bokaleetan, itsasaldien zabaleragatik sortua dago. Itsasaldiak oso biziak direnean, ibaien bokalea estuario motakoa izaten da, itsasgoran ibaiaren urak birpresatzen baitira, itsasbeheran, uren abiadaren azelerazioa gertatzen den bitartean, uharteak eratzen dituzten sedimentuen metaketa eragozten duena delten kasuan. Horregatik, deltak gehiago gertatzen dira aintzira, itsaso eta ibai handietan, urek, itsasaldien eragina jasaten ez duten tokietan, ozeano irekien kasuan baino.\nDena dela, badago salbuespenik arau honentzako, Hegoamerikan Orinoko ibaia eta Afrikan Niger ibaiaren kasuan bezala, itsasaldien eragina, latitude ertainetan baino txikiago diren lekuak direnak.\nDeltaren eraketan ibaia nagusi den eta itsasaldien eta olatuen eraginari hain lotuta ez dagoen tokietan, forma gingilanitzeko delta bat era daiteke. Hauda Mississippi ibaiaren kasua, honen eredu bezala har daitekeena.\nOso ohikoak ez diren kasuren batzuetan, delta haran oso luze batean dago eta ibai delta alderantzikatu bezala ezagutzen da. Batzuetan, ibaia adar askotan banatzen da, lurrean barrena dagoen toki batean, bakarrik, berriz elkartu eta itsasorantz jarraitzeko. Delta mota honen kasurik nabarmengarriena, Niger ibaiaren barne deltarena da.\nDelta eratzen duen lur materiala oso ezberdina da, buztin, lupetz eta harea nahasketa batez eratuta egon daitekeelarik. Material hauek korronteak garraiatuak izan daitezke, honen abiadaren arabera, eta metatu edo ez, itsasaldien intentsitatearen arabera. Delten zorua, orokorrean oso emankorra da, batzuetan, euren gatz maila nahiko handia den arren. Ibaien bokaleetan eratzen dira materialen metaketagatik, lurraren uretako sarpena eratzen duen arte. Hiruki forma du. Iberiar Penintsulan, adibiderik esanguratsuena Ebro ibaiarena da."}
{"id": "74231", "revid": "105290", "url": "https://eu.wikipedia.org/wiki?curid=74231", "title": "Uzkuiti", "text": "Uzkuiti Aralar mendilerroan dagoen mendi bat da. Aoki mendiarekin batera, Muitzeko zirkua mugatzen du hegoaldetik. Lizeozko ordeka, jaitsiera txiki bat da Aoki eta Uzkuiti banatzen dituen larrean. Mendi honen aurpegiak oso ezberdinak dira, iparraldean eta ekialdean, malda belartsu gogorrak baititu, eta, mendebaldean eta hegoaldean, berriz, oso goitiera txikia.\nMendiaren hegoaldean dagoen sakonunea Katxine deitzen da. Sakonune hau, honako mendi hauek inguratzen dute: Ganboa, Ganbo Txiki, Arrubiga\u00f1a, Uzkuiti eta Aoki.\nIrispideak.\nLarraitzetik edo Amezketatik, Muitzeko labar ederra igo daiteke, Txindoki menditik ekialdera geratzen dena, tontor hau Larraonetik banatzen duena. Zirkua bere bururantz jarraituz, Uzkuitira heltzen da. Tontor hau ondo nagusitzen da Arritzagako labarraren lehen zatian. Amezketatik, posible da labarra Ondarreko langaraino igotzea. Hemendik, Etitzegira igo daiteke, tontorraren iparraldean, eta, hemendik, tontor belartsura."}
{"id": "74233", "revid": "201", "url": "https://eu.wikipedia.org/wiki?curid=74233", "title": "Bokale", "text": "Bokalea edo ibai-ahoa ibai baten amaiera da, non bere urak beste ibai batera, aintzira batera edo itsasora isurtzen dituen. Ibai baten bokaleak mota hauetakoak izan daitezke:\nBokaleak, oro har, bioaniztasun handiko lekuak dira, ur geza eta gazia elkartzen diren tokia delako, eta ibaiak garraiatzen dituen elikagai eta jalkinak urtzen eta prezipitatzen direlako. Bokale bat, askotan, itsaspean jarraitzen du sedimentazio gune bat eratuz edo itsaspeko arroila baten bidez.\nUr mugimenduak.\nIbai bateko ura era askotara itsasoratu edo aintziratu daiteke, ur-mugimendu desberdinak eratuz. Uraren dentsitateak, lurraren errotazioak eta itsasaldiek eragina izan dezakete ibai-uraren mugimenduan.\nIbaiko urak hartzailearenak baino dentsitate handiagoa badu, ibaiko ura urazaletik beherantz murgilduko da. Ibaiko urak, orduan, azpiko urlaster bat osatuko du. Baina ibaiko ura hartzailearen baino arinagoa baldin bada, itsasora isurtzen denean gertatzen den bezala, ibaiko ur geza urazalean zehar ibiliko da, gaineko urlaster bat bezala. Bi kasuetan, ura barreiatu egingo da.\nLeku izenak.\nBatzuetan bokaleek leku izenak sortu dituzte. Euskal Herrian, adibidez, Aturri ibaiaren ahoan dago Bokale herria (Lapurdi). Iparralderago, Bokale Zaharra (frantsesez Vieux Boucau, okzitanieraz Lo Bocau Vielh) ere ageri da.\nErresuma Batuan, leku askok hartzen dute horrelako izena ibaien bokaleetan, hala nola Plymouth (\"Plym ibaiaren ahoa\")."}
{"id": "74234", "revid": "119247", "url": "https://eu.wikipedia.org/wiki?curid=74234", "title": "Satis", "text": "Satis edo Satet, \"gezi batek bezala hegan egiten duena\", egiptoar mitologian gerra, uholde, ugalkortasun eta maitasunaren jainkosa da.\nIkonografia.\nGoi Egiptoko koroa duen emakume bezala irudikatu zen, bi adarrekin, ankha eta zetroarekin. Baita antilope itxurarekin ere\nMitologia.\nFaraoiaren jainkosa babeslea eta Nubiako mugaren zaintzailea\nGerrarekin eta Elefantina uhartearekin lotuta dago, Piramideen testuetan\nKhnumen emaztea eta Anuketen ama (edo ahizpa). Khnum eta Anuketekin Elefantinako hirukoa osatzen zuen, eta Esnakoa Khnum eta Neitekin.\nSinkretismoa.\nIsis-Hathor, Amonet, Manat eta Renpetekin identifikatua izan zen.\nEpitetoak.\n\"Beheragoko lurraldeko izpiritua\" titulua zeraman.\nGurtza.\nSehel uhartean gurtua izan zen, Asuanetik gertu."}
{"id": "74235", "revid": "119347", "url": "https://eu.wikipedia.org/wiki?curid=74235", "title": "Nickelback", "text": "Nickelback \"post-grunge\" musika talde kanadarra da, 1995ean sortutakoa. Albertako Hanna hirian sortu zuten Chad Kroeger, Mike Kroeger, Ryan Peake eta orduan bateriajole zen Brandon Kroegerek (oraingo bateriajolea Daniel Adair da). Gaur egungo post-grunge talde ezagunenetakoa da.\nKanadako talderik ospetsuenetariko bat da, mundu mailan 55 milioi kopia baino gehiago saldu dituelarik. Nickelback, 2000. hamarkadako salmenten zarrendako 11.postuan dago eta AEBtako atzerriko taldeen zerrendan era 2. postuan agertzen da \"The Beatles\"-en atzetik.\nTaldearen izena, nicklel (txanpon) izenetik dator, izan ere bere anaiak Starbucks kafetegian lan egiten zuen garaian asko erabiltzen zuen hitza \"here is your nickel back\" esateko, hau da, \"hemen duzu zure bueltako txanpona\".\nEgun, taldeak EMI-rekin (Kanadan) eta Roadrunner Records-ekin gainontzeko lekuetan du kontratua sinatua. 2008.urtean taldeak Live Nation-ekin sinatu zuen euren mundu bira, kontzertu, \"merchandaising\", eta diskoen grabaketen antolakuntzaren ardura hartzeko.\nTaldekideak.\nGaur egun taldean dirauten kideak:\nTaldekidek izandakoak:\nEstiloa.\nNickelbacken estiloari dagokionez, ezin dezakegu estilo jakin batean kokatu. Web orrialde batzuen arabera, Rock estiloaren barruan sartzen da talde hau; Grunge estiloaren barruan ere sailkatu dezakegu, heavy metalaren eragina dutelako. Thrash Metalaren barruan ere egon daitezke, Metallica bezalako taldeengandik jasotako eragina dela eta; baita Hard Rock-aren barruan ere.\nHistoria.\n1995. urtean sortu zen taldea dugu Nickelback. Izenaren jatorria taldeko kide den Mike Kroegerrek Starbucks kafetegia baten lan egiten zueneko ondorioa da; bezeroei dirua bueltan eman behar zienean, \"here's your nickel back\" esan behar zien; hau da, hemen duzu zure dirua.\nTaldea Hanna herrian sortu zen, Albertan, Kanada, nahiz eta gaur egun Vancouverren, Britainiar Kolunbian, finkatu diren.\nTaldearen hastapenetan, Cancon izeneko lege kanadarraren laguntza izan zuten. Lege honen arabera, Kanadako irratietan herrialde horretako musikarien abestiak agertu behar dira, portzentaje jakin batean. Nickelback-en bigarren LP-ak, \"The State\", arrakasta itzela izen zuen eta horren ondoren argitaratutako \"Silver Side Up\" izeneko diskoko \"\"How You Remind Me\" single-ak izar bilakatu zituen musikaren munduan.\nBitxikeria moduan, aipatu beharra dago aipatutako \"Silver Side Up\" diskoa 2001. urteko irailaren 11an argitaratu zela; egun horretan, taldea Pennsylvanian zegoen, disko berriaren biran, United Airlines konpainiako 93. hegaldiaren atentatua gertatu zen lekutik 15 kilometrora.\nEgun, musika talde famatua izaten jarraitzen du, jarraitzaile ugarirekin, bai nagusiak bai gazteak direnak. Azkenengo diskoarekin, 2011an argitaratutako \"Here and Now\", 225000 eta 250000 salmenta bitartean lortu zituzten, astebetean soilik.\nDiskografia.\nAlbumak eta EP-ak\nSare sozialak.\nEsparru honen barruan sare sozial ezberdinak hartuko ditugu kontuan.\nTuenti.\nSare sozial honetan 20 orrialde dituzte, bai Espainiako Estatura kontzertua emateko eskatuz, edota taldearen jarraitzaileak batzeko orrealdea izateko asmoarekin sortuak izen direna.\nFacebook: Nickelback.\nHemen ere hainat orrialde dituzte, baina ofizialak; hau da, bertan zein kontzertu emango dituzten, non, orduak... argitaratzen dituzten, euren jarraitzaileek jakin dezaten.\nTwitter: Nickelback.\nTwitter sare sozial arrakastatsuena da. 9081 tweet egin dituzten, eta 392.391 jarraitzaile dituzten."}
{"id": "74241", "revid": "105290", "url": "https://eu.wikipedia.org/wiki?curid=74241", "title": "Mikrobio oportunista", "text": "Mikrobio oportunistak patogeno hertsiak ez diren mikrobioak dira, gaixotasunak eragiteko ahalmena dutenak immunitate-sistema ahulduta dutenengan.\nBakterio, onddo eta birus batzuk dira oportunistak. Pertsona osasuntsuak infektatzerakoan mikrobio hauek ez dute gaixotasunik eragiten, haien birulentzia oso urria baita, organismoaren defentsa mekanismoek (linfozitoek, makrofagoek eta beste fagozito batzuek) erraz deseustatzen baitute haien ahalmen patogeno urria. Pertsona immunogutxituengan, berriz, oportunisten infekzioek gaixotasunak garatzen dituzte, ostalariaren defentsa kaskarrek ezin baitute kanpoko mikrobioei aurre egin.\nOportunistak klinika eta ospitaleetan dira arriskutsuak, bertako populazioa oso sentikorra baita haiekiko. Ospitaleetan hartutako gaitz asko (infekzio nosokomialak) mikrobio oportunistek sortutakoak dira.\nOportunistak ere hazi daitezke tratamendu antibiotikoaren ondorioz pertsona baten flora bakteriar arrunta (adibidez, hesteetakoa) asko murrizten denean. Konpetentziarik gabeko egoera horretan, mikrobio oportunistek kolonizatzen dute mikrobiorik gabeko habitat berria (hesteak, esaterako).\nMikrobio oportunisten artean honako hauek aipatu daitezke: \"Pseudomonas aeruginosa\", Candida eta Aspergillus onddoak, Staphylococcus batzuk eta Escherichia generoko bakterioak."}
{"id": "74242", "revid": "17", "url": "https://eu.wikipedia.org/wiki?curid=74242", "title": "Oportunista", "text": ""}
{"id": "74249", "revid": "336", "url": "https://eu.wikipedia.org/wiki?curid=74249", "title": "Rhoda Griffis", "text": "Amanda Peet (Raleigh, Ipar Carolina, Ameriketako Estatu Batuak, 1965eko urtarrilaren 9 - ) aktore estatubatuarra da."}
{"id": "74253", "revid": "105290", "url": "https://eu.wikipedia.org/wiki?curid=74253", "title": "Batisfera", "text": "Batisfera, asmakizun urpekari bati eman zitzaion izena da, sakonera abisalen urpekontzi esploratzaileen aurrekaria. 1930en asmatu zuten William Beebe eta Otis Barton esploratzaileek. Itsasoko sakonera handiak lehen aldiz hurbiletik esploratzeko erabili izan zen.\nBatisfera, oinarrian, hermetikoki itxitako esfera bat da, altzairuz egina, eta kristal indartuzko behaketa batxulo bat duena. Bere funtzionamenduan zehar, batisfera, itsasontzi batetatik zintzilik dago, metalezkoa den kable baten bidez, argindarrez, komunikabidez eta airez hornitzen duena. Aipaturiko kablea, hedatu egiten da batisfera urperatzeko, eta biribilkatua igotzeko. Benetan, objektu bizigabea da, eta, kablea apurtuz gero, abentura amaitu egiten da\n1934an, aipaturiko asmatzaileek, batisferan eginiko urperatzearen errekorra ezarri zuten, 908,4 metrora iristen zena, oraindik indarrean dagoen errekorra. Sakonera gehiagora, zilborreste bezala funtzionatzen duen kablearen pisua maneiaezina bihurtzen den arren, oso zaila izango da errekor hori hobetzea.\n1948an, Barton bera bakarrik jaitsi zen 1370 metroko sakonerara (Bill Brysonen \"Ia guztiaren istorio labur bat\" liburuaren arabera), batisfera aldatu bat erabiliz, bentoskopo delakoa"}
{"id": "74254", "revid": "31982", "url": "https://eu.wikipedia.org/wiki?curid=74254", "title": "Abisal", "text": "Abisal edo zona abisopelagikoa izena hartzen duena, ozeanoa banatua dagoen mailetako bat da, bere sakoneraren arabera. Batipelagikoaren azpitik eta hadopelagikoaren gainetik dago, eta 4000 eta 6000 metro arteko sakoneran dago. Toki iluna da, eguzkiaren argia heltzen ez dena.\nItsas biologian, fauna abisopelagiko hitzak, giro edo habitat natural zehatz bati egiten dio erreferentzia, itsas animalia espezie batzuekin, zeintzuk aske igeri egiten duten eta aipaturiko sakoneratan bizi eta/edo elikatzen diren, eta gainazalera sekula hurbiltzen ez direnak.\nBeste alde batetik, itsas biologian existitzen da, baita ere fauna abisal bentonikoa hitza, itsas ondoari lotuta dagoen fauna dena, oso urria eta ezaugarritsua dena.\nAbisal hitza, abismo hitzetik dator (zuloa), toki sakona eta iluna. Toki honen ezaugarriak honako hauek dira: giro hotza, presio hidrostatiko biziki handia, elikagai eskasia, eta erabateko argi eza. Fosa abisal bat, gainazal ozeanikoa, subdukzio bidez, gainazal kontinentalaren azpian, okertasun txiki batekin sartzen denean gertatzen da, litosferaren apurtzea eta fosa baten eraketa sortzen duena.\nOzeano hondoan ez dago fotosintesia egiten duen landaredirik, hau da, ez dago alga berderik. Toki hau, neurri handi batean, gainazaletik erortzen dien detrituen mende dago, tximinia hidrotermalak aurkitzen diren tokiak izan ezik, sumendi energiaren mende daudenak, non, lehen produkzioa, kimiosintesiaren mende dagoen, bakterioek egiten dutena, substratuetan aurkitzen direnak, edo bertan aurkitzen diren bizidunek egina (pogonoforoen brankien kasuan bezala).\nItsasondoaren geografiaren toki morfologiko honek, ozeanoen azalera osoaren %70a hartzen du.\nFauna abisala arrain abisalek osatua dago, munstro itxurakoak, \"Caulophryne\", \"Argyropelecus\", \"Idiacanthus\", \"Melanocetus\", \"Saccopharynx\", \"Chauliodus\" eta \"Cryptosaras\" bezalakoak.\nOrnogabeko faunaren artean, erraldoitasun abisala dago 1.50 metroko piknogonido edo uretako armiarmak baitaude, 50 zentimetroko polipoa duen hidrozoario bat ere badago, eta baita 40 zentimetro baino gehiagoko isopodoak ere. Hauetaz gain, gainazalean aurkitzen diren espezieetatik oso ezberdinak diren beste espezie batzuk ere daude, belaki beirakara handiak, itsas lili pedunkulatuak eta forma primitiboko sesilak bezala."}
{"id": "74262", "revid": "336", "url": "https://eu.wikipedia.org/wiki?curid=74262", "title": "Kurilak", "text": "Kurilak edo Kuril uharteak \u2014, ahoskatua edo ; japonieraz: edo \u2014 uhartedi bat da. Uharte gehienak sumenditsuak dira. Ipar-mendebalderantz, Japoniako Hokkaido uhartetik Errusiako Kamtxatka penintsularantz doaz, eta Okhotskeko itsasoa Ozeano Barearen iparraldetik banatzen dute, Sakhalingo errusiar oblastaren zati dira.\nIzena, ainu aborigenen hizkuntzatik dator. Hizkuntza honetan, \"kur\" hitzak \"gizon\" esan nahi du.\nHistoria.\nAinu aborigenak uharte haietan oso antzinatik bizi dira, errusiarrek XVIII. mendean bertatik bota zituzten arte. Japonia uharte haietaz jabetu zen 1875ean (San Petersburgoko Ituna), Sakhalin Errusiari uztearen truke. Errusiak hartu egin zituen Bigarren Mundu Gerraren ondoren (San Frantziskoko Ituna), baina Japoniak, oraindik, hegoaldeko hereneko uharteak aldarrikatzen ditu (Kuril uharteetako gatazka), hau da, Etorofu, Kunashiri, Shikotan eta Jabomai: Japonian, Iparraldeko Lurraldeak izenaz ezagutzen dira.\nGeografia.\nUharteak euren lainoagatik ospetsuak dira. Alga eta arrainetan aberatsak dira. Atlasov, Iparraldeko hereneko uhartea (Oyakoba japoniarrentzat), sumendi kono ia perfektu bat da.\nGeologikoki, Kuril uhartedia uharte arku bat da, uhartedi mota bat, plaka tektoniko ozeaniko batek beste baten aurka subdukzioa egiten duen heinean eratua, haren fusioa eta horren ondoren datorren magma igoerarengatik.\nUharteak.\nTaula honetan, Kuril uharteak ipar-ekialdetik hego-mendebalderantz zerrendatzen dira. Uharteotaz gain, dozena bat uharte eta harkaitz txikiago ere daude."}
{"id": "74264", "revid": "105290", "url": "https://eu.wikipedia.org/wiki?curid=74264", "title": "Zabalegi (mendia)", "text": "Zabalegi Aralar mendilerroan dagoen mendi bat da, Artubi menditik iparmendebaldera, Malloatik zertxobait bananduta.\nIrispideak.\nAmezketan, San Martin ermitara igo behar da G.R. -20 bidezidorretik (Aralarri itzulia mendi oinetik). Ideia, Larrondoko lautadara iristea da, modu bat aipatzeagatik, Altun Goena izeneko baserritik hel daitekeena. Toki honetatik, G.R. -20 eta G.R. -121 bidezidorrek (Gipuzkoari itzulia), Aragoenetik elkarrekin doazenak, Balerdi mendiaren iparraldeko oina zeharkatzen dute, eta Urdilleko lepoa izena duen leporantz doaz. Larrondon, Larrondoko tumulua eta Urritzako trikuharria ikus daitezke. Hemen, gorri eta zuriz adierazitako bidea hartu behar da, Arangoene izeneko txabolara iritsi arte, Zabalegi mendiaren mendebaldeko aurpegia inguratuz. Iparrekialderantz igo behar da, Zabalegi izeneko leporantz, dolinek zulatua eta Aralarren ohikoak diren txabola kupularren arrastoekin. Hemendik, tontorra oso gertu geratzen da. Larrondotik, zuzenagoa den beste bide bat ere irtetzen da. Zabalegiren iparraldeko aurpegian dagoen bidezidorra hartu behar da, izen bereko lepoan amaitzen dena."}
{"id": "74265", "revid": "105290", "url": "https://eu.wikipedia.org/wiki?curid=74265", "title": "Anduitzeko haitzorrotza", "text": "Anduitzeko haitzorrotza, Zabalegi (mendia)n dagoen harrizko monolito natural bat da.\nZabalegiren mendebaldeko aurpegia Arritzagako labarrerantz erortzen da, honela, hasiera emanez. Toki honetan dago Anduitzeko haitzorrotza izeneko monolitoa, Beratzagako zubiaren gainean hain justu ere, nondik, Amezketatik abiatzen den Arritzagako bidea igarotzen den. Badago haitz honi Saltarri deitzen dionik ere, benetan, Anduitzen gainean dagoen monolito harritsua dena. Saltarri izena, amezketarren batek, bertatik jauzi eginez bere buruaz beste egitea nahi izan zuelako datorkio.\nAnduitzeko monolitoa, lehen aldiz, 1934ko uztailean eskalatua izan zen. Rafael Carranque eta Lino Argomaniz izan ziren Anduitzen lehen eskalada horren protagonistak. Jaitsierarako rappel bat prestatu zuten, Gipuzkoan, jaitsiera teknika hau erabiltzen zen lehenengo aldia zelarik. Aste bete beranduago, bera bakarrik igoko zen Eusebio San Miguel, eskalatzen 20 minutu emanez. Bitxikeria bezala, igoera hauen aurretik, Altuna izena zuen artzai batek, tontor estu hau igotzea lortu zuenaren \"elezaharra\" oso zabaldua zegoela aipatu behar da."}
{"id": "74266", "revid": "105290", "url": "https://eu.wikipedia.org/wiki?curid=74266", "title": "Negrat\u00edn urtegia", "text": "Negrat\u00edn urtegia Granadako probintzian, Espainian dago, Guadiana txikia ibaiaren ibilguaren gainean.\n21.7 km\u00b2ko hedadurarekin, Cuevas del Campo, Freila eta Z\u00fajar udalerrietatik zabaltzen da. Bere edukia 567 hm\u00b3koa da, Andaluziako hirugarren handiena, Iznajarreko urtegiak 981 hm\u00b3rekin eta Guadalcac\u00edn urtegiak 800 hm\u00b3rekin bakarrik aurretik dituela. Presa mistoa da, grabitatezkoa eta material zolteduna eraikia, asfaltozko pantaila batekin iragazgaitz egiteko. Konponbide hau aukeratu zen ezkerraldeko estriboa, hormigoizko presa bat eraikitzeko hainako egonkorra ez zelako.\n1984an inauguratua izan zen, eta, bere eraikuntzarekin, Las Juntas (Z\u00fajarreko herrixka bat), Ba\u00f1os de Z\u00fajar bezala ezaguna zen bainuetxea, Z\u00fajar eta Carramaiza arteko komunikabide eta kortijo ezberdinak (La Gata, Cortijo de los Contadores, Cortijo Seco) desagertu ziren, uren azpian geratu zirenak. Gaur egun, urtegian, piraguismoa, mendiko bizikleta, xendazaletasuna eta parapentea praktikatzeko prestatuta dauden tokiak daude, baita aisialdiko beste aktibitate batzuk ere, hala nola piknika, arrantza, eta bainua, Freilako hondartzan zein Cuevas del Campoko hondartza nudista-ehunean.\nUrtegi honetara, Los V\u00e9lezen jaiotzen diren errekazto batzuen urak iristen dira, Almer\u00eda iparraldean. Horietako bat, Ca\u00f1ada del Salarreko errekaztoa, bere urak Topareseko herriskatik datozenak, Guadalquivir ibaiaren ibaiadar urrutikoenetzat jotzen da."}
{"id": "74269", "revid": "336", "url": "https://eu.wikipedia.org/wiki?curid=74269", "title": "Siboglinidae", "text": "Siboglinidae edo Pogonoforoak (Pogonophora, latinetik \"pogon\", bizarra, eta \"phora\", eraman), oso gutxi ezagutzen den animalia banaketa bat da. Banaketa honetako animaliak, zizare itxurakoak dira, hodi formakoak. Ez ziren 1900 arte aurkituak izan. Urte honetan aurkitu ziren aleren batzuk, Indonesiako kostaldeko sakonera handietan eginiko dragatuen bidez.\nItsasondoetan bizi ohi dira, 200 metro baino gehiagoko sakoneratara, Baldintza honek, euren hauskortasunari lotua, banaketa honetako animalien azterketa zailtzen du. Animalia sesilak dira, eta eurek egiten dituzten kitinazko hodi bertikaletan bizi dira. Euren forma zizareena bezalakoa da, gorputz zilindriko batekin. Euren gorputza, burua, enborra eta opistosoman banatzen da (1963 arte deskribatua izan ez zena). Buruak, garro kopuru aldagarri bat du, banaketari izena ematen diotenak direnak.\nTalde honen ezaugarri nagusienetako bat, ahorik eta liseri hodirik ez izatea da. Egia esan, sufreko bakterio kimioautotrofoekin duten mutualismoari esker elikatzen dira. Bakterio hauek, hidrogeno sulfuroa herdoiltzen dute, pogonoforoari, honek elikatzeko behar duen energia emanez. Bakterioak trofosoman daude, enbrioiaren liseri hodiaren erdialdeko zatitik eratorria den organo batean (gainontzeko liseri hodia, heldutasunera iritsitakoan galtzen da). Honegatik, hidrogeno sulfuroan aberatsak diren tokietan bizitzeko beharra dute, ia bizidun gehienentzako, ezin biziriko tokiak direnak, jatorri bolkanikodun pitzadura ozeaniko hidrotermalak bezala.\nPogonoforoen postu filogenetiko oraindik ez dago batere argi, itxuraz, anelidoekin lotuta dauden arren. Bi klasetan banatzen dira: Perviata eta Vestimentifera. Azken hauek, tamaina handiak hartzen dituzte (1,5 metro \"Riftia pachyptila\" espeziaren kasuan) eta sakonera handiagoetan bizi dira. Aditu batzuek, vestimentiferoek beste banaketa ezberdin bat osatzen dutela diote, beste batzuek, Annelida banaketaren barnean sartzen dituzte. Kasu honetan, hasiera batean, Pogonophora klaseko partaide bezala aipa daitezke, berrikiago, opistosoma aurkitu dela eta (duela gutxirarte harrapaketetan galtzen zen), Pogonophoridae familia bezala jartzen da Polychaeta klaseko Sabellidae ordenaren barnean. Honen alde eginez, McHughek (1997) ADNaren sekuentziazioaren frogak gehitzen ditu."}
{"id": "74270", "revid": "336", "url": "https://eu.wikipedia.org/wiki?curid=74270", "title": "Hidrotermal", "text": "Hidrotermala presio handien mende eta oso bero dauden ur sakonek disolbaketan dituzten sustantziak harkaitz baten barrunbetara egiten dituzten erorketetatik datozen mineralak dituen zain bat da.\nZain hidrotermalak eratu diren presio eta tenperatura baldintzak oso ezberdinak izan daitezke, eta horrek, zainak, egituran eta kimikoki ezberdinak egiten ditu. Honegatik, hiru klasetan banatzen dira:"}
{"id": "74271", "revid": "646", "url": "https://eu.wikipedia.org/wiki?curid=74271", "title": "Pseudomonas aeruginosa", "text": "Pseudomonas aeruginosa bakterio Gram negatiboa da, \"Pseudomonas\" generoko giza patogenorik garrantzitsuena. Bazilo itxura du eta mugikorra da.\nSaprofito moduan bizi da lurrean zein uretan. Hala ere, mikrobio oportunista da, gaixo immunogutxituengan infekzio larriak eragiten dituena.\nMugikorra da, eta flagelo polar baten bidez higitzen da inguru likidoetan. Aerobioa da.\nElikagai-eskakizun sinpleak ditu eta konposatu organiko ugari erabili ahal ditu karbono eta energia-iturri gisa.\nBakterio honek bi pigmentu ekoizten ditu: pigmentu urdina (piozianina) eta pigmentu berdea (pioberdina). Piozianina toxikoa da beste bakterioentzat. Bakterio antzemateko, laborategian pigmentuen ekoizpena areagotzen duten hazkuntza-inguru bereziak erabiltzen dira (\"King A\" eta \"King B\" ezagunenak izanik).\nPatogenia.\nPertsona immunogutxituak infektatzen dituenean, \"Pseudomonas aeruginosa\"-k gaitz ugari sortzen ditu: gernu-aparatuarenak (zistitis), arnas aparatuarenak (pneumonia), infekzio orokorrak (septizemia), digestio-aparatuarenak (gastroenteritis), nerbio-aparatuarenak (meningitis), etab. Ohikoak dira mikrobio honen infekzioak erredura handiak jasan dituztenengan eta zauri infektatuak dauzkatenengan.\nKlinika eta ospitaleetan etengabeko borroka dago bakterio honen aurka. Izan ere, ospitaleratuen artean \"Pseudomonas aeruginosa\"-k infektatuta dauden pertsona kopurua populazio orokorrean baino askoz handiagoa da. Esterilizazio kontrol zorrotzak ezarri behar dira ospitaleetan bakterio honen infekzioak saihesteko.\nInfektatuen tratamendua ez da samurra, bakterioak erresistentzia garatu baitu antibiotiko askorekiko (plasmidoen bitartez hartutako erresistentzia da). Horregatik, tratamendua hasi aurretik antibiograma baten bitartez aztertu ohi da bakterioaren sentsibilitatea antibiotikoekiko. Sarritan terapia konbinatua erabiltzen da (bi edo hiru antibiotiko batera)."}
{"id": "74273", "revid": "8311", "url": "https://eu.wikipedia.org/wiki?curid=74273", "title": "Ankh", "text": "Ankh \"bizitza\" esan nahi duen hieroglifo egiptoarra da, kultura honetako ikonografia erlijiosoan oso erabilia den ikur bat.\n\"Kirtendun gurutzea\" (\"Crux ansata\") ere deitu izan zaio, gaineko zatia obalo, lakio edo kirten forman duena.\nSinbologia egiptoarra.\nAntzinako Egipton, \"necher\" jainkoekin lotua zegoen, ankha zeramatela irudikatzen zirenak, bizitza eta heriotzari buruz zituzten eskumenak, euren immanentzia eta betiereko izaera adieraziz, gizakiekin lotua, hilezkortasunaren bilaketa esan nahi zuen. Arrazoi honegatik, bizitza edo heriotz ondorengo bizitza deskribatzeko erabilia, hilezkortasun bezala ulertua, hasieran faraoia bakarrik zela horren duin, eta, Inperio Berriaren ondoren, egiptoar guztiena, euren sinesmenak eboluzionatu ondoren, Hilen Liburuan deskribatzen den bezala. Ankha, berpizkunde ikur bezala, Isis jainkosa eta bere senar Osirisekin lotu zen, azken hau bere anaiak hil zuenean, Isisek magia bidez berpiztu baitzuen.\nBeste hipotesi batek, \"ankh\"aren behealdeko \"T\"ak, estilizaturik, gizonen ugalketa aparatua irudikatzen duela aurresuposatzen du, kirtenak edo obaloak, emakumearen pubisa edo umetokia irudikatuko lukeen bitartean, kontrakoen adiskidetze bezala, ugalketa eta sexu elkarketa irudikatuko luke. Hathor bizi poza eta heriotzaren jainkosak, ikur honekin ematen zuen bizia. Arlo batzuetan, Inanna, Ishtar, Astarte, Afrodita eta Venus jainkosekin bat dator.\nHainbat faraoik sartu zuten hieroglifo hau euren izenean, Tutankamon edo Tutankhamon ospetsuak bezala, (Tut-ankh-amon) (Amonen bizi irudia).\nIkurraren jatorria.\nAnkh ikurraren jatorria ezagutzen ez den arren, hieroglifo idazkeraren eboluzioa ikusiz gero, litekeena da ankha \"eraztuna zigiluarekin\" zeinu hieroglifoarekin lotuta egotea. Antzinako Egipton, zigiluaren hieroglifoa, \"kartutxo\"en balizko aurrekaria, faraoien izena \"babestu\" eta markoztatzeko erabili zen, bere izenaren zeinuak zigiluaren barnean itxiz.\nIkurrarentzako beste jatorri posible bat, Tanitentzako neokananear berbera izango litzateke ia. Askotan, kartagotar jainkosa nagusiaren ikurra, ankharen oso antzekoa da. Taniten ikurraren jatorriaren kasuan, honek, itxuraz, eskematikoki, besoak gurutzean zabalduta dituen jantzitako jainkosa irudikatzen du, \"T\"aren gainean dagoen zirkulua, bere buruaren estilizazio bat delarik. Kasu horretan, Ankharen jatorria Taniten ikurraren antzekoa balitz, ankhak, bere jatorrian, Isis edo Hathor bezalako jainkosa handiren bat irudikatuko zukeen.\nAnjaren forma eta erabileraren eboluzioa.\nII. mendetik aurrera kristautasuna Nilo ibaiaren ibarrean zabaldu zenean, sinkretismoak gertatu ziren: horietako bat, kristau egiptoarrek (kopto)ek, anj ikurra, kristau gurutzearen aldaera bat bezala hartu izana da.\nIII. mendetik aurrera, Egiptotik abiatu ziren monjeen misioek, ziur aski, ikurra oso urrutiko tokietara hedatu zuten. Honela sortuko ziren \"gurutze irlandarra\", alde batetik, eta \"gurutze armeniarra\" bestetik, biek ala biek, erdian zirkulu bat zutelarik.\nAntzerako ikurrak.\nAntzerako ikur bat erabiltzen zen Venus jainkosa erromatarra irudikatzeko. Ikur hau, \"Venusen ispilu\" deitua, itxuraz, umetokiarekin lotuago dago\nOso antzerakoa den zeinu bat, baina lakioa betea duena, Perun aurkitu da, Motxika kulturak erabili zuena.\nAstrologian, zeinu bera erabiltzen da Artizar planeta irudikatzeko, biologian emakumea irudikatzeko eta alkimian kobrearentzako.\nFilmografia, literatura eta jokoak.\nAnkha, izaki hilezkor nagusienekin, banpiroekin lotu da, literaturan nahiz zinean (\"El ansia\") edo The Black Cat pelikulan, animeetan (Yu Gi Oh) edo bezalako rol jokoetan. \"Fuga del Siglo 23\" edo \"La Fuga de Logan\" (Logans Run) liburu eta pelikulan erabiltzen da (1976), santutegirako sarrera irudikatzen duena, toki bat, non pertsonak bizi daitezkeen zaldiko-maldikoan 30 urterekin hil beharrik gabe. Ultima izeneko joko sagan ere agertzen da Britanniaren zortzi bertuteen ikur gisa (izpiritualitatea), Avatarraren ikur izateaz gain, Gainera, Neil Gaimanen The Sandman komiki ospetsuan, anja, Sue\u00f1oren arreba den \"Death\"ek erabiltzen duen ikur bat da, heriotzaren pertsonifikazio femeninoa."}
{"id": "74275", "revid": "336", "url": "https://eu.wikipedia.org/wiki?curid=74275", "title": "Obalo (geometria)", "text": "Obaloa, geometrian, arrautza edo elipse baten antza duen edozein kurba da. Beste kurba batzuk ez bezala, \"obalo\" hitza ez dago ondo definitua, eta kurba mota asko obalo deituak dira. Hauek, honako hau dute komunean:\nIrudietan bi adibide ikus daitezke. A adibidean, zirkuluerdi bat elipse baten erdiarekin batu da. B adibidean, berriz, bi zirkuluerdi lerro segmentu zuzenekin lotuak daude. Beste \"ad hoc\" eraikuntza batzuk ere badaude.\nBigarren obalo mota, \"laukiluze biribildua\" izena duena da. Benetako obaloak ez diren arren, atletismo pistak eta beste kirol batzuetakoak obalo deitzen dira, laukiluze biribilduak diren arren.\nBeste toki batzuetan deskribatutako obalo adibideak honako hauek dira:"}
{"id": "74276", "revid": "1519", "url": "https://eu.wikipedia.org/wiki?curid=74276", "title": "Alberto Zerain", "text": "Alberto Zerain Berasategi (Gasteiz, Araba, 1961eko abuztuaren 20a - Nanga Parbat mendia, Pakistan, 2017ko ekainaren 24a) euskal mendizalea zen. Marcelo Zerain pilotariaren semea, 1993an Everest mendia igo zuen, eta gailurrera iritsi zen lehen arabarra izan zen, baita Juanito Oiarzabal mendizale gasteiztarraren aurretik ere.\n2017an bere ibilbideko 10. zortzimilakoa zapaldu zuen.\n2017ko ekainean Mariano Galv\u00e1n\nargentinar goimendizalearekin Nanga Parbat zortzimilakoa igotzeari ekin zioten eta haien arrastoa galdu zen.\n2017ko uztailaren 1ean erreskatatzaileak Pakistango aire armadako helikoptero batean abiatu ziren haien bila eta elur-jausi baten zantzuak ikusi zuten mendizaleen GPS-seinaleak adierazten zuen azken kokalekuan. Ondorioz, biak bizirik aurkitzeko aukera baztertu eta hiltzat eman zituzten.\nK2 mendian istripua.\n2008ko abuztuaren 2an K2 (8.611 m) zortzimilakoaren gailurrera igo zen, bertan ezbehar larri bat jazo zen egun berean. Izotz-jauzi batek bere atzetik zihoan espedizio atzerritar bateko 18 mendizaleak harrapatu zituen eta gutxienez 9 mendizale hil eta 4 desagertu ziren ezbehar horretan.\nAlberto Zerain istripua izan zuen espedizioarekin atera zen 13:00etan hirugarren kanpamentutik. Apurka-apurka, espedizio horretako kideak atzean geratzen joan ziren eta orduantxe gertatu zen zorigaitza. Alberto Zerain 15:00retan tontorrera iritsi zen. Kanpamentura bueltako bidean ez zen ezbeharraz ohartu, eta kanpamentura iristean eman zioten gertakariaren berri."}
{"id": "74280", "revid": "512", "url": "https://eu.wikipedia.org/wiki?curid=74280", "title": "Hessisch-Oldendorf", "text": "Hessisch-Oldendorf Alemaniako herri bat da. Saxonia Beherea estatuan dago, Hamelin-Pyrmont barrutian, Weser ibaiaren ibarrean, Hamelinetik 10 kilometro inguru ipar-mendebaldera. 2014an biztanle zituen kilometro koadroko eremuan banatuta.\nHessisch izenlaguna, 1905etik aurrera erabili izan da, Oldendorf izena duten beste herri eta herrixka batzuetatik bereizteko. Hessisch-Oldendorf, Hessen-Kasselen zati izan zen 1640tik 1932. urterarte."}
{"id": "74281", "revid": "336", "url": "https://eu.wikipedia.org/wiki?curid=74281", "title": "Hathor", "text": "Egiptoar mitologian, Hathor (; ; esanahia: \u00abHorusen Tenplua\u00bb) jainkosa kosmiko bat izan zen, maitasunaren, pozaren, dantza eta arte musikalen jainkosa, jainkosa elikatzailea eta mozkorren patroia. Greziar jainkosa baliokidea Afrodita da; feniziar jainkosa, Astarte; eta semitar jainkoa, Baal. \nIkonografia.\nBehi eran irudikatua, edo animalia beraren belarri eta adardun emakume bezala. Adarren artean, eguzki diska bat zuen. Bere ezaugarria sistroa zen.\nMitologia.\nHorus jainkoaren emaztea zen, irudikapen zeremonial batzuetan, jainkoren ama bezala, Isisekin lotuta agertzen den arren. Egiptoar mitologiaren arabera, elkarrekin, Horusen aita zen Osiris jainkoaren heriotza mendekatu zuten.\nZuhaitz zerutiarra elikatu eta bizia ematen dio. Behi baten irudiarekin, hildakoak hartu eta babesten ditu, hildakoei janaria emanez.\nSinkretismoa.\nLaster asimilatu zen Bat antzinako jainkosarekin. Garai berantiarrean, Isisekin identifikatua izan zen, Horusen ama bezala ordezkatu zuena.\nGurtza.\nDenderan gurtua izan zen, non, maitasunaren, amatasunaren, gazte edertasunaren, pozaren eta erotismoaren jainkosa zen. Goi Egiptoko XXIII. nomoaren, Behe Egiptoko III.aren eta Erdialdeko Egiptoko hainbat nomoren jainkosa izan zen.\nHorus-Hathor senar-emazteak, Goi Egipton gurtuak ziren, batik bat Tebas aldean, non bien omenezko urteroko jaialdiak ospatzen ziren.\nDendera, Abu Simbelen, -non Nefertarirekin identifikatua izan zen-, Filen, Deir el-Medina, Serabit el-Jadim, Gebelein eta Afroditopolis izena zuten beste hiri batzuetan izan zituen bere omenezko tenpluak.\nHathortar kapitela.\nJainkosaren buruaren irudia, bere omenez eraikitako hainbat kapera eta tenpluren zutabeetako kapiteletan zizelkatua izan zen: \"hathortar kapitelak\" deritze. Modu honetara irudikatutako jainkosa egiptoar bakarra zen.\nHathor Sinaiko Penintsulan.\nIdazkien arabera, Sinaiko meatzariek Hathor jainkosa gurtzen zuten. Hathorren tenplu nagusia Sethy II.ak eraiki zuen K. a. 1200. urtean, Timnako kobre meatzeen ondoan, Seir edomtarrean. Serabit el-Jadim, Sinaiko penintsularen hego-mendebaldean dagoen herri bat da, non, antzinatetik, turkesak atereak izan ziren, batik bat, egiptoarrentzat. Flinders Petriek hasitako indusketa arkeologikoek, meatze esplotazioak eta Hathorren tenplu bat argitara eman zituzten.\nBadaude teoriak, Biblian aipatzen den urrezko zekorra, Hathor jainkosaren gurtzako irudi artistiko bat izan litekeela adierazten dutenak."}
{"id": "74285", "revid": "105290", "url": "https://eu.wikipedia.org/wiki?curid=74285", "title": "Roj TV", "text": "Roj TV nazioarteko telebista-kate kurdua da. Hainbat hizkuntzatan emititzen dute: Kurmanci, Sorani eta Hewrami kurdueraren dialektoak, zazaki, persiera, arabiera, asiriera, turkiera eta ingelesez.\nDanimarkatik emititzen du, baina Belgikan ere estudio eta bulego batzuk ditu. Hot Bird satelitearen bidez emititzen du.\nMaiztasun.\nEurobird 9\nIntelsat 1 W\nNillsat"}
{"id": "74286", "revid": "56334", "url": "https://eu.wikipedia.org/wiki?curid=74286", "title": "Jon Iraola", "text": "Jon Iraola Aldalur (Ibarra, 1980ko ekainaren 16a) aktore eta gidoilari gipuzkoarra da.\nETB 1 \"Wazemank\" programan egon ondoren, \"Noaoa!n\" jarraitu zuen. Radio Euskadiko \"Boulevard\" irratsaioan imitazioak egiten ditu ere. Ezaguna da \"Wazemanken\" Joxean Tolosaren eta Ma\u00f1ukortaren imitazioak egiteagatik."}
{"id": "74296", "revid": "336", "url": "https://eu.wikipedia.org/wiki?curid=74296", "title": "Londresko Cityko Polizia", "text": "Londresko Cityko Polizia (ingelesez \"City of London Police\") Londreseko City barrutiaz arduratzen den polizia da. Erresuma Batuko Barne ministerioaren agindupean dago. Londresko beste barrutietan Metropolitar Polizia Zerbitzuak zaintzen ditu, eta garraiobideak Britainiar Garraio Poliziaren menpe daude."}
{"id": "74302", "revid": "105290", "url": "https://eu.wikipedia.org/wiki?curid=74302", "title": "Londres-Stansted aireportua", "text": "Stanstedeko aireportua Erresuma Batuko hirugarren aireporturik handiena da, Londresko erdigunetik 48 km-ra kokatuta dagoena. 1942an zabaldu zen. Bigarren Mundu Gerran, hegazkinentzako erabiltzen zen eta gerratearen ondoren aireportu bezala ireki zuten. Aireportu komertziala da, baina kargarako terminal bat ere badu.\nKanpo estekak.\n Aireportuaren web orrialdea"}
{"id": "74307", "revid": "105290", "url": "https://eu.wikipedia.org/wiki?curid=74307", "title": "Lantzen", "text": "Lantzen aldizkaria Bilboko Gabriel Aresti Euskaltegiak argitaratu zuen bi urtez (1994 eta 1995), eta beste horrenbeste zenbaki izan zituen. Hiru urte geroago, 1998an, \"Zenbat Gara\" aldizkariak hartu zuen haren lekukoa."}
{"id": "74309", "revid": "105290", "url": "https://eu.wikipedia.org/wiki?curid=74309", "title": "Sesil", "text": "Sesil hitza (latinetik \"sessilis\", esertzeko egokia) edo eseria, botanikan erabiltzen da, oin edo euskarri bezala funtzionatzen duen organo baten eza adierazteko. Hosto bat sesila da, zurtoinarekin loturarik ez badu, peziolo bidez, lorearen kasuan, pedunkulurik ez badu, eta antera sesila da filamenturik ez badu edo hau oso laburra baldin bada.\nSesil hitza zoologian ere erabiltzen da, bere substratuari itsatsia hazten den izaki bizidun bati erreferentzia egiteko, eta bere substratutik banatzen eta mugitzen ez dena. Bentoseko izaki asko sesilak dira. Adibide bezala, belakiak, koralak, ostra eta muskuiluak bezalako molusku kuskubikoak (baina ez txirlak), briozooak, edo brakiopodoak. Krustazeoen artean, zirripedoen ordenakoak, lanpernak eta balanoak bezala, sesilak dira."}
{"id": "74311", "revid": "105290", "url": "https://eu.wikipedia.org/wiki?curid=74311", "title": "Ib", "text": "Iba, bihotzak sinbolizatua, egiptoar mitologiaren arabera, gizakiaren zati izpiritual garrantzitsuenetakotzat hartzen zen.\nAntzinako beste kultura batzuentzat bezala, bihotzean aurkitzen ziren emozioak, baita pentsamendu intelektuala, kontzientzia eta moralitatea ere. Suposaketa hauen oinarriak, enpirikoa izan behar zuen, izaki bat, hil egiten baita bihotzean zauri bat jasotzen badu, baina bere bihotzak \"bizirik\" dirau, punpaka, hildako gorputik atera ondoko uneetan.\nBihotzaren ikuskera animista antzinako egiptoarren artean \"aut-ib\" \"poza\" (literalki: bihotz zabalkuntza) edo \"Jak-ib\" \"erotua\" (literalki \"bihozgabea\") bezalako ohiko esaldietan adierazia geratzen zen.\nEskatologia egiptoarraren ustez, bihotza, pertsona hil ondoren, psikostasiaren eraginpean jartzen zen: iba, hilaren bihotzak irudikatzen zuena jainkoek, balantza baten platertxoetako batean jartzen zuten, eta, bestean, Maat zegoen, Justizia eta Harmonia Unibertsala, ostruka luma batek irudikatzen zuena.\nMomia egiptoarretan, bihotzari legokien tokian, kakalardo sakratu bat jartzen ohi zen, Khepriren irudikapena, berpizkundearen ikur zen kakalardoa, honako idazki honekin: \"Ez duzu bihotzaren aurka hitz egingo Osirisen epaiketan zehar\".\nAntzinako egiptoarrentzat, giza izpirituaren osagaiak honako hauek dira: Ib, Ka, Ba, Aj, Ren eta Sheut."}
{"id": "74312", "revid": "336", "url": "https://eu.wikipedia.org/wiki?curid=74312", "title": "Tot", "text": "Tot \u2014antzinako grezierako \u0398\u03c9\u03b8 (Thoth) izenetik hartua; egiptoeraz \u1e0f\u1e25wty, beharbada \u1e0fi\u1e25aut\u012b ahoskatua\u2014 Antzinako Egiptoko jainkoa da, egiptoar mitologian jakinduriaren, idazketaren eta musikaren Ilargiaren ikur dena. Hermopoli hirian gurtu zuten batez ere. Ilargiaren zikloko jainkoa zen eta denboraren neurketaz arduratzen zen, ilargiaren bidez neurtzen baitzuten egiptoarrek denbora. Honenbestez, jakituriaren iturri nagusitzat zuten egiptoarrek eta hizkuntzen eta idazketen asmatzaile zen. Eskriben jainkoa zen, jainko guztien aholkularia, eta hiztun dotoreetan dotoreena. Hermesen baliokidetzat hartu zuten greziarrek.\nIkonografia.\nIbis sakratuaren burua duen gizontzat irudikatzen zen, luma bat eta eskriba zerutiarraren taulatxoa dituela, gizakien pentsamenduak, ekintzak eta hitzak idazteko, ondoren bere balantzan pisatzeko. Babuinotzat ere irudikatua izan zen.\nMitologia.\nTot jakinduriaren jainkotzat hartua da, eta gainerako jainkoen gaineko agintea du. Idazkeraren asmatzailea ere izan zen, eskriben, arteen eta zientzien patroia. Idazkeraren jainko bezala, hitz guztien asmatzailea zen, hizkuntza ahoskatuarena.\nIlargi jainko bat zen, denboraren neurtzailea, eta lehenengo egutegia ezarri zuena. Horregatik, lehen hilabeteak, bere izena zeraman. \"Heru Renpet\" izeneko bost egunak (epagomenoak), sortu zituen, Khonsuren argitasunetik kenduz, azken jainko hau Ilargiaren ikur zelarik. Bost egun berri hauek, beste hainbeste seme-alaba izatea ahalbidetu zioten, Rak, urtean zehar izatea eragotzi baitzion. Erditu zituen bost jainkoak honako hauek izan ziren: Osiris, Horus, Seth, Isis eta Neftis.\nTotek, eskriba sakratuaren lana egiten du, gertakizunak, \"Bi Egien gela\"n dokumentatzen baititu. Erregistratzailea eta epailea da. Egipziar panteoian, balantza batean pisatzen zituen arimak, honela, Osirisen epaiketa irudikatuz.\nGauza guztien ibilbideak ezagutzen zituen arkitektotzat ere hartzen zen, asmatzaileen eta jakinduriaren jauna. Musikarekin lotua zegoen liraren asmatzaile bezala\nGurtza.\nHermopolisen, jainko sortzaile bat zen \"Bizitzaren Etxea\" gobernatzen zuena, eta, uste zenez, hildakoak izpirituetan bihurtzen zituen zeremoniak kodetu zituen, eta soilik bere apaizek erabil zezaketen ezagutz \"hermetiko\" hau, hortik Hermes deitzearena, hiru aldiz handia, eta beragandik irten izana lege hermetikoak.\nIzen teoforoak.\nHaren izena, Tot, XVIII. dinastiako hainbat faraoik eraman zuten; \"Tutmosis\" zeritzen, hau da, \u00abTotek sortuak\u00bb."}
{"id": "74313", "revid": "336", "url": "https://eu.wikipedia.org/wiki?curid=74313", "title": "Nun (egiptoar mitologia)", "text": "Nun edo Nu \"Jatorrizko Ozeanoa\" da egiptoar mitologian, Antzinako Egiptoko kosmogonia guztietan agertzen den elementua da.\nHasieran, sorreraren aurretik, \"Nun\"a bakarrik dago (baina ez da existitzen), ozeano hil bat da, mugarik gabea, erabateko iluntasunez inguratutakoa, gaua ez dena, hau oraindik sortu gabe baitago. Egiptoar apaizek, egoera hau deskribatzeko, existitzen ez zena zerrendatzen zuten.\nBat batean, \"Nun\"etik bizitza sortzen da, soilik pentsatu egiten duen Demiurgo bat bezala. Jarraian, demiurgoa hizketan hasten da, eta Nunetik banatzen da, \"Jatorrizko Ozeanoa\"n bihurtzen dena. Oraindik ez da existitzen, eta, horregatik, ez du ikusten gertatzen dena. Orduan, demiurgoak, Nunari gertatzen dena aipatzen dio, Demiurgoaren istorioa, Nunaren erantzuna eta itzartzea eraginez, hitzaren eta elkarrizketaren jatorria da.\nUne horretan, Demiurgoa mugitu egiten da, eta Sorreraren hasiera da. Demiurgoa eta Nuna ez baitira, benetan, sorreraren zati."}
{"id": "74314", "revid": "31982", "url": "https://eu.wikipedia.org/wiki?curid=74314", "title": "Batipelagiko", "text": "Batipelagikoa edo batiala, ozeanoaren maila bati ematen zaion izena da. Ozeanoa, sakoneraren arabera, lau edo bost mailatan banatuta dago. Batiala edo batipelagikoa, 1000 metroko sakoneratik 4000 metrokoa arte zabaltzen da. Mesopelagikoa eta abisalaren artean dago, lehenengoaren azpian eta bigarrenaren gainean. Ozeanoko toki honetako ezaugarri nabarmen bat, presio hidrostatiko handia da.\nItsas biologian, habitat natural giro zehatz bat deskribatzen du halako sakoneratan aske igeri egiten duten eta bizi eta/edo elikatzen direnei erreferentzia egiten diena, eta sekula ozeanoaren gainazalera igotzen ez direnak. Toki bereziki gogor eta gordina da janari aurkitzeari dagokionean. Existitzen den elikagai bakarra, beste animalia batzuen harraparitzatik, mikroorganismoenak eta goitik erortzen diren detrituenak. Honegatik, arrain askoren funtzio metabolikoak motelak dira, aurreztu eta energia mantentzeko. Espezie batzuk ez dute begirik.\nArrainek kolore ilunak eta gorriak dituzte, aho handiak, zentzu organo garatuak eta argi organoak.\nExistitzen den argi bakarra, izaki bioargiztatzaileena da, eta, iluntasunak, animaliak uneoro mehatxupean ez egotea eragiten du, ikusiak ez izateagatik, eta, horregatik, gihar ahulak dituzte, iritsiera handiko giharrak ez direlako.\nOzeanoaren toki honetan, animalia asko gorriak edo beltzak dira, eta gorria ez da islatzen, beltzaren antza hartuz, eta, argi eza dela eta, jada ez dago landare askorik fotosintesia egiten duenik. Animalien artean \"Melanocetus johnsonii\" eta txipiroi erraldoia daude. Azken hauek harrapatzeko asmoz, kaxaloteak eurengana jeisten dira, 3000 metroko sakonerara."}
{"id": "74317", "revid": "512", "url": "https://eu.wikipedia.org/wiki?curid=74317", "title": "Bad Oeynhausen", "text": "Bad Oeynhausen Alemaniako bainuetxe herri bat da, Ipar Renania-Westfalia estatuan eta Minden-L\u00fcbbecke barrutian dagoena, Weser ibaiaren ibarrean.\nGeografia.\nBad Oeynhausen Weser ibaiaren ertzean dago. Ibai honek hiria ekialdetik igarotzen du. Bad Oeynhausenek du munduko karbonatatutako ur termal iturbururik handiena, \"Jordan Sprudel\" edo \"JordanSprudel\" bezala ezagutzen dena. Egun lasaietan, iturburuak, 40 metroko garaiera har dezake.Iturburuko ura, bere propietate medizinalengatik erabiltzen da.\nHerriaren banaketa.\nBad Oeynhausen udalerria zortzi barrutitan banatuta dago. Honako hauek:"}
{"id": "74322", "revid": "512", "url": "https://eu.wikipedia.org/wiki?curid=74322", "title": "Artsazes I.a", "text": "Artsazes I.a Partiakoa parnotarren buruzagia izan zen, eszitar nomadak edo basamortuko Dahan tribuak, Kaspiar Itsasoaren ekialdean bizi zirenak. Flavio Arrianok mantendutako tradizio batek, Artsazes I.a eta bere anaia Tiridates, akemenestar dinastiako errege izan zen Artajerjes II.aren ondorengo egiten ditu, baina honek ez du inongo balio historikorik.\nArtsazesek babesa bilatu zuen, Baktrianako erregeak Partia inbaditu aurretik, garai horretan, K.a. 250. urte inguruan, Seleuzidar Inperioaren probintzia zena. Flavio Arrianoren arabera, Artsazes I.a hila izan zen, eta bere anaia izan zen bere ondorengoa. Baina, beste batzuek, berriz, Partia K.a. 211. urtera arte gobernatu zutela uste dute. Urte horretan, bere seme zen Artsazes II.a izan zen bere ondorengoa.\nArtsazes I.aren ondoren, artsazidar dinastiako errege guztiek eraman zuten edo gehitu zioten eurenari \"Arsaces\",'r\u0161k (Ar\u0161ak) izena (). Salbuespen batzuekin, soilik izen hori agertzen da Partiar Inperioko txanponetan (bere genitiboa \u0391\u03a1\u03a3\u0391\u039a\u039f\u03a5, hainbat epiteto gehitzen zaizkionak), eta, orokorrean, gainera, dinastiaren sortzailea eserita erakusten dute, bere eskuan, tinkatutako arku bat erakusten duelarik. Partiar Inperioa Ardashirrek (Ardax\u0161\u0113r) deuseztatu zuen, 226. urtean, sasanidarren dinastiari hasiera emanez."}
{"id": "74324", "revid": "105290", "url": "https://eu.wikipedia.org/wiki?curid=74324", "title": "Hezur kuneiforme", "text": "Hezur kuneiformea (\"Cuneiforme primum, secundum, tertium\") oineko hezur labur bat da, hanka bakoitzean, horietako hiru hezur daudelarik, 1, 2 eta 3 barrutik kanpora, kuneiforme handia, txikia eta ertaina. Lau aurpegi, oinarria eta erpin bat eskaintzen ditu.\nTartso hezurren bigarren ilaran dago, hiru kuneiformeak, atzealdetik, eskafoidearekin artikulatzen dira, euren artean alboetatik eta, aurretik, metatartsoko 1., 2. eta 3. hezurrekin."}
{"id": "74326", "revid": "336", "url": "https://eu.wikipedia.org/wiki?curid=74326", "title": "Metatartso", "text": "Metatartsoa bost hezurrez osatua dago, metatartso-hezurrak izenekoak (\"Ossa metatarsila\"), oinaren erdialdeko aurpegitik zenbatzen direnak.\nMetatartso-hezurrak, luzeak dira, hiru aurpegidun hiruki formako gorputz prismatiko batez osatuak, goikoak eta albokoak, eta bi muturrekoak, aurrekoa eta atzekoa. Azken honek, bost aurpegi ditu, horietatik hiru artikularrak direnak (1.a eta 5.a salbu, azken honek bi bakarrik baititu).\nLehen metatartso-hezurra, besteak baino labur eta gogorragoa da. Bigarrena, luzeena da. Metatartso-hezur bakoitzak hurbileko oinarri bat, gorputz bat eta urruneko buru bat du. Metatartso-hezur bakoitzaren oinarria, tamaina handieneko hurbileko muturra da. Euren oinarriak hezur kuneiformearekin eta kuboidearekin artikulatzen dira, eta buruak, hurbileko oineko falangeekin.\nAtzealdeko muturretik, batzuk besteekin eta tartsoko bigarren ilarako hezurrekin artikulatzen dira: 1a, lehen ziriarekin, 2a bigarren ziriarekin, 3a, hirugarren ziriarekin, eta, 4a eta 5a, kuboidearekin. Aurrealdeko muturrean, berriz, eurei dagokien hezurretako falangeekin."}
{"id": "74327", "revid": "105290", "url": "https://eu.wikipedia.org/wiki?curid=74327", "title": "Aitzear", "text": "Aitzear Aralarko Malloetako mendi bat da, Nafarroako Betelu udalerritik gertu dagoena. Aitzearretik hurbil, Pallardi mendia dago; bien artean, lepotxo txikitxo bat baino ez dago. Ttutturre menditik banatzen duen lepoak, Brinkate Zulo du izena, eta dolina eta lenarrezko eremu konplexu bat da."}
{"id": "74338", "revid": "15795", "url": "https://eu.wikipedia.org/wiki?curid=74338", "title": "Coola", "text": ""}
{"id": "74342", "revid": "119347", "url": "https://eu.wikipedia.org/wiki?curid=74342", "title": "Aireportuen NAGE kodea", "text": "Aireportuen NAGE kodea edo IATA kodea, munduko aireportu bakoitzak duen hiru letrako kodea da. Kode hauek Nazioarteko Aire Garraio Erakundeak izendatzen ditu. Kodeak adibidez, maletetan jartzen diren etiketetan azaldu ohi dira kodeak. Aire konpainiei eta aireportuetako garraioarekin harreman bereziki estua duten zenbait tren geltokiri ere ematen zaie.\nEz da konfunditu behar ICAO edo NAZE elkarteak esleitzen duen Aireportuen NAZE kodearekin, hau ere aireportuentzat."}
{"id": "74344", "revid": "6950", "url": "https://eu.wikipedia.org/wiki?curid=74344", "title": "Aireportuen NAZE kodea", "text": "Aireportuen NAZE kodea edo ICAO kodea munduko aireportu bakoitzari ematen zaion lau karaktere alfazenbakizkoen identifikazio kodea da.\nKodeak Nazioarteko Abiazio Zibilaren Erakundeak (NAZE) (ingelesez: International Civil Aviation Organization, ICAO) definitzen ditu eta aire trafikoaren kontrolerako eta airelineen operazioetarako, hala nola hegaldien planifikazioak, erabiltzen dira. Aireportuen NAGE edo IATA kodeekin alderatuz, IATA kodeak jakintza orokorrekoak dira eta airelinea, erreserba eta ekipajeetan ere erabiltzen dira. Aldiz, ICAO kodeak Gunearen Kontrolerako Zentroak, kontrol dorreak edota estazio meteorologikoak ere identifikatzeko erabiltzen dira.\nAdibideak:\nKodeen egitura.\nIATA kodeak ez bezala, ICAO kodeek egitura erregionala dute, mundua gune ezberdinetan banatuz; ez daude bikoiztuta; eta ulergarriak dira. Oro har, lehenengo letra kontinenteak ematen du eta kontinente horretako herrialde bakar edo talde baten ordezkari da. Bigarren letra gune horren barruko herrialde baten ordezkari izan ohi da, eta gainontzeko bi karaktereak aireportu bakoitza identifikatzeko erabiltzen dira. Arau honen salbuespena herrialde handienek ematen dute, horietan lehenengo letrak herrialdea identifikatzen du eta gainontzeko hiru karaktereek aireportua identifikatzen dute. Dena dela, ICAO kodeek inguru geografikoa txertatzen dute kodean, IATA kodeak ez bezala. Adibidez, Madril-Barajas aireportuaren ICAO kodea LEMD dela jakinik, eta izanik L letra Hego Europa gunea identifikatzen duen letra, E letra Espainia herrialdea identifikatzen duena, eta MD aireportua identifikatzen duten letrak (MadriD Madril hiriaren izenetik etorritakoak), LEMG kodea duen aireportua Espainian nonbaiten dagoela ondoriozta dezakegu (M\u00e1laga-Costa del Sol aireportuaren kodea da, L letra Hego Europa gunea identifikatzen duen letra, E letra Espainia herrialdea identifikatzen duena, eta MG M\u00e1laGa M\u00e1laga hiriaren izenetik etorritako aireportua identifikatzen duten letrak). Aldiz, IATA kodeak erabilita, MAD eta AGP aireportu kodeak lortuta, informazio horrekin ez legoke bi kodeen artean aireportuen kokapen geografikoa ondorioztatzerik.\nGaur egun, I, J eta X letrak ez dira erabiltzen ICAO kodeen identifikaziorako lehenengo letra gisa. Q letra nazioarteko irratikomunikazioetarako eta bestelako erabilera berezi eta ez geografikoetarako erreserbatuta dago.\nAmeriketako Estatu Batuetan eta Kanadan, aireportu gehienei IATA kodeen hiru letrak eman zaizkie, ICAO kodeen berdinak izanik, herrialdea identifikatzen duen hasierako C edo K letra izan ezik, hala nola YYC eta CYYC kodeak (Calgaryko aireportuari dagokien IATA eta ICAO kodeak, hurrenez hurren) edota JFK eta KJFK kodeak (John F. Kennedy nazioarteko aireportuari dagokienak). Kode hauek ez dira nahastu behar irrati-komunikazio edo telebistaestazioetan erabilitako adierazleekin, bi herrialde hauetan C eta K letraz hasten diren lau karaktereko adierazleak erabiltzen dituzten arren.\nLurralde batzuek, hala nola Alaska eta Hawaii Ameriketako Estatu Batuetan, edota Kanariak Espainian, ICAOk emandako berezko aurrizkiak dituzte, eta ez dira identifikatzen dagokien herrialdeen identifikazio letrekin. Adibidez, Gomerako eta Tenerife Hegoa aireportuen ICAO kodeak, hurrenez hurren, GCGM eta GCTS dira, GC lurraldearen identifikazio letrak izanik, L (Hego Europa) eta E (Espainia) lurraldeen identifikazio letren ordez.\nL Hego Europa lurraldean bi letrako aurrizki guztiak beteta daude, eta beraz, ezin da herrialde berririk gehitu. ZZZZ kode berezia erabiltzen da ICAOk aireportuari ezin dionean berezko koderik eman, eta oro har hegaldi planifikazioan erabiltzen da.\nICAOk emandako kodeen araberako zerrenda agertzen da jarraian."}
{"id": "74346", "revid": "1263", "url": "https://eu.wikipedia.org/wiki?curid=74346", "title": "Alas i Cerc", "text": ""}
{"id": "74348", "revid": "10891", "url": "https://eu.wikipedia.org/wiki?curid=74348", "title": "Borja Iradier", "text": "Borja Iradier Agirrezabalaga (Zarautz, 1980ko martxoaren 23a -) igerilari olinpiko euskalduna da. AD Zamora talde espainiarrean aritzen du.\n2008ko Olinpiar Jokoetan parte hartuko du lehen aldiz Espainiako hainbat marka gainditu ondoren. 100 metrotan minutu batetik jaitsi duen igerilari bakarra da."}
{"id": "74349", "revid": "105290", "url": "https://eu.wikipedia.org/wiki?curid=74349", "title": "Antera", "text": "Botanikan, antera, estamine bat amaitzen den zatia da. Hitza, grezierazko \"anteros\" hitzetik dator, loratua esan nahi duena, anterak ikusgai egoteak, antesi edo loraketaren punturik gorena adierazten duela esan nahi duelarik.\nAngiosperma landareetan, estamina bakoitzak, filamentu deritzon ointxo batean eta antera batean du oinarria, azken hau, albo batetik filamentuari lotua. Anterak \"extrorsak\" dira, filamentua, anterara, honen kanpoaldetik lotzen bada, eta \"introrsa\"k gauza bera barnealdetik egiten badu. Azken kasu hau ez da lehenengoa bezain ohikoa.\nAngiospermen antera tipikoa, ezberdingarriak diren bi zatiz osatuta dago, bata bestearen ondoan daudenak, \"teka\" deiturikoak, konektibo izeneko eremu batetaz lotuak. Gainera, toki honetatik lotzen da antera filamentura. Antera, bere ardatzarekiko perpendikularki ebakitzen bada, antera bakoitzak, bat edo bi polen zaku dituela ikus daiteke, luzera osoan zehar zabaltzen direnak.\nAntera, egitura dehiszentea da, hau da, bat batean apurtzen dena bere polena argitan uzteko. Polen zaku bakoitza, orokorrean, luzetarako dehiszentzia batetik irekiko da.\nEstamina, espora maskulinoak edo mikrosporak ekoizteko eraldatutako hosto bat da. Espora hauek, polen aleak dira. Polen zakuak mikrosporangioak dira."}
{"id": "74350", "revid": "105290", "url": "https://eu.wikipedia.org/wiki?curid=74350", "title": "Antesi", "text": "Antesia, landareen loraketa da, zehazki, lore baten zabaltze denbora da, non polinizazioa gertatzen den. Dena dela, sarri, loraketa epea, loratzea bera izendatzeko erabiltzen da.\nEgun argiko antesia duten loreek kolore biziak izan ohi dituzte, intsektuak erakarri ahal izateko, adibidez tximeletak. Gauean antesia egiten duten loreak, ordea, kolore gabekoak izaten dira, askotan zuriak, gaueko argi gutxi horrekin kontrastea egin ahal izateko."}
{"id": "74352", "revid": "1519", "url": "https://eu.wikipedia.org/wiki?curid=74352", "title": "Urrezko zekorra", "text": "Urrezko zekorra ( \" \u2018\u0113ggel haz\u0101h\u0101v\") idolo bat da, Bibliaren arabera, hebraiarrek gurtutako jainko faltsu bat.\nMoises Sinai mendian egon zen berrogei egun eta beste hainbeste gauez, eta, denbora horretan, Yahvek, harrizko bi taulatan idatziak, hamar manamenduak eman zizkion. Moises berandutzen ari zela ikustean, herriak, Aaron Moisesen anaiari \"geure aurretik doazen jainkoak\" egitea eskatu zion. Aaronek onartu egiten du, eta, guztiek gainean daramatzaten bitxien materialaz, urreaz, urrezko zekor bat moldatzen dute.\nHebraitarrek, idolo berria gurtu eta sakrifizioak eskaintzen dizkiote, Moisesek, itzuli eta bere herritarrak urrezko zekorra gurtzen ari zirela ikusirik, legearen taulak hausten dituen arte. Ondoren, zekorra deusezten du, literalki, hauts bihurtzen du, eta uretan sakabanatzen du, non igeri egiten duen, ondoren, hebraitarrei, ur hori edanaraziz.\nBeranduago, mendira igo zen berriz, eta Jainkoari, herriari barkatzeko eta berarekin aliantza sinatzeko eskatu zion. Orduan, jainkoak, Moisesi, harrizko bi taula berdin hartzeko eskatu zion, eta, bertan, aliantzaren hamar hitzak idazteko esan zion.\nUrrezko zekorraren gurtza, Apis edo Hathor jainko egiptoarrekin nahastua egon daiteke. Azken hau, behi bezala, edo behi adardun emakume bezala irudikatzen zen. Hebraitar eta beste semitar batzuen artean, Ashera bezala ezagutua izan zen, eta, idumearren artean, Jainkoaren emaztetzat hartzen zen, hebraitarrak eurak, idumearrei Israelgo jainko bera banatzea onartzen zieten: El. Kanaandar panteoia, antzina, El jainkoaren osotasunean konplexuagoa izan dela dirudi, Israelek baztertuko zuena monoteismo baten alde.\nIsraeldarrek, maitasunaren eta ugalkortasunaren jainkosa baketsu honi erreferentzia egiteko erabiltzen duten tratamendu iraingarria, bereziki salataria da.\nKristau tradizioak, zekorra deabruarekin identifikatzen du, bere gurtza idolatria prototipo bat delarik."}
{"id": "74355", "revid": "2048", "url": "https://eu.wikipedia.org/wiki?curid=74355", "title": "Aixita", "text": "Aixita Aralar mendilerroan dagoen mendi bat da, Biaizpe haitzarteko gailurretako bat, haitzarte horretako Haitz Nagusiaren aldamenean. Mendilerroko mendirik txikienetako bat da, 705 metroko garaierarekin.\nItxuraz, Aizpe toponimoa (Haitz-pe = Haitzen azpian) antzina erabilia izan zen, haitzen azpitik igarotzen den pasabide estua izendatzeko. Batzuek diotenez, Haitzpe eta Ahizpa hitzen arteko antzekotasunak, egungo izenari jatorria eman zion, liburu eta mapetan barra-barra agertzen dena. Dena dela, itxuraz, mendi honen izenik zaharrena, Aixita bera da, Erdi Aroko gaztelu batek jada izan zuen izena; pasabidea, berriz, Aixitarte deitua zen. Izan ere, existitu zen izen horretako errota bat (Axiteko errota).\nEdozein kasutan, Larraun ibaiaren albo banatan, bi monolito harritsu handi daude. Eskuineko ertzean dagoena, Ahizpa Nagusia da, eta 705,14 metroko garaiera du, eta, beraz, Larrun ibaiaren ibilguarekiko, 265 metro altxatzen da. Ezkerrekoa Ahizpa Txikia da, eta, bere garaiera 673,48 metrokoa da. Bien arteko garaiera diferentzia, beraz, 30 metro baino zertxobait gehiagokoa da.\nIrispideak.\nEtxeberritik, Asugardiko bidea hartu behar da, larre batean amaitzen dena. Hesi baten ondotik larrearen muga inguruan jarraituz, errekarantz jaisten da, hesia, zurezko pasabide bategatik aldatzeko. Orduan errekari paraleloan doan bide batetik jarraitzen da, dorre metalikoz betea dagoena, eta haizpitarterantz doana. Hona heldu aurretik, ezkerretarantz abiatzen den bidezidor bat begiztatu behar da. Bidezidor hau, zuzenean igotzen da V handiko pitzaduran amaitzen den kanalera. Lurzorua, maldatsua eta soltea da. Pitzaduraren aurretik, lehen zailtasunak hasten dira. Lehen igoera errez batek (II), ezkerretarantz daroa, lehen bateratzea dagoen ezproi harritsu batetara. Hemendik, zuzenean igotzen da lurzoru harritsuago batetik (III), zuhaitz bateraino, non beste bateratze bat dagoen. Eskuinetarantz joan behar da, diedro baten bila, bere oinarrian zuhaitz bat duena. Hau igaro ondoren, lurzoru delikatuz igotzen da, V handiaren bateratzera daroan ertzaren ahotik (II). Toki honetan hilarri bat dago. Orain, ertzetik jarraitzen da, etzandako pitzadura bat igarotzen hasiz, erdialdean duen bloke bati heldurik igarotzen dena, hau, behin betirako, Ahizpa nagusiaren tontorrera igotzeko errenditu aurretik."}
{"id": "74356", "revid": "69477", "url": "https://eu.wikipedia.org/wiki?curid=74356", "title": "Dos Hermanas (Aralar)", "text": ""}
{"id": "74359", "revid": "536", "url": "https://eu.wikipedia.org/wiki?curid=74359", "title": "Eskumuturreko", "text": "Eskumuturrekoa elementu apaingarri bat da, orohar zilindro formakoa, eskumuturretan jartzen ohi dena, oinentzako fabrikatutako modeloak ere badauden, orkatilekoak, beste eskumuturreko batzuk zakilarentzako erabiltzen dira. Ohi, metalezko eskumuturreko sendoagoak dira, barnetik, zakila barrabilekin batera jartzen da. Ehundutako eskumuturrak ere daude.\nEskumuturreko motak.\nMetal preziatuzkoa (urrea, zilarra...), fantasiazkoa, zurezkoa edo harizkoa\nEskuetan eta oinetan\nHistoria eta eboluzioa.\nLehen, urrezko eskumuturrekoak erabiltzen ziren, euren jabeen botere ekonomikoaren adierazgarri zirenak. Denboraren igaroan, eboluzionatzen joan dira, eta modu ezberdinetan eta elementu ezberdinekin fabrikatu izan dira. Antzina, zeltek, euren diseinuaren edertasunagatik biziki baliotsuak ziren eskumuturreko mota bat fabrikatu zuten. Hauei torke deritze. Eskumuturrekoak lotuta doazenean, esklabu ere deitzen zaie, eta hauek solidoak direnean eta zilindro zabalago baten forma dutenak, besoko izena hartzen dute."}
{"id": "74360", "revid": "512", "url": "https://eu.wikipedia.org/wiki?curid=74360", "title": "Porta Westfalica", "text": "Porta Westfalica Alemaniako herri bat da, Ipar Renania-Westfalia estatuan eta Minden-L\u00fcbbecke barrutian dagoena, Weser ibaiaren ibarrean. Porta Westfalica izen latindarrak, Westfaliako atea esan nahi du.\nHistoria.\nPorta Westfalica 1973an sortu zen, arroila inguratzen duten hamabost herrixka elkartu ondoren. Egungo herriaren erdialdea eratzen hari den Hausberge izeneko herrixka da, lehen aldiz, 1096an aipatzen dena.\n1944ko Martxoaren 18tik 1945eko apirilaren 1erarte, Barkhausenen kontzentrazio esparru bat ezarria izan zen 1945eko otsailaren 1etik apirilaren 1erarte, kontzentrazio esparru hau Hausbergen erabilia izan zen. Lerbecken ere erabili izan zen kontzentrazio esparru bat 1944ko urriaren 1etik 1945eko apirilaren 1erarte. Neesenen behartutako lanen eremu bat zegoen. Esparru guzti hauek, Neuengamme kontzentrazio esparruko azpiesparruak dira.\nGeografia.\nPorta Westfalica, Weser ibaiaren eskuinaldeko ertzean dago Porta Westfalica zintzurretik gertu, non, Weser ibaiaren ibilgua mendien artean igarotzen den, Wiehengebirge mendebaldean eta Weserbergland ekialdean dituelarik.\nHerriaren banaketa.\nHerria 15 barrutitan banatzen da. Honako hauek dira herria banatzen den 15 barrutiak:"}
{"id": "74362", "revid": "63274", "url": "https://eu.wikipedia.org/wiki?curid=74362", "title": "Akh", "text": "Akh (edo Aj), antzinako egiptoarrentzat, gizakiaren elementuetako bat izan zen, egiptoar mitologiaren historian zehar esanahiz aldatu zuen arren. Hasieran, Ka eta Baren bateraketa aldaezina zen, izpirituaren beste zatiak, egiptoar mitologian, gorputz fisikoaren heriotzaren ondoren batasuna sortzen zuena. Zentzu honetan, mamu antzeko bat zen.\nOndorengo sinesmenak.\nHonen ondoren, Akh-Akharen zati izatera pasa zen, beste pertsona, jainko eta animalien akh multzoa. Ikuspegi honekin, pertsonak, behe munduan, Duatean, jainkoekin bildutakoan izango zuen itxura zen, hilezkorra eta aldaezina zelarik.\nBeranduago, Ka, heriotzaren ondoren, Akh eta Ba arteko aldaketatzat hartu zen, Barekin batzea Akha sortzekoaren aurkakoa. Sinesmen honen barnean, Akha denbora batez behe munduan egoten zen, itzuli eta Ka bezala berraragiztatua izateko, Ba berri batekin.\nAkh eta Baren banaketa eta Ka eta Baren bateraketa, heriotzaren ondoren lortzen ziren, hil testu eta sorginkeriekin, indarra ekartzearen xedearekin. Behin hau lortu ondoren, ziurra zen pertsona hori ez zela \"bigarren aldiz hil\"ko pertsona horren existentziaren amaiera suposatuko lukeen heriotza.\nAntzinako egiptoarrentzat, giza izpirituaren osagai edo elementuak honako hauek ziren: Ib, Ka, Ba, Akh, Ren eta Sheut."}
{"id": "74364", "revid": "336", "url": "https://eu.wikipedia.org/wiki?curid=74364", "title": "Garaipena (mitologia)", "text": "Garaipena () Erromatar mitologian, garaipena pertsonifikatzen zuen jainkosa\nErromako Palatino eta Kapitolioko bere tenpluak nabarmentzen dira, non, oraindik ere, garaileek sagaratzen zizkieten estatuak kontserbatzen diren. Augustok, jainkosa honen omenezko aldare bat Senatuan altxarazi zuen, Aktiumgo gudua ospatzeko\nHegodun emakume bezala irudikatzen zen, ohi, zesar eta garaileei erramu koroa bat jartzeko itxuran. Nike jainkosa greziarrarekin identifikatzen da. Oso ezaguna da Samotraziako Hegodun Garaipena.\nBitxikeriak.\nMunduko Futbol Txapelketak jokatzen hasi zirenean, munduko txapeldunak jasotzen zuen garaikurrak, Jules Rimet kopa bezala ezaguna den kopak, Garaipenaren jainkosa irudikatzen zuen, oktogono formako oinarri batean ezarrita zegoena."}
{"id": "74367", "revid": "119347", "url": "https://eu.wikipedia.org/wiki?curid=74367", "title": "Hungariar", "text": "Hungariarra (, pluralean: ) edo magyarra hungarieraz mintzatzen den Erdialdeko Europako talde etnolinguistikoa da. 14-15 milioi laguneko giza taldea osatzen dute. Haietatik, 9,5 milioi inguru Hungarian bizi dira, eta beste 2,2 milioi Austria-Hungariako Inperioa desegin zen arte Hungariako Erresumaren bernean zeuden lurraldeetan (Errumania, Eslovakia, Serbia eta Ukrainan, batez ere). Hungariar diasporako talde handienak AEB, Kanada, Alemania, Erresuma Batua eta Brasilen daude.\nHistoria.\nAntzinako hungariarrak Siberiako mendebaldean bizi ziren herri turkiar eta ugriarren nahasketa ziren. V. menderako hego-mendebalderantz ia Kaspiar Itsasoraino iritsi ziren, eta K.o. 830. urtean Don ibaiaren eskuinalderaino. IX. menderako hungariarrak gaurko eremuetan bizi ziren, eta eslaviarrak eta hunoak mendean zituzten. Mende erdia geroago, ordea, hungariarrek atzera egin behar izan zuten, baina ordu arte Europan erasotzaile beldurgarriak izan ziren.\nBestalde, Hungaria Europako bidegurutzea zenez gero, inguruko herriek etengabe eraso egin zioten, eta beren lurraldea askotan hedatu eta murriztu zen historian zehar. Eslaviarrak, germaniarrak eta errumaniarrak izan zituzten hungariarrek inguruan eta eragin handia izan zuten hungariarren bizitzan. Eragin handiena turkiarrena izan zen (XVI. eta XVII. mendeetan) eta austriarrena (Habsburgotarrak).\nHungariarrek autonomia 1867an eskuratu zuten, eta 1918an, independentzia."}
{"id": "74368", "revid": "1519", "url": "https://eu.wikipedia.org/wiki?curid=74368", "title": "Samotraziako Garaipena", "text": "Samotraziako Hegodun Garaipena, baita ere Samotraziako Garaipena eta Samotraziako Nike bezala ezaguna, (grezieraz \u039d\u03af\u03ba\u03b7 \u03c4\u03b7\u03c2 \u03a3\u03b1\u03bc\u03bf\u03b8\u03c1\u03ac\u03ba\u03b7\u03c2 / N\u00edk\u00ea t\u00eas Samothr\u00e1k\u00eas) mukulu biribileko eskultura bat da, aro helenistikoko eskola rodastarrari dagokiona. Parisko Louvre museoan dago.\n245 zentimetroko garaiera du eta K.a. 190. urtean egina izan zen, haitzurdinez. Kabiroen santutegitik dator, Samotrazian. Aditu batzuek, nolabaiteko ziurtasunez Rodasko Phitokritok egina dela uste dute. 1863an arkeologo afizionatua zen Charles Champoiseau frantziar kontsulak aurkitu zuen, Samotraziako greziar uhartean.\nAurkitu zenean, Demetrio Poliorzetesek zizelkatua izatea agindu zuela uste izan zen arren, honek, Ptolomeo I.a Soterren aurka Salaminan K.a. 306an lortu zuen garaipena ospatzeko, K.a. 294tik K.a. 288rarte ateratako txanponetan agertzen baitzen, eskultura hau K.a. II. mendean datatua egon izateak, zentzuzkoago egiten du Antioko III.a Megasen aurkako garaipenak ospatzeko eraiki zela pentsatzea.\nHegodun Garaipenaren emakume irudia, itsasontzi baten brankan pausatzen da, emakume irudiaren oinarri bezala dagoena. Irudiaren gorputzak, bihurdura leun eta polit bat du. Mantu eta tunika fin batean bilduta doa, gorputzera itsasten diren arropak, bere anatomia ikusten uzten dutenak, Fidiasen obrei ematen zaien \"arropa busti\"en teknika gogorarazten duen teknika. Mantuak, biribil bat eratzen du eskuineko iztarrean, ondoren hanka artean erortzeko, garaiko beste emakume irudietan oso ezaugarritsua den konposaketa bat eratuz.\nHaizeak astindutako arropek dramatismoa eratzen dute, oraingoan goxoa, rodastar eskultura eskolako hain ezaugarritsua dena, helenismoko \"barroko\"enetako bat.\nMarinettik, \"Le Figaro\" egunkarian 1909an argitaratutako manifestuan, eskultura hau erabili zuen eskultura beraren aurkako, eta, zabalkuntzaz, kutsu klasizista duen arte tradizionalaren aurkako erasoa kondentsatzeko, industrializazioaren aurrerakuntza teknikoak gurtzen zituen arte berri baten alde. Honela, honako hau irakur daiteke: \"lasterketetako auto bat Samotraziako Garaipena baino ederragoa da\".\nZehaztu behar den gauza bat, zera da: Bere hegoetako bat, zati batean behintzat, ez da jatorrizkoa, zaharberritze baten emaitza baizik.\nBitxikeria bezala Nike kirol marka ezagunak, izena eta irudia (hego eran), eskultura honen omenez hartzen dituela aipatu behar da."}
{"id": "74369", "revid": "336", "url": "https://eu.wikipedia.org/wiki?curid=74369", "title": "Tokariera", "text": "Tokariera izeneko hizkuntza multzoa gutxien ezagutzen den familia indoeuroparraren adar galdu bat da. K. o. V. mendetik VIII. mendea arteko eskuizkribu batzuei esker da ezaguna. Bi hizkuntzak osatzen dute: A tokarierak (turfaniera, arsiera edo ekialdeko tokariera izenez ere ezaguna) eta B tokarierak (kutxeera edo mendebaldeko tokariera). Hizkuntza horiek gutxi gorabehera VIII. mendea arte hitz egin ziren, hiztunak uigurrera erabiltzen hasi arte.\nBiak Erdialdeko Asiako Tarim arroan mintzatu ziren, gaur egungo Txinako Xinjiang eskualdean. Izena Ptolomeok eta beste historialari greziar batzuek aipatzen zituzten tokarioek eman zieten (grekozko \u03a4\u03cc\u03c7\u03b1\u03c1\u03bf\u03b9). Bestetan, tokarioak juezhiekin eta kusanekin identifikatzen dira, eta Tokaristan izenak, normalean, Kristo ondoko lehen milurteko Baktria adierazten du. Testu turkiko batek hizkuntza turfanioa aipatzen du (twqry): ez dago argi, baina W. K. M\u00fcller-ek Baktriako \"tokharoi\" izenekoez ari dela uste du."}
{"id": "74371", "revid": "201", "url": "https://eu.wikipedia.org/wiki?curid=74371", "title": "Palatino (Erromako muinoa)", "text": ""}
{"id": "74374", "revid": "105290", "url": "https://eu.wikipedia.org/wiki?curid=74374", "title": "Roma Quadrata", "text": "Roma Quadrata, Erroma karratua, Erromaren jatorrizko harresien barnean dagoen hiriaren zatiari esaten zaio, bertan sabinar, latindar eta etruriar herriak bizi zirelarik. Itxuraz, hauxe da hiriaren sortu zen antzinako tokia: Jatorrizko esanahia, jada iluna zen greziar eta latindar historialarientzat, Errepublika berantiarraren garaian. Hiria K.a. VIII. mendean sortu zen, elezaharrak dioenez K.a. 753ko apirilak 21ean zehazten duelarik, data honek erromatar egutegiko 1. urtea adierazten zuelarik. Elezaharrak hiria Romulo eta Remok sortu zutela ere badio, lehenak bigarrena hilez eta hala errege bakar bihurtuz.\nBaina, beste egileren batzuk, elezarra eta arkeologikoki dokumentaturiko errealitate historikoaren arteko erdi bidean, Roma Quadratari beste hiru definizio ezberdin ematen dizkiote: lehena Palatino muino osoarekin bat letorke, Plutarkok, Dionisio Halikarnasokoak eta Apianok dioten bezala, bigarrena, gune monumental mugatu batekin, \"Apollinis\" gunera mugatua (Apolo Palatinarraren Tenpluaren gunea), Palatino muinoaren zati txiki bat hartzen zuena, eta hirugarrena, Palatino muinoa inguratzen zuen lubaki batekin (\"murus terreus\" izatera iristen ez zena)."}
{"id": "74375", "revid": "512", "url": "https://eu.wikipedia.org/wiki?curid=74375", "title": "Sarah Siddons", "text": "Sarah Siddons (1755eko uztailaren 5a; 1831ko ekainaren 8a) aktore galestarra izan zen, XVIII. mendeko antzezlerik onenetakoa. Oso ezaguna izan zen Shakespearek sortutako pertsonaiak bikain antzezteagatik, eta berariaz Lady Macbeth.\nBizitza.\nGazte sasoia.\nSarah Kemble, ponteko izena horixe baitzuen, Breconen, (Brecknockshire, Gales) jaio zen, herririk herri teatro-lanetan zebilen familia baten baitan; aita eta senideetako asko ere aktoreak izan ziren; gaztetik antzerkian hasi bazen ere, gurasoek, aita Roger Kemblek eta ama Sarah \"Sally\" Wardek, ez zuten gogoko halako lanbide eta etorkizunik alabarentzat.\n1774an Sarahk aurreneko lan garrantzitsua osatu zuen, Thomas Otwayren \"Venice Preserved\" obrako Belvidera pertsonaiarena: horrek David Garrick aktore eta enpresari ospetsuaren arreta deitu zuen, eta Drury Laneko Erret Antzokirako atea zabaldu. Baina eskaini zizkioten aukerak antzuak gertatu ziztzaizkion, eta 1777an probintzietan dabil aktore; hurrengo sei urtean hala ibiliko da, harik eta 1782an Drury Lanera itzultzeko aukera izan zuen arte. Orduko horretan ez zion alferrik pasatzen lagako izandako eskaintzari.\nDrury Lane.\nLady Macbeth pertsonaia antzeztu ostean bere sasoiko aktore onenetakotzat jo zuten. Jarrain datoz Desdemona, Ophelia, Rosalind... Drury Laneko izar distiratsuena zen harrezkero, eta jarraiko 20 urtean erreferentzia nagusiena Londresko antzerkian. Jende ezagun askok tratatu zuen Sarah; hor dira aldi hartako artista, idazle edo politikoak: Samuel Johnson, Edmund Burke, Hester Thrale, edo William Windham besteak beste .\n1802an Drury Lane laga zuen, eta noizean noiz Covent Gardenen aritu zen. Azkenik, baina ez betiko (gerora hainbatetan aritu baitzen saio txikitan), 1812ko ekainaren 29an, hartu zuen erretiroa; jakina, Lady Macbeth izan behar zuen horretarako aukeratu zuen pertsonaiak. Txalo zaparrada itzela izan zen eta agurtzeko egin zuen solasak zortzi minutu iraun zuen.\nSarah Siddons 1831n hil egin zen Londresen eta Saint Mary hilerrian lurperatu zuten (Paddington Green).\nReynolds margolariaren portreta.\nJoshua Reynolds margolariarena da \"Mrs. Siddons as the Tragic Muse\" (\"Siddons anderea, Antzerkiko Musa\") erretratu ezaguna, 1784an sortua (ikus ondoko margoa). Itxura batean Joseph L. Mankiewicz zinema zuzendariak, lana ikusitakoan, All About Eve filmak zelan hasi behar zuen asmatu zuen. Aurreneko eskenak alegiazko elkarte batera garamatza, \"Sarah Siddons Elkarte\"ra alegia, eta halako batean hor ageri da Reynoldsen lana, Bette Davis eta Marilyn Monroe alde banatan. Filmaren akabuan ostera ere agertuko da portreta, orain Anne Baxter lagun daukala."}
{"id": "74387", "revid": "1310", "url": "https://eu.wikipedia.org/wiki?curid=74387", "title": "Larrau", "text": ""}
{"id": "74389", "revid": "119347", "url": "https://eu.wikipedia.org/wiki?curid=74389", "title": "Ertzilla dorrea", "text": "Ertzilla dorrea Bermeon arrantzaleen museoa egoitza duen eraikina da. XV. mendearen bukaeran eraiki zen. Defentsarako elementuak izan arren egoitzatasuna nabarmentzen da. Hiribilduko harresiaren leku estrategikoan kokatzen da, Bermeoko portu txikiko labarraren gainean. 1944. urtean Nazio-monumentua izendatu zen eta 1947. urtean Bizkaiko aldundiak eskuratu zuen. Alonso Ertzilla Zu\u00f1iga bertan jaio zen eta urte luzez bertan bizi izan zen.\nEraikina.\nZama-horma lodiek eraikinaren gotorlekutasuna adierazten dute. Beraien aparejua ezberdina da kasu bakoitzean, hala nola fatxada nagusian hareharri landu urri-urrikoa da; eta Torronterora ematen duena material berekoa da baina irregular eta zakarragoa; eta bigarren mailakoak, patiora ematen dutenak edo atxikitako eraikinak dituztenak harri-hormakoak dira.\nErreferentziak.\nArrantzaleen museoan eraikinaren inguruko liburuxka"}
{"id": "74390", "revid": "1310", "url": "https://eu.wikipedia.org/wiki?curid=74390", "title": "Korro", "text": ""}
{"id": "74391", "revid": "119347", "url": "https://eu.wikipedia.org/wiki?curid=74391", "title": "Arrantzaleen museoa", "text": "Arrantzaleen museoa Bermeon (Busturialdea) arrantzaleei eta itsasoari eskainitako museo da. Ertzila dorretxean kokatuta dago.\nIkusgai.\nArrantzaleen bizimodua, lan tresnak eta teknikak soilik erakusten dituen museo bakarrenetakoa da mundu osoan. Beste gai asko ikus daitezke, kostaldearen eta euskal arrantza-portuen deskribapena; arrantzaleen bizimodua eta ohiturak; arrantzaleen gremio-elkarteak; arrantzarako eta nabigaziorako historian erabili izan diren itsasontziak eta teknikak.\nDorrearen eta bermeotarren historia ere aretoetako batean agertzen da islatuta."}
{"id": "74392", "revid": "1310", "url": "https://eu.wikipedia.org/wiki?curid=74392", "title": "Kintanilla (Gaubea)", "text": ""}
{"id": "74394", "revid": "1310", "url": "https://eu.wikipedia.org/wiki?curid=74394", "title": "Azebedo", "text": ""}
{"id": "74395", "revid": "6327", "url": "https://eu.wikipedia.org/wiki?curid=74395", "title": "Ertzila dorretxe", "text": ""}
{"id": "74397", "revid": "10891", "url": "https://eu.wikipedia.org/wiki?curid=74397", "title": "Igeriketa sinkronizatua 2008ko Olinpiar Jokoetan", "text": "Igeriketa sinkronizatua 2008ko Olinpiar Jokoetan abuztuaren 18tik abuztuaren 23ra arte jokatu zen Beijingo Ur-kirol Nazio Zentroan. 2 modalitate ezberdin daude eta guztira 32 herrialde ezberdinetako 149 kirolarik hartu zuten parte.\nDominak.\n2 modalitate ezberdin daude kirol honetan: binakako saio librea eta taldekako saio librea, hain zuzen. Emakumeek bakarrik hartzen dute parte."}
{"id": "74398", "revid": "512", "url": "https://eu.wikipedia.org/wiki?curid=74398", "title": "Boxeoa 2008ko Olinpiar Jokoetan", "text": "Boxeoa 2008ko Olinpiar Jokoetan abuztuaren 9tik abuztuaren 24ra arte jokatu zen Beijingo Langileen Arena Estalian. 11 modalitate ezberdin daude eta guztira 36 herrialde ezberdinetako 286 kirolarik hartu zuten parte."}
{"id": "74412", "revid": "336", "url": "https://eu.wikipedia.org/wiki?curid=74412", "title": "Jauziak 2008ko Olinpiar Jokoetan", "text": "Jauziak 2008ko Olinpiar Jokoetan abuztuaren 10tik abuztuaren 23ra arte jokatu zen Beijingo Beijingo Ur-kirol Nazio Zentroan. 8 modalitate ezberdin daude eta guztira 27 herrialde ezberdinetako 136 kirolarik hartu zuten parte.\nDominak.\n8 modalitate ezberdin daude kirol honetan, gizon eta emakumeen artean."}
{"id": "74413", "revid": "10891", "url": "https://eu.wikipedia.org/wiki?curid=74413", "title": "Taekwondoa 2008ko Olinpiar Jokoetan", "text": "Taekwondoa 2008ko Olinpiar Jokoetan abuztuaren 20tik abuztuaren 23ra arte jokatu zen Beijingo Beijing Zientzia eta Teknologia Unibertsitateko Gimnasioa n. 8 modalitate ezberdin daude eta guztira 64 herrialde ezberdinetako 62 kirolarik hartu zuten parte.\nDominak.\nKirol honek, 8 modalitate ditu gizon eta emakumeen artean. Hau da, gizonek lau txapelketa eta emakumeek beste lau."}
{"id": "74414", "revid": "336", "url": "https://eu.wikipedia.org/wiki?curid=74414", "title": "Judoa 2008ko Olinpiar Jokoetan", "text": "Judoa 2008ko Olinpiar Jokoetan abuztuaren 9tik abuztuaren 15ra arte jokatu zen Beijingo Beijing Zientzia eta Teknologia Unibertsitateko Gimnasioan. 14 modalitate daude eta guztira 92 herrialde ezberdinetako 385 kirolarik hartu zuten parte.\nDominak.\n14 modalitate ditu kirol honek, gizon eta emakumeen artean kopuru berdina."}
{"id": "74415", "revid": "105290", "url": "https://eu.wikipedia.org/wiki?curid=74415", "title": "Djed", "text": "Djed pilarea edo Djeda, ikur bat da. Osirisen bizkarrezurra, zuhaitz bat, langa bat, etab... irudika zitzakeena. Egiptoar mitologian gehien irudikatutako ikurretako bat da, benetan irudikatzen duen objektua zein den ezagutzen ez den arren.\nHistoria.\nDjed pilarea, historiaurreko fetitxe bat izan zitekeen, nekazaritza errituekin lotua, ikonografia egiptoarrean mantendu zena, Erromak Egipto konkistatu zuen arte irudikatua izan zena.\nTinitar garaitik ezagutzen dira Djed pilareak, Helwanen aurkituak. Beranduago, Antzinako Inperioan, Djoser faraoiaren hil barrutian grabatua izan zen, Saqqaran, Menfiseko nekropolian, eta, itxuraz, beste kontzeptu batzuekin lotutako ikur bat zen, zeruaren euskarri bezala, adibidez, edo beste jainko batzuei izendatua izan zitekeen, Sokar eta Ptah bezala, Menfiseko jainko hauek, ikur hau daramatelarik irudikatuak baitira.\nInperio Berrian zehar, Aniren Papiroan, bizitzaren zeinua, Ankharen ondoan marraztua dago, jaiotzen ari den eguzki diskoa bat daramaten besoekin, alboetan, bere arreba Neftis eta bere emazte Isisek lagunduta, eguzkia agurtu eta gurtzen duten hainbat tximinorekin. Osiris da, Dyed bezala irudikatua.\nSinkretismoa.\nZiuraski, Osiris, Ptah eta Sokar bateratuak izan zirenean, pilarea, Osirisen sinbolismoaren zati izatera pasa zen, jainko honen gurtza hedatu zenean. Djed pilarea, Thot eta Khonsu jainkoen uas zetroetan ere irudikatua dago.\nDjed pilarearen tentetzea.\n\"Djed pilarearen tentetzea\", jatorria Menfisen zuen zeremonia ospetsu bat zen, beharbada, Ptah jainkoaren omenez, beranduago Osirisekin bateratu zena. Zeremonia honen ospakizunaren bidez, erregealdiaren egonkortasuna sinbolizatzen zen, Osirisen berpiztea eta honek Seth jainkoaren aurka lortutako garaipena. Zeremonia hau, aldiro-aldiro, faraoiaren indarrak berritzeko modu bat zen, Egiptoko tronuan errege bezala jarrai zezan. Gainera, Heb Sed jaialdian errepikatu behar zen. Beste toki batzuen artean, Seti I.a faraoiaren tenpluan ikus daiteke, Abidosen, Osirisen gurtza tokia zena."}
{"id": "74416", "revid": "336", "url": "https://eu.wikipedia.org/wiki?curid=74416", "title": "Sokar", "text": "Sokar, egiptoar mitologiaren arabera, iluntasunaren, Duataren eta Lurreko gainbeheraren jainkoa zen. Hilen babeslea eta errementarien patroia.\nIkonografia.\nGizon momifikatua belatz buruduna, Atef koroa, ankha eta uas zetroa daramatzana, batzuetan, tronu baten gainean. Belatz bezala ere irudikatua izan zen. Garai Berantiarrean, zezen edo momia forma izan dezake, giza buruarekin, orokorrean, eta, batzuetan, belatz buruarekin, bi lumekin apaindua\nEsne Bidea irudikatzen du Denderako zodiakoan.\nMitologia.\nJatorrian, Lurraren eta emankortasunaren jainko bezala gurtua izan zen. Bere betebehar nagusia, \"Raren ba\" bezala izendaturiko hil jainko bezala, Duaterako sarrera gordetzea zen, eta leize-zulo sekretu batean bizi zen, \"Imhet\" deitua (Bideen atea), lurrazpiko munduko sakonenean zegoena. Hilen iba edo bihotza elikatzen zuen, hilaren eraldaketak bete zitezen arduratzen zelarik. Hilen babesle bezala, Duateko lurralde ezberdinetara gidatzen ditu.\nOntzi bitxi bat zuen, \"Henu\" izenekoa, jainkoaren irudi momiformea zuena, jeinuek zaindua. Bertan, zerura igotzen zituen faraoia eta Eguzkia.\nEguzkiaren jainkoaren ontziak lurrazpiko ibaia zeharkatzen zuenean, basamortura iritsitakoan, suge bihurtu behar zen bere areetan mugitu ahal izateko. Sokarren domeinua zen \"Bere harearen gainean dagoena\" epitetoa zeramalarik.\nSinkretismoa.\nV. dinastian, Ptah jainkoarekin bateratu zen, Ptahren apaizak, Sokarrenak ere bazirelarik. Piramideen testuetan, Osirisekin ere lotzen da Inperio Ertainean, Ptah-Sokar-Osiris bezala gurtzen da, hirukote honek, Inperio berrian eta hirugarren tarteko aroan jarraitu zuelarik.\nGurtza.\nBere gurtza I. dinastiatik ezagutzen da, Saqqarako nekropolian eta Menfisen gurtua zelarik."}
{"id": "74418", "revid": "512", "url": "https://eu.wikipedia.org/wiki?curid=74418", "title": "Bleicherode", "text": "Bleicherode Alemaniako herri bat da, Turingia estatuan eta Nordhausen barrutian dagoena. Wipper ibaiaren ibarrean dago, Nordhausenetik 17 kilometro hegomendebaldera, gutxi gora-behera. 2007ko abenduaren 1ean, sortzen ari zen Obergebra izeneko herria, Bleicheroderekin batu zen."}
{"id": "74419", "revid": "95298", "url": "https://eu.wikipedia.org/wiki?curid=74419", "title": "Irabarne", "text": "Irabarne Zuberoako antzinako udalerria izan zen. 1841ean Gotainerekin batera Gotaine-Irabarne udalerria osatu zuen.\nToponimia.\nFrantsesezko toponimoa \"Libarrenx\" da. Toponimoa historian zehar honela idatzia izan zen:\nHistoria.\nZuberoako herriaren biltzar nagusia, \"silviet\" izenekoa urtean behin gutxienez batzen zen Irabarneko basoan. Bilkura honek, Uztaritzeko biltzarren antzeko rola zuena, 1730. urtean galdu zuen bere rol ordezkagarria..\nBiztanleriaren bilakaera.\nIturria : Cassini proiektua\nIkustekoak.\nHerriko elizak hiru puntako kanpandorrea du, Hirutasuna adierazteko."}
{"id": "74420", "revid": "105290", "url": "https://eu.wikipedia.org/wiki?curid=74420", "title": "Wipper ibaia", "text": "Wipper Alemaniako ibai bat da, Turingia estatuan dagoena. Unstrut ibaiaren ezkerreko ibaiadarra da. Bere iturbura, Eichsfeld inguruan dago, Turingia estatuko iparmendebaldean, Leinefelde-Worbisetik gertu. Ibai honen luzera osoa, 95 kilometrokoa da. Wipper ibaiak, bere Urak, Unstrut ibaian isurtzen ditu, Heldrungenetik gertu. Wipper ibaiaren ibarrean aurkitzen diren herrien artean, Bleicherode eta Sondershausen daude."}
{"id": "74421", "revid": "105290", "url": "https://eu.wikipedia.org/wiki?curid=74421", "title": "Akier", "text": "Akier Aralar mendilerroan dagoen mendi bat da, Ata haranaren gainean.\nIrispideak.\nIribastik, tontorrera igo daiteke Burnigurutze lepotik, tokian, bere izena omentzeko, burnizko gurutze bat duena. Pagadiak bildutako lepo hau, Atako haranerako pasabide bat da, non, Burnigurutze eta Zi\u00f1eko Gurutze trikuharriak aurkitzen diren. Behin Ata haranaren hondoan, Errolan Harria dagoen Langetako lepora heldu behar da, nondik, lurzoru malkartsutik igo behar den tontor harritsura, landaretzaz zikina, ikuspena kentzen duena.\nMadoztik, ibilbidea laburragoa da, herritik hurbil hasten den sakan luze batetik zuzen gora egiten baitu, Langetako leporaino, Ata haranaren buruan. Bide horrek zuzenean Errolan Harrira daroa, giza siluetadun harri bat, beharbada zutarria, tradizioaren arabera, Karlomagnoren iloba zen Errolanek, Aralarko San Migel santutegitik bota zuena, Madotz herria deusezteko asmoz. Baina ez zuen bere asmoa betetzerik lortu, bere arropak harrapatuta geratu baitziren, eta harria Atako haranean erori zen. Harriak, marka misteriotsu batzuk ditu, Errolanen hatzen markak direla esaten delarik."}
{"id": "74422", "revid": "119347", "url": "https://eu.wikipedia.org/wiki?curid=74422", "title": "Erromako zazpi muinoak", "text": "Erromako zazpi muinoak, historikoki, Erroma hiriaren bihotza osatu duten muino batzuk dira. Tiber ibaiaren ekialdean kokaturik, multzo geografiko hau, literaturako pasarte ugariren protagonista izan da, eta, herri kulturan, askotan errepikatutako erreferentzia dira.\nAntzinako Erromako zazpi muinoak honako hauek dira:\nOso nabarmen agertzen dira erromatar mitologian, bere erlijioan eta politikan. Tradizionalki, jatorrizko hiria Romulo eta Remok Palatino mendiaren gainean sortu zutela uste da. Beste zazpi muino txikiak, gaur egun, Zermalus, Zispius, Fagutal, Oppius, Palatium, Sukusa eta Belia dira.\nJatorrian eta tradizionalki, zazpi muinoak, finkatze txikiek okapatu zituzten, elkartu eta Erroma izeneko hiri bat osatu zutena. Zazpi muinoetako hiritarrak, taldeak batzen hasi ziren joko erlijioso batzuetan parte hartzen hasi ziren. Erromako hiria, beraz, finkatzeak talde bezala funtzionatzen hasi zirenean sortu zen, banatzen zituzten haran zingiratsuak drainatuz, eta azoka eta foroetan bihurtuz.\nBeste muino batzuk.\nTrastevere delakoan Vatikano (Collis Vaticanus) eta Janikula (Ianiculum) daude. Modu berean, Pinzio mendia (\"Mons Pincius\") ere dago, iparraldean."}
{"id": "74423", "revid": "98220", "url": "https://eu.wikipedia.org/wiki?curid=74423", "title": "Korzeska", "text": "Korzeska moharradun partesana indartsuaren aldaera bat da, bere \"belarriak\" (marrazak edo kakoak, alboetan dituenak, hiruhortz forman, angelu bat eratzen dutelarik eta marka handiagokoak direnak. Hitza frantsesezko \"corcesque\" hitzetik dator.\nFrantsesez eta ingelesez, partesanagandik bereizten dira, hiruhortz erako marrazengatik, kakoak izanez gero, \"ranseur\" deritzenak, eta hiruhortzeko moharrako lantzak baldin badira, partesanaren familian sartzen dira.\nJatorria eta historia.\nKorzeska, \"ofizial\" bezala izendaturiko \"beste\" arma bat da, hau da, ez zela gerrarako garatua, ezta bertan erabilia izan ere. Bere jatorrian, arma hau, Frantziako zitori hori lorea irudikatzen saiatu zen, aristokraziaren tropen eta guardien arma izateagatik. Batipat, XVI. mendean erabili zen.\nHiruhortzaren ordez, bere marraza edo kakoak lurrera begira baldin baditu, orduan ronkona deitzen zaio."}
{"id": "74426", "revid": "105290", "url": "https://eu.wikipedia.org/wiki?curid=74426", "title": "Hiruhortz", "text": "Hiruhortza, hiru punta txikidun lantza edo sarde bat da. Latinez \"tridentis\" deitzen zitzaion. Tri, hiru, eta dentis, hortza.\nArrantzarako erabili izan zen. Arma bezala, reziarioek, erromatar gladiadore mota batek erabili zituzten, euren aurkaria biltzeko sare bat erabiltzen zutenak, eta, ondoren, hiruhortza, hiltzeko. Arma jaurtigarri bezala ere erabili zen: kasu hauetarako, gurutzatutako egonkorgailu bat jartzen zitzaion, bere hegaldia errazteko.\nSinbologia.\nBere jatorrizko erabilera, arrantza tresna bezala zenez, hiruhortza, sarri, Poseidon jainkoarekin lotzen da, itsasoaren jainkoa greziar mitologian. Bere hiruhortzarekin lurra kolpatuz, Poseidonek zaldia sortu zuen, baita Greziako ur iturri batzuk ere. Hiruhortza, Shiva jainko hinduaren arma jaurtigarria ere bada. Kristautasunaren tradizioan, hiruhortza deabruarekin lotzen da. Disneyk 1989an ekoiztutako Sirenatxoa pelikulako Tritoi erregearen arma zen eta Mermaids pelikularentzako eginiko sareko PAXeko Dianaren arma. Barbados hegoamerikar estatuko banderan ere, hiruhortz beltz bat agertzen da."}
{"id": "74427", "revid": "1545", "url": "https://eu.wikipedia.org/wiki?curid=74427", "title": "Luperka", "text": "Luperka, erromatar mitologiaren arabera, Romulo eta Remori titia eman zien otsemearen izena da, Amulio erregeak, Romulo eta Remo hiltzea agindu zuenean. Gaur egun, otseme honi eskainitako estatua, \"Kapitolinoko otsemea\" deitua (), erromatar Kapitolinoko museoan kontserbatzen da. (Kapitolinoko museoak).\nIrudia.\nBrontzezko irudi bat da, 75 zentimetroko garaiera eta 114ko zabalera duena. Tradizioaren arabera, eskultura etrusko bat izango litzateke, berriki, tradizio hau zalantzapean jarri den arren, azkenik, Erdi Aroan egina dela frogatuz.\nBi umeak, Pizkunde garaian gehituak izan ziren, eta, ziur asko, Antonio del Pollaiolo eskultoreak eginak dira.\nIzenaren balizko azalpena.\nTito Livioren arabera (\"Ab Vrbe Condita\", 1, 4, 6-7), otsemearen elezaharra, benetan, emagaldu baten ekintzaren estalki izango litzateke, lupa hitzak, emagalduei ere erreferentzia egiten baitiete."}
{"id": "74429", "revid": "105290", "url": "https://eu.wikipedia.org/wiki?curid=74429", "title": "Harresi", "text": "Harresia toki zehatz bat babesteko egina den horma itxi bat da.\nErabilera historikoa.\nHarresiak Historiaurretik erabili dira, eta oso arruntak eta ohikoak izan ziren Erdi Aroan. Batzuek gaztelu bat inguratzen zuten; beste batzuek, hiri bat (Avila, Girona eta Lugon, kasu); eta beste batzuek, berriz, defentsa lerro handi bat osatzen zuten, adibidez Txinako Harresi Handiak. Munduko harresirik handienen sailkapenean lehena da Txinako Harresi Handia, eta haren ondoren dator Avilakoa.\nHarresi batzuei, osagarritzat, dorre eta lubakiak jarri zizkieten, menderaezinago izan zitezen. Eraikitzeko zatirik konplexuena ateak dira: harresien ahulgunea dira, baina baita gune garrantzitsuena ere.\nHistoriako harresi ospetsu batzuk.\nMarko Polok Txinatik bolbora ekarri ondoren, ia euren erabilgarritasun osoa galdu zuten. Gainera, herrigune bat inguratzen zutenez, herrigunearen hazkuntzarako eta barne komunikabideetarako arazo ziren. Honen ondorioz, harresiak bota egin ziren edo beste eraikuntza batzuetarako horma gisa erabili ziren. Hala eta guztiz ere badira azken mende bi hauetan ospetsu bihurtu diren zenbait harresi."}
{"id": "74430", "revid": "118587", "url": "https://eu.wikipedia.org/wiki?curid=74430", "title": "Garaipen arku", "text": "Garaipen arkua garaipen militar bat ospatzeko eraikitako monumentu bat da, sarri gobernari bat goraipatzeko erabili izan den arren. Lehen garaipen arkuak, erromatarrek eraiki zituzten Antzinatea eta jeneral garaile bati eskainitakoa zen.\nGaraipen arku klasikoa, egitura autonomo bat da, hiriko ate edo harresietatik nahiko banandua. Bere forma sinpleenean garaipen arkua, arku batek lotutako bi pilastratan datza, gain-egitura zapal batekin amaitua, non estatua bat edo ospakizunezko idazkiak egon daitezkeen. Egiturak, tailekin apaindua egon behar zuen, nabarmenki, garaipenaren hegodun irudi femeninoekin (aingeruen oso antzekoak), horietatik pare bat, arkuaren kurbaren gainean dauden bi hiruki kurbatuetan aurkitzen direla. Garaipen arku landuagoek beste bigarren arku batzuk dituzte alboetan, bana albo bakoitzean. Hauek \"tetrapilon\" izena hartzen dute.\n\"ABA\" arrazoi erritmikoa, arku formako erdiko bao bat alboetan txikiagoak dituelarik, arkitektura klasikoan hartua izan zen, bereziki Pizkundetik aurrera, egituren harresiak artikulatzeko. Baoek, horma hobi forma har lezakete, edo \"itsu\" egon, jarraikako harri-horma batekin euren atzean.\nGaraipenaren ate erromatarrak.\nGaraipen arkuen tradizioak Antzinako Erroman du jatorria eta Erromako Senatuak zuen erromatar garaipenak ospatzeko ohiturarekin lotuta dago. Garaile baten omenez egin zitekeen monumenturik ohorezkoena zen, izan ere horren lorpenak handiak izan zirela islatzen zuen.\nErromatar Errepublikaren garaiko uneren batean sortu ziren. Garai hartan hiru arku eraiki ziren Erroman bertan, horietatik lehena, Luzio Estertiniori eskainia, K. a. 196an. Itxuraz, aldi bateko egiturak izan ziren, eta horietako bakar bat ere ez da existitzen gaur egun. Zurez egin ziren eta haren azpitik igarotzen ziren garailea, garaituak eta gerra-harrapakina. Oinplano laukizuzenean jasotako pilareak, arkuak eta frisoa dira garaipen arkuaren osagarriak. Arku bakarrekoak eta hiru edo gehiagokoak eraiki ziren Inperioan zehar. Bi fatxadatakoak izaten ziren gehien bat.\nGaraipen arku gehienak, Erromatar Inperioaren garaian eraikiak izan ziren. Plinio Zaharrak, I. mendean, ezohiko garrantziko ohore monumentu bezala deskribatzen ditu, garaipenak ospatzeko eraikiak. II. mendean, arkuak beste gertaera batzuk ospatzeko eraikitzen ziren, Anconan geratzen den garaipena arkua bezala, hiriak esker ona emateko eraikia, Traiano enperadoreak hiriko badian eginiko hobekuntzengatik. IV. mendea hastean, hogeita hamasei garaipen arku zeuden Erroman. Gaur egun, guzti horietatik, bost baino ez dira geratzen:\nK. o. 80. urtean eraikia izan zen Titoren Arkua jarri dezakegu, beldurrik gabe, eredutzat. Esan izan da grina eta edertasuna batzen dituela, baina batak bestea gailendu gabe, armonia ia perfektuan; arkitektura Erromatarren esentzia eta elementu guztiak bertan jasotzen direla esan daiteke Garaipenaren Arkua sakonki aztertuz gero.\nErromako arkuak geroz eta landuagoak ziren denbora pasa ahala. Hasieran, oso sinpleak ziren, aldi baterako hirirako sarrera ateak, sinbolikoak, adreiluz edo harriz eraikiak, erdi puntuko arku bat goiburu zutela eta bertatik garaikurrak zintzilikatuta zeuden harrapatutako armekin. Geroagoko arkuak, kalitate handiko haitzurdinez eraiki ziren, erdian arku handi bat zutela, bere sabaia kanoi gangaz tratatua eta, batzuetan, bi arku txikiagorekin, bana arku handiaren alde banatan, ordena arkitektoniko oso batekin apaindua, zutabe eta taulamenduena, behe-erliebe sinboliko edo narratiboekin aberastua, eta brontzezko estatuekin koroatua, sarri, kuadriga bat. Ohikoena, korintiar ordenara zen.\nJatorria.\nBeharbada, Arkuak pilono Egiptoarretan oinarrituak egon ziren, edo soilik ate etruskoetan. Baina bere seriotasun eta duintasun bereizgarria Tabulariumaren fatxadan zuten jatorri garbia. Hain zuzen ere, puntu erdiko arku hauek, forma helenistiko karratuagoak eta zuzenagoak gailenduz, fatxada erromatarrei egin zen ekarpen handiena izan zen.\nAipagarritzat hartu behar da monumentu hauen barne espazio erabilgarria. Berezko astuntasuna arintzeko garaipen militarrei buruzko erliebeak, koloma apaingarriak, frisoak eta abar. Aipagarria ere greziar kolomaren funtzio berria: euskarri izateko jaioa, ornamentu hutsa izatera behartzen dute.\nErromatarraren ondorengoak.\nErromatar kutsuko garaipen arkuak Pizkunde garaian berpiztu ziren Europa osoan, Antzinako Erromako arte eta arkitekturari buruzko interesa hazi eta hazi ari zenean. XV. mendea eta XIX. mendearen artean, errege eta enperadoreek, erromatar tradizioaren imitazioan, garaipen ate ugari eraiki zituzten.\nLehenengoetako bat, \"Arku Aragoitarra\" izan zen, Napoliko Castel Nuovon, Alfontso V.ak 1443an eraikitakoa. Baina, geroagoko \"Porta Capuana\" bezala ez zen bera bakarrik altxatzen, gaztelurako sarreraren zati batekin lotuta baitzegoen. Aldi baterako garaipen ate asko, jaialdietarako eraikiak izan ziren, Erregeren Sarrerak bezala, Erdi Aro amaieratik aurrera. Maximiliano I.a Habsburgokoa enperadoreak, Albert Durer artistari, modu oso landuan enperadorearentzako irarlanean apaindutako arku monumental bat diseinatzeko lana eman zion (3,75 metro garai zena) 192 orri ezberdinetan, eraikitzen hasteko keinua ere sekula egin ez zena. 700 aleko edizio batean inprimatua izan zen, eta margotua izateko eta gela handietako paretetan itsasteko zabaldu zena. Luis XIV.a Frantziakoak ere altxatu zituen garaipen ateak.\nGaraipenaren ate ezagunenetako bat, Parisko Garaipen Arkua da, Charles de Gaulle plazan, Champs-Elys\u00e9es etorbidearen mendebaldeko muturrean dagoena, bere garaipen militarrak ospatzeko eraikia.\nAsmo berarekin eraiki ziren garaipenaren ateak Erresuma Batuan, AEBetan, Alemanian, Errusian eta Espainian, beste herrialde batzuen artean. Kim Il Sung presidentea ohoratzeko eraikia, eta Parisko Garaipen Arkua eredu bezala hartua modelatua, Pyongyangeko Garaipen Arkua munduko handiena da. Oraindik ere eraikitzen dira denbora baterako garaipenaren ateak, zeremonia batean edo ospakizun desfile batean erabiltzea da asmoa, ondoren, deseginak izateko."}
{"id": "74432", "revid": "1491", "url": "https://eu.wikipedia.org/wiki?curid=74432", "title": "Euskararen liburu zuria", "text": "Euskararen liburu zuria (Bilbo, Euskaltzaindia: 1978) euskara bere osoan, soziolinguistikoki eta historikoki, aztertzeko lehen materialak biltzearren egindako argitalpena da, Euskaltzaindiaren eraginez SIADECOk diseinatu eta koordinatua. Lankide Aurrezkiak finantzatu zuen. Dionisio Amundarain arduratu zen euskaratzeaz.\nIdazlana.\nEuskarak artean ez zeukan historia klinikoa da, profesional ugarik, nork bere espezialitatetik, parte hartzea eskatu zuena. Lehen zatian hizkuntzaren giza ikuspegia, kultural eta politikoa lantzen dira. Bigarrenean, euskara berari heltzen zaio, bere historian barna, euskararen ahozko literaturaren aberastasun zaharra eta gutxi ezaguna, eta beranduago, literatura idatzian ezarria. Hirugarren zatian, euskarari eragiten dioten faktore sozio-ekonomikoak, bereizten duten zeinu etniko eta sozio-kulturalak, derrigorrezko ibilgailu eta galga edo frenu gertatu izan diren elementu politiko-administratiboak, euskararen babesgabetasun ofiziala agertzen duten faktore juridiko-legalak eta Euskadin Estatuto diferenteetan euskarari buruz egin izan den trataeraren azterketa konparatiboa jasotzen da. Laugarren zatian, ez ofizial diren beste hizkuntzek ukan dituzten problemak aztertzen dira. Azkenik bosgarren zatia, elebitasunari buruzko lan bat jasotzen duena\nGuztira hamasei laguneko espezialista-talde batek (Paulo Agirrebaltzategi, Manolo Pagola, Joseba Intxausti Rekondo, Luis Villasante, Juan Mari Lekuona, Koldo Larra\u00f1aga, Joxe Migel Barandiaran, Jose Maria Satrustegi, Gregorio Monreal, Margarita Rica, Jose Urrutia, Jose Manuel Castells, Jose Antonio Obieta, Jose Luis Alvarez, Maria Jose Azurmendi) idatzia izan zen bere osotasunean, Koldo Mitxelenaren \"Sarrera\" garrantzitsua barne zelarik. Lankide Aurrezkiak finantzatu zuen eta libururaren azala nahiz argazkiak Nestor Basterretxeak egin zituen.\nJatorrizko argitalpena gazteleraz agertu zen 1977 urtean eta Dionisio Amundarain buru zuen taldeak (Xabier Amuriza, Gotzon Nazabal, Elhuyar Taldea...) euskarara itzulitako liburukia, aldiz, urtebete beranduago argitaratu zen, 1978an.\nJose Angel Irigarai artikulu bat idaztekoa zen liburuarendako, baina, Martin Ugaldek zuzendutako batzordearekin tirabirak medio, gurago izan zuen prestatutako idazlana gorde eta \"Munibe\" aldizkarian bere horretan argitaratu, hain zuzen ere, 1977 urteko 3-4. zenbakian (275-302). Maria Jose Azurmendik ere ez zuen Martin Ugalderen edizioa onetsi eta, ondorioz, Azurmendirena da bere horretan, komarik ere kendu gabe, liburuan agertu zen artikulu bakarra.\nMartin Ugalde kazetaria zen, hain zuzen ere, argitalpenaren zuzendaria. Laguntzailea, aldiz, Rikardo Badiola hizkuntzalaria. Azkenik, koordinaketa batzordea osatzen zuten Euskaltzaindiko Jose Luis Lizundiak, Lankide Aurrezkiko Xabier Albisturrek eta Mikel Lasak, eta SIADECOko I\u00f1aki Larra\u00f1agak.\n1978ko martxoan, Bilboko Galeria del Libro liburu-dendak, 1977ko euskal libururik onenari zilarrezko Lauburu saria eman zion SIADECOri, \"Euskararen Liburu Zuria\"ren argitalpenean egindako lanarengatik.\nAurrekariak.\nEuskaltzaindiak 60ko hamarkadan euskarari buruz ikerketa-lan zabal bat egiteko asmoa hartu zuen. Haren egoera eta etorkizuna aztertuko zukeen lan zabal bat, alegia. Baita lehen urratsak 1969an eman ere. Gaur ikerketa-taldea eskaini zuen bere burua, orduan, lan egiteko eta finantzabideak topatzeko. Zoritxarrez, ordea, talde honek lan osoa burutzerik ez zuen izan. Egin zituen bai ikerketa partzial batzuk, hala nola, Elgoibar, Errenteria eta Pasaiako herrietan euskara zertan zegoen aztertu. Liburuska bat ere argitara eman zuen \"Euskara gaur\" izenaz. Euskaltzaindiaren asmoa ez zen, ordea, beterik gelditu.\nUrte batzuk geroago, 1972an, lehengo asmoari beste bultzada bat eman nahian, Koldo Mitxelena SIADECO taldera agertu zen. Soziologia arloan erabili ohi diren teknikak hizkuntzaren alorrera aplikatzerik ez ote zegoen galdezka. Lan hori egitea posible zela eta finantzabide posible batzuk ere bazirela egiaztatu, eta ekin zitzaion lanari. Berehala, ordea, asmo guztiak lur jota gelditu ziren diru iturriak porrot egin baitzuen.\nIkerketaren asmoak ordea, aurrera jarraitu zuen eta 1975ko ekainaren hasieran Euskaltzaindiak onartu egin zuen SIADECO taldeak proposatutako lan proiektua, Lankide Aurrezkia diru-laguntza emaile zela.\nOndorengoak.\n\"Euskararen liburu zuria\" ikerlan zabalago baten lehendabiziko zatia besterik ez zen. Bigarrenak euskararen orduko egoeraren azterketa zen, eta eginkizun hori bete zuen SIADECO taldeak 12 liburukiz osatutako \"Estudio socio-ling\u00fc\u00edstico del euskera\"rekin (1977), baina tamalez laburpena besterik ezin izan zuten argitaratu azkenean: \"Hizkuntz borroka Euskal Herrian\" (1979). Hirugarren liburua, ordea, argitaragabe geratu zen. SIADECOren azken zati horrek \"Bases para un futuro plan de actuaci\u00f3n en favor de la normalizaci\u00f3n del uso del euskara\" zuen izena (1978) eta euskara zegoen egoeratik beste hobe batera eramateko plangintza zuen helburu.\nOskillasok, 1984ean, eta Joan Mari Torrealdaik, 1998an, \"euskararen liburu beltz\" bana argitaratu zuten gaztelaniaz."}
{"id": "74437", "revid": "31982", "url": "https://eu.wikipedia.org/wiki?curid=74437", "title": "Odesako oblasta", "text": "Odesako oblasta (ukraineraz: \u041e\u0434\u0435\u0441\u044c\u043a\u0430 \u043e\u0431\u043b\u0430\u0441\u0442\u044c), translit. \"Odes\u2019ka oblast\u2019\"), Odessako oblasta ere deitua, Ukrainako hego-mendebaldeko oblasta (probintzia) da. Iparrraldean Vinnytsia eta Kirovohradeko oblastekin du muga, ekialdean Mykolaiveko oblastarekin eta Itsaso Beltzarekin, hegoaldean Errumaniarekin eta mendebaldean Moldaviarekin. 33.310 km\u00b2ko azalera du eta 2011ko urtarrilaren 1ean 2.388.670 biztanle zituen. Hiriburua Odesa hiria da. Haren hegoaldean Bujak izeneko eskualdea dago.\nHiri nagusiak.\nOdesako oblasteko hiri handienak hauek dira (2005eko biztanleria):\nEkonomia.\nOdesako oblasteko jarduera ekonomiko nagusiak honako hauek dira:"}
{"id": "74445", "revid": "336", "url": "https://eu.wikipedia.org/wiki?curid=74445", "title": "Hipika 2008ko Olinpiar Jokoetan", "text": "Hipika 2008ko Olinpiar Jokoetan abuztuaren 9tik abuztuaren 21era arte jokatu zen Hong Kongo Hong Kong Hipika Zelaian. 6 modalitate ezberdin daude eta guztira 42 herrialde ezberdinetako 204 kirolarik hartu zuten parte.\nDominak.\nHipikak 6 modalitate ditu banaka eta taldeka. Honakoak dira modalitateak: Dressage, Txapelketa eta Jauziak, hain zuzen."}
{"id": "74446", "revid": "336", "url": "https://eu.wikipedia.org/wiki?curid=74446", "title": "Boleibola 2008ko Olinpiar Jokoetan", "text": "Boleibola 2008ko Olinpiar Jokoetan abuztuaren 9tik abuztuaren 24ra arte jokatu zen Beijingo Hiriburuko Estadio Estalian, Beijingo Teknologia Unibertsitateko Gimnasioan eta Hondartza Boleibol Zelaian. 8 modalitate ezberdin daude eta guztira 23 herrialde ezberdinetako 100 kirolarik hartu zuten parte.\nDominak.\n8 modalitate ezberdin daude kirol honetan."}
{"id": "74448", "revid": "512", "url": "https://eu.wikipedia.org/wiki?curid=74448", "title": "Ber\u00e0ko Arkua", "text": "Ber\u00e0ko Arkua () erromatarrek eraikitako garaipen arku bat da, Tarragonatik 20 kilometro inguru ipar-ekialdean dagoena, Roda de Bar\u00e0 herritik gertu. Izena Berako kondearen izenetik letorke.\nBarako Arkua, Tarracoko arkeologia multzoaren barneko elementu bat da, UNESCOk Gizateriaren ondare izendatua, 875-014 kodearekin identifikatua.\nEzaugarriak.\nArkua, Via Augusta bidearen ibilbidean dago. Ohorezko arku bat da, podio gainean dagoen erdiko gorputz batez osatua, ildaxkadun pilastra faltsuekin apaindua, korintoar kapiteletan amaitzen direnak. Zabalgune bakarra baino ez du puntu erdiko arku forman. Eraikinaren gainaldeak, arkitrabe, friso eta erlaitzez osaturiko taulamendu bat du. Kareharriz egina dago, beharbada, gertuko aztarnategi batean lortutakoa.\nMonumentuaren eraikuntza Lucio Lizinio Suraren testamentutik dator, eta Augustoren erregealdian eraiki zen, K. a. 13 inguruan. Kontserbatzen den inskripzioak honako hau dio:\nUste denez, Augustori edo bere jeinuari eskainia izan zen, baita Tarraco hiriaren agindupean zeuden lurren mugak adierazteko ere."}
{"id": "74449", "revid": "6327", "url": "https://eu.wikipedia.org/wiki?curid=74449", "title": "Europako Parlamentu", "text": ""}
{"id": "74452", "revid": "1545", "url": "https://eu.wikipedia.org/wiki?curid=74452", "title": "Europako Alderdi Sozialista", "text": "Europako Alderdi Sozialista Europar Batasuneko herrialdeetako eta Norvegiako hogeita hamahiru alderdi sozialista, sozialdemokrata eta laborista biltzen dituen alderdia da. Era berean, Europako Parlamentuan alderdi horiek dituzten ordezkariek ere Europako Alderdi Sozialista izeneko taldean jarduten dute. Horiez gain, Europako beste alderdi batzuk alderdiko begiraleak dira, baita Israel edo Turkiako beste alderdi batzuk ere.\nAlderdia 1992an sortu zen, nahiz eta 1953tik (Europako Parlamentua sortu zenetik) alderdi sozialistak biltzeko talde internazionalak izan diren. 1999ko hauteskundeetara arte Parlamentuko alderdi handiena zen. Gaur egun 215 legebiltzarkide ditu 732tik eta bigarren taldea da. Taldeburua Martin Schultz alemaniarra da."}
{"id": "74454", "revid": "105290", "url": "https://eu.wikipedia.org/wiki?curid=74454", "title": "Via Augusta", "text": "Via Augusta izenekoa, Hispaniako galtzada erromatar luzeena izan zen, ia 1500 kilometroko luzerarekin, Pirinio mendietatik Cadizera zihoana, Mediterranioaren ertzetik.\nGehien aztertu eta erabili den galtzadetako bat da, baita antzinatetik hoberen ezagutuetako bat ere, neurri batean, antzinako testigantzetan sarri agertzen delako, Baso Apolinarretan eta Antoninoren Ibilbidean. Gaur egungo La Junquera herrian abiatzen zen, Via Domitiaren luzapen bat zelarik, Galiako kostaldea Italiaraino ertzatzen zuelarik. Erromatar Hispaniako bidesarearen ardatz nagusia izan zen. Garaiak igaro ahala, izen ezberdinak jasotzen zituen: \"Via Herculea edo Via Heraclea, Anibalen bidea, Kanpoko Bidea, San Vicente Martiriaren bidea edo Espartzuaren Ibilbidea\". Augusto enperadoreak eman zion izena, bere agintealdian zehar egin ziren konponketengatik K.a. 8 eta K.a. 2. urteen artean. Garai honetan, Mediterranioko portu, hiri eta probintzien arteko komunikazio eta merkataritza bide garrantzitsu bihurtu zen. Gaur egun, N-340ak eta Mediterranioko autobideak (A-7, AP-7, A-70) zati askotan, Via Augustaren ibilbide berbera jarraitzen dute."}
{"id": "74455", "revid": "512", "url": "https://eu.wikipedia.org/wiki?curid=74455", "title": "Espartzu", "text": "Espartzua (\"Stipa tenacissima\") Afrika ipar-mendebaldeko eta Iberiar penintsula hegoaldeko landare belarkara da.\nErabilera.\nLandare honetatik zuntzak lortzen dira. Zuntz horiekin sokak, espartinak, saskiak eta mostratxak egiteko erabiltzen dira. Espartzuaren eskulangintza, Espainiako herri askoren ekonomiaren zati garrantzitsu bat izan da, eta, jada, hainbeste garrantzirik ez duen arren, oraindik ere lantzen da.\nEraikuntza arloan, eskaiola indartzeko erabiltzen da, trakzioarekiko erresistentzia handia emanez, batik bat, sabai faltsuak egiteko beira zuntzez indartutako eskaiola plaken euskarrien eraketan.\nEl Romeral herrian (Toledo, Espainia), espartzuaren munduko museorik garrantzitsuena dago."}
{"id": "74456", "revid": "105290", "url": "https://eu.wikipedia.org/wiki?curid=74456", "title": "Alborta", "text": "Alborta Aralar mendilerroan dagoen mendi bat da, Malloaren ekialdeko muturrean. Abate lepoak, mendebaldean duen Ttutturre menditik banatzen du.\nIrispideak.\nLekunberritik Guardetxera doan bidetik, azken honetako 10. kilometrora iritsi aurretik, bide batetatik, Atakaxar izeneko lepora daroa, Etzantzako larreetan. Hemendik, tontorrera, hegoaldeko aurpegiko lenarretik igo daiteke. Baraibartik, Atakaxarrera, Bioznako errekaren harana zeharkatuz hel daiteke. Ibilbide luzeagoa bat, Intzatik abiatzen da, Abate leporantz iristeko, non tumulu bat dagoen. Hau, oso sarri erabiltzen zen pasabidea zen Aralarrera joaten zirenentzat. Gaur egun, baina, ez da hain erabilia, Guardetxeko errepidea, eta hemendik abiatuta egin diren beste bideengatik. Abate lepotik, tontorra gertu geratzen da ekialdera."}
{"id": "74457", "revid": "512", "url": "https://eu.wikipedia.org/wiki?curid=74457", "title": "Eskaiola", "text": "Eskaiola, igeltsu naturaletik lortzen den produktu industrial bat da.\nKalitate handiko eta ale oso fineko igeltsua da, igeltsu natural mineralean duen proportzioa %90etik gorakoa delarik, oso purua beraz.\nEspainian, eraikuntzan asko erabiltzen den material bat da, zuri kolorekoa, ale finekoa, ezpurutasun oso gutxi ditu, igeltsu zuriak baino gutxiago, eta \"sabai faltsu\"etan erabiltzen da, baita eraikinen paramentuetako akaberetan ere.\nHitza, italierako \"Scagli\u00f3la\" hitzetik dator, \"Sc\u00e1glia\"ren txikigarria, latinetik \"Scaliolae\", talkoaren antz apur bat duen harri zuria.\nXIX. mende hasierararte, eskaiola bezala igeltsu eta igeltsu espatiko nahasketa bat ulertzen zen, kola urez oreatua. Ikuspegi tradizionaletik, igeltsua eta eskaiolaren arteko ezberdintasuna, igeltsu naturalean duten purutasuna, eta, batez ere, granulometria da, eskaiola finagoa baita. Igeltsuak %70a baino gehiagoko purutasuna duen bitartean, eskaiolak %90etik gorakoa izan behar du. Industria arloan, ez dago bata eta bestearen arteko ezberdintasunik. Akaberazko igeltsu edo eskaiolak, proiektatzekoak...\nEskaiolaren konposaketa kimikoa, gehienbat erdihidrataturiko kaltzio sulfatoa da:CaSO42\u2022H2O, igeltsu natural arrastoekin eta III. faseko Anhidritarekin batera, konposaketaren arabera ezaugarri ezberdinak izan ditzakeelarik.\nErabilerak.\n\"Osasunaren Nazioarteko Erakundea, gorputzadarrak, bertako hezurren bat apurtuz gero, geldi edukitzeko beste modu aurreratuago batzuen bila ari da, uste denez, eskaiola larruazalaren gainean jartzea arriskutsua izan baitaiteke, aurkitu denez, larruazaleko minbizia eragin baitezake tenperatura oso altuekin konbinatuz gero.\"\nIgeltsulana.\nEskaiola, igeltsulan ekonomikoa egiteko erabili izan da, dagozkien molde negatiboak sortuz, eta, hauengandik, ondoren, positiboak."}
{"id": "74458", "revid": "105290", "url": "https://eu.wikipedia.org/wiki?curid=74458", "title": "Igeltsu zuri", "text": "Igeltsu zuria produktu artisau edo industrial baten izen tradizionala da, igeltsu naturaletik lortzen dena.\nEraikuntzan, oso material erabilia da, ezpurutasun gutxi du, igeltsu beltzak baino gutxiago, kolore zurikoa da, eta, honekin azken luzitu geruza ematen da, edo akaberazko geruza, eraikinen hormetan."}
{"id": "74459", "revid": "105290", "url": "https://eu.wikipedia.org/wiki?curid=74459", "title": "Igeltsu beltz", "text": "Igeltsu beltza produktu artisau edo industrial baten izen tradizionala da, igeltsu naturaletik lortzen dena.\nEraikuntzan oso material erabilia da, igeltsu zuriak baino ezpurutasun gehiago du, eta, honekin, lehen luzitu geruza bat ematen da eraikinen barne hormetan."}
{"id": "74460", "revid": "646", "url": "https://eu.wikipedia.org/wiki?curid=74460", "title": "Leptospira", "text": "Leptospira generoa bakterio Gram negatiboz osatuta dago, espiroketa itxura dutenak. Espiroketak bakterio helikoidalak dira, kortxo-kentzeko itxurakoak, finak, luzeak eta diametro txikikoak (\"irudia\").\nAerobio hertsiak dira eta mugikorrak. Haien mugimendua berezia da oso, flageloak ez baitaude bakterioaren kanpoaldean, zelula horma eta kanpo mintzaren artean baizik (barneko flageloez edo endo-flageloez hitz egin daiteke). Flagelo berezi hauek espiroketa guztietan daude, eta egundoko abiadura ematen diote bakterioari.\nEremu iluneko mikroskopioa erabiliz \"Leptospira\"-ren mugimendua beha daiteke.\nLeptospira gehienak uretan bizi dira, aske. Ur geldituak nahiago dituzte (padurak, ur-putzuak, urmaelak...), hondakin uretan ohikoak izanik ere.\nAzpimarratu behar da leptospirek duten berezitasun metabolikoa, kate luzeko gantz-azidoak katabolizatzekoa. Azido oleikoa, adibidez, karbono eta energia iturria da bakterio hauentzat.\nGenero honen barruan bi espezie daude: \"Leptospira biflexa\" eta \"Leptospira interrogans\". Espezie bakoitzaren barnean azpi-espezie eta serotipo asko izaten da (200 serotipo baino gehiago antzeman dira). \"Leptospira biflexa\"-ren barruan bakterio saprofito eta bizitza askekoak sailkatzen dira; serotipo eta azpi-espezie patogenoak \"Leptospira interrogans\"-en barruan biltzen direlarik.\n\"Leptospira interrogans\"-ek leptospirosi izeneko patologia eragiten du. Azpi espezie bakoitzak gaixotasun bat sortzen badu ere, leptospirosi guztiak oso antzekoak dira. Zoonosia da leptospirosia, animaliak baitira gizakia kutsatzen dutenak. Kasu gehienetan sendatu arren, batzuetan hilkorra izan daiteke patologia hau."}
{"id": "74461", "revid": "1781", "url": "https://eu.wikipedia.org/wiki?curid=74461", "title": "Izquierda Unida", "text": ""}
{"id": "74462", "revid": "105290", "url": "https://eu.wikipedia.org/wiki?curid=74462", "title": "Erdijainko", "text": "Erdijainko hitzak, mitologian, jainko batek pertsona hilkor batekin izan duen seme edo alaba deskribatzen du. Aro helenistikoan, garai honetako musikari eta olerkariak ere erdijainkotzat hartzen ziren, jainkoen bizitzari buruzko istorioak kontatzen zituztenak. Erdijainkoei, heroi ere deitzen zaie.\nErdijainko greziarrak.\nHeroi greziarren izaera bitarraren zatia, erdijainko hitza sorrarazi zuena, euren jaiotzan parte hartzen zuen gurasotasun bikoitza da, oso gai erabilia, errege batek eta jainko batek parte hartzen baitzuten. Izan ere, heroiaren ama, bi aitekin oheratu daiteke gau berean, Teseoren ama zen Etraren kasuan bezala, edo, sekretuki jainko batek bisitatua ere izan zitekeen, Pertseoren ama zen Danaeren kasuan bezala. Antzinatean uste zenez, bi aiten hazia umetokian nahasten zen, eta, semeek, jainkoen ahalmen batzuk zituzten. Adibidez, ohiz kanpoko energia eta indarra, bizitza eta heriotzaren arteko muga igaro eta minik jaso gabe itzuli, edo, heriotzaren ondoren, jainko eta gizaki hilkorren arteko bitartekari lanak egin.\nZeus heroi askoren aita izan zen, bere maite-joko ugarien ondorioz. Heroi hauek, hil ondoren, ohorez betetzen ziren, hauen ondorengo izatea aldarrikatzen zuten greziarren artean bereziki, eta jainkoren baten babesa eta patroitza lortzea espero zutenak heroi hauen bitartekaritza lanaren bidez. Heroien gurtza, Antzinako Greziako erlijioaren erritu ktonikoen zati izan zen. Erdijainkoak hilkorrak ziren, gainontzeko gizaki hilkorrekiko lehentasuna zuten arren, eta, batzuk, ez ohiko botereak zituzten. Salbuespen bakarra Herakles izan zen. Hil zenean, olinpiar jainkoen artean onartua izan zena, honela, pribilegiozko posizio bat lortuz.\nEgiturari dagokionez, heroien mito narratiboak, eleberriaren generoaren barnean sartzen dira. Alexandro Handiak, bere segizioko mitografoak, bere sekretuzko aitatasun olinpikoaren elezaharra zabaltzera animatu zituen. Arrakasta izan zuen, eta bere elezaharrak bizirik iraun zion antzinateari, bere pertsonaiari buruzko Erdi Aroko eleberri ziklo bat eratzera heltzeraino."}
{"id": "74464", "revid": "512", "url": "https://eu.wikipedia.org/wiki?curid=74464", "title": "V\u00edznar", "text": "V\u00edznar Granadako probintziako (Espainia) udalerria da. 2007an 797 biztanle zituen."}
{"id": "74468", "revid": "1781", "url": "https://eu.wikipedia.org/wiki?curid=74468", "title": "Ignacio Astarloa Uharte-Mendikoa", "text": ""}
{"id": "74469", "revid": "1781", "url": "https://eu.wikipedia.org/wiki?curid=74469", "title": "Alfonso Alonso Aranegi", "text": ""}
{"id": "74470", "revid": "6327", "url": "https://eu.wikipedia.org/wiki?curid=74470", "title": "Miguel Buen Lacambra", "text": ""}
{"id": "74473", "revid": "499", "url": "https://eu.wikipedia.org/wiki?curid=74473", "title": "\u00c1ngel Acebes Paniagua", "text": ""}
{"id": "74475", "revid": "1545", "url": "https://eu.wikipedia.org/wiki?curid=74475", "title": "Bakzeo", "text": "Bakzeoak Iberiar penintsulako iparraldeko goi-lautadan presentzia egonkorra izan zuen lehen herritzat har daitezke, garai historikoetan dokumentatuak. Herri honen esistentzia, gutxienez, K.a. III. mendetik frogatua dago. Polibiok, bera zuzeneko lekuko izan ez zen arren, \"Helmantika\" (Salamanka) eta \"Arbucala\" (El Viso de Bamba Zamorako probintzia), Anibalek hartu zituela dio.\nJatorria eta etnia partaidetza.\nBakzeoak, ohi, zeltiberiar taldean sartzen dira, eta bere jatorria, iberiar-liguriar substratuan bilatu behar da. Tokiko eboluzio prozesu konplexu bat, beste kultura batzuetatik zetozen elementuen ekarpenekin, elementu etniko berrien gehitzearekin edo inguruko beste herri batzuekin izandako harremanekin, zibilizazio bakzeoa emango du emaitza bezala.\nBeste teoria berriago batzuek bakzeoak, zeltar herria direla diote, belobakoen taldekoak, K.a. 600. urtean Europa iparraldetik abiatuko zirenak, belgiarren zelta taldeko beste herri batzuekin batera, herri germaniarrek eginiko presioaren ondorioz, penintsula barneko lurretara, K.a. VI. mendearen erdialdera helduz, arebakoak bezalako beste herri batzuekin batera. Arebako izenak, ekialdeko bakzeo baino ez du esan nahi.\nOsagai kulturalak.\nAztarnategien azterketetan, bakzeoen kulturako osagaiak daude, lehenagoko kulturen arrastoen gainean (Valladolideko Soto de Medinillaren kasuan bezala), non Neolitotik, II. Burni Arorarteko, hau da, bakzeon aroa, biztanletze ebidentziak aurkitzen diren, goi ordokiko toki honetako giza taldeen eboluzioa nolabaiteko xehetasunez aztertzea ahalbidetzen duena, zibilizazio honen teoria ebolutiboari tokia utziz.\nEspainia hegoaldearekin lotura duten alde kulturalen balorazioak, lehen ikerketetan oso kontuan hartu ez direnak, estainuaren barne ibilbideari buruz eginiko azterketek emandako datuekin batera, 1970etik aurrera, bakzeoen zibilizazioaren eraketaren ezagutzan aurrerapen nabarmenak egitea ahalbidetu dute. Gaur egun, frogatua dirudi Tartesiar zibilizazioaren punturik goreneko garaian, estainuaren merkataritzarako lurreko bide baten esistentzia. Bide honek, beranduago Antzinako Erroman erabiliko zenarekin bat egingo zuen, Via de la Plata edo Zilarraren Bidea bezala ezaguna delarik. Mendeetan bide honen igarotzeak, harremanetan jarri zituen penintsula erdialdeko herriak, hegoaldeko herri garatuagoekin.\nEremu geografikoa.\nBakzeoen zibilizazioa, Iparraldeko Goi Ordokiaren erdialdean hedatzen zen, Duero ibaiaren bi ertzetan. Valladolideko probintzia bere osotasunean hartzen zuten, eta egungo Gaztela eta Leongo gainontzeko probintziak, Soriako probintzia ezik, zati batzuetan bakarrik.\nGaur egun, euren mugak zehaztea nahiko zaila da, denboran zehar aldatu baitziren. Erromatarrak heldu zirenean, Cea eta Esla ibaiek banatzen zituzten bakzeoak ipar-mendebaldean zituzten asturiarretatik, Esla eta Pisuerga artean marrazten den lerroak, Carrion de los Condes palentziar herriaren iparraldean, kantabriarrekin zuten muga zen bitartean. Ekialdean, Pisuerga eta Arlanza ibaiek adierazten zuten turmogoekin zuten muga, eta, hegoalderago, Soria eta Segoviako probintzietan, arebakoak ziren euren bizilagun eta aliatuak. Hegoaldetik eta hego-mendebaldetik, betoiekin zuten muga zehaztea zailagoa da (beharbada, Trabankos/Guare\u00f1a ibaien ingurua). Ziur asko, kontaktuan jarri ziren lusitaniarrekin, Zamorako probintziaren mendebaldean."}
{"id": "74479", "revid": "119347", "url": "https://eu.wikipedia.org/wiki?curid=74479", "title": "Dnipropetrovskeko oblasta", "text": "Dnipropetrovskeko oblasta (ukraineraz: \u0414\u043d\u0456\u043f\u0440\u043e\u043f\u0435\u0442\u0440\u043e\u0432\u0441\u044c\u043a\u0430 \u043e\u0431\u043b\u0430\u0441\u0442\u044c) Ukrainako erdialdeko probintzia bat da, eta nazioko gune industrializatuena. 31.914 km\u00b2ko azalera du eta 2008an 3.400.689 biztanle zituen. Dnipropetrovsk da oblast honetako zentro administratiboa.\nHiri nagusiak.\nDnipropetrovskeko oblasteko hiri nagusiak hauek dira (2005eko populazioa)\nProbintziaren antolamendua.\nAdministrazioari eta jendegune motari erreparatuta, oblasta horrela dago antolaturik:\n2020tik Dnipropetrovskek 7 raion ditu:\nGiza geografia.\n2008an 3.400.689 bizilagun ziren, Ukrainako populazio osoaren %7,3. 2001eko erroldak emandako informazioaren arabera hauek ziren oblast honek biltzen zituen talde etnikoak::\nEta ama hizkuntzaren arabera:\nEkonomia.\nIndustriak du garrantzi handien Dnipropetrovskeko oblastaren ekonomian. Ukrainako industria-ekoizpenaren % 16,9k du jatorri probintzia honetan, eta 473.000 behargin ari dira lanean sektore horretan."}
{"id": "74481", "revid": "336", "url": "https://eu.wikipedia.org/wiki?curid=74481", "title": "Montrealgo Protokoloa", "text": "Montrealgo Protokoloa Montrealen 1987ko irailaren 16an sinatutako nazioarteko agiria da, ozono-geruza babesteko helburua zuena. Orduz geroztik 175 herrialdek egin dute bat itunarekin: bertan, 2000. urtea jarri zen munduan klorofluorokarbonoen produkzio guztia bertan behera uzteko epe gisa. Sinatu zenetik hainbat alditan birpasatua izan da. Herrialde guztiek bertan proposatutakoa beteko balute, ozono-geruza 2050. urterako susper daitekeela uste da. Hitzarmenak lortutako inplementazio mailaren ondorioz, nazioarteko kooperazioaren adibidetzat hartzen da.\nHelburu eta terminoak.\nHitzarmena ozonoa kimikoki desegiten duten substantzietan zentratzen da. Substantzia hauek kloro eta bromo elementuak dauzkatenak dira (fluorraren bidez soilik halogenatuak direnek ez baitute ozonoa kimikoki desegiten). Substantzia talde bakoitzak egutegi bat dauka, bere ekoizpen eta erabilpena murriztuz joan dadin, azkenean bere erabilpena partzialki ezabatu arte.\nKlorofluorokarbonatoen (CFC) erabilpena murrizteko plana.\nHitzarmena sinatutako estatuen arabera Montrealgo Protokoloaren helburua honako hau da:\nOzono geruza kimikoki aldatzen duten eta osasunerako eta ingurumenarentzat kaltegarriak izan daitezken substantzien igorpenak mundu osoan onartuz...Aipatutako igorpenen kantitatea mundu osoan egokitasunez murrizteko eta modu horretan ozono geruza babesteko asmoz, eta horretarako ezagutzen diren aurrerapen zientifiko eta teknologikoak erabiliz, isurpenak guztiz ezabatzea lortzea da hitzarmenaren helburu nagusia. Herrialde bakoitzaren beharrak (garapen arloan) eta alderdi tekniko eta ekonomikoak kontuan hartuko dira. Hori kontuan hartuz garapen bidean dauden herrialdeek herrialde garatuek baino plan sinpleagoa bete behar izango dute.\n1991 eta 1992 urteen artean, ezin da CFC gasen erabilpen eta ekoizpenaren maila basikoa gainditu. 1994. urtean, ekoizpen eta erabilpen mailek ezin dute 1986. urteko mailen %25a gainditu. 1996. urterako, aipatutako erabilera eta ekoizpenak guztiz ezabatzea lortu behar da. Bestalde, hainbesteko kalterik eragiten ez duten substantzien erabilpena 2010. urterako ezabatu behar da.\nHidroklorofluorokarbonatoen (HCFC) erabilpena murrizteko plana.\nMontrealgo Protokoloaren batzorde betearazleak egindako berriemateek adierazi dutenez hitzarmena sinatu duten herrialdeek 2013. urtea ezarri dute HCFCen ekoizpena finko uzteko data bezala. 2015. urtetik aurrera, ekoizpen eta erabilpen mailak jaisteko plana urrera eramango da. HCFC gasak errefrigerazio sistemetan, apar plastikoen ekoizpenerako erabiltzen diren gas propultsatzailen behin behineko ordezkari moduan erabiltzen dira. Honetarako arrazoia HCFC gasek ozono geruzan eragiten duten kalte kopurua da. Beraien ordez erabiltzen direnek, ia 20 aldiz gehiago kaltetzen dute ozono geruza eta beroketa globalarengan duten eragina nabarmenki handiagoa da. Gainera, ez dago gas horien ordezko aukera egokirik, eta horregatik oso gutxi dira CFC eta HCFC gasak erabiltzen ez diren egoerak. Gas hauek asko erabiltzen dira hainbat sektoretan, hala nola nekazaritzan. Beraz beraien efektu produktiboa nahiko handia da. Bestalde, badira hainbat gobernuz kanpoko erakunde, substantzia horien erabilpena murrizteko proposamenak egin dituztenak.\nHistoria.\nMario Molina eta Frank Sherwood Roland ozono-geruzan zegoen zuloa CFC gasek eraginda izan zitekeela esan zuten lehenengoak izan ziren. Gas hauek asko erabiltzen ziren hainbat aplikazioetan. Gas hauek, airea baino dentsoagoak direnez, ezin zirela goi-atmosferara heldu uste zen, baina CFCen bizitza luzea dela eta, aire korronteek eraginda, posiblea da ozono geruzara heltzea. Atmosferan, eguzki izpiek gas horiei erasaten diete, eta bromo eta kloro atomoak askatzen dituzte. Atomo horiek ozonoa erasotzen dute. Ozonoaren funtzio nagusia UVB izpiak xurgatzea da, eta lurrera hel daitezen ekiditen du horrela. Beraz, ozono kantitatea gutxitzeak izpi ultramore hauen erradiazio kantitate handiagoa jasatea suposatzen du.Ozono kantitatea gutxitzeak osasun arazo larriak sor ditzake, hala nola azaleko minbizia 1985. urtean, Farman, Gardinaer eta Shanklinek ozono \"zulo\" baten berri eman zuten \"Nature\" aldizkari zientifikoan. Zulo horrek ozonoaren kantitatearen gutximen nabarmena adierazten zuen. Urte berean, 20 herrialdek Vienako hitzarmena sinatu zuten, ozonoari kalte eragiten dioten substantzien erabilpena arautzeko negoziazioei hasiera eman ziena.\nFondo multilaterala.\nFondo Multilaterala garapen bidean dauden herrialdeak laguntzeko prestatua dago. Herrialde hauek zailtasun gehiago dituzte CFC eta HCFC gasen erabilera murrizteko eta horretarako laguntza ekonomikoa ematen zaie, fondo horren bidez. Fondoa 7 herrialde industrialek eta beste 7 herrialde garatuk osatzen dute. Horren kudeaketa batzorde betearazlearen esku dago eta urtero, inplikatutako parteak fondoaren mugimenduaz informatuak izaten dira.\nBerronespenak.\nGaur egun, Nazio Batuetan parte hartzen duten 196 estatuetatik 195ek berronetsi dute Montrealgo Protokoloa. Hala ere, Beijingo zuzenketa 154 herrialdek soilik sinatu dute.\nBestalde, Estatu Batuetan, hainbat proposamen jarri dira martxan ozonoa deuseztatzen duten gasen erabilpena kontrolatzeko. Horietako bat Montrealgo Protokoloa indarrean jartzea da.\nHitzarmenaren eragina.\nMontrealgo Protokoloa indarrean jarri zenetik ozonoa kaltetzen duten gasen kontzentrazio atmosferikoak egonkortu edo gutxitu dira. Ozonoa deuseztatzen duten beste substantzien kantitatea, ordea, handitu egin da, su itzalgailuetan erabiltzen baitira. Hala ere, beraien kontzentrazioa 2020. urterako gutxitzen hastea espero da. Bestalde, hitzarmenaren betekuntza izugarri handia izan da, substantzia horien debekuari ilegalki aurre egiten saiatzen diren bakan batzuk dauden arren. Antartida inguruan dagoen ozono zuloa berdin mantendu zen 3 urtetan zehar (2003-3006). 2006. urtean argitaratutako ikerketa batean ozono geruzaren hobekuntza nabaritu zen, batez ere hitzarmenaren ondorioz. Horregatik, Montrealgo Protokoloa nazioarteko ingurumen hitzarmenik eraginkorrena bezala hartuta dago.\nHala ere, HCFC eta HFC gasak berotegi efektua sortzen duten gas gehienak dira. Substantzia hauen zifrak nahiko kezkagarriak dira. Gas hauek C02a baino 10.000 aldiz handiagoak diren baloreak hartzen dituzte. Montrealgo Protokoloak 2030. urterako gas hauen ekoizpena eta erabilpena guztiz kentzeko helburua ezarri du. Baina hitzarmenak ez ditu HFC gasak bere helburuen barnean hartzen, horiek ez diotelako ozono geruzari kalterik eragiten. CFC gasek berotegi efektu handia dute. Horregatik, hauek HFC gasengatik ordezkatzeak ez lioke ingurumenari kalterik eragingo. Gas hauen gehiegizko erabilpenak, ordea, nahiko kalte handia eragin liezaioke klima globalari."}
{"id": "74484", "revid": "23317", "url": "https://eu.wikipedia.org/wiki?curid=74484", "title": "Salobre\u00f1a", "text": "Salobre\u00f1a Granadako probintziako (Espainia) udalerria da, kostaldean kokaturik dagoena. 2021ean 12.472 biztanle zituen. Salobre\u00f1a udalerriaren barnean hainbat populazio-gune kokatzen dira; Salobre\u00f1a bera (harkaitz baten maldan), Lobres, Playa Salobre\u00f1a, Caleta-La Guardia, Monte Almendros, Alfamar, Costa Aguilera, El Pargo eta Calamedina. Guadalfeo ibaia itsasoratzen da Salobre\u00f1an.\nNeolito garaitik populatua izan da eta nazarien garaiko gaztelu handi bat du. Turismoaz gain nekazaritzak ere garrantzia handia du Salobre\u00f1ako ekonomian. Antzina azukre-kanaberaren industria indartsua izan bazuen ere, gaur egun fruita arbola tropikalak ekoizten dira, hala nola, txirimoia, mango, ahuakate eta mizpira...\nEtimologia.\nEzagutzen den izenik zaharrena \"Selambina\" da, hegoaldeko hizkuntza indoeuroparren arabera \"ibaiaren inguruan\" esan nahi du. Erromatarren garaian Betika probintziari zegokion eta \"Segalvina\" izena zuen. Musulmanek \"Shalub\u0101nya\" izena erabili zuten, arabiar-andaluziako hizkeran \"Shalub\u012bnya\" esaten zena, eta gaur egungo deitura haren aldaera da, \"Salobre\u00f1a\".\nGeografia eta klima.\nGranadako probintziako kostaldean kokaturik dago, Motril ekialdean eta Almu\u00f1\u00e9car mendebaldean dituela. Alde zaharra 81 metrotako altuera hartzen duen harkaitz batenan hedatzen da. Haren parean, kostaldean, beste harkaitz txikiago bat dago, \"El Pe\u00f1\u00f3n\" deitzen diotena. Alde zaharreko muinoaren inguruan lautada bat zabaltzen da eta lautada hori itxiz Mendikate Penibetikoari dagozkion mendi garaiak daude, 561 metrotako altuera hartzen dutenak.\nLautada hori Guadalfeo ibaiak zeharkatzen du, eta Salobre\u00f1an itsasoratzen da, Motril oso gertu badu ere. Antzina, Salobre\u00f1ako alde zaharra dagoen harkaitza penintsula bat zen istmo estu batek kostaldearekin lotzen zuena, baina Guadalfeo ibaiak ekarritako sedimentuek harkaitza erabat inguratu eta lautada zabala eratu zuten.\nKlima oso egokia da nekazaritzarako. Tenperatura epela da, uda eta neguaren artean diferentzia handia izan gabe. Urteko batazbestekoa 17\u00baC da, neguan 12\u00baC eta udan 24\u00baC-ko batazbestekoak dituena. Hezetasuna 500 mm/urtekoa da. Horri esker landare tropikalak ekoizteko ingurune egokia da. Kostaldeko eremu honi \"Granadako Kosta Tropikala\" esaten zaio.\nHistoria.\nAurreneko populazioak.\nIndusketek erakutsi dute Neolitoan dagoeneko populaturik zegoela Salobre\u00f1a ingurua. Artzai seminomadak ziren eta harkaitzeko \"Cueva del Capit\u00e1n\" leizean aztarnak utzi zituzten. Garai hartan badia zabal bat zen eta harkaitz handi batek penintsula eratzen zuen eta haren aurrean zegoen txikia uhartea zen. Guadalfeo ibaiak ekarritako sedimentuek harkaitza inguratu eta oso emankorra izango zen lautada bat osatu zuten Kobre eta Brontze Aroetan zehar. K.a. III. milurtean hasi ziren sortzen lehen asentamendu iraunkorrak. Nekazaritzan eta abeltzaintzan oinarrituriko ekonomia zeukaten.\nFeniziarrak.\nFeniziarrak K.a. VIII. mendean kostalde honetara iritsi ziren eta asentamendu ugari fundatu zituzten, tartean \"Sel\" edo \"Selambina\" izena zuena. Arrantzan oinarritzen zen herrixka bat baino ez zen. K.a. IV mendean \"Gadir\" (C\u00e1diz) hiriburuaren menpeko lurrak bihurtu ziren. K.a. II. mendean santutegi puniko bat eraiki zen \"El Pe\u00f1\u00f3n\" harkaitzean. Beranduago harkaitz hori gatzitze industriarako erabiliko zen. Selambinaren ekialdean \"Sexi\" hiria (Almu\u00f1\u00e9car) sortu zuten feniziarrek, kostalde honetako garrantzitsuena izango zena.\nErromatarrak.\nK.o. II. mendean Sexi \"municipiumen\" menpeko asentamendu txiki bat baino ez zen \"Sel\" edo \"Segalvina\", nekazal eremuko \"vicus\" bat. Dirudienez asentamendu nagusia Guadalfeo ibaia itsasoratzen den ertzean kokaturik zegoen, ez harkaitzean. Garai hartako \"villa\" izan daitezkeenen aztarnak aurkitu dira Lobresen eta Los Matagallaresen eta zeramika industrien aztarnak Los Barrerosen, Los Matagallaresen eta Cortijo Chac\u00f3nen, denak ala denak I eta IV. mende artekoak. Salobre\u00f1a etorbidean ur biltegi baten aztarnak ere aurkitu dira. Garai hartako produktu nagusiak mahatsa, olibak eta arrantza ziren.\nMusulmanak.\n711. urtean musulmanek Iberiar penintsula konkistatzeari ekin zioten. XI. mendean Kordobako Kalifa-herria desegin zen eta inguru hau Granadako Taifaren barnean gelditu zen. 1090an almorabideek konkistatu zuten Granadako taifa. \nXIII. mendean Yaqut al Rumi geografo egipziarrak Salobre\u00f1ako gaztelua deskribatu zuen esanez itsasertzean dagoen \"hisn\" (gaztelu) bat dela bananondoz, azukre-kanaberaz eta artez inguratua. Nazarien garaiko gazteluak aisialdirako jauregi bat zuen barnean, baina herbesteraturiko pertsona garrantzitsuen presondegia ere izan zen; Yusuf III.a, Muhammad VIII.a, Muhammad IX.a, Abu Nasr Sad eta Muley Hacen Granadako erregea. Yusuf III.a hamabost urtez izan zen salobre\u00f1ako gazteluan preso, anaiak zuen Granadako tronutik aldenduta. Kondairak dioenez xake partida bat amaitu izanak salbatu zuen heriotzatik. Nazarien garaian Salobre\u00f1aren garrantzia estrategikoa handia zen, hori erakusten dute sultan nazarien ohiko presentziak eta herriaren hedapen urbanistikoak.\n1489an gaztelarrek konkistatu zuten Salobre\u00f1a Francisco Ram\u00edrez de Madrid buru zutela. Ram\u00edrez de Madrid gazteluaren alkate izendatu zuten Errege-erregina Katolikoek.\nAro modernoa.\nSalobre\u00f1ako gazteluak toki estrategikoa izaten jarraitu zuen eta XVIII. mendean berrikuntza handiak egin zitzaizkion. \nAzukre-kanaberaren industria ezarri zen eta honek lautadaren itxuraldatze sakona ekarri zuen. Basoak kendu ziren kainabera landatzeko eta \"ingenio\"-etako erregai gisa erabiltzeko, eta lautadaren higadura nabarmen handitu zen. XVIII. mendean kanaberaren ekoizpena txikituz joan zen eta kotoia landatzen hasi ziren. XIX. mendean ordea azukrearen ekoizpenak bultzada berria jaso zuen Kubatik ekarritako industria teknika berriak aplikatzerakoan, esate baterako lurrunaren indarraren erabilera. \nMahatsondoak ere baziren Salobre\u00f1an, baina 1885ean filoxerak oso kaltetuta utzi zituen. 1887ko erroldaren arabera 4.631 biztanle zituen Salobre\u00f1ak.\nXX. mendea.\nXX. mendearen hasieran azukrearen industria indartsua zen. Salobre\u00f1ako harresiak bota egin ziren eta herria harkaitzaren inguruan hedatzen hasi zen. Mendeak aurrera egin ahala ordea azukrearen industriak gainbehera jasan zuen eta 1960. eta 1970. hamarkadetan fruita arbola tropikalak landatzen hasi ziren; txirimoia, mangoa, ahuakatea eta mizpira. Garai hartakoa da turismoaren gorakada ere, eta hondartza ertzean udarako eremu erresidentzialak eraikitzen hasi ziren. \nEuropan aktibo egon zen azken azukre-kanabera lantegia La Caletan zegoen eta 2006an itxi zituen ateak. XXI mendearen hasieran eraikuntzaren boom-ak krisialdia izan zuen eta hainbat proiektu bertan behera gelditu ziren. 2016an baimenak eman ziren hotel berriak eraikitzeko.\nEkonomia.\nGranadako Kosta Tropikalean kokaturik dagoenez turismoa da Salobre\u00f1ako jarduera ekonomiko nagusia. Playa Salobre\u00f1ako urbanizazioak eta hotelak bete egiten dira uda sasoian. Mendialdean ere badira urbanizazio berriak, Monte Almendrosen esate baterako.\nNekazaritzarako 900 hektarea ditu Salobre\u00f1ak. Aipatu bezala fruitu tropikalak dira nagusi; txirimoia, mango, ahuakate, mizpira... Txirimoiak Jatorrizko deitura du, Kosta Tropikala - M\u00e1laga izena duena, 2002an ezarria. Barazkiak eta loreak ere landatzen dira eta negutegi ugari ere ikusten dira.\nLobres auzoan \"Azucarera Montero\" distilategia dago, melaza azukrea distilatuz edari alkoholduna egiten duena. Rona ere ekoizten du.\nArrantzak garrantzia txikia badu ere urraburu eta lupia hazteko itsas-akuikultura instalazioa du Salobre\u00f1ak, Granadako probintzian dauden bi instalazioetatik bat hain zuzen ere.\nAzpiegiturak.\nSalobre\u00f1an anbulategi bat dago eta Lobresen eta Caleta-La Guardian kontsultorio txiki bana.\nHezkuntzari dagokionez Haur eta Lehen Hezkuntzako lau zentro ditu eta Bigarren Hezkuntzako bi institutu, \"Nazar\u00ed\" (hirueleduna) eta \"Mediterr\u00e1neo\". Helduen Hezkuntza zentro bat ere badu.\nKultura.\nJaiak.\nSalobre\u00f1ako jai nagusiak urriaren 7an izaten dira Rosarioko Andre Mariaren omenez. Egun hartan probintzia osoan ezagutzen den \"Romer\u00eda del Sur\" (Hegoaldeko erromeria) ospatzen da. Beste jai aipagarri batzuk Aste Santuetako prozesioak eta San Juan eguna dira.\nLobres auzoan San Antonio jaiak ospatzen dira ekainaren 13an eta Kandelaria otsailaren 2an, azken hau Salobre\u00f1ako jairik zaharrena da. Caleta-La Guardian Karmengo Amaren jaiak ospatzen dira, uztailaren 16an, arrantzaleen auzoa baita.\nUdako kultur egitaraua.\nUda aldean etortzen den turismoa asetzeko kultur ekitaldi ugariz osaturiko egitaraua antolatzen da. Musikal kontzertuak, antzerkiak, habanera topaketak, aire libreko zinema, arte erakusketak...\nGastronomia.\nSalobre\u00f1ako janari tipikoa sardina espetak dira, zotz batean bildutako sardinak. Txalupa itxura duten ontzietan txingar gainean sukaldatzen dituzte hondartzako jatetxe eta txiringitoetan. Beste janari aipagarri batzuk; olagarroa Salobre\u00f1ako erara, migak meloiarekin edo arrainarekin eta e\"spich\u00e1s\" (antxoak arrautza frijituekin) dira.\nKirolak.\nSalobre\u00f1ak baditu futbol elkartea (S.D. Atl\u00e9tico Salobre\u00f1a) eta saskibaloi taldea (Sporting de Salobre\u00f1a) besteak beste. Futbol zelaia du, atletismo pista batez inguratua, horretaz gain erabilera anitzeko kantxa eta igerileku estalia ere baditu. Uda garaian kirol ugari egin daiteke Salobre\u00f1an; windsurf, paddlesurf, kytesurf, kayak, bizikleta txangoak, parapentea, tenisa, paddlea, boleibola...\nOndasun nabarmenak.\nIkusgarria da Salobre\u00f1ako alde zaharra. Harkaitzaren maldan zabaltzen den etxe zuri eta labirinto itxurako kaleek osatzen dute eta goian gaztelua dago. Ikuspegi ederra duten hainbat begiraleku ere baditu harkaitzaren inguru guztietara begira."}
{"id": "74491", "revid": "119347", "url": "https://eu.wikipedia.org/wiki?curid=74491", "title": "Likabitos", "text": "Likabitos (grezieraz: \"Lykavittos\", \u039b\u03c5\u03ba\u03b1\u03b2\u03b7\u03c4\u03c4\u03cc\u03c2) Atenasen dagoen kareharri kretazeozko muinoa da.\nGeografia.\n277 metro izanda, muinoa Atenaseko lekurik altuena da. Bere oinarria pinuz beteta dago eta tontorrean XIX. mendeko San Jorgeko kapera (Hagios Georgios), antzerki eta jantoki bat ditu.\nMuinoa turistentzako lekua da eta tontorra ailegatzeko funikularra erabil daiteke, Kolonaki auzotik hasita. Bere antzerkian greziar eta nazioarteko kontzertuak egiten dituzte eta baita urtero MAD Video Music Awards.\nKondairak.\nLikabitos zenbait kondairatan agertzen da. Herri kondairak dio behin otsoz beteta zegoela, izan ere, bere izena \"otsoek ibilitakoa (ibilitako muinoa)\" esan nahi du.\nMitologikoki, Likabitos Atenak sortutakoa da. Honek Atenasko Akropolia eraikitzen ari zela, Palinitik ekarritako harria erori zitzaion Eriktonio zekarren saskia ireki zenean."}
{"id": "74493", "revid": "132208", "url": "https://eu.wikipedia.org/wiki?curid=74493", "title": "Delfos", "text": "Delfos (grezieraz \u0394\u03b5\u03bb\u03c6\u03bf\u03af, \"Delfoi\", latinez \"Delphi\") Antzinako Greziako hiri bat izan zen. Hantxe zegoen Delfosko orakulu famatua, Apolo jainkoaren omenezko tenpluaren barnean. Antzinako Grezian, Delfos Unibertsoaren erditzat edo onfalos hartzen zuten. Egun UNESCOk Gizateriaren Ondare izendatu du.\nGeografia.\nAntzinako hiria Fozida eskualdean zegoen, Parnaso mendiaren magalean. Hirira ailegatzeko, bere kokapena zela eta ia helezina zena, hiru bide zeuden: ekialdean Beoziatik zetorrena, \"Skiste\" izenekoa eta mendebaldean bi Anfisa eta Krisatik zetozenak.\nAlde aske bakarrak, hegoaldekoa, harresia zuen. Barnean, Apolo jainkoaren omenezko tenplua zen eraikin nagusia baina bazeuden beste eraikinak ere:\nHistoria.\nMitologiak dio Apolok eraiki zuela hiria. Orakulu bat eraikitzekotan zegoela, Krisara heldu zen eta Parnaso mendiaren ingurunabarrak gustatu zitzaizkion. Baina lekua sugez beterik zegoen eta nagusia pitoia zen. Apolok sugetzarra hil zuen eta kretaziar batzuk erakarri zituen bere apaizak izateko.\nDelfosen okupazioa Neolitikoan hasi zen eta Aro Mizenikoan (K.a. 1600-1100) finkatu. Hiriaren urrezko aroa K.a. VI. mendea, Anfiktoniaren menpean, zen.\nOrakulua erabiltzeko azken enperadorea Juliano Apostata erromatarra zen, baina K.a. 385an Teodosio I.a Handiak orakulua debekatu zuen.\nArkeologia.\nDelfoseko toki arkeologikoko ikerketa 1860 inguruan hasi zuten alemaniarrek. 1891n, frantziarrek, greziar gobernuaren onespena jaso zuten ikerketa sistematiko bat egiteko. Ondoren, \"Indusketa Handia\" delakoa hasi zen, Kastri herrixka lehen aldiz erretiratu ondoren. Bertan, antzinako bizitza publikoaren hainbat alderdiren berri ematen duten aurkikuntza izugarriak atera ziren argitara, 3.000 inskripzio barne.\nOrakulua.\nDelfosko orakulua Apolo jainkoaren omenezko tenpluaren barnean zegoen. Bere sazerdotesa nagusia Pitia zuen izena eta Apoloren bozeramalea zen. Orakuluari aholkua eskatzeko eskalea iturrian garbitzen zen eta gero oparia egin. Igarlea hiruoineko aulkian zegoen, zulo baten gainean. Zulotik Piton munstro hilaren lurrinak ateratzen ziren eta Pitiak arnasa hartu ondoren, estasian, Apoloren hitzak entzuten zuen. Estasian esandakoa, apaizek azaltzen zuten."}
{"id": "74494", "revid": "71145", "url": "https://eu.wikipedia.org/wiki?curid=74494", "title": "Peloponeso", "text": "Peloponeso edo Morea () Greziako penintsula da, Korintoko istmoak lotuta (nahiz eta orain Korintoko ubideak kontinentetik banatu).\nIzena.\nPelope heroiak eskualdea konkistatu zuenean bere izena eman zion, izan ere 'Peloperen uhartea' esan nahi du, nahiz eta 1893an Korintoko ubidea eraiki baino lehen penintsula izan. Erdi Aroan, 'Morea' izendatu zuten, masustondoren hostoaren itxura duelako.\nGeografia.\nPenintsula menditsua da oso, Pindoko mendilerroaren zatia delako. Mendi nagusiak ipar-mendebaldean Olono (2.223 metro), ipar-ekialdean Zilene (2.374 metro), erdialdean Megalo (1.980 metro) eta hego-ekialdean Argolida, Parnon (1.935 metro) eta Taigeto (2.404 metro) dira, artean Argos, Esparta edo Kalamatako haranak daudela. Kostaldean Nafplia, Lakonia eta Meseniako golkoak ditu.\nBanaketa administratiboa.\nPeloponeso hiru periferia ditu bere barnean, nagusiena izen bera duena. Periferia hau bost prefekturatan (\"nomoi\") azpibanatua dago:\nAkaia eta Elideko prefekturak ere penintsulan daude baina Mendebaldeko Grezian daude. Gainera, Argolidaren zati bat Atika barnean dago.\nHiriak.\nPeloponesoko hiri nagusiak (2001eko erroldaren arabera) honako hauek dira:"}
{"id": "74495", "revid": "1545", "url": "https://eu.wikipedia.org/wiki?curid=74495", "title": "Morea (eskualdea)", "text": ""}
{"id": "74496", "revid": "71145", "url": "https://eu.wikipedia.org/wiki?curid=74496", "title": "Morea (argipena)", "text": "Morea izenak hainbat adiera ditu:"}
{"id": "74497", "revid": "843", "url": "https://eu.wikipedia.org/wiki?curid=74497", "title": "Bermeoko portu", "text": ""}
{"id": "74498", "revid": "105290", "url": "https://eu.wikipedia.org/wiki?curid=74498", "title": "Atika", "text": "Atika (; ahoskatua) Greziako eskualde historiko eta penintsula da. Egungo periferia modernoa eskualde historiko baino handiagoa, izan ere, bere barnean Megaride, Saroniko uharteak eta Zitera, Peloponeson dagoen Troizinia udalerria eta Uhartea izeneko unitate erregionala hartzen ditu.\nGeografia.\nAtika Egeo itsasoan dagoen penintsula da. Mendiek penintsula hiru ordokitan banatzen dute: Pedia, Mesogeia eta Thriasia. Iparraldean Beozia eta mendebaldean Korinto ditu. Eubea uhartea iparraldean du.\nIbairik nagusia Zefiso da eta mendirik altuena Parneta.\nInguruko uharte nagusiak Salamina, Egina, Poros, Hidra, Spetses, Zitera eta Antizitera dira. 3.700.000 biztanle baino gehiago ditu, horietatik %95a Atenasen."}
{"id": "74503", "revid": "1310", "url": "https://eu.wikipedia.org/wiki?curid=74503", "title": "Tuiu", "text": ""}
{"id": "74504", "revid": "1310", "url": "https://eu.wikipedia.org/wiki?curid=74504", "title": "Bezanauri", "text": ""}
{"id": "74505", "revid": "512", "url": "https://eu.wikipedia.org/wiki?curid=74505", "title": "Artatza", "text": "Artatza zenbait lekuren izena da.\nEtimologia.\nArte/Arta (Bot. Quercus\u00a0ilex)\u00a0+ -tza (atzizkia)\nSinonimoa: Artadi"}
{"id": "74506", "revid": "6327", "url": "https://eu.wikipedia.org/wiki?curid=74506", "title": "Barboa", "text": ""}
{"id": "74507", "revid": "6327", "url": "https://eu.wikipedia.org/wiki?curid=74507", "title": "Gaztelu Haizkoeta", "text": ""}
{"id": "74508", "revid": "6327", "url": "https://eu.wikipedia.org/wiki?curid=74508", "title": "Kaizedo Goikoa", "text": ""}
{"id": "74510", "revid": "1310", "url": "https://eu.wikipedia.org/wiki?curid=74510", "title": "Axkoeta", "text": ""}
{"id": "74511", "revid": "1310", "url": "https://eu.wikipedia.org/wiki?curid=74511", "title": "Escota", "text": ""}
{"id": "74515", "revid": "1310", "url": "https://eu.wikipedia.org/wiki?curid=74515", "title": "Irulegi irratia", "text": ""}
{"id": "74517", "revid": "105290", "url": "https://eu.wikipedia.org/wiki?curid=74517", "title": "Beozia", "text": "Beozia () Antzinako Greziako eskualdea zen, Korintoko golkoaren ekialdetik iparraldean kokatuta. Hegoaldean Megaris eta Kitairon mendilerroak Atikarekin duen muga sortu zuten eta iparraldean Ekialdeko Lokris eta Euripo itsasartea eta mendebaldean Fozida zituen. Copais lakua bere erdialdean zegoen.\nEgungo prefekturak ia muga berak ditu.\nEskualdeko hiri nagusi eta hiriburua Tebas zen.\nKorintoko golkoaren iparraldeko bere kokapena zela eta, Beoziak garrantzi politiko handia zuen, estrategikoki Tesalia eta Peloponeso menpean zuela. Tamalez, portu onik ez izateak bere itsas-garapena oztopatu zuen. Atenastarrek, Pindaro, Hesiodo, Epaminondas, Pelopidas edo Plutarko bezalako aberrikideak izan arren, astakilotzat jo zituzten beoziarrak (adibidez \"Beoziar belarriak\" zituztenak musika edo poesia jaramon egitea ezin zutenak ziren)."}
{"id": "74518", "revid": "2241", "url": "https://eu.wikipedia.org/wiki?curid=74518", "title": "Tebas (argipena)", "text": "Tebas hainbat lekuren izena da:\nBaita ere:\nGainera, Tebas greziar mitologiazko pertsonaia zen."}
{"id": "74520", "revid": "512", "url": "https://eu.wikipedia.org/wiki?curid=74520", "title": "Albond\u00f3n", "text": "Albond\u00f3n Espainiako udalerria da, Granadako probintziakoa. 2008an 921 biztanle zituen."}
{"id": "74522", "revid": "105290", "url": "https://eu.wikipedia.org/wiki?curid=74522", "title": "Tesalia", "text": "Tesalia () Greziako 13 periferietako bat da eta lau prefekturatan banatuta dago. Hiriburua Larisa du. Ohituraz, Mazedonia eta Trazia eskualdeekin batera \"Iparraldeko Grezia\" izenaz ezaguna zen. Erdialdeko Grezian kokatuta, iparraldean Mazedonia, mendebaldean Epiro, hegoaldean Grezia Erdialde eta ekialdean Egeo itsasoa ditu mugakideak. Lehen \"Aeolia\" zuen izena, eta era horretan Homeroren \"Odisea\" liburuan agertu zen.\nGeografia.\nTesaliako erdialdean Trikala eta Larisako ordokiak daude, mendiez inguraturik: iparraldean Khasia eta Cambuniako mendiak, ipar-ekialdean Olinpoko mendikatea, mendebaldean Pindo mendilerroa eta hego-ekialdean Ossa eta Pelion mendiak.\nEskualdea Peneo ibaiaren zenbait ibaiadarrek zeharkatua da.\nBanaketa administratiboa.\nTesalia lau prefekturatan banatuta dago:"}
{"id": "74523", "revid": "20653", "url": "https://eu.wikipedia.org/wiki?curid=74523", "title": "Cea ibaia", "text": "Cea Espainiako ibai bat da, Leon, Valladolid eta Zamorako probintzietatik igarotzen dena. Bere ibilbidearen zati handi bat Leongo probintziatik igarotzen da, Tierra de Camposeko eskualdea zeharkatzen du.\nCea ibaiak, Prioro izeneko udalerrian du bere iturburua, Leongo probintzian, 1100 metroko garaieran, Fuente del Pescado izeneko iturburuan, Pe\u00f1as Prietaseko mendikatearen oinean. Udalerri beraren barnean, eta jada Las Conjaseko haizpitartean, Mental errekaztoaren urak jasotzen ditu, Mental haraneko eta Prioroko auzo den Tejerinako urak biltzen dituena."}
{"id": "74524", "revid": "20653", "url": "https://eu.wikipedia.org/wiki?curid=74524", "title": "Esla ibaia", "text": "Esla Leongo probintziako ibai bat da, Espainiako iparmendebaldean. Duero ibaiaren ibaiadar bat da, Kantauriar mendilerroan iturburua duena. Bere luzera 286 kilometrokoa da, iparraldetik hegoaldera, Leon eta Zamorako probintziak igaroz. Duero ibaiaren ibaiadarretatik, emari gehien duena da, eta azken ibai honetan bere urak isurtzen dituenean, Duerok berak baino emari gehiago darama.\nEsla ibaiaren iturburu ofiziala, Mara\u00f1a izeneko udalerri leondarrean dago, \"la Fuente Mara\u00f1a\" izenez ezagutzen den tokian.\nIbai hau, erromatarren Astura zen, antzinako asturtarrek honengandik izena hartu zutelarik. Asturtarrak, egungo asturiar eta leondarren arbasoek, Kantauriar Mendilerroko bi alboetan bizi ziren. Inguruko herrien toponimoak, ibai honetatik hartu dute izena: \"Vega del Esla\", \"Mansilla del Esla\", Villafal\u00e9 (Astura Ibaiaren ertzeko Hiribildu emankorra).\nBere ibilgutik, XIX. mendean, Eslako ubidea eratorri zen, Vega de Toral ureztatzeko.\nBere ibaiadar nagusiak honako hauek dira:\nToponimoa.\nBi hipotesi daude. Lehenengoak \"Astura ibaiak\" (antzina Estura edo Estula deitzen zena) erroa, -stour zeltiarretik hartu zuela dio. Stour hitzak ibaia esan nahi du. Europako geografian zehar, eta zelta jatorriko herrien artean, Pliniok jada hitz egiten zuen Stur ibaiaz Britanian, eta, oraindik, gaur egun, Kent, Suffolk eta Dorseten badaude Stour izeneko hiru ibai. Elba ibaiaren itsasoratzean ere badago St\u00f6r izeneko beste ibai bat, antzina, Sturia deitua. Gainera, Piamonte probintzia italiarrean, Esturi izeneko zeltar tribua zegoen, baita Stura izeneko ibai bat ere. Erro berbera mantentzen da gaur egun gaelikoan eta bretainieran, ster eta stour hitzetan, ibai esanahiarekin.\nBigarren hipotesia, eta Julio Prado Reyerok idatzitako \"Bidaia historiko bat Esla Goienatik\", \"Astura\", ondoren Esla, euskarazko \"aite-ur\"etik dator, edo \"\"harkaitz eta uraren tokia\". Pradok, 13. orrialdean, Astura \"gure lurrean mantentzen den euskal hitzetako bat da eta ast-ura edo, harkaitza eta uretik dator\"\".\nBenetako jatorria edozein dela ere, gauza ziur bakarra, Esla toponimo aurreindoeuroparra dela da."}
{"id": "74526", "revid": "448", "url": "https://eu.wikipedia.org/wiki?curid=74526", "title": "Zaporizhiako oblasta", "text": "Zaporizhiako oblasta (ukraineraz: \u0417\u0430\u043f\u043e\u0440\u0456\u0437\u044c\u043a\u0430 \u043e\u0431\u043b\u0430\u0441\u0442\u044c) Ukrainako hegoaldeko oblast bat da. Hiriburua Zaporizhia da.\nProbintziaren antolamendua.\nZaporizhiako oblasta hogei raion edo barrutitan antolatzen da, bost hiri nagusiren inguruan egituratuta: Berdiansk, Enerhodar, Melitopol, Tokmak, eta probintziako hiriburua den Zaporizhia.\nEkonomia.\nNekazaritza eta industria dira oblast honetako jarduera nagusiak."}
{"id": "74527", "revid": "103793", "url": "https://eu.wikipedia.org/wiki?curid=74527", "title": "Mara\u00f1a", "text": "Mara\u00f1a Leongo Herriko udalerri bat da, Leongo probintzian kokatuta. eskualdean dago, itsas mailatik metrora, eta -ko azalera hartzen du.\nPicos de Europako parke erregionalean kokatua, udalerri hau, Esla ibaiaren iturburuan dago. 2007ko azken erroldaren arabera, 164 biztanle ditu. biztanle zituen.\nMara\u00f1a, Leongo mendietako toki batean dago, Mampodreren oinean, 2100 metrotik gorako hainbat tontor dituen mendigunea."}
{"id": "74528", "revid": "119347", "url": "https://eu.wikipedia.org/wiki?curid=74528", "title": "Voliniako oblasta", "text": "Voliniako oblasta (ukraineraz: \u0412\u043e\u043b\u0438\u043d\u0441\u044c\u043a\u0430 \u043e\u0431\u043b\u0430\u0441\u0442\u044c) Ukrainako ipar-mendebaldean da eta Lutsk da probintzia honetako hiriburua. Kovel dugu mendebalderantzarako bidean Kievetik Varsoviara doan trenak egiten duen azken geldiunea.\nProbintziaren antolamendua.\n16 raionek osatzen dute Voliniako oblasta, lau hiri nagusiren inguruan antolatuta: Kovel, Novovolynsk, Volodymyr-Volynskyi, eta probintziako hiriburua den Lutsk."}
{"id": "74529", "revid": "105290", "url": "https://eu.wikipedia.org/wiki?curid=74529", "title": "Alitzako Malkorra", "text": "Alitzako Malkorra Aralar mendilerroan dagoen mendi bat da, 1069 metroko garaiera duena. Larraun ibaitik gertu dago eta mendilerroaren ekialdeko zatian, bost mendiko taldetxo bat osatzen du Egillor, Iparraundi, Iruaundi eta Larrazpilekin batera.\nIrispideak.\nGoldaratzetik.\nIbilbidea, ezagunakoak diren mendietara doazenen antzerakoa, Aralarreko G-20a jarraituz, Egillor inguratzen duen bihurgunean utzi arte. Bideak, ezkerrean Larrazpil eta eskuinean Iruaundi mendiak dituen lepo batetara daroa, bietako edozein igo daitekeelarik nahi izanez gero, baita iparralderago dagoen Larrazpil edo baita Iparraundi ere. Bidea galtzen hasten da, eta oso leunki jeisten da pagadian galtzen den arte, Ehiza erreserba seinaleekin. Eskuinetara biratu behar da, hesi harritsu batetarantz, bi aldeetako edozeinetatik ertzatu daitekeena, baita erditik ere, ibarbide batetara jeisteko, non, eskuinetara, pagadi garbiagoko zati bat bilatuz, nondik, gailurrera irtetzen den. Metro batzuk ezkerretara ibiliz, kairnera hel daiteke, bizkarrezur harritsuan, landarediak mugaturiko ikuspegiekin."}
{"id": "74533", "revid": "105290", "url": "https://eu.wikipedia.org/wiki?curid=74533", "title": "SIADECOren lan soziolinguistikoak", "text": "1967. urtetik hona, hainbat dira SIADECOk soziolinguistikaren alorrean eta eremu geografiko desberdinetan egindako proiektuak gai eta metodologia ezberdinak erabiliz. Jarraian, soziolinguistikaren zenbait eremutan SIADECOk egindako proiektu batzuk aipatzen dira:\nIkerketa soziolinguistiko orokorrak.\nEremu honetan, metodologia desberdinak aplikatuz (inkestak, dinamika kualitatiboak, behaketa zuzena\u2026) euskararen egoera orokorra aztertu da dagokion eremu geografikoan. Hona hemen adibide batzuk: Tolosaldea (1978), Tolosa (1983),Irun (1983), Basauri (1985), Iru\u00f1ea (1986), Donostia (1986), Vitoria-Gasteiz (1986), Bilbo (1990), Errenteria (1990), Iparraldea (1987, 1991), Getxo (1994), Bara\u00f1ain (1996), Hendaia (1999),\nUsurbil (2003).\nEuskararen erabilera erreala nahiz hizkuntza paisaia.\nEuskara mintzatuaren erabilera erreala neurtzeko eta baita hizkuntza paisaian hizkuntzek duten presentzia aztertzeko, SIADECOk metodologia propioa asmatu eta aplikatu du. Hona hemen adibide batzuk: Donostia (1991-1995), Lekeitio (1993), Getxo (1994), Irun (1995), Amorebieta-Etxano (1997), Elgoibar (1999), Hendaia (1999), Andoain (2000), Hondarribia (2000), Lazkao (2001), Zarautz (2005), Ibarra (2005), EAEko hiri paisaia (2007).\nGazteak.\nHainbat dira gazteen artean hizkuntzaren egoera aztertu eta planifikatzeko egiten dituzten proiektuak. Hona adibide batzuk: Tolosa (1989, 2000), Donostia (1992), Orio (1992), Errenteria (1997), Villabona (1999).\nHezkuntzaren esparrua.\nIrakaskuntza eta hezkuntzaren eremuan hizkuntza sustatzeko egindako proiektuen adibide batzuk honakoak dira: Euskalduntze-alfabetatze mugimenduko irakasleak eta euskara batua (1978), Euskararen irakaskuntzaren azterketa prospektiboa Urolan (1981), Euskara irakaskuntzan: faktoreen E.I.F.E (1984), Euskara Donostiako Ikastoletan (1985), Hizkuntza gaitasuna eta eredu linguistikoak Lea-Artibain (1986), Iparraldeko Ikastolen eta Seaska Elkartearen egoeraz azterketa (1987), EHU-ko Zuzenbide Fakultatean irakaskuntza elebidunaren balantzea (1993), Iru\u00f1eko Ikastoletan euskara sustatzeko plangintza (1994), DBH mailako \u00abB\u00bb ereduko ikasleei\nburuzko azterlana (1999), Ikastoletan hizkuntza gaitasunaren aurrerapen maila neurtzeko testa (2005).\nAisialdi elkarteetan eta eskola orduz kanpoko eremuan.\nHizkuntza normalkuntza sustatzeko proiektuen adibide batzuk: Donostia (1993), Lasarte-Oria (1999), Pasaia (1994), Errenteria (1996), Sakana (1996), Uribe Kosta (1997), Arrigorriaga (1998), Lazkao (2001), Elorrio (2001), Erandio (2002), Hondarribia (2002), Leioa (2003), Durangaldea (2004), Azpeitia (2006).\nLan munduan.\nHizkuntza normalkuntza sustatzeko proiektuak. Alor honetan garatutako proiektuak izaera desberdinekoak izan dira:\nKirolean.\nHizkuntza normalizazioa sustatzeko proiektuak. Hona hemen adibide batzuk: Donostia (1993), Gipuzkoako Kirol Federazioak (2001), \u00abKirola Euskaraz\u00bb egitasmoa EAEn (2001), Gipuzkoako kirol jarduerak (2004), Getxo (2005), Hondarribia (2005), \u00abKirola Euskaraz\u00bb Programa Bidaso Beherean (2006).\nEuskarazko komunikabideak.\nHona hemen adibide batzuk: ETB-ko telesail eta filmeen bikoizketan hizkuntz eredu egokien definitzeko azterketa (1991), \"Irutxulo\" aldizkariaren harpidedunei buruzko azterketa (1996), EiTB Taldearen komunikabideen estaldura eta kontsumoari buruzko ikerketa Nafarroa Garaian eta Ipar Euskal Herrian (2000), \"Irutxulo\" eta \"Gaztetxulo\" aldizkarien bideragarritasun plana (2000), \"Argia\" aldizkariaren merkatu ikerketa eta marketin plana (2001), EiTBren ikus-entzule euskaldunei buruzko ikerketak (1993-2005), komunikazio egoeren azterketa eta kanpaina baten inpaktu neurketa Gasteizen (2005)."}
{"id": "74536", "revid": "105290", "url": "https://eu.wikipedia.org/wiki?curid=74536", "title": "\u00d3rbigo", "text": "Orbigo Espainiako ibai bat da, Leon eta Zamorako probintzietatik igarotzen dena. Sierra de los Grajosen hasten den Luna ibaia eta Leongo Mendietan hasten den Oma\u00f1a ibaia elkartzen direnean sortzen da, Llamas de la Ribera izeneko udalerri leondarrean.\nIparraldetik hegoaldera igarotzen du Leongo probintzia eta bere urak Esla ibaian isurtzen ditu, Benavente udalerria baino beheraxeago.\nBere izenaren jatorria, oraindik argitu gabeko misterio bat da. Orbigo izenak, etimologikoki, \"bi ibai\" esan nahi du (euskarazko Ur bikoatik). Baina badago beste teoria bat, gaur egun Luna izena duen ibaia, Orbigoren benetako iturburua zena dioena. Beharbada ibai berbera izan ziren, baina, esaten denez, Luna Kondearen garaian, ibaiaren izena aldatzea agindu zen, bere konderriaren barnean aurkitzen ziren urei bere izena jartzeko.\nOrbigoren ibaiadarrak"}
{"id": "74538", "revid": "336", "url": "https://eu.wikipedia.org/wiki?curid=74538", "title": "2008ko Olinpiar Jokoetako dominak estatuka", "text": ""}
{"id": "74540", "revid": "536", "url": "https://eu.wikipedia.org/wiki?curid=74540", "title": "Salamina (uhartea)", "text": "Salamina (grezieraz: \u03a3\u03b1\u03bb\u03b1\u03bc\u03af\u03bd\u03b1 \"Salam\u00edna\") Golko Saronikoan dagoen greziar uharterik handiena da. Hiri nagusia, Salamina, mendebaldean kokatzen da eta portu nagusia, Paloukia, ekialdean.\nGeografia.\nSalaminak 96,161 km\u00b2 azalera du; lekurik altuena Mavrovouni mendia da (375 m.).\nSalamina Atikako Pireoko prefekturan dago. Bi udalerritan banatuta dago:"}
{"id": "74541", "revid": "105290", "url": "https://eu.wikipedia.org/wiki?curid=74541", "title": "Medailoi", "text": "Medailoiak, forma biribileko apaingarriak dira, orohar, metalikoak, lepotik zintzilik eramaten direnak apaingarri pertsonal gisa. Sarri, lepokoekin lotuta daude, baina esangura propioa dute.\nEgipziarrek eraman zituzten, gutxi gora-behera, karratu formako plaka bat bezala, beste irudi batzuen artean, hegoak irekita zituen gabirai edo sai, gaur egun, pektoral edo paparreko bezala ezagutzen den atala. Asiriarren artean ere erabili izan zen, klase aberatsekoek batez ere, Maltako Ordenaren antzeko gurutze bezala, euren erliebe monumentalek adierazten duten lez. Medailoia, greziar, etruriar eta erromatarrek ere hartu zuten, forma biribilean. Azken hauengandik jaso zuten mendebaldeko herriek, gero ohitura berdina jarraituz eta arrazoi erlijiosoengatik, hurrengo mendeetako kristauek, gaur egun, oraindik, indarrean jarraitzen duelarik.\nErromatarren artean, medailoia \"bula\" eran erabiltzen zen, kutxatxo antzeko bat zena, biribila edo obalatua, bi lamina metaliko konkortuk eratutakoa eta ertzetatik lotuta zeudenak. Bula, hiritar libreen seme-alabek eramaten zuten, hamazazpi edo hamazortzi urte betetzen zituzten arte. Une horretan, kendu eta Herkulesi sagaratzen zuten, aldi berean, \"toga pretexta\" delakoa \"toga viril\"arengatik aldatuz. Antzerako zeozer egiten zuten neska gazteek, euren bula Junon jainkosari sagaratuz. Euren aldetik, garaipenen bat lortu zuten jeneral erromatarrek, hirian euren garaipen sarrera egiterakoan, euren paparrean bula-kuttun bat zintzilikatzen zuten, euren garaikideen inbidiatik babesteko."}
{"id": "74543", "revid": "119347", "url": "https://eu.wikipedia.org/wiki?curid=74543", "title": "Gabirai arrunt", "text": "Gabirai arrunta (\"Accipiter nisus\") hegazti harrapari bat da, falkoniforme ordenakoa eta, ordena honen barnean, Accipitridae familia eta Accipitrinae azpifamiliakoa.\nEzaugarriak.\n27 eta 37 zentimetro artean neurtzen du. Helduen gainaldea iluna da, behealdea, arren kasuan, gorrixka zerrendatuak eta emeen kasuan, zurixkak, nabarrez izurtuak. Emeak, hegazti harrapari guztietan bezala, arrak baino handiagoak izaten dira. Gazteetan, gainaldea nabarra da, lumen alboak, gorrixka kolorekoak direlarik\nBeste hegaztiekiko antzekotasunak.\nTamaina eta kolore edo itxuragatik beste hauekin nahasi daiteke:\n- Kukua: Tamainaz, ekologiaz eta kolorez oso antzekoa.\n- Txinbo gabiraia: Kolorea eta lumajea oso antzekoa, hortik dator bere izena.\n- Hontz gabiraia: Kolorez eta lumajez oso antzekoa, hortik dator bere izena.\n- Shrikra gabiraia: Gabirai arruntarekin antzekotasunak ditu, baina gabirai arrunta handiagoa da eta bere hotza ere ezberdina da.\n- Belatz txikia: Itxuraz eta lumajez oso antzekoak dira, baina gabiraia handiagoa da.\n- Greziar gabiraia: Itxuraz, kolorez eta tamainaz antzekoa.\n- Belatz gorria: Airean itxuraz antzekoa, tamaina antzekoa. Dena den, belatz gorriak puntan bukatutako hegoak ditu, gabirai arruntak punta biribilak dituen bitartean.\nHegaldia.\nBere hegaldia berezkoa da, altuera baxuko hegaldi ondulatuak egiten ditu. Planeatzeak 3-4 hego astindu indartsu eta bizkorrekin tartekatzen ditu. Distanzia luzeak edo abiadura handiko hegaldi zuzenak egiten dituenean isatseko lumak edo norabide-lumak bilduta eramaten ditu, norabide aldaketa sakonak eta harrapakina jazartzeko baino ez ditu luma horiek zabaltzen.\nHego biribilak eta motzak zein isats luzea baso trinkoetan bizitzeko eta ehizatzeko eboluzioaren emaitza dira, ezaugarri horiekin mugikortasun handiarekin mugi daitezke ekosistema horietatik eta distantzia motzetan abiadura handia hartzeko gai dira, azelerazio eta desazelerazio bizkorrekin.\nHabitata eta hedakuntza eremua.\nEuropa, Asia paleartiko eta Iparmendebaldeko Afrikako lautadako basoetan eta Ipar Amerikako toki menditsu batzuetan bizi da.\nEuskal Herrian.\nEuskal Herrian nahiko hedatua dagoen hegazti harraparia da, baso trinkoetan bizi da eta aztore arruntaren ekologia bera partekatzen du.\nDena den, aztoreare arruntaren \"lehengusin txikia\" izan arren, gabirai arrunta aztorea baino generalistagoa da lurraldeari dagokionez, eta gizakiari ohituago dago. Hain da horrela ezen gabirai arrunta hirigune nagusietan ikusteko parada baitago, bertako hirigune parketan.\nEuskal Herriko zazpi lurraldetatik hedatzen da, Lapurdi, Bizkaia, Gipuzkoa, Zuberoa, Araba, Nafarroa Beherea eta Nafarroa Garaiko baso trinkoetatik barrena, baso hostozabal zein pinofito basoetatik.\nBizitza eta ohiturak.\nUrtean behin jartzen ditu arrautzak, 4 edo 5 arrautza jarriz (batzuetan baita 7 arte ere), zuhaitz baten gainean jarritako makilatxo, adartxo eta beste landare elementu batzuekin egindako habia batean, arrunki, konifero basoetan. Arrautzak, 2 eta 4 egun arteko tarte batean jartzen dira, gutxi gora-behera. Inkubazioaren ardura emeak hartzen du, eta bigarren edo hirugarren arrautza jartzen duen unetik hasten da, 32 eta 45 egun bitarteko iraupena duelarik. Denbora horretan, arrak emea elikatzen du. Txitoek, lumadia 13tik 28 egunetara lortzen dute, eta, 32ra, euren lehen hegaldia egiteko prest daude, baina euren gurasoen zaintzapean jarraitzen dute beste 27 egunez, gutxi gora-behera.\nElikadura.\nGabirai arruntak, behetik hegan eginez ehizatzen du, abiadura handian, batik bat, beste hegazti espezie mota batzuk eta hauen txitoak ehizatuz, baita ugaztun eta intsektu txikiak ere. Falkoniformeen ordenako hegazti harrapari bezala, eguneko hegazti harraparia da.\nHarrapatzen dituen animalien artean hauxek daude: etxe-txolarre, amilotx urdina, amilotx mottoduna, kaskabeltz handia, txantxangorria, zozoa, txio arrunta, txonta arrunta, garrapoa, martin arrantzalea eta oro har basoetako txori txiki guztiak sartzen dira bere dietan.\nEkologia.\nGabirai arruntak garrantzi ekologiko handia du basoetako harrapakin populazioen orekatzaile nagusietakoa baita, aztorearekin batera.\nAztoreak hegazti ertain eta handiak eta untxi zein erbiak ehizatzen dituen bitartean, gabiraia basoetako txori txikien harrapari natural nagusia da, basoetan bizi diren txori ugari eta anitz guztien popilazioak orekatuz.\nSagu eta intsektuak ere ehizatzen ditu noizbehinka, baina gabiraia hegaztijale sutsu bezala sailkatu daiteke.\nGabiraiak harrapakin baten atzetik doazenean temati ibiltzen dira jazarpenean, hain da horrela ezen batzuetan jazarpen hori herri edo hirigunetan bada etxe barrura sar baitaitezke bere harrapakinaren atzetik ziztu bizian joateagatik.\nEspezieen arteko alkarrekintza.\nAztore handiagoarekin partekatzen duenez habitata eta ekologia, honengatik desplazatua izaten da. Normalean, gabiraiak habia aztore habietatik urrun egiten du, segurtasun distantzia bat mantenduz, horrekin batera basoaren trinkotasun edo itxiera handienean egitea erabakitzen du segurtasun gehigarri bat emateko.\nHarrapari naturalak.\nGabirai arrunta noizbehinka aztore arruntaren, gaueko hegazti harraparien (hontz handi, hontz zuri eta urubi arrunt), zapelatz arruntaren, belatz handiaren eta arranoen (arrano beltz eta arrano txiki) dietan sartzen da.\nLepazuriek, lepahoriek eta katajinetek arrautzak, txitak eta heldu despistatuak harrapatu ditzakete. Azeri arruntak ere ehizatzen du.\nGizakiarekiko harremana.\nGabiraiak historikoki falkonerian erabiliak izan dira eta izaten jarraitzen dute basoetako txori txiki eta bizkorrak ehizatzeko, baita ere usoen, zozoen, arabazozoen eta aireportuetan arazoak sortu ditzaketen edozein txori txiki kontrolpean izateko."}
{"id": "74544", "revid": "105290", "url": "https://eu.wikipedia.org/wiki?curid=74544", "title": "Egina", "text": "Egina (, \"A\u00edgina\" ahoskatua; ) Greziako irla da. Golko Saronikoan dago, iparraldean Salamina, mendebaldean Angistri eta hegoaldean Poros dituela.\nHantxe dago Afaiako tenplu famatua, Atenasko Partenoi eta Sunion lurmuturreko Poseidonen tenpluarekin batera triangelu sakratua sortzen zutenak. Greziako pistatxo-ekoizlerik handiena da eta munduko esportatzaile nagusia.\nIzena Egina ninfatik datorkio, Eako uharteko lehendabiziko erregearen ama.\nGeografia.\nEginak triangelu itxura du, 13 km luzera eta 10 km zabalera dituena, guztira 106 km\u00b2 izanda. 2001ean, 11.630 biztanle zituen.\nEginako lekurik altuena, Oros edo Profitis Ilias mendia da (lehen Panhelenio mendia zena), eta 531 m ditu. Mendebaldean Eginako portua eta Agia Marina badia izan ezik, uhartea itsaslabarrez inguratuta dago.\nKlima mediterraneoa da."}
{"id": "74546", "revid": "105290", "url": "https://eu.wikipedia.org/wiki?curid=74546", "title": "Habia", "text": "Habia bizkaieraz kabia deitua, animalia askok ugaldu eta kumeak zaintzeko erabiltzen duten babestokia da. Animalia obiparoek (hegazti, narrasti, arrain eta intsektuek) euren arrautzak bertan jarri eta inkubatzen dituzte; ugaztunek, berriz, bertan erditzen dute. Denek ala denek habian hazten dituzte kumeak.\nOro har, material organikoz egindakoak izaten dira (adarrak, belarra, hostoak...), eta adarren gainean egon daitezke edo zuhaitz baten zuloren batean, pitzadura batean edo harkaitzean, lur gainean edo sastraka artean. Zenbait espezie errazago ugal daitezen zenbaitetan zurezko kaxak ere jartzen dira. Orokorrean, espezie bakoitzak habia egiteko estilo propioa du kokapen, forma zein materialei dagokienez; hala ere, espezie batzuek habia bera partekatzen dute, eta zenbait kasutan habien lapurreta ere gertatzen da."}
{"id": "74547", "revid": "336", "url": "https://eu.wikipedia.org/wiki?curid=74547", "title": "Kalidon", "text": "Kalidon greziar mitologian, Etolo eta Pronoeren semea da eta Eoliarekin ezkonduta zegoen. Honekin, bi alaba izan zituen, Epikasta eta Protogenia izenekoak. Bere izenetik dator \"Kalidon\" edo \"Kalidonia\" herria, Korintoko golkoaren iparraldean zegoena.\nKalidon hiriko gobernarien artean, Eneo eta Diomedes daude. Lehenak, Artemisa jainkosarentzako ofrenda errituak egitea ahaztu zuen, eta, horregatik, jainkosak, mendeku bezala, hirira, herrialde osoa suntsitu zuen basurde bat bidali zuen. Meleagrok, erregearen semeak, beste heroi batzuekin batera, basurdea hiltzea lortu zuen.\nHiriak, tenplu garrantzitsu bat zuen, \"Lafria\" bezala ezaguna, Apolo eta Artemisa jainkoen omenezkoa.\nK.a. 31. urtean, Augusto erromatar enperadoreak, bertako biztanleria Nikopolisera mugitzen du, Aktiumeko guduan lortutako garaipena ospatzeko sortu zuena. Erromatarrek, Kalidongo altxorrak Patras greziar herrira eraman zituzten."}
{"id": "74548", "revid": "336", "url": "https://eu.wikipedia.org/wiki?curid=74548", "title": "Admeto", "text": "Greziar mitologian, Admeto (, \"Admetos\"), Feres eta Periklimeneren semea, Feresko erregea izan zen, Tesalian.\nMitoa.\nBere gaztetasunean, Admetok argonauten espedizioan parte hartu zuen, baita Kalidongo basurdearen ehizan ere. Bere aita tronuan ordezkatu zuenean, Admeto, bere abegikortasunagatik eta justiziagatik ospetsu egin zen. Ziklopeak hiltzeagatik urte betez hilkor bati zerbitzatzera zigortua izan ondoren, Apolok Admetoren etxea aukeratu zuen, eta honen artzain bihurtu zen (iturri batzuen arabera, Apolok, Admeto zerbitzatu izana, honekiko zuen atxikimenduagatik izan zen arren). Apolo hain harritua geratu zen Admetok eman zion tratuagatik, ordainean, azken honen behiek, txahal bikiak erditzea eragin zuela.\nApolok, Admetori, Altzeste printzesaren eskua lortzen ere lagundu zion, Altzeste, Peliasen alaba zen, Iolkoko erregearen alaba. Altzestek hainbeste ezkongai zituen, ze, Peliasek, itxura batean, betezina zirudien betebehar bat egitea eskatzen zien, printzesaren senargai bihurtu ahal izateko: gurdi batetara uztarripetu behar zituzten lehoi bat eta basurde bat. Apolok uztarrira lotu zituen bi animaliak eta Admetok gurdia Peliasganaino gidatu zuen, honela, Altzesterekin ezkontzea lortuz.\nBaina, Admeto, Artemisa jainkosari sakrifizio bat egiteaz ahaztu zen. Honek, minduta, ezkon ohea sugeekin bete zuen, eta Apolok berriz lagundu behar izan zion: Admetori, Artemisari sakrifizio bat egiteko aholkatu zion. Honela, Artemisak sugeak kendu zituen.\nApolok Admetori eman zion laguntzarik garrantzitsuena, Moirak, bere heriotza eguna atzeratzeaz konbentzitzea izan zen. Apolok, Moirak mozkortu zituen, eta hauek, Admetoren heriotza atzeratzea onartu zuten, baina baldintza batekin: bere ordez hiltzeko prest egon zitekeen norbait aurkitu behar zuen. Orduan, Admetok bere guraso zaharrengan pentsatu zuen, baina hauek ez zuten proposamena onartu, eta, orduan, Alzestisek onartu zuen proposamena, Admetogatik sentitzen zuen maitasuna dela eta.\nHeriotzaren eszena Euripidesen \"Altzeste\" idazlanean deskribatzen da, non Tanatosek, heriotzaren jainkoak, Altzeste behe mundura eramaten duen. Altzeste behe mundura jaisten den bitartean, Admetok, ez duela bizitzen jarraitu nahi ikusten du.\n\"Nire emaztearen patua, nirea baino zoriontsuagoa dela uste dut, hala ez dirudien arren. Ez du gehiago minik jasango, eta bizitzako arazoei, loriarekin amaiera eman die. Baina nik, nire patuari ihes eginda eta hilda egon beharko nukeena, orain penaz biziko dut nire bizitza.\"\nEgoera hau, Heraklesek konpondu zuen, zeinek, Ferasen geldialdi bat egin zuen, Diomedesen behorrak hezteko bere lanerako bidean. Gertatzen ari zena jakin zuenean, Herakles Altzesteren hilobian sartu zen, eta Tanatosekin borroka egin zuen, jainkoak, Altzeste askatu zuen arte, hilkorren mundura itzuleran eramanez. Beste bertsio batzuek Kore izan zela diote, Altzeste askatu zuena, honek egindako sakrifizioagatik miresmena sentituz.\nAdmetok hiru seme-alaba izan zituen: Eumelo (ospetsuena, Troiako Gerrara Ferasko soldadu talde bat bidali zuena), Perimela eta Hipaso."}
{"id": "74549", "revid": "105290", "url": "https://eu.wikipedia.org/wiki?curid=74549", "title": "Nilometro", "text": "Nilometroa, eraikuntza mailakatu edo putzu batzuei emandako izena da, ezberdinak diseinuari dagokionez, baina funtzio berberarekin: Nilo ibaiaren uren maila neurtzea.\nEgoera ekonomikoaren eta zerga ezartzeen erreferentzia bezala hartzen zen.\nNiloren uren maila, Elefantinan, sei metro baino beherago egoteak, lursail asko ezin zirela landu esan nahi zuen, eta, horren ondorioz, gosetea zetorren herrialde osora. Maila, zortzi metrotik gorakoa izanda, herriak uholdepean geratzen ziren, etxebizitzak suntsitzen zituen eta erabilezinik uzten zituen ureztatze kanalak.\nUda guztietan, uholde euriek, Etiopiako goi lurretan, Nilora bere ibaiadarretatik doan berebiziko ur emariaren gehitzea eragiten zuten. Ekaina eta iraila artean, Nilok, Egiptoko bere ibilguan zehar, gainezka egiten zuen, eta handik gertuko lautadak uholdepean uzten zituen. Urek atzera egiten zutenean, iraila edo urri inguruan, atzean, alubioi metaketa aberats bat uzten zuten, landu zitezkeen lurren emankortasuna mesedetzen zuena. Uholdea, -\"ajet\"- deitua egipziarren antzinako hizkuntzan, antzinako egipziarrek urtea banatzen zuten hiru urtaroetako bat zen.\nNilometro ospetsuenak Elefantina uhartean (Asuanen) eta Roda uhartean, Kairon daude.\nAsuango presa eraiki zenean, Nilo ibaiaren uren maila mantendu egiten da urte osoan zehar, Egipto osoko uholde zikloa amaituz. Ura bonba bidez igotzen da, zelaiak, ongarri kimikoekin emankortzen dira eta lupetza, urtegi handiaren hondoan metatzen da."}
{"id": "74550", "revid": "105290", "url": "https://eu.wikipedia.org/wiki?curid=74550", "title": "Aparein", "text": "Aparein Aralar mendilerroan dagoen mendi bat da. Antzerako garaierako bi tontortxok eratzen dute mendi honen tontorra, ekialdekoa zertxobait garaiagoa den arren. Mendiaren oinean, mendiaren iparraldeko aurpegian, Ormazarretako borda dago. Espeleologia aldetik, interes handiko tokia da, bertan Ormazarretako osina baitago, 576 metroko sakonera eta 6700 metroko garapenarekin. Gipuzkoako osinik sakonentzat hartzen da.\nIrispideak.\nGuardetxetik, ibilbide erraz bat abiatzen da. Intzazelaiko lautaden ibilbidea jarraitu behar da, modu erratuan, Pagomari deituak, eta Mandarrateko lepora igo, Errenagako babeslekuetarako bidetik. Hemendik, muinoa mendebalderantz jarraitzen da, pagaditik irten arte, Apareingo tontorretik ez oso urruti, hemendik, igoera leun bat duena. Lizarrustitik, igoerak, Errenagako babeslekuetarako ohiko bidea jarraitzen du, Urrustatso leporarte. Hemendik, ekialdetik igo behar da tontorrera zuzenean."}
{"id": "74551", "revid": "63518", "url": "https://eu.wikipedia.org/wiki?curid=74551", "title": "Errolan Harria", "text": "Errolan Harria Nafarroako monolito bat da, Aralar mendilerroko Atako haranean dagoena. 1894an aurkitu zuen Juan Iturralde Suitek. Euskal Herrian identifikatutako lehen monolitoetako bat da. Kondairaren arabera Errolanek Aralarko San Migelen santutegia dagoen tokitik Madotz herria suntsitzeko asmoz bota zuen, baina arroparekin trabatuta erdi bidean geratu zen, eta albo batean dituen ildoak Errolanen eskuko hatzen arrastoak dira.\nDeskribapena.\nMonolitoak 1,15 metroko altuera du eta zutik dago. Prisma triangeluar itxura du. Lehen aldeak 0,45-0,50 metroko zabalera du, bigarrenak 0,60-0,80 metro artekoa eta hirugarrenak 0,52 metro ingurukoa. Orientazioa 130 gradukoa da. Inguruko kareharria da.\nMonolitoak zazpi marka ditu albo batean. Horietako sei paraleloak dira. Ezkerretik eskuinera jaisten dira eta beren artean 0,02 eta 0,07 metro artean dituzte. Luzeenak 0,30 metroko luzera du eta laburrenak 0,08 metrokoa.\nKondaira.\nEuskal elezaharrak dioenez, Errolanek, Orreagako gudura joan aurretik, Aralarko San Migelen santutegia dagoen tokitik Madotz izeneko herria suntsitu nahi izan zuen. Horretarako, harri handi bat hartu eta jaurti egin zuen, baina ukabila arroparekin trabatu izanak bulkada gutxitu zuenez, harria erdibidean geratu zen, Atako Haranean. Kondairaren arabera Errolan Harriak albo batean dituen ildoak Errolanen eskuko hatzen arrastoak dira.\nHistoria.\n1894an aurkitu zuen Juan Iturralde Suitek, eta 1895eko azaroaren 16an induskatu zuen. Euskal Herrian identifikatutako lehen monolitoetako bat da.\nXX. mende amaieran zuhaitz batek bota zuen eta berriz ere zutik jarri zuten."}
{"id": "74552", "revid": "26081", "url": "https://eu.wikipedia.org/wiki?curid=74552", "title": "Aralarko Errege Sailak", "text": "Aralarko Errege Sailak Aralar mendilerroko lur eremu bat da, Nafarroako Foru Erkidegoan dagoena.\nXIV. mendetik, 19 nafar udalerrik osatutako Mankomunitate batek (Arbizu, Arribe, Atallu, Arruazu, Azkarate, Betelu, Errazkin, Etxarri-Aranatz, Gaintza, Ihabar, Intza, Ira\u00f1eta, Hiriberri, Lakuntza, Lizarraga, Lizarragabengoa, Dorrao, Unanu eta Uztegi) Aralarko Errege Sailetako 2195 hektareako baso, ehiza eta larreen herri baliatzearen onurak jasotzen ditu.\nUdalerri horiek Aralarko Elkartean elkartuta daude.\nAdministrazioa.\nAralarko Elkarteak, hemeretzi udalerrietako ordezkariz osatutakoa, Aralarko Errege Sailaren ustiapena arautzearen ardura du, aurrekontuen onarpena, ordenantzena, eta Errege Sailen barnean egin beharreko obra eta zerbitzuen kontratazioena.\nAralarko Elkarteak ez du egoitza propiorik: urtero lehendakaria eta egoitza aldatuz doa, elkartea bera osatzen duten hemeretzi udalerrien artean."}
{"id": "74553", "revid": "105290", "url": "https://eu.wikipedia.org/wiki?curid=74553", "title": "Errege herri", "text": "Errege herria zuzenean erregearen mende dauden tokiek duten izendapen jurisdikzionala da, hau da, jaun jurisdikzionaltzat erregea bera zutena. Jaurerri terminoari kontrajartzen zaio.\nErrege herria izateak ez du esan nahi erregea bera denik lur horien jabea; bere alodio jabeak ditu, erregeari dagozkien zergak ordaintzera behartuta daudenak. Erregeak badu, ordea, noble bati edo elizakoren bati toki hori jaurerritzat emateko ahalmena (salmenta edo hobari bidez).\nJaurerriaren zatirik nagusiena, hiri askeak ziren, bere alfozekiko jaun kolektibo bezala funtzionatzen zutenak. Horietatik gehienak, gorteetan boto zuten hamazazpiak ziren, gehienak, Ipar Goi Ordokikoak. Hegoaldeko Goi Ordokian, berriz, Ordena Militarren presentziak, asko mugatu zuen errege herrien presentzia, Mantxa aldean erregearen zuzeneko jurisdikziopean zegoen tokiari Villa Real (ondoren Ciudad Real) deitzea eragin zuena.\nIzendapena, Erdi Aroko Gaztelan agertu zen arren, Hispaniar monarkiako erreinu guztiei ematen zitzaien Antzinako Erregimenean. Kontzeptu honek, bere zentzua galtzen du XIX. mendearen hasieran, jaurerrien ezabaketarekin, Cadizko Gorteek batasun jurisdikzionala ezartzen dutenetik.\nIkus, gainera.\nAralarko Errege Sailak"}
{"id": "74554", "revid": "12788", "url": "https://eu.wikipedia.org/wiki?curid=74554", "title": "Brainiac", "text": "Brainiac DC Comicseko superbilau bat da, Otto Binderrek sortua. Pertsonaia hau, betidanik, Supermanen etsairik arriskutsuenetakoa izan da. Brainiac, Kandor, Krypton planetako hiriburua txikitzearen arduraduna da. Brainiacen hainbat bertsio agertu dira, baina, nagusiki, ez du formarik. Bere haragiztatze askok, Kolu planetako estralurtar bat bezala agerrarazten dute, azal berdekoa eta burusoila.\nHaragiztatze batzuetan, Krypton planetatik dator. Lex Luthorren ondoren, Supermanen bigarren etsairik ezagunena bezala ezagutzen da.\nBrainiac, Julian Iantzik aurkeztutako telebista saio baten izena ere bada."}
{"id": "74558", "revid": "512", "url": "https://eu.wikipedia.org/wiki?curid=74558", "title": "Berto Romero", "text": "Berto Romero (Cardona, Bartzelona, 1974ko azaroaren 17a- ) umorista, irratiko esatari eta telebistako aurkezle kataluniarra da. \"El Cansancio\" antzerki taldearen kide da."}
{"id": "74560", "revid": "512", "url": "https://eu.wikipedia.org/wiki?curid=74560", "title": "Albu\u00f1ol", "text": "Albu\u00f1ol Espainiako udalerria da, Granadako probintziakoa. 2008an 6.459 biztanle zituen. Almer\u00edako probintziarekin muga egiten du."}
{"id": "74564", "revid": "512", "url": "https://eu.wikipedia.org/wiki?curid=74564", "title": "M\u00f6lln", "text": "M\u00f6lln Alemaniako herri bat da, Schleswig-Holstein estatuan eta Herzogtum Lauenburg barrutian dagoena. Txikiak diren aintzira mordotxo batek inguratzen dute herria (Stadtsee, Ziegelsee, Hegesee, Schmalsee, L\u00fctauer See, Dr\u00fcsensee eta Pinnsee). Elba-L\u00fcbeck Kanala hirian zehar igarotzen da. \u00a8\nHerria, XII. mendean sortua izan zen. Berehala bihurtu zen herri garrantzitsu bat, Gatzaren Ibilbide Zaharrarengatik. Gatza Saxonia Behereako L\u00fcneburg herriko gatzagetan ekoizten zen eta itsasontzian eramaten zen L\u00fcbeckeko itsasporturaino eta Stecknitz Kanaleraino, gaur egungo Elba-L\u00fcbeck Kanalaren aurrekaria dena. Erdi Aroko Lauenburg dukerriaren erdialdean zegoen arren, herria, Hansatar Ligako L\u00fcbeck herriagatik hipotekatua izan zen. Azken herri honek gobernatu zuen M\u00f6lln 1359 eta 1683 bitartean. Epe honen barnean, 1407an hain zuzen ere, M\u00f6llner Sch\u00fctzengilde delakoa sortu zen, eta 2008an, 601 urte bete ditu, ia 300 partaide dituelarik.\nM\u00f6llnek, bere burua, Till Eulenspiegelen herritzat du, bufoi mitikoa zena. Esaten denez, Till Eulenspiegel Braunschweigen bizi zen, baina bere bizitzako azken urtea M\u00f6llnen igaro zuen, non, izurriaren ondorioz hil zen 1350ean. Benetan existitu zenik frogatuta ez dagoen arren, bere omenezko monumentu asko dago M\u00f6llnen."}
{"id": "74565", "revid": "336", "url": "https://eu.wikipedia.org/wiki?curid=74565", "title": "Hego Osetia", "text": "Hego Osetia edo Hego Osetiako Errepublika (osetieraz: \u0420\u0435\u0441\u043f\u0443\u0431\u043b\u0438\u043a\u04d5 \u0425\u0443\u0441\u0441\u0430\u0440 \u0418\u0440\u044b\u0441\u0442\u043e\u043d, \"Respublikae Xussar Iryston\"; errusieraz: \u0420\u0435\u0441\u043f\u0443\u0431\u043b\u0438\u043a\u0430 \u042e\u0436\u043d\u0430\u044f \u041e\u0441\u0435\u0442\u0438\u044f, \"Respublika Yuzhnaya Osetiya\"; georgieraz: \u10e1\u10d0\u10db\u10ee\u10e0\u10d4\u10d7\u10d8 \u10dd\u10e1\u10d4\u10d7\u10d8, \"Samkhreti Oseti\") Georgia barnean dagoen errepublika da, \"de facto\" independientea dena. Independentzia aldarrikatu bazuen ere, Georgiak zein beste herrialdeek ez dute aintzat hartzen aldarrikapena. Georgiak Samachlabo edo, duela gutxiago, Tskhinvaliko eskualdea izenak erabiltzen ditu. Hego Osetia, \"de iure\", Xida Kartli Georgiako eskualdearen zati bat da. 3.900\u00a0km\u00b2ko eremua eta, 2012ko zenbatespenaren arabera, 55.000 biztanle ditu. Hiriburua Tsjinvali da.\n2008ko abuztuaren 26an Errusia Hego Osetiaren independentzia onartu zuen NBEko lehenengo estatua izan zen. Irailaren 4an Nikaragua izan zen gatazkan zeuden estatuetatik kanpo independentzia onartu zuen lehena.\nGeografia.\nHego Osetia Kaukaso Handiaren hegoaldeko isurialdean kokatutako 3.900 km\u00b2ko lurraldea da. Kaukasoko gailurrek banatzen dute Ipar Osetiatik (Errusia), eta Georgiatik bereizten duen Mtkvari ibairaino hedatzen da hegoalderantz. Eskualde menditsua da oso, Kura ibaiaren arroan dagoena. Lurraldearen %90 1.000 m-tik gora dago eta %9 baino ez da nekazaritzan erabiltzen. Mendirik garaiena Khalatsa mendia (3.938 m) da.\nEkonomia.\nEkonomiaren ardatz nagusia nekazaritza da. Lantzen diren gai nagusiak laboreak, barazkiak, fruituak eta mahastiak dira. Abere hazkuntzan ardi aziendak du garrantzirik handiena. Basoaren ustiapena ere garrantzitsua da.\nIndustria Tskhinvali aldean bildua dago: metalurgia, zurgintza eta eraikuntza gaiak.\nGatazka.\nHego Osetia edo Goi Osetia izena lehendabizikoz XIX. mendean agertzen da Ratxa, Imereti eta Xida Kartli eskualdeetako mendialdea izendatzeko. Hantxe Iparraldeko Kaukasotik etorritako osetiar asko bizi ziren.\n1922an, Joseph Stalinek Hego Osetia eskualde autonomo izendatu zuen, beti Georgiako Sobietar Errepublikaren barnean, eta georgiarrak gehiengoa ziren Tsjinvali aldea gehitu zion.\n1989ko azaroaren 10ean, eskualdeko kongresuak errepublika autonomo bihurtzea (Georgiaren barnean) erabaki zuen. Georgiako parlamentuak ez-konstituzionaltzat hartu zuen aldarrikapena, eta 1990eko irailaren 20an osetiarrek independentzia aldarrikatu zuten. Hori zela eta, abenduaren 10ean, Georgiako Parlamentuak Hego Osetiaren autonomia ezereztatu zuen. 1991ko hasieran, artean Sobiet Batasuna desegin gabe zegoela, Hego Osetian gerra lehertu zen. Otsailean Georgiako armada Tsjinvali okupatzen saiatu zen, baina hego osetiarrek sobietar armadaren laguntza izan zuten.\n1992ko urtarrilaren 19an, osetiarrek Errusiarekin bat egitea adostu, eta hauen laguntza lortu zuten. Gerra 1992ko uztailaren 14an bukatu zen, Errusia eta Georgiak su-eten hitzarmena Sotxin sinatu zutenean. Horren ostean, Hego Osetiako eremuaren %30 edo %40a Georgiaren esku geratu zen, eta gainerakoan independentziaren eta Errusiarekin batzearen aldekoak nagusi ziren. Gatazkaren ondorioz 1.000 pertsona inguru hil eta 60.000 lekualdatuak izan ziren.\n2008an Georgia \"de facto\" independenteak ziren Hego Osetia eta Abkhazia errepublikak beretzen saiatu zen, NATOn sartzeko asmotan. Hori zela eta, abuztuaren 7 eta 8an osetiarrak eta errusiarrak eraso zituen, eta Tsjinvali hiriburua oso gogorki bonbardatu zuen, ia suntsitu arte. Horrekin batera, osetiarren garbiketa etnikoa hasi zuen. Errusiak oso gogor erantzun zuen, Georgia bonbardatuz. Haiekin iritsi ziren osetiar eta abkhaziar miliziek georgiarren garbiketa etnikoak burutu zituzten errusiar armadaren oniritziarekin. Ondorioz, Georgiak gerra aurretik menderatzen zuen Hego Osetiako %30 edo %40a galdu egin zuen, eta baita Abkhazian bere esku zegoen Khodori bailara ere.\nDemografia.\nGuda baino lehen biztanleriaren bi heren osetiarra zen eta %25-30a georgiarra. Hona hemen taula batean."}
{"id": "74568", "revid": "119347", "url": "https://eu.wikipedia.org/wiki?curid=74568", "title": "Los Gu\u00e1jares", "text": "Los Gu\u00e1jares Granadako probintziako (Espainia) udalerria da. 2007an 1.328 biztanle zituen."}
{"id": "74578", "revid": "1545", "url": "https://eu.wikipedia.org/wiki?curid=74578", "title": "Elba-L\u00fcbeck Kanala", "text": "Elba-L\u00fcbeck kanala () (Elba-Trave Kanala bezala ere ezagutzen dena) ubide artifizial bat da, Schleswig-Holstein estatu alemaniarrean dagoena. Elba eta Trave ibaiak lotzen ditu Elbatik Itsaso Baltikorako sarbide bat delarik. 67 kilometroko luzera du. Iparralderen dagoen udalerria L\u00fcbeck da. Hegoalderenekoa, berriz, L\u00fcneburg. Kanal honen ertzean dagoen beste herri bat M\u00f6lln da.\nKanal honen aurrekaria Stecknitz Kanala izan zen, 1390 eta 1398 urte bitartean eraikia izan zena, Europako kanal artifizialik zaharrenetariko bat delarik. Kanal honek, Stecknitz (Trave ibaiaren ibaiadarra) eta Delvenau (Elbaren ibaiadarra) ibai txikiak lotzen zituen. Gatzaren ibilbide zaharreko zati zen. Stecknitz kanalak, 85 metroko sakonera zuen, 7,50 metroko zabalera eta 94 kilometroko luzera. Kanalak 17 zurezko esklusa zituen, horietatik \"Palmschleuse\" izena duena, L\u00fcneburgen, oraindik existitzen delarik.\n1900. urtean, kanal zaharra Elba-L\u00fcbeck kanal berriagatik ordeztu zen. Zati batean, kanal berriak, zaharraren bidea jarraitzen du. Kanal berria, orokorrean zuzena da, horren ondorioz, L\u00fcneburg eta L\u00fcbeck arteko distantzia, 94 kilometrotik 67ra murrizten da."}
{"id": "74579", "revid": "512", "url": "https://eu.wikipedia.org/wiki?curid=74579", "title": "Trave", "text": "Trave Alemaniako ibai bat da, iparraldeko Schleswig-Holstein estatuan dagoena. Gutxi gorabehera 124 kilometro luze da, Ostholsteineko Gie\u00dfelrade iturburutik Travem\u00fcnderainoko ibilbidea egiten baitu. Travem\u00fcnden, bere urak Itsaso Baltikora isurtzen ditu. Bad Segeberg, Bad Oldesloe eta L\u00fcbeck hirietik igarotzen da, eta azken horretan Elba-L\u00fcbeck kanalarekin bat egiten du. Itsasontzientzat nabigagarria da Baltikotik L\u00fcbeckeko portuetaraino. L\u00fcbeck eta Travem\u00fcnde lotzen dituen errepideak Herren tunela zeharkatzen du, hau da, Trave ibaiaren azpialdetik igarotzen den bidesari tunela.\nTraveren ibaiadar nagusiak Wakenitz eta Stepenitz dira."}
{"id": "74580", "revid": "336", "url": "https://eu.wikipedia.org/wiki?curid=74580", "title": "Opari", "text": "Oparia, dirua edo beste objektu batzuk ematea da, trukean ezer jasotzeko asmorik gabe. Zabalkuntzaz, beste norbait zoriontsuago egin lezakeen edozeri eman dakioke opari izena, mesede bat bezala, barkamena eta abegikortasunarekin batera, bestea ohi abegikorra izan ez arren.\nEmate hau gertatzen den ohiko egoera batzuk honako hauek dira:"}
{"id": "74581", "revid": "105290", "url": "https://eu.wikipedia.org/wiki?curid=74581", "title": "Arriolatz", "text": "Arriolatz Aralar mendilerroan dagoen mendi bat da, Malloaren ekialdereneko zatian dagoena.\nIrispideak.\nLekunberritik Aralarko San Migelen santutegira doan errepidearen 10. kilometrotik, Guardetxera iritsi aurretik, abiatzen da biderik errazena. Bide batek, etzantzako lautadetara daroa, Atakaxarreko lepoa dagoena. Hemendik, zuzenean igo daiteke mendiaren tontorrera, edo, nahi izanez gero, Arteiako Mugarrie izeneko lepora ere hel daiteke, hemendik, mendiaren ekialdeko aurpegi malkartsutik, tontorrera igo, pasabide errazak bilatuz. Baraibartik, Malloako ekialdeko tontorretarako igoerak ez du ahalegin handien beharrik. Hemendik, pagadian sartzen den bide bat hartzen da, Etzantzako lautadetara daroana."}
{"id": "74582", "revid": "336", "url": "https://eu.wikipedia.org/wiki?curid=74582", "title": "B\u00e1rbara Gonz\u00e1lez", "text": "B\u00e1rbara Gonz\u00e1lez Oteitza (Iru\u00f1ea, Nafarroa, 1985eko urtarrilaren 15a) gimnasta nafarra ohia da, eta gimnastika erritmikoaren modalitatean aritzen da.\n2008ko Pekingo Olinpiar Jokoetan parte hartu zuen bigarren aldiz taldekako gimnastika erritmikoko proban, 2004ko Olinpiar Jokoetan ere aritu zelako. Pekinen, bere ahizpa Lararekin izan zen taldean.\n2008an gimnastika utzi eta hainbat lanetan aritu da. 2011tik aurrera, modelo moduan lan egin du, Reebok, Toyota edo Martini bezalako enpresentzat."}
{"id": "74584", "revid": "336", "url": "https://eu.wikipedia.org/wiki?curid=74584", "title": "Lara Gonz\u00e1lez Oteitza", "text": "Lara Gonz\u00e1lez Oteitza (Iru\u00f1ea, Nafarroa, 1986ko apirilaren 14a) gimnasta nafarra da, eta gimnastika erritmikoaren modalitatean aritzen da.\n2008ko Pekingo Olinpiar Jokoetan parte hartu zuen lehen aldiz taldekako gimnastika erritmikoko proban. Han, bere ahizpa B\u00e1rbararekin izan zen taldean.\n2008an gimnastika utzi eta hainbat lanetan aritu da. 2011tik aurrera, fisioterapeuta eta modelo moduan lan egin du, Se\u00f1oretta bezalako enpresentzat."}
{"id": "74585", "revid": "448", "url": "https://eu.wikipedia.org/wiki?curid=74585", "title": "Unai Elorriaga (argipena)", "text": "Bi dira Unai Elorriaga izen-deiturak dituzten gizaseme ezagunak:"}
{"id": "74586", "revid": "336", "url": "https://eu.wikipedia.org/wiki?curid=74586", "title": "Ekidna", "text": "Ekidnak (\"Tachyglossidae\") \"Tachyglossa\" azpiordenaren barnean ezagutzen den familia bakarra da. Ekidnak ugaztuna erruleak dira, munduko familia bakarra Ornitorrinkoekin batera. Australian eta Ginea Berrian bizi dira.\nGaur egun, hiru genero onartzen dira, baina horietatik bik baino ez dituzte espezie biziak.\nIzena.\nEkidnek, bere izena, greziar mitologiako Ekidna lamiatik hartzen dute, munstro mitologiko guztien ama izan zena.\nEzaugarriak.\nGorputza arantzaz beteta dute, eta horrek, daramaten elikadurari lotuta, gehienbat intsektujalea, eta intsektu kolonialak gustukoago ditu, \"arantzadun inurrijale\" izena balio izan die.\nGorputz trinkoko animaliak dira, ilaje trinko batez estalia, nondik, defentsa modu bezala erabiltzen dituzten arantzak irteten zaizkien. Ohi, 35 eta 50 zentimetroko luzera dute, 10 zentimetroko isats batekin eta 2 eta 7 kilo arteko batez besteko pisuarekin.\nOro har, arrak emeak baino handiagoak dira.\nBurezurra, luzea eta biribildua da, aurpegia luzanga, beheko baraila askorik garatu gabea, bi hezur mehe eta luzeek eratua. Euren elikadura, intsektu eta zizareek osatzen dutena, hodi formako aho bat adierazten du, irekidura estukoa, 20 zentimetroko luzera har dezakeen mihi itsaskor batekin, zeinekin elikagaia harrapatzen duten, hortzik ez dutenez, ahosabaian, ahoaren amaieran aurkitzen diren arantza korneo batzuekin xehatua izango dena. Elikagaiak aurkitzeko, usaimen zentzu oso garatu batez gain, ukimen elektrohartzaileak ere badituzte aurpegian. Hauekin, erraz egiten zaie inurri eta termita koloniak aurkitzea.\nZulatzaile indartsuak dira, hankak eta eskuak, galeriak eta zuloak egiteko erabiltzen dituztenak edo lurrean aztarka egiteko, elikagai bila. Horretarako, gorputz adarrek, atzazal atzeragarriz hornitutako hanka eta oin zulatzaileak dituzte. Atzeko gorputz adarren bigarren hatza luzeagoa da eta hazka egiteko eta ilea eta larruazala garbitzeko erabiltzen dute.\nHarrek eta eme batzuek, belauneko artikulazioaren atzean ezproi bat dute, baina, ornitorrinkoak ez bezala, animalia honek ez du substantzia toxikorik sintetizatzen, eta, horregatik, ez da ezagutzen ezproi horren benetako funtzioa.\nEmeek, denbora baterako martsupio bat garatzen dute, inkubazioak eta esne emateak irauten duen bitartean. Arren zakilak lau buru ditu, nahiko ohikoa narrastien artean, baina ez hainbeste ugaztunen artean.\nEsaten denaren aurka, ekidnek ez dute hibernatzen hotzarekiko erantzun bezala. Trauskiltze egoera jasaten duten ale bakan batzuk, dirudienez, lotuago dago gaizki egindako liseriketa batekin."}
{"id": "74587", "revid": "336", "url": "https://eu.wikipedia.org/wiki?curid=74587", "title": "2008ko Udako Olinpiar Jokoetan parte hartutako euskal herritar kirolariak", "text": "Dominak.\nEuskal Herria, Nazioarteko Olinpiar Batzordeak talde onartua ez bada, hiru domina lortu eta 62. postuan egongo litzateke, Austria, Irlanda eta Serbiarekin batera.\nParte hartzaileak kirolaren arabera.\nNazioarteko Olinpiar Batzordeak onartutako 28 kirol olinpikoetatik 14an hartuko dute parte euskal kirolariek, denak Espainiako selekzioarekin.\nKirolarien zerrenda.\nHona hemen 2008ko Olinpiar Jokoetan parte hartuko duten euskal kirolarien zerrenda."}
{"id": "74588", "revid": "105290", "url": "https://eu.wikipedia.org/wiki?curid=74588", "title": "Toxikotasun", "text": "Toxikoa (grezieratik \u03c4\u03bf\u03be\u03b9\u03ba\u00f3\u03c4\u03b7\u03c4 \"toxon\", gezi muturra, eta, zabalkuntzaz, gezi muturrean jartzen den pozoia) bizidun bati emanez gero, eragin kaltegarriak dituen edozein substantzia kimiko da. Pozoien azterketa toxikologia bezala ezagutzen da.\nZabalkuntzaz, hitza metaforikoki erabil daiteke talde luze eta konplexuagoetan, familia edo gizartean adibidez, eragin toxikoak deskribatzeko.\nToxikologiaren zientzian, aztergaia, kanpo baldintza edo substantzia baten eragina eta organismo bizidunetan dituen ondorengo eraginak dira: organismoak, sistema organikoak, organo bakanak, ehunak, zelulak, unitate azpizelularrak... Toxikologiaren kontzeptu zentral bat, toxikotasuna, organismoa eta substantzia kimikoaren arteko elkarrekintza baten ondorio dela da, eta, beraz, toxikotasuna espeziea, eraginpean egondako denbora, adina, sexua, hartze bidea eta kontzentrazioaren araberakoa izango da (dosia)."}
{"id": "74589", "revid": "119347", "url": "https://eu.wikipedia.org/wiki?curid=74589", "title": "Dosi", "text": "Farmakologian, dosia botika baten osagai aktiboaren edukia nahiz izaki bizidun bati aldi bakoitzean eman beharreko botika-edukia da, hartze unitate bakoitza kopuruz, unitateko bolumenez nahiz pisuz, aurkezpenaren arabera.\nGaindosia, botika bat gomendaturiko kopuruaren gainetik hartzea da. Oso muturrera eramanez gero, dosi hilgarria izan daiteke.\nBotikak dosianitz edo dosibakar eran aurkez daitezke. Dosibakarrean, botika unitate bakoitzak, hartze bat adierazten du, eta bere lote eta iraungitze datarekin identifikatua dator.\nOspitalean erabiltzeko, dosibakarra erabiltzen da, geroz eta ohikoago bihurtzen ari dena, ospitaletako farmazia bulegoen bidez, arretako 2. eta 3. mailako bezala izendaturikoak."}
{"id": "74590", "revid": "336", "url": "https://eu.wikipedia.org/wiki?curid=74590", "title": "Osagai aktibo", "text": "Osagai aktibo edo printzipio aktiboa botika batean biologikoki eragingarria den substantzia da. Botiken beste osagai bat eszipientea izaten da. Osagai aktiboa kopuru txikitan agertzen da, miligramoetan sarri, eta, behin gorputzeko zelulekin kontaktuan sartzen denean, eragin egiten du, beti onerako izatea espero dena, batzuetan kaltegarri ere suerta daitekeen arren (ikus, bigarren mailako ondorioa). Eszipientea orokorrean kopuru handiagoan agertzen den substantzia da, gramoetan, ez da aktiboa eta, egia esan, gorputzari ez dio inolako kalterik egiten, eta osagai aktiboaren garraiobide bezala erabiltzen da.\nOsagai aktibo baten aktibotasuna, motaren arabera aldatzen da, baina beti dago hartutako kopuruarekin lotua. Adibidez, minbiziaren aurkako botikak, Osagai Aktibo Oso Boteretsuak bezala ezagutzen dira (), eta oso kontzentrazio txikitan erabiltzen dira, bakoitza, minbizi mota berezi bat sendatzeko, albo ondorio asko izaten dituzte eta gaindosiak eragin kaltegarria izan dezake zelula osasuntsuetan, hau da oxaliplatino, letrozol, zisplatino, anastrozol eta beste hainbat botiken kasua.\nBotiken merkatal izenak, herrialde askotan aldatzen dira, osagai aktibo berbera izan arren, horregatik, osagai aktiboaren izenarekin batera, botikaren merkatal izena erabiltzen ohi da."}
{"id": "74591", "revid": "59723", "url": "https://eu.wikipedia.org/wiki?curid=74591", "title": "Pika", "text": "Pika adar arma bat da, infanteriak asko erabili zuena zalditeriaren eraso eta kargei aurre egiteko batez ere.\nFabrikazioa.\nPikak lantzaren oso antzekoak dira, baina luzeagoak, ohi, hiru eta lau metro luze. Erabileraren erabileraz, pikak handiago egiten hasi ziren, bai adarrari dagokionez, baita muturrari dagokionez ere. Luzeenek sei metrotik gorakoak izaten ziren zenbaitetan. Tamaina horretako pikak egiteko, ezinbestean, zur mota indartsu bat behar zen, lizarra adibidez, batzuetan, altzairuzko bi zerrendarekin indartzen zena, armaren albo banatan.\nErabilera.\nPikarien eraketa astuna Suitzan berragertu zen Behe Erdi Aroan, antzinatean jada erabilia izan baitzen Filipo II.aren falangeen eraketan, garai hartan, \"sarissa\" deitua zen arren. Arma horiek zalditeriaren kargak geldiarazteko erabiltzen ziren; pika luzeek, aldiz, harresi defentsibo gisan funtzionatzen zuten. Horregatik, Behe Erdi Aroan eta Pizkundean, pikariek armaden zati defentsiboa osatzen zuten, baina zalditeriak zatirik erasokorrena osatzen zuen. Pikaren tamainaren ondorioz, horrek ez zuen ezertarako balio aurrez aurreko borrokaldietan; horregatik, pikariek beste armaren bat ere eramaten zuten, ezpata, adibidez.\nGudu zelaian, pikak falange edo \"triku\" eraketetan erabiltzen ziren. Adibidez, eskoziarrek schiltron izeneko erregimendu batzuk izan zituzten ingelesen zalditeria astunaren aurka borrokatzeko Bannockburneko guduan, 1314an. Espainiarrek tertzioak garatu zituzten; hor, arkabuzariek falangeen alboak babesten zituzten. XVII. mendean, oraindik ere erabiltzen ziren pikari eraketa handiak, ohi, musketari unitateen babes gisan.\nGainbehera.\nPikak, gudu zelairako arma gisan, baionetek ordeztu zituzten, errentagarriagoak egin baitziren XVII. mende erdialdean. Mende haren amaieran, baionetadun suzko armek suzko armen eta adar armen arma bakarrerako iragaitea amaitu zuten. Bateratze hori, zalditeriaren karga taktikoaren desagerketa suzko armen mesederako, pikaren amaiera izan zen. Dena dela, inoiz edo berriz oraindik erabilia izan zen, 1798ko Irlandako matxinadan bezala.\nKarta jokoa.\nArma horren forma dela eta, frantziar karta sortako irudietako bati pika deitzen zaio."}
{"id": "74592", "revid": "23317", "url": "https://eu.wikipedia.org/wiki?curid=74592", "title": "Mikel Odriozola", "text": "Mikel Odriozola Dom\u00ednguez (Errenteria, 1973ko maiatzaren 25a) euskal atleta da, ibilketa espezialitatean aditua.\nOlimpiar Joko behin hartu du parte, 2008an hain zuzen ere. 2004an Espainiako Federakuntzak ez zuen eraman.\nReal Sociedad taldean ibili ondoren, Errenteriako Atletismo Taldean dabil.\nMarkak.\nBere markarik onena 50 kilometroko ibilketan 3:41:47 da, eta 2005eko otsailaren 27an lortu zuen El Prat de Llobregaten."}
{"id": "74593", "revid": "98220", "url": "https://eu.wikipedia.org/wiki?curid=74593", "title": "Baioneta", "text": "Baioneta arma zuri bat da, oso zorrotza, fusilaren kanoiaren muturrari jartzen zaiona, aurrez aurre borrokatzeko. Honela, larrialdi fusila lantza moduan erabil daiteke, muturreko egoeran bada ere. Kontuan hartzekoa da hasierako fusil eta mosketeak kargatzeko denbora asko behar zela, eta aurrez aurreko borroka ekiditea zaila zela XX. mendea baino lehenago.\nXVII. mendetik XIX. mende arteko baionetarik arruntena, kubo erakoa zen, hiruki formako aizto bat zuen zilindro metaliko huts batean zetzana, mosketeetan bereziki erabiltzen zena. XX. mendean, aizto edo sastakai bat izatera pasa zen, armari jarri zekiokeena baioneta bezala erabiltzeko. Kasaka gorriak ziren arma hau erabiltzeko prestaturiko soldadu gutxietako batzuk.\nIzena Baiona hiriaren izenetik datorkio, bertan asmatua izan baitzen.\nHistoria.\nBaionetaren erabilera, jada eztabaidatua izan zen XIX. mendearen bigarren erdialdetik, alferrikakotzat jotzen baitzen, fusilaren su potentzia handiagoa zenez, baita soldadu erabiltzaile berarentzat ere arriskutsua. Lehen Mundu Gerran erabiltzen jarraitu zen arren, bere erabilera bigarrenean oso anekdotikoa izan zen, baina, hori bai, ikuspuntu ezberdinetatik ikusita. Bigarren Mundu Gerran, Europan oso gutxi erabilia izan zen, aldiz, Ozeanian, AEBetan eta Japonian hil arte borrokatu zuten bala eta baionetekin, Ozeano Bareko uharte baliotsuengatik.\nDena dela, bi garai ezberdin alderatuz gero, XIX. mendearen erdialdea eta XX. mendearen erdialdea, argi geratzen da baionetaren erabilerari dagokionez dagoen diferentzia handia. Lehen garaian, hildako guztien erdia gutxienez, arma zuriagatik hiltzen zen. Bigarren garaian, berriz, baionetaz hildakoak, hildako guztien % 5 baino ez ziren. Gaur egun, baioneta borrokako esgrima teknika oraindik gorputz militar askotan irakasten da, estatubatuar marineetan esaterako, borrokarako prestatze psikologiko bikaina delarik, nahiz eta borroka teknika hau erabiltzeko aukera askorik ez dagoen. Edonola ere, oraindik orain oso erabilia da desfile eta zeremonia arma gisa."}
{"id": "74594", "revid": "116965", "url": "https://eu.wikipedia.org/wiki?curid=74594", "title": "Yoana Martinez", "text": "Yoana Mart\u00ednez Barbero (Donostia, 1980ko azaroaren 18a) gipuzkoar badminton jokalaria da.\nEmaitzak.\nOlinpiar Jokoak.\n2008ko Olinpiar Jokoetan hartu zuen parte, non Espainiarako historian lehendabiziko garaipena lortu zuen Erin Carroll australiarra gailendu ondoren."}
{"id": "74595", "revid": "105290", "url": "https://eu.wikipedia.org/wiki?curid=74595", "title": "Kastalia", "text": "Greziar mitologian eta erromatarrean, Kastalia lamia bat zen, Akelooren alaba. Apolok maite zuen baina Kastaliak jainkoarengandik ihes egin zuen eta Delfosen zegoen iturrian murgildu zen, Parnaso mendiaren oinean (beste bertsio batzuetan, Helikon mendian, ordutik aurrera, Kastaliaren iturria deitzen dena.\nKastaliak, olerkaritzaren jeinua inspira ziezaieken bere uretatik edaten zutenei edo bere soinu leuna entzuten zutenei. Bere ur sakratua, Delfoseko tenpluak garbitzeko ere erabiltzen zen. Apolok, Kastalia Musei sagaratu zien (\"Castaliae Musae\")."}
{"id": "74597", "revid": "56334", "url": "https://eu.wikipedia.org/wiki?curid=74597", "title": "Xabi Fern\u00e1ndez", "text": "Xabier Fern\u00e1ndez Gazta\u00f1aga (Ibarra, 1976ko urriaren 19a) euskal herritar kirolaria da, belako 49er klasean aritua, Iker Martinez de Lizarduirekin batera.\nOlinpiar Joko bitan hartu du parte: 2004an eta 2008an, bitan izan da munduko txapelduna (Atenasen 2004an eta Hawaiiko Kaneohen 2002an), eta hirutan Europakoa.\n2008ko Olinpiar Jokoetan, Iker Martinez de Lizarduik eta biek zilarrezko domina lortu zuten 49er bela diziplinan, abuztuaren 17an. Danimarkar irabazleek Kroaziako selekzioaren belaontzia erabili zuten azken proban, beren ontziko masta entrenamenduetan apurtu zutelako. Ontzi aldaketa arauditik kanpo zegoenez, irabazleen aurkako helegitea aurkeztu zuten, baina abuztuaren 18an bela arloko epaimahaiak atzera bota zuen helegitea, eta zilarrezko domina irabazi zuten."}
{"id": "74598", "revid": "336", "url": "https://eu.wikipedia.org/wiki?curid=74598", "title": "Iker Martinez de Lizardui", "text": "Iker Martinez de Lizardui Lizarribar (Donostia, 1977ko ekainaren 16a - ) euskal herritar kirolaria da, belako 49er Klasean aritua, Xabi Fernandezekin batera.\nOlimpiar Joko bitan hartu du parte: 2004an eta 2008an, bitan izan da munduko txapelduna (Atenasen 2004an eta Hawaiiko Kaneohen 2002an), eta hirutan Europakoa.\n2008ko Olinpiar Jokoetan Xabi Fernandezek eta biek zilarrezko domina lortu zuten 49er bela diziplinan, abuztuaren 17an. Irabazle Danimarkarrek kroaziako selekzioaren bela-ontzia erabili zuten azken proban bere ontziko masta entrenamenduetan apurtu zutelako. Ontzi aldaketa arauditik kanpo zegoenez irabazleen aurkako helegitea aurkeztu zuten, baina abuztuaren 18an bela arloko epaimahaiak atzera bota zuen helegitea eta zilarrezko domina irabazi zuten."}
{"id": "74599", "revid": "336", "url": "https://eu.wikipedia.org/wiki?curid=74599", "title": "Maider Unda", "text": "Maider Unda Gonzalez de Audikana (Gasteiz, Araba, 1977ko uztailaren 2a) borroka libreko kirolaria da. Gasteizen jaio arren, Aramaioko Oleta auzoko Atxeta baserriko alaba da. Artzain eta gaztagilea da, ahizparekin batera.\nUdako bi Joko Olinpikotan parte hartu zuen, eta brontzezko domina bat lortu zuen Londres 2012an, 72 kg-ko kategorian, eta bosgarren postuan zegoen diploma bat Pekinen 2008.\nBrontzezko domina bat irabazi zuen 2009ko Munduko Borroka Txapelketan, eta hiru domina Europako Borroka Txapelketan 2010 eta 2013. urteen artean.\nBiografia.\n9 urterekin hasi zen borroka-kiroletan, Otxandioko gimnasio batean. Lehenengo, sanboan aritu zen, baina 11 urterekin borroka olinpikoaren alde egin zuen. Ia gizonezkoek bakarrik egiten zuten kirola izanik, urte askoan Maiderrek mutilei aurre egiten trebatu behar izan zuen, eta horrek borrokarako gaitasuna eta indarra garatzen lagundu zion. Otxandioko entrenamendu-kideen artean Koikili Lertxundi Athletic-eko futbolari ohia zegoen.\nMaiderrek elektronika ikasi bazuen ere, gurasoek erretiroa hartu ondoren, Idiazabal gazta egiteko familiaren negozioaren gidaritza hartu zuen arrebarekin batera, eta lan hori borroka librearekin bateragarri egin zuen.\nIa 20 urtez kirol honetako elitearen artean lehiatu ondoren, 2016ko azaroan erretiratu zen, Rio de Janeiroko Olinpiar Jokoetarako sailkatu gabe egon ondoren.\nEspainian emakumeen borroka menperatzen duena.\nEspainian, 1998.an hasi ziren emakumezkoen borrokako txapelketa nazionalak egiten. Ordudanik, Maider izan zen erabateko dominatzailea Espainian emakumeen borrokaren pisurik handieneko kategorian: guztira, 2015ean lortu zuen azken aldiz parte hartu zuen arte, Espainiako 15 txapelketa, eta Espainiako titulu gehien lortu zituen borrokalaria izan zen bere palmaresean.\n-Nazioarteko txapelketak\nNazioartean oihartzun handiena duen borrokalari espainiarra da. Brontzezko domina lortu zuen 2009ko Munduko Txapelketan, zilarrezko domina 2013ko Europako Txapelketan, eta brontzezko domina 2010ko Europako Txapelketan eta 2012ko Europako Txapelketan.\n2012an lortu zuen nazioarteko emaitzarik onena, 2012ko Londresko Olinpiar Jokoetako hirugarren postua, 72 kg-ko kategorian (Espainiako lehen domina olinpikoa borrokan). Nagusitasunez irabazi zuen Ana Tal\u00eda Betancur kolonbiarraren aurkako lehen borrokaldia; final-laurdenetan Ochirbatyn Burmaa mongoliarrarekin gurutzatu zen, eta hirugarren erasoan puntu bateko aldearekin irabazi zion. Finalerdietan Stanka Zlateva bulgariarraren aurka jokatu zuen, baina ez zuen punturik lortu. Brontzezko dominaren lehian, kontrolpean izan zuen Vasilisa Marzaliuk bielorrusiarra, eta lehen erasoan puntu bat lortu zuen eraispen bidez. Bigarrenean, beste puntu bat lortu zuen aurkaria tapizetik ateratzeagatik. 2-0eko emaitzarekin irabazi zuen brontzezko domina."}
{"id": "74600", "revid": "336", "url": "https://eu.wikipedia.org/wiki?curid=74600", "title": "Jon Belaustegi", "text": "Jon Belaustegi Ruano (Donostia, 1979ko martxoaren 19a) euskal herritar eskubaloi jokalari ohia da. 1,95 metroko altuera 95 kiloko pisua du."}
{"id": "74601", "revid": "10891", "url": "https://eu.wikipedia.org/wiki?curid=74601", "title": "Arantxa Ramos", "text": "Arantxa Ramos Plasencia (Barakaldo, 1988ko irailaren 9a -) bizkaitar igerilaria da, libre estiloan aditua.\nLehendabizikoz 2008ko Olinpiar Jokoetan hartu du parte, 4x200 m. txandakan."}
{"id": "74604", "revid": "1545", "url": "https://eu.wikipedia.org/wiki?curid=74604", "title": "Leire Iglesias", "text": "Leire Iglesias Armi\u00f1o (Portugalete, 1978ko apirilaren 7a -) euskal kirolaria da, judotan aritzen dena.\nOlimpiar Joko bitan hartu du parte: 2004an eta 2008an.\n2008an, Europako Txapelketan txapeldun ordea zen, 70 kiloz azpiko kategorian. Getxo Judo Club taldekoa bada ere, normalean Alacanten entrenatzen du."}
{"id": "74605", "revid": "336", "url": "https://eu.wikipedia.org/wiki?curid=74605", "title": "Juan Jose Aranburu", "text": "Juan Jose Aranburu Amorena (Irun, 1981eko urriaren 13a -) euskal kirolaria da, tiroko \"skeet\" modalitatean aritzen dena.\n2008ko Olinpiar Jokoetan parte hartu zuen lehen aldiz."}
{"id": "74606", "revid": "116965", "url": "https://eu.wikipedia.org/wiki?curid=74606", "title": "Ander Elosegi", "text": "Ander Elosegi Alkain (Irun, 1987ko azaroaren 14a -) euskal kirolaria da, ur bizietako kanoa jarleku bakarreko (C1) modalitatean aritzen dena. Santiagotarrak Kirol Elkartean aritzen da.\nIbilbidea.\n2008ko Olinpiar Jokoetan parte hartu zuen lehen aldiz. Abuztuaren 12an, C-1eko finalean, laugarren postuan geratu zen. Azken aurreko atean egindako huts batek podiumera igotzeko aukerarik gabe utzi zuen. Bi segundoko zigorra jaso zuen ate hori ukitzeagatik. Segundo eta erdiengatik hartu zion aurre hirugarren sailkatuak, Robin Bell australiarrak. Urrunago geratu ziren Michal Martikan eslovakiarra (urrezko domina) eta David Florence britainiarra (zilarrezko domina). 2012ko Olinpiar Jokoetan ere, 4. postua erdietsi zuen. Liptovsk\u00fd Mikul\u00e1\u0161-en (Eslovakia) jokatu zen 2016ko Europako Txapelketan, brontzezko domina lortu zuen taldekako C-1 Slalomean."}
{"id": "74608", "revid": "88969", "url": "https://eu.wikipedia.org/wiki?curid=74608", "title": "Maialen Chourraut", "text": "Maialen Chourraut Iurramendi (Lasarte-Oria, 1983ko martxoaren 8a) euskal kirolaria da, ur bizietako kayak (K1) modalitatean aritzen dena. Atletico San Sebastian taldekoa da.\nHiru domina olinpiko lortu ditu bere ibilbidean: brontzea 2012ko Udako Olinpiar Jokoetan, urrea 2016an Rio de Janeiron, eta zilarra Tokion, 2020ko Udako Olinpiar Jokoetan.\nMaialen Chourraut lasarteoriatarraren kirol-merituen omenez, Lasarte-Oriako Kiroldegi Munizipalaren izena, \u201cLasarte-Oriako Maialen Chourraut Kiroldegi Munizipala\u201d izango da.\nIbilbidea.\nAtletico San Sebastian klubean hasi zen piraguismoan 12 urte zituenean. 2000an, Bratislavako Munduko Junior Txapelketan, parte hartu zuen, eta 2001ean, Espainiako selekzio nagusian sartu zuten. 2004an, 23 urtez azpiko Europako txapeldunorde atera zen. 2008an, Beijingo Olinpiar Jokoetan, 16. postua lortu zuen. 2009ko Munduko Txapelketan bigarren eta 2011koan hirugarren gelditu ostean, 2012an Cardiffen eta Pauen jokatutako Munduko Kopako probetan nagusitu zen eta Londresko Olinpiar Jokoetan bere ibilbideko arrakasta handienetako bat erdietsi zuen: brontzezko domina.\n2013an, lehiaketetatik at egon zen, ama izan zelako. 2014an, Europako txapeldunorde izan zen taldekako K-1 Eslalomean, eta La Seu d'Urgelleko Munduko Kopako proba irabazi zuen. 2015ean, Markkleebergen jokatutako Europako Txapelketan urrezko domina kolkoratu zuen.\n2016an, azkenik Rioko Olinpiar Jokoetan, urrezko domina erdietsi zuen arrakasta handiz. Chourrautena izan zen inoiz euskal emakume batek bakarka lortu zuen lehen urrezko domina.\n2020ko Tokioko Olinpiar Jokoetan, zilarrezko domina lortu du, hark amesten zuen moduan.\n2023. urteko denboraldiaren hastapenetan, ahaztua du 2022an sorbaldan egindako ebakuntza; irailean izango du 2024ko Parisko Olinpiar Jokoetarako mugarri nagusia: Munduko Txapelketa, Londresen. Sailkatuz gero, Pariskoak laugarrenak lituzke. Gainera, \"asko motibatzen du Jokoetan bi modalitatetan lehiatu ahal izateak\". "}
{"id": "74610", "revid": "42829", "url": "https://eu.wikipedia.org/wiki?curid=74610", "title": "Jon Garc\u00eda", "text": ""}
{"id": "74612", "revid": "100337", "url": "https://eu.wikipedia.org/wiki?curid=74612", "title": "I\u00f1aki Lejarreta", "text": "I\u00f1aki Lejarreta Errasti (Berriz, 1983ko irailaren 1a - Iurreta, 2012ko abenduaren 16a) euskal txirrindularia izan zen, mendiko bizikletan \"cross-county\" modalitatean aritzen zena. Ismael Lejarretaren semea eta Marino Lejarretaren iloba zen.\n2000. urtean Munduko Junior txapeldun bilakatu zen eta 2007an Espainiako txapeldun. 2008ko Olinpiar Jokoetan parte hartu zuen lehen aldiz Mendiko Bizikleta modalitatean. Zortzigarren bukatu zuen eta horrenbestez, diploma olinpikoa lortu zuen.\n2012ko abenduaren 16an, Iurreta parean, N-634 errepidean auto batek harrapatu eta hil zen.\nPalmaresa.\n2012\n2011\n2010\n2009\n2008\n2007\n2006\n2005\n2004\n2003\n2002\n2001 (Gazte maila)\n2000 (Gazte maila)"}
{"id": "74614", "revid": "69297", "url": "https://eu.wikipedia.org/wiki?curid=74614", "title": "Asier Maeztu", "text": "Asier Maeztu Villabeitia (Donostia, 1977ko urriaren 14a -) euskal txirrindularia da, pistan aritzen dena.\nPalmaresa.\nErrepidea.\n2001\n2005\n2006\n2007\n2008\n2009\n2011\n2013"}
{"id": "74615", "revid": "69297", "url": "https://eu.wikipedia.org/wiki?curid=74615", "title": "Unai Elorriaga Zubiaur", "text": "Unai Elorriaga Zubiaur (Barakaldo, Bizkaia, 1980ko ekainaren 22a) bizkaitar txirrindulari ohia da, pistan aritzen zena. Madison eta Omnium modalitateetan espezializatu da.\n2008ko Olinpiar Jokoetan parte hartuko du lehen aldiz, Joan Llanerasekin batera. Errepidean ere aritu da, izan ere 2003 eta 2004an Cafes Baque taldean jokatu zuen, baina ez zuen garaipenik lortu.\nBiografia.\nUmea zelarik, Bilboko S.C. Casco Viejo elkartean hasi zen, txirrindularitza eskolan. Errepidean hasi zen. Maila hona zuela laster erakutzi zuen eta talde desberdinetan egon zen, lasterketak irabazten. Junior mailan adibidez, Gorlizko Andra Mari Saria irabazi zuen, bere taldekidearen aurretik. Gainera, euskadiko Txapelduna izan zen. Vizca\u00edna de Edificaciones taldean izan zen urte haietan.\nAfizionatu mailan 36 lasterketa irabazi zituen, baina bigarren eta hirugarren hainbatetan egin zuen. Ohikoa zen, lehiatzen zuen lasterketan hiru onenen artean amaitzea. Horrela, Profesionaletara pasa zen, Cafes Baque taldean 2003an, eta bere lehenengo lasterketan (Mallorkan), postu ona lortu zuen. Hala ere, eta bi urte goiko mailan eman bazituen ere, ez zuen garaipenik lortu errepidean.\nGero, nahiz eta errepidean aritu zen pistara birzuzendu zuen bere prestakuntza eta Cespa-Euskadi taldearekin lorpen garrantzitsuak lortu zituen.\nPalmaresa.\nErrepidean.\n2002\n2005\nPistan.\n2007\n2008\n2009\n2011\n2012"}
{"id": "74616", "revid": "23317", "url": "https://eu.wikipedia.org/wiki?curid=74616", "title": "Leire Olaberria", "text": "Leire Olaberria Dorronsoro (Ikaztegieta, 1977ko otsailaren 17a -) gipuzkoar txirrindulari ohia da, pistan aritzen zena. Puntuazioan eta Omnium-ean aditua da.\nBere lehen urratsak atletismoan egin bazituen ere, emaitza ezin hobeak lortuz, 100 metrotako Espainiako txapelduna izatea lortu zuen kadete eta junior mailatan- egun txirrindularitzan aritzen da. Bere hobekuntza nabarmena da eta oraindik ez ditugu ezagutzen zeintzuk diren bere mugak. Munduko Txapelketetan eginkizun bikaina bete ondoren, 2008an Beijingo Olinpiar Jokoetan parte hartu zuen brontzezko domina lortuz puntuazioko proban.\nErrekorrak.\nBere markarik onena: 3'38\"695 bere Espainiako errekorra hobetu zuen, Pruszk\u00f3wen (Polonia) Europako omnium txapelketan egin zuen 3000mko jazarpenean.\nTaldekako Jazarpenean ere Espainiako errekorra du, D\u00e9bora G\u00e1lvez eta Gloria Rodr\u00edguezekin batera (3'32\"159).\nSariak.\n2009an Euskadi Irratia Saria eman zioten."}
{"id": "74617", "revid": "512", "url": "https://eu.wikipedia.org/wiki?curid=74617", "title": "Sardako balea", "text": "Ipar Atlantikoko sardako balea edo euskal balea (\"Eubalaena glacialis\") Balaenidae familiako zetazeo mistizetoa da. Balea-bizarrez hornituta dago eta \"Eubalaena\" generoko hiru espezieetako bat da. Ipar Atlantikoan 300-450ren bat euskal balea bizi dira.\nEzaugarriak.\nBeste sardako balea biak legez, euskal balea ere, erraz bereizten da beste baleetatik, buruan dituen maskurrengatik, bizkar-hegats bako bizkar zabalagatik eta begien gainean hasten den aho luze makotuagatik. Balea hauen gorputza gris oso iluna edo beltza izaten da, batzuetan gune zuri batzuekin sabelean. Sardako baleen maskurrek zuriak dirudite, ez azala zuria izateagatik, baizik eta haietan bizi diren balea zorri-kolonia handiengatik.\nSardako balea helduak 11-17 metro luze eta 64.500 kilogramo izatera hel daitezke. Neurtutako handienak 18 metroko luzera eta 106.000 kilogramoko pisua zuen. Emeak arrak baino handiagoak dira eta 9 edo 10 urte izan arte ez dira hasten kumeak izaten. Ernaldiak urtebete luze irauten du. Azken urteotan jaiotzen arteko tartea handitu dela dirudi eta orain, batez beste, hiru eta sei urte artekoa da. Jaiotzen direnean kumeak 4-4,5 metro luze dira. Euren bizitzaren iraupenari buruz ez dago datu askorik, baina, gutxienez, 50 urtekoa izan daitekeela uste da. Espezie hurbil batzuena, berriz, 100 urte baino luzeagoa izaten da.\nEspezieak zenbait izen taxonomiko jaso ditu sailkatzaileen artetik, adibidez \"Balaena biscayensis\" Daniel Frederik Eschricht biologoaren eskutik 1860an, baina \"Eubalaena glacialis\" izena finkatu da 20. mendean.\nBalea arrantza.\nSardako baleak ingelesez \"right whales\" (hau da, balea egokiak) izendatzen dituzte, behinola balea arrantzaleek harrapatzeko egokienak hauek zirela uste zutelako. Izan ere, sardako balearen gorputzaren %40 dentsitate gutxiko gantza da eta, beraz, beste mota askotako baleak ez bezala, hil eta gero ur gainean geratzen da. Horri sardako balea uretan astiro mugitzen dela gaineratuz, balea hauek harrapakin egokiak ziren zurezko ontzi txiki eta eskuzko arpoiekin bakarrik baliatzen ziren bale arrantzaleentzat.\nEuskal Herriko baleazaleak lehenengoak izan ziren sardako balea harrapatzen salerosketan aritzeko. XI. mendean hasi ziren jarduera ekononiko hori industrialki burutzen Bizkaiko golkoan. Baleak hasieran olioa lortzeko harrapatzen zituzten baina, okela kontserbatzeko teknologia hobetu zenean, elikagai legez ere erabili zituzten. Balea arrantzale euskaldunak 1530erako heldu ziren Kanadako sortaldera eta 1602rako Todos os Santos Badiaren itsasertzeraino (Bahia, Brasil). Zazpi Urteko Gerra (1756-1763) hasi baino lehen egin zituzten euskaldunek baleak harrapatzeko euren azken bidaiak. Jarduera berpizteko arrakastarik gabeko saiakera gutxi batzuk egin ziren, baina huts egin zuten denek. Euskaldunek jarraitu zuten noizbehinka balea batzuk harrapatzen euren itsasaldearen inguruan, baita XIX. mendean ere.\nAmerikako kolonia berrietako balea arrantzaleek ordezkatu zituzten euskaldunak: \"Yankee whalersek\". Nantucket eta Long Islandetik abiatuta, amerikarrak urte batzuetan 100 sardako balea harrapatzeko gai ere izan ziren. 1750 inguruan Ipar Atlantikoko sardako balea ia desagertuta zegoenez, ehiza horrek ez zuen errentagarritasun handirik eta balea arrantzale amerikarrak Hego Atlantikora mugitu ziren, XVIII. mendearen amaiera baino lehen.\n1937an, argi geratu zenean sardako balea ia desagertzear zegoela, mundu osoan haren arrantza erabat debekatzea onartu zen. Debekua nahiko arrakastatsua izan zen, hamarkada batzuez, debekua urratuz, haien arrantzak jarraitu bazuen ere. Madeirak 1968an harrapatu zituen bere azken bi sardako baleak.\nNabigazioa.\nTxosten berri batzuen arabera, Ipar Atlantikoko sardako balearentzat arriskurik handiena Ipar Amerikaren ondoko nabigazioari lotuta dago. Itsasontziekin izandako talken eraginez izaten diren heriotzak sardako baleak desagertzeko zorian jartzen ari direlako susmoa zabalduz doa. Estatu Batuetako gobernuak Boston inguruko itsas ibilbide batzuk aldatu ditu 2007 urtean baleekiko talkak gutxitzearren, batez ere (Ipar atlantikoko) sardako baleekin izandako talkak.\nKopurua eta banaketa.\n400 (Ipar Atlantikoko) sardako balea inguru daude, ia guztiak Atlantikoaren Ipar-sartaldean. Udaberrian, udan eta udagoienean, Kanadako eta Estatu Batuen ipar-sortaldeko itsas bazterretan elikatzen dira New Yorketik Eskozia Berriaraino dauden guneetan. Fundy badiako eta Cape Cod badia lurmuturreko (bakailaoaren badia lurmuturra) elikaguneak oso erabiliak dira. Neguan, Georgia eta Floridarantz abiatzen dira, erditzeko.\nJoan diren azken hamarkadetan ale gutxi batzuk ikusi dira sortalderantzago; batzuk Islandia ondoan, 2003an. Baliteke geratzen diren ia desagertuta dagoen lehengo sortaldeko populazioaren ale bakanak izatea, baina lehengo bale arrantzaleen testigantzen arabera, gertagarriagoa da sartaldetik harantz urreratutako aleak izatea. Hala ere, Norvegia, Irlanda, Espainia, Portugal, Kanariar uharteak eta baita Sizilia ondoan ere ikusten dira normalean baten batzuk eta Norvegiakoak gutxienez sortalde ingurukoak dira.\n2020an, North Atlantic Right Whale Consortium elkarteak ohartarazi duenez bale mota honen desagertzea oso denbora laburrean gerta liteke, 10-12 urteko epean."}
{"id": "74619", "revid": "81", "url": "https://eu.wikipedia.org/wiki?curid=74619", "title": "Euskal balea", "text": ""}
{"id": "74620", "revid": "81", "url": "https://eu.wikipedia.org/wiki?curid=74620", "title": "Eubalaena glacialis", "text": ""}
{"id": "74621", "revid": "512", "url": "https://eu.wikipedia.org/wiki?curid=74621", "title": "Gualchos", "text": "Gualchos (edo Gualchos-Castell de Ferro) Granadako probintziako (Espainia) udalerria da. 2007an 2.278 biztanle zituen."}
{"id": "74622", "revid": "1781", "url": "https://eu.wikipedia.org/wiki?curid=74622", "title": "Gualchos-Castell de Ferro", "text": ""}
{"id": "74623", "revid": "1781", "url": "https://eu.wikipedia.org/wiki?curid=74623", "title": "Gualchos - Castell de Ferro", "text": ""}
{"id": "74624", "revid": "1781", "url": "https://eu.wikipedia.org/wiki?curid=74624", "title": "Castell de Ferro-Gualchos", "text": ""}
{"id": "74625", "revid": "1781", "url": "https://eu.wikipedia.org/wiki?curid=74625", "title": "Castell de Ferro - Gualchos", "text": ""}
{"id": "74626", "revid": "336", "url": "https://eu.wikipedia.org/wiki?curid=74626", "title": "Olinpiar jainko-jainkosak", "text": "Greziar mitologian, olinpiar jainko-jainkosak, greziar panteoiko jainkorik nagusienak ziren, Olinpo Greziako mendi garaienaren tontorrean bizi zirenak. Garai ezberdinetan, hamalau jainko onartu ziren olinpiar jainko bezala, baina sekula ez hamabi baino gehiago aldi berean. Hortik dator batzuetan hamabi olinpiarrak izena ematea.\nZeus, Hera, Poseidon, Ares, Hermes, Hefesto, Afrodita, Apolo, Atenea eta Artemisa beti hartu dira olinpiar jainkotzat. Hestia, Demeter, Dioniso eta Hades dira hamabikoa osatzen zuten jainko aldagarriak. Hestiak, bere olinpiar postua utzi zion Dionisori, gizaki hilkorren artean bizi ahal izateko (azkenik, Olinpo mendian, suaren zaintzaile lana eman zitzaion). Persefonek sei hilabete igarotzen zituen behe munduan (negua eraginez), eta Olinpora itzultzea uzten zitzaion, bere ama Demeterrekin egoteko. Eta, Hades, beti, greziar jainko nagusienetako bat izan arren, behe munduan bizitzeak, bere harremana olinpiar jainkoekin oso gorabeheratsu bihurtzen zuen.\nOlinpiar jainkoek euren nagusitasuna irabazi zuten jainkoen munduan Zeusek bere anai-arrebak garaipenera eraman ondoren jainkoek Titanen aurka izan zuten gerran. Zeus, Poseidon, Demeter, Hera, Hestia eta Hades anai-arrebak ziren, eta Hera Zeusen emaztea ere bazen. Gainontzeko olinpiar jainkoak Zeusen\u200b seme-alabatzat hartzen dira: Ares eta Hefesto Herarekin izan zuen, Artemisa eta Apolo Letorekin, Afrodita Dionerekin, Hermes Maiarekin, Dioniso Semele hilkorrarekin eta Atenea Metisekin. Batzuetan Atenea bera bakarrik Zeusengandik jaio zela esaten da eta, mendeku bezala, Herak berak bakarrik izan zuen Hefesto. Afrodita olinpiar jainkoen artean agertzen ez denean, Kronosek bere aita Uranori barrabilak moztu zizkionean itsasoan (Ponto jainkoa) eragindako bitsetik jaiotakotzat hartzen da.\nAipamena merezi duten gertaerak:"}
{"id": "74628", "revid": "201", "url": "https://eu.wikipedia.org/wiki?curid=74628", "title": "Arpoi", "text": "Arpoia gizakiak, historiaurretik, arrantzatzeko erabili izan duen xabalina bat da. Hasiera batean, bere muturra adarretik banatzen zen harrapakinean jotzen zuenean.\nGaur egun, hitz honek, mutur hortzkatuzko burnizko haga bati erreferentzia egiten dio, arrain handiak eta baleak harrapatzeko ere erabiltzen dena. Kasu honetan, kanoi txiki batekin jaurtitzen da. Arpoia, harrapakina itsasontzian biltzea ahalbidetzen duen soka bati lotuta doa.\n1864an Sven Foyn kapitain norvegiarrak, balearen arrantza lanbide zuena, buru eztandagarridun arpoia asmatu zuen. Honekin, ehiza prozesua azkartu eta \"gizalegezkoagoa\" egitea bilatzen zuen, harrapatutako balea berehala akabatuz.\nUrpeko arrantzan ere erabiltzen da"}
{"id": "74631", "revid": "646", "url": "https://eu.wikipedia.org/wiki?curid=74631", "title": "Leptospirosi", "text": "Leptospirosia \"Leptospira interrogans\" bakterioak eragindako patologia da, zoonosi dena. Bakterio patogenoaren gordailuak animalia ugaztunak dira (txakurrak, katuak, arratoiak, zaldiak, bobidoak...), gizakia infektatzen dutenak. Europan arraroa bada ere, lurralde tropikaletan oso hedatua da leptospirosia (Thailandian, esate baterako, biztanleriaren laurdenak Leptospiraren aurkako antigorputzak ditu odolean).\nEtiologia eta infekzioa.\nLeptospira interrogans-ek serotipo asko ditu, patogenizitate ahalmen desberdinak dituztenak. Patogeno direnek leptospirosia eragiten dute.\nBakterioak 100 animalia baino gehiago infektatu dezake, abereak zein basatiak. Giltzurrunetan ugaltzen da Leptospira, eta hortik animaliek gernuaren bitartez kanporatzen dute.\nGizakia animalia infektatuen gernuarekin kutsatzen da, animaliekin harreman zuzena izanik (abeltzainak, albaitariak, baserritarrak...) ala animalien gernua duten uretan sartuz (ibaietan, lakuetan...). Hortaz, animaliak ez ezik, hauen gernua duten urek eta lurzoruek ere bakterioaren gordelekua izan daitezke.\nMikrobioa azalean dauden zauri edo pitzadura txikietatik sartzen da gorputzean, eta baita mukosetatik ere. Bakterioa mugikorra denez, odolera iristen da.\nLeptospirosia lan-gaitza izan zen garai batean, ogibide batzuekin lotura handia zuena (albaitariekin, baserritarrekin, estolderietako langileekin...), baina gero eta gehiago ikusten dira aisialdiarekin lotuta dauden kasuak, ibaietan edo lakuetan ibili direnen artean.\nErasobidea.\nOdolera iristerakoan bakterio patogenoek septizemia eragiten dute, eta gorputz osora zabaltzen dira. Giltzurrunetan pilatzen dira bereziki, gernuaren bitartez kanporatuak izanik.\nEz da ezagutzen bakterioaren mekanismo patogeno zehatza, baina bere birulentzia toxina batzuekin lotuta dagoela ematen du.\nSintoma klinikoak.\nLeptospirosiaren sintomak oso aldakorrak dira: sarritan sintomarik gabeko infekzioa da, gaixotasuna garatzen ez duena, baina pertsona batzuengan hilkorra izan daiteke. Norberaren egoera immunologikoa eta bakterioaren serotipoaren ezaugarriek baldintzatuko dute gaitzaren eboluzioa.\nSintomak daudenean gripearen antzekoak dira: buruko mina, sukarra, mialgiak eta hotzikarak agertzen dira. Inkubazio epea 7-10 egun artekoa da. Kasu gehienetan sintomek astebete inguru irauten dute; gero, gaixoaren immunitate-sistemak bakterio patogenoak akabatzen ditu.\nZenbait gaixok, baina, ez dute lortzen gaitza gainditzen, eta leptospirosiak okerrera jotzen du. Bakterioak gibela, nerbio-sistema, giltzurrunak eta beste organo batzuk kaltetzen ditu, eta -tratamendurik ezean- heriotza eragin dezake.\nDiagnostikoa.\nSintoma klinikoak oso espezifikoak ez direnez, Leptospiraren kultiboa da metodorik ziurrena diagnostikoa egiaztatzeko. Odola eta gernua dira kultiboa burutzeko laginak.\nDiagnostiko azkarragoa lor daiteke froga serologikoen bitartez.\nTratamendua.\nPenizilina eta tetraziklinak dira antibiotiko eraginkorrenak leptospirosi kasuetan, baldin eta gaixotasunaren lehenengo egunetan hartzen badira."}
{"id": "74632", "revid": "71747", "url": "https://eu.wikipedia.org/wiki?curid=74632", "title": "Parnaso", "text": "Parnaso (grezieraz \u03a0\u03b1\u03c1\u03bd\u03b1\u03c3\u03c3\u03cc\u03c2, \"Parnass\u00f3s\") kareharrizko mendia da, Grezia erdialdean dagoena, eta, 2.457 metroko garaierarekin, Delfos herriaren gainean altxatzen dena, Korintoko golkoaaren iparraldean. Bere inguruetan, sekulako ikuspen panoramikoa eskaintzen du, olibondoz beteak, \"Stere\u00e1 Ell\u00e1da\" edo Grezia Solidoa izeneko lurraldean nagusi delarik. Magalak, izei zefaloniarrez estalirik daude, eta, hauen azpian, udan, kolorez betetzen dira larre basatiak. Saiak eta arrano beltzak oso arruntak dira, baita ere neguan Pindo menditik jaisten diren otsoak ere.\nHurbilen aurkitzen diren herriak, Delfos eta Arakhova dira, azken hau, ospetsua bere ardo, gazta eta ardi larruzko tapizengatik. Tontorrik garaiena Li\u00e1koura izenekoa da, mendizaleen artean elkargune tokia. Arakhovatik 26 kilometrotara Fter\u00f3laka izeneko eski estazio bat dago.\nParnaso izenak, itxuraz, bere etimologia aurregrezierazko substratuan du (pelasgo ere deitua), -ssos atzizki bezala duenez, oso ohikoa toponimoetan (Knossos, Korinthos, Zakinthos...). Beste alde batetik, Parna-rentzako hititar hizkuntzan etxe esan nahi duen hitzaren erro berbera proposatu da.\nParnaso mitologian.\nGreziar mitologian, \"Parnaso\" Poseidon jainkoa eta Kleodora lamiaren semea izan zen, doriar eta foziarren lurraldeen artean hedatzen den mendikatearen heroi eponimoa.\nDelfoseko orakuluaren sorreraren arduradun bezala jotzen da, gero Apolok hartuko zuena, mendi honen magalean, Musak bizi ziren tokia, Apolok deituta joan zirenak Helikon menditik.\nGreziarren artean Musen eta Apoloren bizitokitzat joa, literaturan zein olerkaritzan, Parnaso, olerkarien aberri sinbolikotzat hartzen da.\nParnasoren hegoaldeko magalean daude Kastaliaren iturria eta Delfoseko Apoloren Tenplua, non Delfoseko orakulua zegoen"}
{"id": "74633", "revid": "336", "url": "https://eu.wikipedia.org/wiki?curid=74633", "title": "Pijama", "text": "Pijama lo egiteko erabiltzen den jantzia da. Orokorrean bi piezakoak edota pieza bakarrekoak izaten dira. Bi piezakoetan, galtzak eta gerritik gorarako jantzia bereizita daude. Pieza bakarrekoak gorputz osoa - burua izan ezik - estaltzen duten jantziak dira.\nHorrezaz gain, pijamaren mahukak laburrak zein luzeak izan daitezke."}
{"id": "74634", "revid": "58701", "url": "https://eu.wikipedia.org/wiki?curid=74634", "title": "Delfosko orakulua", "text": "Delfosko orakulua barruti sakratu handi bat izan zen, nagusiki Apolo jainkoari eskainia, erdian, bere tenplu handia zuena. Bertara joaten ziren greziarrak jainkoei aztoratzen zituzten gaiei buruzko galderak egitera. Grezian kokatua zen, Parnaso mendiaren magalean (Fozidako mendietan), itsasoaren mailatik 700 metroko garaierara eta Korintoko golkotik 9,5 kilometroko distantziara. Orain existitzen ez den aitzinako Delfos hiririk hurbil zen.\nFozida edo Fozia, Grezia erdialdeko antzinako eskualde bat da, Parnaso mendiaren mendiguneak zeharkatua. Grezia klasikoaren garaian, eskualde honen zati batek, aipaturiko mendiaren oinean dagoenak hain zuzen ere, Pyto edo Pito izena zuen, grezieraz \u03a0\u03c5\u03b8\u03c9. Toki hau Delfos bezala ezagutzen dena da, hau da, Pyto eta Delfos sinonimoak dira.\nMendiko arroketatik, hainbat iturburu sortzen ziren, iturri ezberdinak eratzen zituztenak. Oso antzinatik ezaguna den iturrietako bat, Kastaliaren iturria da, erramu landarezko basotxo batez inguraturik, Apolori sagaratua. Elezaharrak eta mitologiak diotenez, Parnaso mendian eta iturri honetatik gertu zenbait jainkosa biltzen ziren, kantu eta olerkiaren jainkosa txikiak, Musak, iturrietako lamia ziren naiadeekin batera. Bilera hauetan, Apolok lira jo eta gainontzeko jainkosek kantatzen zuten.\nDelfosko orakuluak eragin handia izan zuen Italia hegoaldeko eta Siziliako kostaldeen kolonizazioan. Mundu helenikoaren gune erlijiosoa izatera heldu zen.\nIteako portua Delfostik hurbilen zegoen itsasorako irteera zen.\nIzena.\nPito izena, Piton sugearengandik (\u03a0\u03c5\u03b8\u03c9\u03bd) hartua izan zen. Hau kobazulo batean bizi zen suge jakintsua omen zen, haren jakinduria bereganatzeko Apolok hil zuena, Apolo bera orakuluaren arduradun bihurtzeko. Mitologiak dioenez, Apolok, sugea hil ondoren, honen errautsak sarkofago batean gorde zituen, eta honen omenez, Pitiar Jokoak izeneko hil-joko batzuk sortu zituen. Beranduago, sarkofago hori \"onfalos\"aren azpian, Delfosko Apoloren tenpluan lurperatua zegoelako elezaharra bolo-bolo ibili zen. Onfalos hitzak \"munduaren zilborra\" esan nahi du. Izen honetatik eratorri zen \"Pitia\" edo \"Pitonisa\" (\u03a0\u03c5\u03b8\u03b9\u03b1), erantzunak interpretatzen zituzten emakumeei ematen joan zitzaien izena, hau da, orakulua. Apoloren tenpluari Pition (\u03a0\u03c5\u03b8\u03b9\u03bf\u03bd) ere deitzen zitzaion, eta, Apolo berari, Delfosen, Apolo Pitio deitu izan zitzaion.\nDelfos toponimoa Delfinetik dator (\u0394\u03b5\u03bb\u03c6\u03b9\u03bd\u03b7\u03c2), orakulua zaintzen zuen herensuge mitologikoaren izena zena, Apolo heldu aurretik. K.a. IV. mendetik aurrera, Piton deitzen hasi zitzaion Delfineren ordez, izatez, pertsonaia berbera zen arren. Elezaharraren jarraikako bi zati dira, Delfine toponimoa jarraituz, Apoloren tenpluari Delfinion (\u0394\u03b5\u03bb\u03c6\u03b9\u03bd\u03b9\u03bf\u03bd) ere deitu izan zitzaion.\nPitia edo Pitonisa.\nOrakuloaren ardatza Pitia edo Pitonisa zen, jainkoen asmoak interpretatzen zituen emakumezkoa. Jakin badakigu pertsonaia honen aukeraketa inongo klase ezberdintasunik gabe egiten zela. Hautagaiari gauza bakarra eskatzen zitzaion; bere bizitza eta ohiturak ezin hobeak edo akatsgabeak izatea. Izendapena bizi osorakoa zen, eta betirako santutegian bizitzeko konpromisoa hartzen zuen. Orakuluaren garai oparoetako mendeetan, hiru pitonisa izendatu behar izan ziren garai horretan egiten ziren kontaezinezko kontsultak aise erantzuteko. Baina, gainbehera garaian, bakar bat baino ez zen egon, nahikoa, behar ziren orakulu urri eta tartekatuentzat.\nKontsulta egiten zutenek, elkarrizketa bat izaten zuten harekin izaten zuten orakulua baino egun batzuk lehenago. Gertaera hau, ondo dokumentatua dago Antzinateko egileek ematen dituzten berrietan. Orakulua hilean behin ospatzen zen, 7an, Apoloren jaiotza eguntzat hartzen baitzen. Kontsulta egiten zuten pertsonak mota guztietakoak ziren, errege handietatik hasi eta jende xume eta txiroa arte. Lehenik, sakrifizio bat eskaintzen zen tenpluaren aurrean zegoen aldarean. Jarraian, zegozkien tasak ordaintzen ziren, eta azkenik, kontsulta egiten zuen pertsona Pitiaren aurrean aurkezten zen eta bere kontsulta hitz eginez egiten zuen, uste denez.\nOso gutxi ezagutzen da orakuluak jarraitzen zuen errituari buruz. Pitia \"aditon\" izeneko toki batean zegoen tripode baten gainean esertzen zen, Apolo Pitioren tenpluaren hondoan. \u0391\u03b4\u03c5\u03c4\u03c9\u03bd hitzak, \"santutegiaren hondoa\" esan nahi du eta \u03c4\u03bf \u03b1\u03b4\u03c5\u03c4\u03c9\u03bd hitzek berriz, \"sarrera debekatutako toki sakratua\".\nDodonako orakuluan, kontsultak, berunezko xafletan grabatuak egiten ziren, indusketetan asko aurkitu izan direnak. Pitiak, apaiz batek batu eta hitz neurtuan idazten zituen erantzunak ematen zituen (benetako orakulua). Ondoren, kontsulta egiten zuen pertsonari ematen zitzaion. Lehen une batean, pitonisaren erantzunak hitz neurtuan izaten ziren, baina, Apolo musikaren jainkoa izaki jende askori oso bitxia iruditzen zitzaion iragarpenek hain melodia eta erritmo kalitate kaxkarra izatea. Eta beraz, laster, pitonisa, bere iragarpenak hitz lauan egiten hasi zen.\nGaiaren adituek aurre egin behar dioten misterioetako bat, Delfosko orakuluak hainbeste aldiz asmatu izana da. Jendeak orakulu honengan zuen fedea erabatekoa zen, baita asmatzen ez bazuen ere, kasu horretan, hutsa, esandakoaren interpretazioa zela esaten baitzen, eta ez orakulua bera.\nMendeetan zehar, bolo-bolo ibili da egia historiko baten itxura duen elezahar bat, orakulua eta pitonisaren egoerari dagokiona. Aipaturiko elezahar hau, III. mende eta IV. mendeko egileetatik hasita hedatu zen, Origenes eta San Joan Krisostomo bezala. Grezia klasikoa, jentiltasun itxi bat bezala ikusten zen garaia zen, umildu egin behar zena. Modu honetan, idazleek, mendeetan zehar arrakasta handia izan zuen zerbait asmatu zuten. Honela deskribatzen zuten:\n\"Pitonisa edo Pitiaren tripodea, harkaitzaren pitzadura oso sakon batean zegoen. Pitzadura horretatik, emakumea berehala mozkor eta desesperazio egoera batean jartzen zuten gas toxikoak isurtzen ziren, dardara handiekin, hau da, trantzean zegoen, ilerik gabe eta ahotik bitsa botatzen. Gainera, erramu hostoak murtxikatzen zituen, egoera psikosomatiko hori lortzen laguntzen zuena\".\nBaina, egia esan, orain arte, ez da aurkitu orakuluaren uneari buruzko deskribapenik idazle greziar edo latindarren artean. Egile jentil bakar batek ere, ez du sekula kontsultaren eszena deskribatu, ezta Plutarkok ere bere \"Elkarrizketa Pitikoak\" liburuan. Beste alde batetik, Apoloren tenpluaren inguruan eginiko azkeneko arkeologia eta geologia azterketek, harkaitzean, elezaharrean aipatzen den pitzadura sakonik ez dagoela ziurtatzen dute.\nKresoren orakuluak.\nTradizionalki, Kreso erregeari emandako bi orakulu ezagutzen dira:\nKreso (K.a. 560-546) Lidiako azkeneko erregea izan zen. Berataz (Herodoto \"Historia\" i.53 eta Zizeron \"Igarpenari buruz\" II, 115, 11)n, behin batean, orakuluari kontsulta bat egin ziola esaten da, persiar inperioa inbaditzeko prest baitzegoen, eta unea egokia zen jakin nahi zuen. Orakulua honela izan zen: \u1f24\u03bd \u03c3\u03c4\u03c1\u03b1\u03c4\u03b5\u03cd\u03b7\u03c4\u03b1\u03b9 \u1f10\u03c0\u1f76 \u03a0\u03ad\u03c1\u03c3\u03b1\u03c2, \u03bc\u03b5\u03b3\u03ac\u03bb\u03b7\u03bd \u1f00\u03c1\u03c7\u03ae\u03bd \u03bc\u03b9\u03bd \u03ba\u03b1\u03c4\u03b1\u03bb\u03cd\u03c3\u03b5\u03b9\u03bd / Croesus Halyn penetrans magnam pervertet opum vim. \"Kreso, Halys ibaia zeharkatzen baduzu (Lidia eta Persia arteko muga egiten duena), inperio handi bat suntsituko duzu.\" Erantzuna, bere aldeko bezala interpretatu zuen, eta, inperio handi hori persiarrena zela uste izan zuen. Baina, gudu hartan suntsitua geratu zen \"inperio handia\" berea izan zen, eta Lidia persiarren mende geratu zen. Hau, erantzunen anbiguotasunaren adibide bat da. Horietako asko, egile klasikoek bilduak izan ziren. Egia esan, orakulua ez zen gertaerak asmatzen saiatzen, aholku onak ematen baizik, oso zaila ez zena, santutegian, ezagutzen zen munduko azken gertakizunen berri baitzuten.\nBaita Jenofonte eta olerki gnomoniko bilduma batzuen arabera, errege beraren kontsulta baten aurrean, esaldi ospetsu hau erantzun zitzaion: \u03b5\u1f30 \u03b8\u03bd\u03b7\u03c4\u03cc\u03c2 \u03b5\u1f36, \u03b2\u03ad\u03bb\u03c4\u03b9\u03c3\u03c4\u03b5, \u03b8\u03bd\u03b7\u03c4\u1f70 \u03ba\u03b1\u1f76 \u03c6\u03c1\u03cc\u03bd\u03b5\u03b9. \"Gizakia baldin bazara, pentsatu gizakien gauzetan\". Maxima hau, autoestima eta zoriontasuna lortzeko, norberaren mugak ezagutu eta onartzearen ideian oinarritzen da\nSibila.\nTradizio batzuen arabera, Orakuluan lan egin zuen lehenengo pitia edo pitonisa, Sibila izenekoa zen, eta bere izena orokortu egin zen. Lanbide honen izendapen bezala erabiltzen jarraitu zen. Ez Homerok, (K.a. IX-VIII. mendeak) ezta Hesiodok ere K.a. VIII. mendea) ez dituzte sibilak aipatzen. Hauen izena, lehen aldiz, K.a. VI. mendean agertzen da eta Efesoko Heraklito filosofoa (K.a. 544-484) da pertsonaia hauek lehen aldiz aipatzen dituena. Pentsatzen zenez, Sibilak Asiakoak ziren, eta, nolabait antzinako pitiak ordeztu zituzten.\nHistoriaurrean.\nParnaso mendiaren goi ordokian, itsasoaren mailatik 1400 metroko garaierara eta Delfos bezala ezagutzen den toki sakratutik bi ordu t'erditara \"leizezulo korzireoa\" bezala ezagutzen den leize bat dago. Toki hau, oso sarri erabili zuen gizakiak Neolitotik, horren lekuko bezala, margoturiko ontziak, besoak gorantz altxatuta dituzten zutikako idoloak edo tripodeetan eseriak, eta indusketetan argitara ateratako terrakotazko irudiak utziz. Irudi guzti hauek, orduko garai urrunetan, jainkoenganako gurtza garatzen hasi zela frogatzen dute. Garai honetan, Delfos izango zenaren kokalekuan, ez zen inor bizi.\nSantutegiaren barrutia edo temenosa.\nBarruti sakratua nolakoa izan zenaren deskribapen nahiko zehatza, Pausaniasek K.a. II. mendean emandako informazioari eta indusketa arkeologikoek idazki horiei buruz eginiko baieztapenari esker ezagutzen dira.\nPeribola izeneko hesi sakratu batek inguratzen zuen santutegia zegoen inguru osoa. Barrutiaren hego-ekialdeko ertzean, mendian gora igotzen zihoan bide sakratua hasten zen, sigi-sagaka zihoana eta \"altxor\" izeneko eraikin txikien aurretik igaroz, estadioaren aurretik eta zenbait monumenturen aurretik ere igaroz, Apoloren tenplua zen orakuluaren tenplura iritsi arte. Erromesa, bide sakratu honen ate nagusitik sartzen zen.\nSantutegiaren atzealdean, labar batetara jaisten doan malda handi bat dago. Haranean, landatutako ehunka olibondoak ikus daitezke, hauen hedadura, Korintoko golkora heltzen delarik. Munduko olibadi handiena dela esaten da.\n\"Altxor\" deitutakoak (\u03b8\u03b5\u03c3\u03b1\u03c5\u03c1\u03c5\u03c2) kapera txikiak ziren, non exbotoak eta dohaintzak gordetzen ziren. Azken hauek, sarri, oso aberats eta baliotsuak izaten ziren, benetako bitxiak. Honako kapera guzti hauek existitzen zirela ezagutzen da:\nApoloren tenpluaren aurrealdean zabaltzen zen terrazan zegoen sakrifizioen aldarea. Gainera, antzoki bat eraiki zen (K.a. IV. mendean), baita 7000 pertsonarentzako tokia zuen estadio bat ere, pitiar jokoetarako (azken hau K.a. 582an). Hipodromo bat ere bazegoen, oraindik aurkitu ez dena.\nAire librean eta barruti osoan zipriztinduak haitzurdin edo brontzezko estatuak aurkitzen ziren, hiri edo erregeen opariak, orakuluak emandako zerbitzuengatik esker on bezala.\nOnfalosa.\nOnfalosa, munduaren zilborra da. Elezaharrak, Zeusek, bi arranori, Unibertsoko aurkako bi tokitatik hegan egiteko agindu ziela dio. Arranoek, Delfosen elkar ikusi zuten, non, kono formako harri batek tokia adierazten duen. Harria, arrautza erdi forman, Apoloren tenplutik gertu egiten ari ziren indusketetan aurkitua izan zen. Munduaren zilborra irudikatzen zuten harri hauek, erdigunearen ikur ziren, munduaren sorrera hasiko zen tokiarena. Espazio zehatz batean jarriz, espazio hori sakratu egiten zuen eta gune erlijioso bihurtzen zuen. Delfosko onfalosaren kasuan, hala izan zen, eta santutegi hau, Grezia osoko zilbor edo gune erlijioso bihurtu zen.\nBarrutian aurkitutako txanpon batzuetan, onfalosaren irudia ikus daiteke, eskematutakoa eta zirkulu baten erdian dagoen puntu batekin irudikatua.\nAurkitutako harria, Delfoseko museoan erakutsita dago.\nSantutegiaren historia.\nArkeologia eta antzinako idazkiengatik K.a. VIII. mendean Delfosko toki honetan eraikin sakratuak egon zirela ezagutzen da. Pausaniasek, K.a. II. mendeko historialariak, tradizioa biltzen du, eta, beste gauza batzuen artean, lehen tenpluak, bata erramuarekin, beste bat lumekin nahastutako erle argizariarekin, eta hirugarrena brontzearekin eraikiak izan zirela dio.\nArkeologiak, garai honetan, Apoloren izena jada ospetsua zela frogatzen du, ez bakarrik tokian, baizik eta baita lurralde urrunagoetan ere. Indusketetan argitara ateratako exbotoak, oso esanguratsuak dira: Apolo Pitioren ospea, toki urrunetan ezaguna zena, Tesaliako zaldiak, Peloponesoko tripodeak, Kretako edukiontzien euskarriak, etab...\nDenbora igaro ahala, ofrendak gehituz joan ziren, batez ere brontzezko exbotoak. Kretar ezkutuak, korintiar kaskoak, Samosetik eta Peloponesotik iritsitako grifo burudun pertzak eta estatuatxo ezberdinak aurkitu dira.\nGarai gailena.\nK.a. VII. mendearen amaiera aldera, jada eraikitzen dira Atenea eta Apolorentzako tenplu bereziak, harrizkoak dira, zutabe dorikoekin. Euren hondakinak, denboraren igaroan, tenplu berriak eraikitzeko erabiliak izan ziren.\nK.a. VI. mendearen hasieran, Delfosko santutegiaren eboluzioan eragin handia izan zuten bi gertaera gertatu ziren. Bata, Delfosen \"anfiktionia\"ren instalakuntza izan zen, bestea, Pitiar Jokoen berrantolakuntza.\nAnfiktionia 12 herri (ez hiriak) batzen zituen liga erlijioso bat zen. Herri horietako gehienak Grezia erdialdekoak ziren. Bere bilerak, Antelako Demeter jainkosaren santutegian izaten zituen, Termopiletatik gertu. Delfosko orakuluaren ospea, jada Demeterrena baino handiagoa zenez, hara eraman zuten konfederazio honen egoitza, baina ez horregatik beste santutegia alde batera utziz. Erabaki honek, gerra sakratuak direlakoak sortu zituen. Hiru izan ziren.\nPitiar Jokoek, hasieran, zortzi urtetik behin ospatzen ziren. Ondoren, 4 urtera murriztu zuten, eta Olinpiar jokoekin tartekatzen ziren. Proba atletikoak, hipikoak eta lehiaketa lirikoak egiten ziren bertan. Garai honetan, Delfosen, antzoki bat eraiki zen, baita hipodromo bat ere, oso garrantzitsutzat jotzen ziren joko hauek ospatzeko.\nAberaste handia egon zen lehen gerra sakratuaren ondoren, non, hiri greziar batzuk, santutegiaren kontrola eta autoritatea lortzeagatik lehiatu ziren. Honekin, gainontzeko greziar herriekiko nagusitasuna eta ospea lortzen zuten, baita atzerriko erresuma batzuekiko ere. Ekarpenak, greziarren zein barbaroen aldetik izan ziren. Une honetan, Lidiako azken errege izan zen Kresok egin zuen oparia nabarmendu behar da: urrezko lehoi bat, urre lingotezko oinarri baten gainean, eta tona laurden pisatzen zuen urrezko ontzi bat.\nK.a. VI. mendearen lehen erdialdean 12 altxor sortu egin ziren Apoloren tenpluaren inguruan. Tenplu zahar honek K.a. 548. urtean su hartu zuen, eta, sutearen ondoren, bere berreraikuntza oso motela izan zen. K.a. 505 arte ez zen amaitu tenplu berria, aurrekoa baino handiagoa. Bere eraikuntza, Alkmeonidas izeneko familia bati esker aurrera eramana izan zen, Atenasekoa. Herodotok dioenaren arabera, familia honek, greziar mundu osoko diru ekarpen guztia kudeatu zuen.\nExbotu eta ofrenda ekarpenak, gehi altxorren eraikuntza garai honetan zehar, oso handiak izan ziren:\nHondamendiak K.a. IV. mendean.\nMende honetan zehar, Delfosko santutegiari batere onik egin ez zioten hondamendi batzuk gertatu ziren:\nK.a. III. eta II. mendeak.\nAro helenistikoan zehar, Alexandro Handiaren ondorengoek zabaldua, estadio berri bat eta antzoki berri bat eraiki ziren.\nEtoliarrek (Delfosko jaunak), ofrenda asko oparitu zituzten estatua eta zutabe eran. Baina garai honetako emale eskuzabalenak, Pergamoko erregeak izan ziren, zenbait alditan, dirua eta langileak eskaini zituztenak santutegiaren mantenurako. Pergamoko erregea zen Atalo I.ak, multzo monumental bat oparitu zuen galatarren aurka lortu zuen garaipena ospatzeko. Dohaintza hain kalitate onekoa izan zen, Delfosko etoliarrek, anfiktioniako partaideekin batera, Atalo eta Eumenes II.aren estatuak pilare batzuen gainean altxatzea agindu zutela, eta tenpluko fatxadaren ondoan jarri zituzten. Mazedoniako Perseok ere bere irudia zuen estatua bat oparitu zuen, baina, beranduago, hau garaitu zuenak, Pablo Emilio jeneral erromatarrak, Perseoren estatua kentzea agindu zuen, Pablo beraren irudia zuen beste bategatik ordezkatzeko.\nGarai honetakoak dira eraikinen harresiak estaltzen zituena eta harresi poligonaleko epigrafiak. Bertan, \"ohore eskubideei eta esklabuen askapena\"ri buruzko testuak irakur daitezke. Apolo zen askapen hori bermatzen zuena, zegokion diru kopurua ordaindu ondoren. Garai honetakoa da, baita ere atenastarren altxorraren epigrafia.\nGainbehera.\nGainbehera, K.a. I. mendean hasi zen, eta III. menderarte jarraitu zuen. Denbora honetan, oraindik errespetatua zen orakulua, ospea eta bisitariak galtzen hasi zen. K.a. I. mendean izan zen Kastaliako zintzurrean harri iturri baten taila egin zen garaia, antzinatik iturburu sakratua egon zen tokian.\nSantutegiaren, bere monumentuen eta bere altxorren mantenurako funtsak, azkar gutxitzen ari dira, belarra eraikinen artean hazten da, modu basatian, zura usteldu egiten da eta zikintasuna nabaritzen hasten da. Gainera, Apoloren tenpluan, Domiziano erromatar enperadoreak konponarazi zuena, sute bat egon zen. Plutarko idazle greziarrak (46-125, gainera, bere bizitzako azken urteetan, anfiktioniako administratzaile izan zenak, garai horretan, bere \"Pitiar Elkarrizketak\" idatzi zituen, eta liburu honetan, Delfosko santutegiak ematen zion \"utzikeri itxura\" komentatu zuen.\nGuzti hau gora-behera, anfiktioniak biltzen jarraitzen du, Pitiar Jokoak antolatzen ditu, estatua batzuk altxatzen dizkie kontsul eta enperadore erromatarrei eta orakulua, oraindik ere kontsultatua da. Baina eskakizunak, jada, beste mota batetakoak dira: jada ez zaio aholkurik eskatzen borroka, erregealdi gobernari eta antzeko gauzei buruz. Uneko kontsultak bidaia, ezkontza eta etxeko beste hainbat konturi buruzko aholkuak dira. Orakuluak, herrien etorkizunean eta politikan eragina izateari utzi dio. Bere garai gailen pixkateko azken unea, Antoninoen erregealdian ematen da, II. mendean. Enperadoreek, orakuluarekin korrespondentzia izaten jarraitu zuten. Korrespondentzia hau, gaurko egunetara Apoloren tenpluko kontrahormatan grabatua iritsi da.\nHadriano erromatar enperadoreak (46-125) ere bisitatu zuen Delfos. Bertan, estatu bat eraikiarazi zuen (indusketetan aurkitua izan dena) bere gogokoena zen Antinooren omenez, modu misteriotsuan Nilo ibaian itota hil zena.\nHerodes Atikok (101-177, politikari eta hizlari greziarra, sofista eta literaturaren babeslea, aberastasun handia izateaz gain, honen zati bat Delfosi eman zion estadioko harmailak berreraikitzeko. Bere familiaren estatuak eraikitzea ere agindu zuen.\nBaina, jada II. mendean, santutegiak, fededunak baino kuxkuxeroak ziren bisitariak jasotzen zituen. Bidaiariak hara heltzen ziren kuxkuxean aritzeko eta ez barrutia toki sakratu bezala erabiltzeko. Pausanias izan zen bisitari hauetako bat, kulturadun gizon eta antiagoleko gauzen maitale bezala iritsi zena eta ondoren, bere inpresioak historialari bezala kontatu zituena. II. mendeko jendearentzat, garai gailena eta santutegia toki sakratu bezala erabiltzeko garaia, XXI. mendeko jendearentzat Pizkunde garaiko gertaerak bezain urrun zegoen. Jada K.a. 87. urtean Silak aberastasun sakratu asko bereganatu zituen, baita metal preziatuetan eginiko ofrendak ere. Gauza bera egin zuen Neronek I. mendean. III. mendean Konstantino I.a Handia enperadoreak, oraindik geratzen ziren pieza urrietako bat eraman zuen Konstantinoplara, gaur Istanbul dena. Atal hori zutabe serpentinoa zen, exentu altxatzen zena eta inork baliozkotzat jotzen ez zuena, foziarrek, 700 urte lehenago bere urrezko tripodea eraman zutenetik. Oraindik ere mantentzen da zutabe hori.\nIII. mendean, herulo, godo eta bastarnoek, kanpaina bizietan Erdialdeko Grezia osoa, Atika eta Peloponesoa zeharkatu zituzten, guztia suntsitu eta harpilatuz. Delfosen, oraindik zutik gera zitezkeen estatua batzuk suntsitu zituzten, eta gainontzekoa behera etorri zen Teodosio I.a Handia enperadorearen ediktuaren ondoren. Ediktu honekin jentiltasunaren idolo guztiekin amaitu nahi izan zen, honela, Delfosko orakulua itxiz, bere aktibitatea 390ean amaitu zuena. Hondamena erabatekoa izan zen urteen igaroan, eta, antzina barrutian aurkitzen ziren ehundaka estatuetatik, bakar bat bera ere ez zen zutik geratu.\nGurtzaren amaiera.\nDelfosko barrutia, sekula ez zen biztanlerik gabe geratu. Bere esistentziaren arrazoia ahaztu ondoren, bere hondakinak estaltzen joan ziren eta hiri txiki oso bat eraikitzen joan zen\nV. mendean zehar, Delfosko eremua artzapezpikutza baten egoitza izan zen, eta, horretarako, eliza batzuk eraiki ziren, material bezala, aurreko monumentuetako haitzurdina erabili zelarik; basilika bat eraiki zen, adreilu eta harri hormazko eraikin garrantzitsuak, bainu tokiak, etab... Guzti hori, inbasio eslabiarretatik babestuko zuen harresi batekin inguratu zen. Hiria, mendeen igaroan, hazten joan zen, eta gainontzeko guztia hain ahaztua izan zen, XVIII. mendean, adituek, Apoloren Santutegia zehazki non kokatua egon zen zalantza izan zutela. Antzinako testuengatik, bazuten ideiaren bat, baina ia ezinezkoa zen arrastoren bat aurkitzea. Ustekabeko aurkikuntza bati esker, azterketa sistematikoak eta indusketak hasi ziren arte.\nIndusketak.\n1676an Jacques Espon frantziarra eta George Wheler ingelesa, santutegia zegoen tokira iritsi ziren, une horretan \"Castri\" izeneko herrixka batean bihurtua zegoena. Toki horretatik egin zuten bisitan, hain zuzen ere, antzinako gimnasioaren harresien gainean eraikitako monasterio baten elizako inskripzioetaz ohartu ziren. Inskripzio hauetan Delphi hitza irakurri ahal izan zuten. Gauza bera gertatu zitzaien herrixkako etxe batzuetan. Urte hauetan, historialarientzat ez zen berri bat baino gehiago izan. Ez zen indusketarik egon.\nBi mende igaro ondoren, 1840an Karl Otfried M\u00fcller izeneko arkeologo alemaniar batek toki honetan lan egin zuen, eta, herrixkako etxeen artean, santutegiaren barrutiko harresi poligonalaren zati bat aurkitu zuen. Aurkikuntza, lanean jarraitzeko dei bat izan zen. Arkeologo alemaniar eta frantziar gehiago iritsi ziren, pixkana-pixkana, toki hartan ezkutatzen zen bitxi arkeologikoaren arrastoak aurkitu zituztenak. Baina lan hau oso zaila zen, izan ere herrixka bertan egoteak, indusketak benetan egitea eragozten baitzuen. Orduan, Castri herrixka beste toki batetara eramateko tratu eta egitasmoak hasi ziren, 1881ean greziar eta frantziar gobernuen artean hitzarmen bat egon zen arte (azken hau indusketetan oso interesatua), kokapen berria desjabetu, eraman eta berreraikitzeko, gaur egun, Delf\u00ed (Delfos) izena duen hiria dena.\nAktibitate arkeologiko handi bat hasi zen, Atenasko Frantziako Arkeologia Eskolako nagusia zen Th\u00e9ophile Homollek zuzendutakoa. Atalak agertzen hasi ziren, estatua kriselefantinoen hondakinak (hau da, bolizko aurpegia, eskuak eta oinak eta urrezko ilea zuten estatuak), eraikin harriak, apurtutako zutabeak, etab... Gero, zaharberritzeak etorri ziren Frantziako Arkeologia Eskolak aurrera eramandakoa, gehi Atenasko Udaletxearen diru laguntza bat eta greziar hiritarren diru laguntza partikularrak. Honela, zaharberritzea ikusi zuten:\nAtaletako asko, Delfosko Museora eramanak izan ziren, gaur egun, Antzinateari dagokionez, Greziako aberatsenetako bat dena, beste batzuen artean, Polyzelosek ofrendaturiko tamaina naturaleko brontzezko auriga, Naxoseko esfingea, Argoseko bikiak eta onfalosaren erromatar kopia bat munduaren erdigunea edo \"zilborra\" Delfosen adierazten zuen arraultza formako harria zena, eta Apoloren tenpluari eginiko indusketetan aurkitua izan zena."}
{"id": "74636", "revid": "15795", "url": "https://eu.wikipedia.org/wiki?curid=74636", "title": "Mafuba", "text": ""}
{"id": "74637", "revid": "512", "url": "https://eu.wikipedia.org/wiki?curid=74637", "title": "Kame Hame Ha", "text": "Kame Hame Ha (\u304b\u3081\u306f\u3081\u6ce2) Dragoi Bola anime eta mangako eraso teknika ezagunena da. Literalki \"Dortoka korronte olatu handia\", Iratxo Dortokaren eskolako oinarrizko teknika da, Iratxo Dortokak berak sortua. Eskuaten energia pila bat bildu eta bat batean askatzena datza. Sortzailearen arabera, pertsona normal batek 50 urte behar ditu teknika hau kontrolatzeko. Hala ere, Gokuk agurea ikustearekin bakarrik ikasi zuen Frypan Mendiko sua itzaltzen zuen bitartean.\nAldagaiak.\nKame Hame Ha serieko teknika erabiliena denez hainbat aldaga dauzka:\nErreferentziak.\n1. \u2191 a b c d e f g Toriyama, Akira (1996), Dragon Ball Daizensh\u016b 7 Daijiten, Japonia: Shueisha. . orrialdea: 131.\n2. \u2191 Toriyama, Akira (1996), Dragon Ball Daizensh\u016b 7 Daijiten, . . orrialdea: 130.\n3. \u2191 a b Toriyama, Akira (1996), Dragon Ball Daizensh\u016b 7 Daijiten, . . orrialdea: 132."}
{"id": "74642", "revid": "795440", "url": "https://eu.wikipedia.org/wiki?curid=74642", "title": "Lasa III.a", "text": ""}
{"id": "74643", "revid": "795441", "url": "https://eu.wikipedia.org/wiki?curid=74643", "title": "Lasa III", "text": ""}
{"id": "74644", "revid": "1545", "url": "https://eu.wikipedia.org/wiki?curid=74644", "title": "Nalda III", "text": ""}
{"id": "74645", "revid": "31348", "url": "https://eu.wikipedia.org/wiki?curid=74645", "title": "Hegazti harrapari", "text": "Hegazti harrapariak mundu osotik zabalduta dagoen hegazti talde bat da, honako ezaugarriak dituztenak:\nGaueko hegazti harrapariak, hontzak, mozoloak, josenelsonak... Egunekoak, berriz, saiak, arranoak eta belatzak dira. Gauekoak, estrigiformeak dira, eta egunekoak, falkoniformeak.\nBeleak, kaioak eta antzandobiak, ez dira hegazti harrapariak, haragiz elikatzen diren arren."}
{"id": "74648", "revid": "77002", "url": "https://eu.wikipedia.org/wiki?curid=74648", "title": "Moko (hegaztiak)", "text": "Mokoa hegaztiek duten eraketa korneo bat da. Goiko masailezurrak eta beheko masailezurrak edo barailak eratzen dute.\nMokoa, hegaztiek, jateko duten modu bakarra da. Hegaztiek ez dute hortzik, eta, beraz, euren elikagaiak oso-osorik irensten dituzte. Hegaztiaren mokoaren forma, bere elikaduraren araberakoa da. Adibidez, papagaiek euren moko zorrotzak, fruituak eta intxaurrak kraskatzeko erabiltzen dituzte, kolibriek, hodi formako mokoa dute, loreen nektarra atera ahal izateko. Beste hegazti batzuetan, arrek, emeak erakartzeko erabiltzen dituzte. Hau da tukan edo kalaoen kasua. Pelikanoarena luzea zorrotza eta zuzena da, erresistentzia gutxirekin sartzeko uretan, eta, behealdean, larruzko tolesdura batekin, bertan arrainak harrapatzeko. Arranoak eta beste hegazti harrapari batzuk moko zorrotza dute, kako erakoa, elikatzeko harrapatzen dituzten animalien haragia errazago moztu ahal izateko.\nHegaztiak, baina, ez dira mokoa duten animalia bakarrak. Mokoa, ugaztun monotrematan ere dago, ekidna eta ornitorrinkoetan alegia, azken honetan batez ere. Antzinako terapsido batzuek ere izan zuten, listrosaurioa kasu."}
{"id": "74650", "revid": "1545", "url": "https://eu.wikipedia.org/wiki?curid=74650", "title": "Igeriketa 2008ko Udako Olinpiar Jokoetan", "text": "Igeriketa 2008ko Olinpiar Jokoetan abuztuaren 9tik abuztuaren 21era arte jokatu zen Beijingo Ur-kirol Nazio Zentroan. 34 modalitate ezberdin daude eta guztira 50 herrialde ezberdinetako 260 kirolarik hartu zuten parte.\nDominak.\nIgeriketako modalitateak eta dominak ikusteko joan goiko txantiloira."}
{"id": "74672", "revid": "512", "url": "https://eu.wikipedia.org/wiki?curid=74672", "title": "Inkubazio", "text": "Inkubazioa edo txitatzea, enbrioiak gara daitezen, hegaztiek egin behar izaten duten arrautza-berotze prozesua da.\nHegazti espezie gehienetan, guraso inkubatzaileak, gainean etzanda, berotzen ditu arrautzak. Hala ere, talde batzuek, megapodoek bereziki, bero geologikoa edo usteltzen ari diren landareek sortutakoa erabiltzen dute.\nInkubatzen duten espezieetan, lana sexuen artean hainbat modutara banatzen da. Ohikoena, emea inkubazio osoaz arduratzea da, koskoroba beltxarga eta vireoetan bezala, edo ia osoaz, Belatz handietan bezala. Espezie batzuetan, kurrilo amerikarrean bezala, arrak eta emeak arrautzak txandaka inkubatzen dituzte. Kasuarioaren kasuan, aldiz, arrautzak arrak bakarrik inkubatzen ditu. Lautadetako txirri arrak, lehenbiziko errunaldiko arrautzak inkubatzen ditu, baina beste errunaldi bat izanez gero, emea arduratzen da inkubazioaz. Hoatzinen kasuan, kume batzuek, batez ere arrek, gurasoei laguntzen diete ondoko errunaldiak inkubatzen. Inkubazio-aldiak, 11 egun (Ipar Amerikako kuku moko-beltza eta kuku moko-hori bezalako txori txikietan) eta 85 egun (albatrosa eta kiwi marroiaren kasuan) bitarte iraun dezake. Azken hauetan, inkubazioa ez da etengabea. Etengabeko inkubazio-aldi luzeena, pinguino enperadorearena da, 64-67 egunekoa.\nEspezie batzuk, lehenbiziko arrautza errunda hasten dira inkubatzen eta, horregatik, txitak ez dira denak batera jaiotzen. Beste batzuk, berriz, azken arrautza errun arte ez dira inkubatzen hasten eta, beraz, txitak denak batera jaiotzen dira."}
{"id": "74673", "revid": "105290", "url": "https://eu.wikipedia.org/wiki?curid=74673", "title": "Artxueta", "text": "Artxueta Aralar mendilerroan dagoen mendia da. Errepikatzaile bat dago bere tontorrean.\nIrispideak.\nUharte Arakildik, hormigoizko bidea jarraitu behar da, Aiztondo haitzpetik San Migelen santutegira igotzen dena. Aurreraxeago, adierazitako bide bat abiatzen da, goitiera handiko maldetatik igotzen dena Amorleku izeneko lautadaraino, San Migelen irudi metaliko batekin. Mendebaldetik Soroburu izeneko muinoa ertzatuz, Otsopasajeko lepora iristen da, bertan trikuharri bat dagoelarik, eta zuzenean igotzen da, errepidera helduz, 1115 metroko garaierara. Gogorik geratuz gero, San Migelen santutegira ere joan daiteke."}
{"id": "74674", "revid": "105290", "url": "https://eu.wikipedia.org/wiki?curid=74674", "title": "Eteokles", "text": "Eteokles () greziar mitologiako hainbat pertsonaien izena da:\nTebasko erregea.\nEdipo eta Jokastaren semea eta Polinizes, Ismene eta Antigonaren anaia zen.\nBere aitaren krimenak jakitera eman zirenean, Polinizes eta Eteoklesek laguntza ukatu zioten euren aitari hau erbesteratua izan zenean eta begizkoa bota zien.\nAdos jarri ziren, Tebasen bakoitzak urte beteko erregealdia izateko, baina, bere erregealdia amaitu zenean, Eteoklesek ez zion tronua bere anaiari utzi izan nahi, eta, horregatik, Polinizes, Adrasto (Argosko erregea), eta beste heroi batzuek, armada bat bildu eta konkista espedizio bat hasi zuten, Zazpiak Tebasen aurka bezala ezagutzen dena, non, Polinizesek eta Eteoklesek elkar hil zuten.\nEteokles, Laodamanteren aita izan zen, hau ere Tebaseko errege.\nOrkomenoko erregea.\nAndreo, Orkomenoko erregearen eta Euipen semea zen, bere aita, Zefiso ibai jainkoa zela ere esaten zen arren. Orkomenoko tronuaren oinordeko izan zen, eta berari ematen zaio Kariteen gurtzaren jatorria, elezaharrak, hauentzako sakrifizioak egin zituen lehen gizona zela baitio. Orkomenon, esaten zenez, Eteoklesi zerutik bidaliak ziren harri batzuk ere gurtzen ziren.\nEteokles honek ez zuen seme-alabarik izan, eta, hil ondoren, Orkomenoko tronua Flegiasek hartu zuen."}
{"id": "74675", "revid": "129250", "url": "https://eu.wikipedia.org/wiki?curid=74675", "title": "Patty Hearst", "text": "Patricia Campbell Hearst \u2014Patricia Hearst Shaw izen-deiturez ere ezaguna\u2014 (San Frantzisko (Kalifornia), Ameriketako Estatu Batuak, 1954ko otsailaren 20a) aktorea da.\nWilliam Randolph Hearst politikari eta enpresaburuaren biloba eta George Hearst aberatsaren birbiloba da. 1974an ezaguna egin zen, Sinbioneko Askapen Armadak (SLA) bahitu zuen eta Pattyk bahitzaileen kausarekin bat egin zuelako. SLAko beste kide batzuekin banku bat lapurtu ondoren atxilotu zuten. Bi urtez egon zen espetxean Ameriketako Estatu Batuetako Jimmy Carter presidenteak zigorra ordetsi zionean. Azkenik Bill Clintonek barkamen presidentziala eman zion.\nBiografia.\nHearst San Frantziskon (Kalifornia) jaio zen, Randolph Apperson Hearst eta Catherine Wood Campbellen bost seme-alabetatik hirugarrena. Hillsborough auzo aberatsean hazi zen. Crystal Springs Uplands eta emakumeentzako Santa Catalina eskoletara joan zen. Bere lagun-minen artean Patricia Tobin zegoen, Hibernia Bankua sortu zuen bere familiak, geroago Pattyk Hiberniako banketxe batean lapurreta egingo zuen.\nBahiketa eta SLAko militantzia.\n1974ko otsailaren 4an, Sinbioneko Askapen Armada (SLA) izeneko hiri-gerrilla ultra-ezkertiarrak Patty bahitu zuen, honek 19 urte baino ez zituenean. SLAko kide presoak Patty Hearsten truke emateko negoziazioek huts egin zutenean, SLAk Pattyren familiari 70$ balioko janaria Kaliforniako behartsu bakoitzari ematea eskatu zion, estimazioen arabera guztira 400.000.000$. Eskaerari erantzunez, Hearsten aitak, guztira 6.000.000 $ gastatu zituen San Frantziskoko badia inguruko behartsuei jaten emateko. Janaria banatu ondoren, SLAk Patty askatzea errefusatu zuen kalitate gutxiko janaria eman zuela adieraziz.\n1974ko apirilaren 3an, Pattyk SLArekin bat egin zuela eta \"Tania\" (Che Guevararen Tamara Bunke kamaradaren gerra-izenean oinarrituz) izena hartuko zuela aldarrikatu zuen audiokasete baten bidez.\n1974ko apirilaren 15ean, M1 karabina bat maneiatuz argazki bat atera zioten San Frantziskoko Noriega kaleko 1450 zenbakiko Hibernia Bankuan lapurreta egiten zuen bitartean. Argazkiak Tania ezizenarekin argitara atera ziren eta honek SLAko helburuekin bat egiten zuela aldarrikatu zuen. Poliziak atxilotze-agindu bat eman zuen eta 1975eko irailean atxilotu zuten San Frantziskoko apartamendu batean SLAko beste kide batzuekin. Kartzelan zegoela, bere abokatuari zera esan zion:\nBere epaiketa 1976ko urtarrilaren 15ean hasi zen. Bere abokatuak F. Lee Bailey SLAkoek Pattyri begiak estali ziotela, armairu batean gatibu eduki zutela eta abusu sexual eta fisikoak egin zizkiotela salatu zuen. Horrez gain, bahiketaren ondorengo Pattyren ekintzak honek jasandako buru garbiketaren ondorio zirela esan zuen (Hearsten ekintzak Estokolmo sindromearen ondorio izan zirela esan da), eta hori zela eta bere bahitzaileekin kidetu zela defendatu zuen. Halaber, Baileyk esan zuen Patty lapurreta egitera derrigortu zutela.\nLege-analistek eta Hearstek esan zuten Baileyk defentsa kaxkarra egin zuela, argudio oso motzak eta alegatu makalak eman zituelako hauen ustez. 1976ko martxoaren 20an epaileak erruduntzat jo zuen banku lapurretagatik. Zazpi urteko zigorraldia Ameriketako Estatu Batuetako Jimmy Carter presidenteak zigorra ordetsi zion, eta 1979ko otsailaren 1ean aske geratu zen. 2001eko urtarrilaren 20an Bill Clinton presidenteak barkamen presidentziala eman zion.\nFamilia.\nEspetxetik atera ondoren, Bernard Shaw bere bizkartzainarekin ezkondu zen. Gaur egun Wiltonen (Connecticut) bizi da bere senar eta beren bi alabekin.\nHearsten alabak Lydia Hearst-Shaw modeloa eta Gillian Hearst-Shaw dira. Bere iloba Amanda Hearst modeloa da.\nAntzezlanak.\nPattyk hainbat antzezlan egin ditu."}
{"id": "74676", "revid": "119347", "url": "https://eu.wikipedia.org/wiki?curid=74676", "title": "Sistro", "text": "Sistroa antzinako musika tresna bati ematen zaion izena da, uztai edo perra formaduna, platertxo metalikoak zituena, hagatxo batzuetan sarturik, astinduz soinua ateratzen zutenak.\nSistroa, idiofonoen familiako musika tresnatzat hartzen da, modu ez zuzenean jotakoa, astindutakoa, maraka eta kriskitinak bezala.\nOso erabilia zen Antzinako Egiptoko jai erlijiosoetan, erromatarrek hauengandik kopiatu zutelarik. Hathor jainkosaren ezaugarritzat jotzen zen. Bat eta Bastet jainkosekin ere lotua zegoen.\nGaur egun, oraindik, kontserbatzen dira musika tresna honen ale eta irudikapen zeramikoak hainbat museotan, Espainiako Arkeologia Museo Nazionalean, British Museumean, Louvren..."}
{"id": "74677", "revid": "105290", "url": "https://eu.wikipedia.org/wiki?curid=74677", "title": "Kaskabilo", "text": "Kaskabiloa metalezko esfera txiki bat da, hutsa eta irekidura txiki bat duena. Irekidura honen barnean, esfera txikiago bat dago. Esfera honek, erresonantzia ahalbidetzen duen zulo bat du. Soinua, bi esferen arteko talkagatik sortzen da, kanpoaldekoa eta barrukoaren arteko talkagatik. Bere soinua, orohar, ozena da.\nErabilerak.\nKaskabiloak bezala ezagutzen den perkusiozko musika tresna, bere izenak dioen bezala, hainbat kaskabiloz osatuta dago, eta besoko bezala, kirten baten gainean muntatuak edo zurezko mazo baten gainean aurkez daitezke, eusteko.\nKaskabiloak oso ohikoak dira dantzetan, batez ere ekialdekoetan, non dantzariek eramaten dituzten lepoko eta besokoetan (eskumutur eta orkatilatan, eta soinua ateratzen diete dantzan ari diren bitartean.\nBelazketan, hegazti harrapariaren posizioa ezartzeko erabiltzen dira, hegazti hau ikusgai ez dagoenean (distantzia laburretan).\nAnimalia etxekotu batzuen lepoan jartzeko ere balio du. Adibidez, katu, zakur, ardi edo arkumeei.\nZaldien apaingarri eta gurdien tiraketaren apaingarri bezala ere balio du.\nKaskabiloa, mojigangako jantzietan erabiltzen da, arlekinetan, pailazoetan, mozorroetan eta pertsonaia barragarrietan. Kaskabiloak tamaina ezberdinetakoak izan daitezke tresnaren arabera."}
{"id": "74678", "revid": "1659", "url": "https://eu.wikipedia.org/wiki?curid=74678", "title": "Orkatila", "text": "Giza anatomian, orkatila, aztal-belarri edo axiroina oina eta berna lotzen diren tokian eratutako artikulazioa da. Hiru hezurrek osatzen dute: Tibia, peronea eta astragalo edo tortolosa. Kalkaneoak eta eskafoideak, orkatilaren zati ez diren arren, lotailu garrantzitsuak bidaltzen dituzte artikulazio honetara.\nLotailu garrantzitsuenak, artikulazioari egonkortasuna ematen diotenak baitira, honako hauek dira:"}
{"id": "74681", "revid": "119347", "url": "https://eu.wikipedia.org/wiki?curid=74681", "title": "2010eko Neguko Olinpiar Jokoak", "text": "Neguko 2010eko Olinpiar Jokoak gertakari honen XXI. edizioa izan zen. Kanadako Vancouver hirian ospatu ziren, 2010eko otsailaren 12tik otsailaren 28ra arte. Hirugarren aldia izan zen Jokoak Kanadan ospatzen zirela.\nHautaketa.\n2003eko uztailaren 2an aukeratu zuen Nazioarteko Batzorde Olinpikoak, bere 115. bileran Pragan. Vancouverrek 56 botorekin PyeongChang eta Salzburgeri irabaziz.\nEgoitzak.\nJokoetarako izotz kirol egoitza gehienak Vancouver hirian kokatu ziren, elur kirolen egoitza Whistler eski estazio ingurua izan zen bitartean. Hori bai, egoitza guztiak Columbia Britainiarrean zeuden. Estadio olinpikoa, non irekiera eta itxiera ekitaldiak ospatu ziren, Vancouverko BC Place Estadioa izan zen.\nEuskaldunak Olinpiar Jokoetan.\nOlinpiar Joko hauetan parte hartu zuten euskal herritarrak hauexek dira:\nEgutegia.\nVancouverko Neguko Olinpiar Jokoetan, 15 kirol egon ziren. Hurrengo taulan, kirol bakoitza ospatu zeneko egutegia ikus daiteke. Halaber, finalen egunak noiz ziren."}
{"id": "74682", "revid": "336", "url": "https://eu.wikipedia.org/wiki?curid=74682", "title": "Oin", "text": "Oina, animalia askotan dagoen egitura biologiko bat da, ibiltzeko balio duena. Bere ezaugarriak aldatu egiten dira animalia batetik bestera. Hankak dituzten ornodun askok, oinak ere badituzte beheko muturrean.\nAnimalia hauentzako, oina, hezur, gihar eta beste ehun konektibo batzuek osatutako egitura konplexu bat da.\nGizakiak, bere hankak eta oinak bi hanken gainean ibiltzeko erabiltzen ditu. Giza esku eta oinen egiturak, bost hatz berberen anatomiako aldaerak dira, beste ornodun askorekin elkarrekin duena, eta gorputzeko bi hezur egitura konplexuenetako bat.\nOina hiru zatitan banatuta dago:\nPodologoa, oinen sendagile espezialista da. Oinetako arazoren bat duten gaixoak hartu, diagnostikatu eta botikak emateaz arduratzen da.\nGizakiaren oin motak.\nHiru oin mota bereiz daitezke gizakietan:"}
{"id": "74683", "revid": "12788", "url": "https://eu.wikipedia.org/wiki?curid=74683", "title": "Juanikote", "text": "Juanikotea edo tipula, latinez hallux abducto valgus, behatz lodiaren lehenbiziko metatartsoko koskor irregularra da, metatartso-falange artikulazioko hezurra loditzearen ondorioz agertzen dena.. Nerabeetan azaltzen da, sarriago emakumeetan, eta oso ohikoa da familiako beste pertsona batzuek deformazio hau aurretik jasan izana.\nEtiologia.\nJuanikotea, burtsitis kroniko bat da, oinaren lehen metatartso-hezurreko, urruneko muturreko barne aurpegian gertatzen dena. Denborarekin eta tratamendurik gabe, aldaketak gertatzen dira deformazio hau jasaten duen hezur egituran, deformazio honen hain adierazgarria den konkorra agertzen hastea eragiten duena, metatartso-hezurrekin artikulatzen den oineko hatzaren desbideratzearekin. Sarri, mailu gisako behatza eragiten du lesioa, hatz bereko falangea hartzeko bezain hurbil baldin badago. Deformaturiko hatza eta bere ondoko hatzen arteko elkar igurzketa eta zapatekin duen igurzketak, maskurrak eratzen ditu.\nZantzuak.\nGaixoak, hezur deformazio bat aurkezten du, zapaten egitura aldatzen duena, eta, denborarekin, honek deformazioaren posizioa hartzen du. Gaixoa minez kexatzen da, zapatek eragindako presio eta igurzketagatik, eta hatzaren lerrokaduraren galtzeagatik beste hatzekiko. Hezur deformazioak, zati bigunen hantura eragiten du, eta, batzuetan, infekzioak gerta daitezke. Gainera, oro har, beste alterazio batzuekin batera agertzen da, hatza mailu eran adibidez, mina eragiten dutenak.\nDiagnostikoa.\nDiagnostikoa, oinaren erradiografiekin baieztatzen da. Erradiografia hauek, aurretik atzealderako proiekzioan egiten dira. Bertan garbi ikusten da hatzaren desbideratzea, eta desbideratze hau noraino heltzen den. Gainera, artrosia\nere ikus daiteke edo hezur sesamoideoen azpirtetea.\nTratamendua.\nHasierako tratamendua, prebentziozkoa da. Nerabea, hasieran, ez da minez kexatzen, eta, beraz, diagnostikoa medikuaren aurkikuntza bat da. Kontsultaren arrazoia, deformazioa bakarrik izan daiteke. Garrantzitsua da beste senideren batzuk deformazio berbera jasaten ari diren edo jasan duten esatea, batzuetan, gaixotasun erreumatikoarekin lotzen baita. Zapata zabalak erabili beharko dira, mutur biribilekoak, hatzean presiorik eragiten ez duena (ez dira mutur zorrotzeko zapatak erabili behar). Deformazioa oso serioa baldin bada, gauean erabiltzeko zuzengarriak gomenda daitezke. Neurri hauek, gaixotasunaren jarraipena geratu baino ez dute egiten, baina deformazioak hor jarraitzen du. Neurri hauek hartuta ere, deformazioa areagotu egiten bada, tratamendu kirurgikoa gomendagarria da. Juanikotea kentzeak, deformazioa jasan duen hatzaren mugikortasuna hobetu behar du, baita neurri handi batean deformazio honi lotuta doan mina jaitsi ere.\nAldaera.\nUme txikietan, oineko lehen hatzaren bigarren falangea kanpoalderantz desbideratuta ikus daiteke, metatartsiar-falangiar artikulazioaren deformazio gabe. Kasu honetan, falangearteko \"hallux valgus\"az hitz egiten da. Bere jatorria, ume nagusiagoek eta nerabeek jasaten dutenaren ezberdina da eta, ohi, jaiotzazkoa da. Ez dute minik. Kasu hauetan tratamendua beti izaten da kirurgikoa, alterazioa konpontzen ez bada, denborarekin hezur deformazioa agertuko baita, horrek, zapaten presio eta igurzketa dakarrelarik, eta, ondoren, hatzeko artikulazioko artrosia."}
{"id": "74685", "revid": "98220", "url": "https://eu.wikipedia.org/wiki?curid=74685", "title": "Bisento", "text": "Bisentoa edo bisen-toa, japoniar adar arma mota bat da, jatorria Txinan duten \"dao\" sable adartuetatik eratorria. Dao motako burni orri zabal eta kurbo batean datza, adar batean jarria, eskutokiaren jarraipena balitz bezala. Naginata japoniarraren aurrekaria da, eta hau baino astunagoa.\nJatorria eta historia.\nEsaten denez, Bisen-toa V. mende inguruan sartua izan zen. Garai horretan, Japoniak, Txinatik, armak, armajantziak eta forja teknikak inportatzen zituen.\nBere diseinua, Txinako Kwan-daoen berbera da. Hortaz, infanteria arma bat zen, zalditeriari aurre egiteko bereziki diseinatua zegoena, bere diseinuagatik, oso erabilgarria zen, baita ere, infanteriaren aurka. Samurai eta ninjek erabili zuten modu honetan, baina, azken hauei buruz, erreferentziak aurki daitezke ninjek arma hau erabiltzeko zuten ohiz kanpoko erabilerari buruz, beharbada espezializatua.\nDatu gehigarriak.\nBisen-toa, emakumeek ere erabili zuten, euren defentsa propiorako, naginata baino arinagoa baitzen, eta, hortaz, defentsa eta erasoko mugimenduak erraztasun gehiagorekin ikastea ahalbidetzen zuen. Metro t\u00b4erdi inguruko arma bat zen, naginata baino txikiagoa."}
{"id": "74686", "revid": "336", "url": "https://eu.wikipedia.org/wiki?curid=74686", "title": "Sekhmet", "text": "Sekhmet (\"\"Boteretsuena\", \"Izugarria\"\") indarra eta boterearen ikurra izan zen egiptoar mitologian. Gerra eta mendekuaren jainkosatzat hartzen zen.\nIkonografia.\nLehoi eme bat bezala irudikatua izan zen, edo emakume gorputz eta lehoi eme buruduna bezala, baina kalparrarekin oro har, eguzki diskoarekin koroatua, Uraeusa eta Ankha eta papiro edo loto lore bat zeramatzalarik eta geziekin. Baita krokodilo burudun emakume edo udyat begia bezala.\nMitologia.\nBere senarra Ptah eta bere semea Nefertum zen.\nBere haserrea izu-ikaraz dardarka jartzeko modukoa zen, baina, lasaitzea lortuz gero, bere gurtzaileei, hauen etsaienganako nagusitasuna ematen zien, baita ahuldadea eta gaixotasunak gainditzeko indarra eta energia ere.\nKasuren batzuetan, Raren aliatu eta babesle izan zen, jainkoen edo gizakien monarkia erasotzera ausartzen zirenak hiltzen baitzituen.\nSinkretismoa.\nTestu batzuetan, Bastet jainkosarekin lotuta zegoen, Sekhmet, Basteten forma haserretua zelarik, lehoi eme bezala lasaitzen zenean kateme bihurtzen zena.\nEpitetoak.\n\"Boteretsuena\" eta \"Izugarria\" bezala ezagutua izan zen, bere bortizkeriazko izaeragatik. \"Mendebaldeko Anderea\", \"Mendebaldeko mendien Dama\", \"Iluntasuna geldiarazten duena\" bere hil arloan. \"Magian aditua\", sendagile bezala. \"Maitasunaren jainkosa\" pasioa sorrarazten baitzuen. \"Basamortuko Erregina\".\nGurtza.\n\"Asheruko Anderea\" bezala gurtua izan zen, Muteko tenpluan, Karnaken. Baita Menfis, Luxor, Letopolis eta Delta aldean ere. Tenpluren batzuetan, sakrifikaturiko animalien odola eskaintzen zitzaion bere haserrea eragozteko. Gizateriaren salbazioa ospatzeko, bere omenez, mozkorduraren jaiak ospatzen ziren."}
{"id": "74689", "revid": "795745", "url": "https://eu.wikipedia.org/wiki?curid=74689", "title": "Patricia Hearst", "text": ""}
{"id": "74690", "revid": "58701", "url": "https://eu.wikipedia.org/wiki?curid=74690", "title": "Tamara Bunke", "text": "Hayd\u00e9e Tamara Bunke Bider (Buenos Aires, Argentina, 1937ko azaroaren 19a - Rio Grande, Bolivia, 1967ko abuztuaren 31), Tania ezizenaz ezagutua, iraultzaile komunista eta espioia izan zen. Paper garrantzitsu bat jokatu zuen Kubako gobernuan Kubako iraultza ondoren, baita beste Latinoamerikako zenbait mugimendu iraultzaileetan ere. Che Guevararen aginduetara Boliviako komunistekin batera borrokatu zuen emakume bakarra izan zen.\nBiografia.\nGaztaroa.\nTamara Bunke Buenos Aires hirian jaio zen 1937ko azaroaren 19an. Aita alemaniarra eta ama poloniarra zituen, biak militante komunistak. 1952an, Tamara Alemaniako Errepublika Demokratikora bidaiatu zen bere gurasoekin eta han, Alemaniako Alderdi Sozialista Bateratuko kide bezala onartu zuten 18 urte bete zituenean.\nOndoren Humboldt Unibertsitateko Letren Fakultatean ikasi zuen, eta gainera Tiro kiroleko irakaslea izan zen. Kubako Iraultzaren garaipenaren berri izateak poztu zuen. 1960an Che Guevara ezagutu zuen, honek Alemaniako Errepublika Demokratikoa bisitatu zuenean Kubako gobernu iraultzailearen delegazio komertzial baten buru zela.\nKuban.\n1961eko maiatzaren 12an Kubara joan zen hango Ballet Nazionalak gonbidatuta, Alicia Alonsoren laguntzaz. La Habanako Unibertsitatean kazetaritza ikasi zuen. Ondoren, frantsesez, ingeleraz, alemanieraz eta espainieraz hitz egin zezakeenez, Hezkuntzako Ministerioan, Herriekin Adiskidetasunerako Institutu Kubatarrean eta Kubako Emakumeen Federazioan lan egin zuen. 1963an entrenatzen hasi zen Inteligentzia Zerbitzuan lan egiteko. Handik aurrera, Tania bezala ezagutzen hasi zen. Cienfuegosen bere plan operatibo-praktikoa prestatu zuen.\nBolivian.\nKubako Barne Ministerioaren entrenamenduaren ondoren, Boliviara joan zen Che Guevararen aginduz klase politikoarekin eta armadarekin harremanak hasteko, eta etorkizunean iraultza bat hasi ahal izateko. Misio horretan Laura Guti\u00e9rrez Bauer izena hartu zuen.\nLa Pazen Juan Ortega Leyt\u00f3n eta Mois\u00e9s Chire Barrientos margolariekin elkartu zen, azken hau Boliviako presidentearen senidea zen. Horrez gain, Gonzalo L\u00f3pez Mu\u00f1oz, Presidentziako Informazioen Zuzendaritza Nazionaleko burua zenarekin harremanetan jarri zen. Hain infiltraturik zegoen, ezen Alfredo Ovando Candiaren (Defentsako Ministroa) eta Ren\u00e9 Barrientos Ortu\u00f1oren (Boliviako Presidentea) lagun egin zen. Gainera, bertako gizarte-klase altuko pertsonen seme-alabei alemanierazko klase partikularrak eman zien, euren familiekin harremanak izateko asmotan.\n1966an, Kubako Gobernuak bere lana arrakastatsutzat ebaluatu zuen eta Kubako Alderdi Komunistaren kide bezala onartu zuten. Mario Martinezekin, ingeniaritza elektrokoko ikaslea, ezkondu zen eta geroztik pasaporte boliviarra lortu zuen.\nGerrilla eta heriotza.\nGerrillarekin bat egin zuen, borrokalari berriak hartuz eta hauek borroka guneetara eramanez, Juan Vitalio Acu\u00f1a Nu\u00f1ez komandantearen taldean sartuz. 1967ko abuztuaren 31n Bunke eta beste zortzi gerrilari hil zituen Boliviako armadak Vado del Yeson (Puerto Mauricio, Rio Grande) egindako segadan.\nBere gorpuzkiak identifikatu eta Kubara eraman zituzten 1998an. Gaur egun, Santa Claran daude."}
{"id": "74691", "revid": "795756", "url": "https://eu.wikipedia.org/wiki?curid=74691", "title": "Hayd\u00e9e Tamara Bunke", "text": ""}
{"id": "74692", "revid": "1712", "url": "https://eu.wikipedia.org/wiki?curid=74692", "title": "Haydee Tamara Bunke", "text": ""}
{"id": "74695", "revid": "336", "url": "https://eu.wikipedia.org/wiki?curid=74695", "title": "Barbara Malda", "text": "Barbara Malda Salinas (Getxo, 1984ko maiatzaren 12a) euskal belar hockey jokalaria da.\nOlinpiar Joko bitan hartu du parte: 2004an eta 2008an."}
{"id": "74696", "revid": "512", "url": "https://eu.wikipedia.org/wiki?curid=74696", "title": "Heringen", "text": "Heringen edo Heringen-Helme, Hesse estatuan dagoen izen bereko beste herri batetatik bereizteko, Alemaniako herri bat da, Turingia estatuan eta Nordhausen barrutian dagoena. Helme izeneko ibai txikiaren ibarrean dago, barrutiko hiriburu den Nordhausenetik 8 kilometroko distantziara."}
{"id": "74697", "revid": "336", "url": "https://eu.wikipedia.org/wiki?curid=74697", "title": "Roc\u00edo Ibarra", "text": "Roc\u00edo Ibarra Solaun (Bilbo, 1984ko abenduaren 26a) euskal belar hockey jokalaria galanta da.\nOlinpiar Joko bitan hartu du parte: 2004an eta 2008an."}
{"id": "74699", "revid": "336", "url": "https://eu.wikipedia.org/wiki?curid=74699", "title": "Maria Lopez de Egilaz", "text": "Maria Lopez de Egilaz Zubiria (Getxo, 1984ko uztailaren 12a) bizkaitar belar hockey jokalaria da, atezaina.\n2008 eta 2016ko Olinpiar Jokoetan hartu ditu parte."}
{"id": "74701", "revid": "336", "url": "https://eu.wikipedia.org/wiki?curid=74701", "title": "Borroka 2008ko Olinpiar Jokoetan", "text": "Borroka 2008ko Olinpiar Jokoetan abuztuaren 12tik abuztuaren 21era arte jokatu zen Nekazaritzako Txinako Unibertsitateko Gimnasioan. Bi espezialitate daude, estilo librekoa (freestyle) eta greko-erromatarra, eta horien baitan hainbat kategoria, guztira 18 izanik. Beijingoak Emakumezko Borrokaldiak hartzen zituzten bigarren Olinpiar Jokoak izan ziren.\nDominak.\n18 domina-sorta banatu zituzten ondorengo kategorietan:"}
{"id": "74708", "revid": "63274", "url": "https://eu.wikipedia.org/wiki?curid=74708", "title": "Estilete", "text": "Estiletea (latinetik \"stilus\" plurala \"stili\") idazkera tresna bat da. Hitza, ordenagailu baten osagarri bat izendatzeko ere erabiltzen da, orohar, PDA edo Smartphone bat. Ohi, haga luzanga eta estu bati egiten dio erreferentzia, gaur egungo bolaluma baten antzerakoa. Estilete asko nabarmenki kurboak dira euren erabilera errazteko.\nJatorria.\nEstileteak, lehen aldiz, antzinako mesopotamiarrek erabili zituzten, idazketa kuneiformean idazteko. Ohi, Tigris eta Eufrates ibaien ertzean eta paduretan hazten ziren kanaberekin egiten ziren, baita Egipton ere, non, egipziarrek, punta zorrotza zuten kanabera zatiekin eginiko estileteak erabiltzen zituzten. Idazketa kuneiformea kanabera moztu batek buztin taula batean presioa egiten zuenean egiten zuen ziri formako markatan oinarritua zegoen erabat. Hortik dator kuneiforme hitza: \"cuneus\" = ziria.\nEstileteak, garai klasikoetatik XIX. menderarte erabiliak izan ziren argizarizko taulatxoetan idazteko (\"tabulae\"), asmo ezberdinekin erabiltzen zirenak, idazkarien oharretatik kontu erregistroraino. Argizarizko taula batzuk, urez betetako gordailuetan kontserbatu dira, adibidez, Hadrianoren Harresiaren gainean zegoen Vindolandako gotorleku erromatarrean. Estilo horien muturretako bat zorrotza zen, idazteko, eta bestea, zapala eta zabala zen, akatsak ezabatzeko.\nErabilera arteetan.\nEstileteak, gaur egun, arte eta lanbide batzuetan erabiltzen dira. Adibideak: hizkien igurzketa lehorreko transferentzia moduan, diseinuak egitea azalera berri batean ikatz paperarekin eta eskuzko erliebe irarlan tipografikoa. Estileteak, metala eta buztina bezalako materialetan grabatuak egiteko ere erabiltzen da.\nGaur egungo erabilera.\nGaur egun, estilete hitza, datu sarrera modu bati erreferentzia egiteko erabiltzen da, ohi PDA eta tauleta grafikoetan. Modu honetan, tintarik jariatzen ez duen estilete batek, pantaila ukigarri bat ukitzen du, hatza ordeztuz, edo pintzelkadak egiten ditu ordenagailu pantaila batean. Estileteak, Nintendo bideo-joko enpresaren Nintendo DS kontsolarekin ere erabiltzen da. Kontsola honek bi pantaila ditu, horietatik, behekoa, ukigarria.\nEstiletea keztutako kristal edo lamina metalikoetan grabazio bat inprimatzeko ere erabil daiteke. Modu hau, hainbat tresnatan erabilia izan daiteke, grabatzeko bolaluma baten ordez, tenperatura maila zabal batean erabili ahal izatearen abantaila baitu, ez da behar baino lehenago trabatu eta lehortzen, eta oso igurzekta gutxi du beste modu batzuekin alderatuz. Ezaugarri hauek, oso erabilgarriak izan ziren, barografo eta sismografo mota primitibo batzuetan, erregistroetan erabiliak, planeatzaileen altitudea zehazteko."}
{"id": "74709", "revid": "448", "url": "https://eu.wikipedia.org/wiki?curid=74709", "title": "Hadrianoren Harresia", "text": "Hadrianoren Harresia (; ), Britainia Handian dagoen antzinako eraikuntza defentsibo bat da, 122 eta 132 urteen bitartean Hadriano erromatar enperadorearen aginduz eraikia, konkistaturiko britainiar lurraldea babesteko. Harresiaren hegoaldean zegoen erromatarren kontrolpeko lurra; harresiaren iparraldean \u2014geroago (Irlandatik etorritako eskotoen inbasioaren ondoren) Eskozia izango zen lurraldean\u2014, berriz, piktoak bizi ziren, Erromaren aurkari. Harresiaren beste funtzio bat egonkortasun ekonomikoa mantentzea eta Britaniako probintzian bake baldintzak sortzea zen, bai eta, fisikoki, Inperioaren muga adieraztea ere. Gaur egun, oraindik zutik diraute harresiaren zati handi batzuek.\nIndarturiko \"limes\" hau 117 kilometro luze da. Solwayko golkoa du mendebaldeko muturrean; eta Tyneko estuarioa, ekialdekoan. Alboetan, Pons Aelius (Newcastle) eta Maglona (Carlisle) herriak zituen. Harresia 2,4 eta 3 metro bitarte lodi zen, eta 3,6 eta 4,8 metro bitarte garai. 14 gotorleku nagusi zituen, eta beste 80 txikiagoak, zaintza puntu klabeetan garnizioak zituztenak. Paraleloan, iparraldean, 10 metroko lubaki bat zuen; eta hegoaldean, bide militar bat eta \"vallum\" izeneko lubaki bat.\nHarresia Eskozian dagoela uste su jende askok, edo Ingalaterra eta Eskozia arteko muga markatzen duela. Baina, izatez, harresia Ingalaterrako lurretan dago osorik, Eskozia eta Ingalaterra arteko gaur egungo muga baino hegoalderago, eta ez da sekula bi nazioen arteko muga izan.\nHadrianoren Harresiaren funtzio defentsiboa, hogei bat urte geroago, Antonino Pioren Harresiak hartu zuen, iparralderago altxatu zenean. Hala ere, denbora labur baten ondoren, erromatarrek Antoninoren Harresia bertan behera utzi zuten, kaledoniar tribuen etsaitasunaren ondorioz. Beraz, Hadrianoren Harresia Britaniako probintziako iparraldeko muga izatera itzuli zen. Piktoek hiru aldiz zeharkatu zuten harresi hau: 197an, 296an eta 367an. 209an konpondua eta luzatua izan zen, Septimio Severo enperadore zen garaian, eta betiko baztertua izan zen 383an.\nUNESCOk gizateriaren ondare izendatu zuen 1987an. English Heritage delakoak, Ingalaterrako inguru historikoaren arduradun den gobernu erakunde nagusiak, \u00aberromatarrek Britainia Handian eraikitako monumenturik garrantzitsuena\u00bb dela adierazi du."}
{"id": "74711", "revid": "1491", "url": "https://eu.wikipedia.org/wiki?curid=74711", "title": "Villaf\u00e1filako aintziren erreserba naturala", "text": "Villaf\u00e1filako aintzirak, aintzira talde bat da, Zamorako probintziako Villaf\u00e1fila herritik gertu dagoena, Tierra de Campos eskualdean. Bertako jendeak, \"Gatzagak\" deitzen dituzte.\nBi aintzira nagusiak Laguna Grande eta Salina de Barrillos dira. Lehena, udaberrian, lau kilometroko luzera eta biko zabalera hartzera hel daiteke. Hezegune honetako espezie ugaritasunak, hegaztiak ikusi ahal izateko Espainiako tokirik nagusienetako batean bihurtzen dute.\nMigrazio-ibilbide bat (mokozabal holandarrarena).\n&lt;mapframe latitude=\"44.964798\" longitude=\"-0.395508\" zoom=\"4\" width=\"243\" height=\"370\" align=\"right\"&gt;\n \"type\": \"FeatureCollection\",\n \"features\": [\n \"type\": \"Feature\",\n \"geometry\": {\n \"type\": \"Point\",\n \"coordinates\": [4.9, 52.38]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n },\n \"type\": \"Feature\",\n \"geometry\": {\n \"type\": \"Point\",\n \"coordinates\": [-5.592585, 41.853906]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n },\n \"type\": \"Feature\",\n \"geometry\": {\n \"type\": \"Point\",\n \"coordinates\": [-6.44, 37.02]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n },\n {\n \"type\": \"Feature\",\n \"properties\": {\"stroke\": \"#F90606\",\"stroke-width\": 2},\n \"geometry\": {\n \"type\": \"LineString\",\n \"coordinates\": [\n [4.9, 52.38], [1.626944, 50.201389], [-0.5, 49.5], [-2.8, 47.6], [-1.7728, 46.5361], [-1.0492, 45.5897], [-1.25, 44.583333], [-1.79, 43.35], [-3.45889, 43.4347], [-4.75, 42.0667], [-5.592585, 41.853906], [-6.44, 37.02]\n ]\n&lt;/mapframe&gt;Mokozabal zuria negua Do\u00f1anako erretserba naturalean ematen du, eta uda Herbeheretan. Amsterdametik Do\u00f1anara joateko egin behar dituen 2.100 kilometro egiteko (gutxi-gora behera) hamabi egun beharko ditu. Egunero sei bat orduz egiten du hegan, batez beste 50 km/h-ko abiaduran, guztira 300km egin ditzake egun bakar batean. Egun guzti horietan jan eta atseden hartu ahal izateko toki egokiak bilatu beharko ditu bidean. Kasu gehienetan Amsterdametik Do\u00f1anarainoko bidea egiteko, hauek izaten dira bidaiako 12 pausalekuak:\nAmsterdam - Sommeko badia - Senaren badia - Morbihango golkoa - Olonneko padurak - Girondako estuarioa - Arcachongo badia - Txingudi (Urdaibai, Mendixur edo Salburua ere izan daitezke) - Santo\u00f1ako badia - La Navako aintzira - Villaf\u00e1filako Gatzaga - Pe\u00f1a del Aguilako aintzira - Do\u00f1ana"}
{"id": "74715", "revid": "336", "url": "https://eu.wikipedia.org/wiki?curid=74715", "title": "Martina Hingis", "text": "Martina Hingis (Ko\u0161ice, Eslovakia, 1980ko irailaren 30a) suitzar tenis jokalaria da, historiako onentsuenetakoa, Steffi Graf alemaniar txapeldunaren ondorengoa. 209 astez munduko tenislaririk hoberenaren postuan egon zen.\nBizitza.\nTxikitandik nabarmendu zen tenis jokalari gisa, eta txapelketa asko irabazi zituen, bai Txekoslovakian, bai, gero, Suitzan, familia hara joan baitzen bizitzera. 1989-1994 bitartean, adibidez, bost aldiz atera zen Suitzako txapeldun aire zabalean, hiru aldiz pista estalian, bi aldiz Europako txapeldun izan zen, bi aldiz irabazi zuen Roland Garros ospetsua (1993, 1994), eta behin Wimbledon (1994).\nProfesional gisa, 1994ko urriaren 14an hasi zen, Women Tennis Association (WTA) elkarteko zerrendako 399. tokian. 1996ko urtarrilerako munduko lehen 15 jokalarien artean kokatu zen. Sei hilabete geroago, Wimbledongo bikote txapelketa irabazi zuen, Helena Sukova txekiarrarekin batera. 1997ko urtarrilean, 16 urte eta bost hilabete zituela, Australiako irekia irabazita, WTA elkarteko lehen postua lortzen zuen jokalaririk gazteena bihurtu zen. Urte horretan bertan hamar txapelketa irabazi zituen, Grand Slam-eko lauetatik hiru, besteak beste: Australiako Irekia, Wimbledon, eta AEBetako Irekia; Roland Garrosen finala galdu zuen, Iva Majoli kroaziarraren aurka."}
{"id": "74718", "revid": "512", "url": "https://eu.wikipedia.org/wiki?curid=74718", "title": "Villaf\u00e1fila", "text": "Villaf\u00e1fila Espainiako herri bat da, Gaztela eta Leon erkidegoan, Zamorako probintzian eta Tierra de Camposeko eskualdean dagoena.\nTradizionalki, herriko ekonomia, abeltzaintza eta nekazaritzan oinarritu da, baina, azken urteotan, zerbitzuen sektorearen gorakada bat izan du.\nHerriaren lurraldean, Villafafilako Aintzirak daude, Iberiar Penintsulako iparraldeko hezegunerik garrantzitsuenetako bat dena, eta, inongo zalantzarik gabe, Gaztela eta Leongo uretako, estepako eta hegazti migratzaileentzako tokirik esanguratsuena.\nAdministrazioa.\nAlkateen zerrenda 1979ko hauteskunde demokratikoetatik"}
{"id": "74719", "revid": "336", "url": "https://eu.wikipedia.org/wiki?curid=74719", "title": "Roger Federer", "text": "Roger Federer (Basilea, Suitza, 1981eko abuztuaren 8a) tenislari profesionala da, historiako inoizko hoberenetarikoa. Tenisean goiz hasi zen, 3 urte baino ez zituela. Zortzi urterekin Tennisclub TC Old Boys klubean sartu zen. Berehala emaitza onak izan zituen: hartara, artean juniorren mailan ari zela, 1998an lehendabiziko postuan amaitu zuen denboraldia. Profesionalen zirkuituan 2001 arte nabarmendu ez zen arren, hiru urte besterik ez zuen behar izan ATPren sailkapeneko buru jartzeko. Sailkapen horretan 285 astez munduko tenislaririk hoberena izan da; aste horietatik 237 jarraian izan ziren, sailkapeneko buru jarraian inor izan den denborarik luzeena.\nMarka ugari ezarri du. Besteak beste, Grand Slameko txapelketa gehien irabazi dituen tenislaria da, guztira 17. Gainera, aipatzekoa da Federerrek Grand Slameko lau txapelketetan gailentzea lortu duela. Munduko tenislari handienek nahiz espezializatutako prentsak diotenez, inoizko tenislaririk hoberena da. Nabarmentzekoa da, orobat, Rafael Nadalekin duen norgehiagoka.\nBelarrean jarraian lortutako 65 garaipenen marka.\n2006ko ekainaren 27an, Wimbledongo txapelketan Richard Gasquet tenislari frantziarraren kontra lortutako garaipenarekin, ordurarte Bj\u00f6rn Borg tenislari suediarrarekin batera zuen belar gainean jarraian lortutako 41 garaipenen marka hautsi egin zuen.\nMarka 65 partidutan geratuko zen, 2008ko uztailaren 6an Rafael Nadal tenislariaren kontra Wimbledoneko finala galdu zuen arte.\nRoger Federerek, pista gogorrean jarraian lortutako garaipenen marka ere lortu egin zuen. 56 partidu jarraian irabazita, 2005 eta 2006 urte artean."}
{"id": "74720", "revid": "3182", "url": "https://eu.wikipedia.org/wiki?curid=74720", "title": "Velimir Perasovic", "text": ""}
{"id": "74721", "revid": "21098", "url": "https://eu.wikipedia.org/wiki?curid=74721", "title": "Michael Phelps", "text": "Michael Fred Phelps (Baltimore, Maryland, Ameriketako Estatu Batuak, 1985eko ekainaren 30a) igerilaria da, munduko hainbat errekorren jabe. 2004ko Atenasko Olinpiar Jokoetan zortzi domina irabazi zituen, horietatik sei urrezkoak eta bi brontzezkoak. Gainera, Joko Olinpiko batean domina gehien irabazi duenaren errekorra berdindu zuen, Alexander Dityatinek 1980an egindako marka berdinduta.\nMichaelek irabazi dituen nazioarteko tituluen eta hautsitako errekor mundialen ondorioz, munduko igerilarik onena izendatu zuten 2003, 2004, 2006 eta 2007 urteetan eta Ameriketako Estatu Batuetako igerilaririk onena 2001, 2002, 2003, 2004, 2006 eta 2007 urteetan.\nPhelps zortzi proba olinpikoetan parte hartzeko sailkatu da Beijingo 2008ko Olinpiar Jokoetan, eta Mark Spitzek duen Joko Olinpiar batean zazpi urrezko domina lortzearen errekorra hausten saiatzen ari da. 2008ko abuztuaren 11an, Phelpsek bi urrezko domina zituen jada, bietan munduko errekor berriak ezarriz.\n2012ko Londresen jokaturiko Olinpiar Jokoetan dominarik gehien eskuratu dituen kirolaria izatera iritsi da, guztira 19 lorturik, Larisa Latynina gimnastak baino bat gehiago, hain zuzen ere."}
{"id": "74722", "revid": "536", "url": "https://eu.wikipedia.org/wiki?curid=74722", "title": "Butes", "text": "Greziar mitologian, Butes hainbat pertsonairen izena da.\nButes, argonauta.\nButes atikar bat zen, Teleonte eta Zeuxiperen semea. Zeuxipe. Eridano ozeanidaren alaba zen. Butes izeneko hau, argonautei batu zitzaien.\nBertsioren batek (Eustakio, \"Homerori buruz\" xiii.43) Poseidonen seme ere egiten zuen, eta, esaten zenez, argonautak sirenen ondotik igaro zirenean Orfeo kantu bat jotzen hasi zen, uhandreen kantuaren eragina ahultzeko, baina bakarrik Butesek jauzi egin zuen itsasora. Baina Afroditak salbatu zuen, Lilibeara (Sizilia) eramanez, non, jainkosa honekin Erix eta Polikaonen aita izan zen.\nButade edo Eteobutadeen familia atikoak, bere jatorria, Butes izeneko pertsonaia honetan aurkitzen zuen, eta, Akropoliko Erekteionean, bere omenezko aldare bat zegoen, paretak, familiaren historiako eskenak irudikatzen zituzten margoekin apainduak zituena.\nButes, Naxosen sortzailea.\nDiodoro Sikuloren arabera (iv.70,83, v.50) Butes traziar bat zen Boreas haize jainkoaren semea. Azpijokoa egin zuen bere anaia Likurgoren aurka, eta, beraz, bere aitak, herbesteratzea behartu zuen. Modu honetara, Strongyle izeneko uhartera joan zen kolono talde batekin, ordutik, Naxos deitua. Berak eta bere lagunek emakumerik ez zutenez, erasoak egiten zuten bahitzeko, eta, honela, Tesaliara heldu ziren, non, eurengandik ihes egin zuten menade batzuk ustekabean harrapatu zituzten. Edonola ere, Butesek Koronis bahitzea lortu zuen. Honekin, beranduago, Hipodamia izango zuen. Baina Koronisek, Butesekin haserretua hain modu lotsagabean bahitua izateagatik, Dionisoren laguntza aldarrikatu zuen, Butes erotu zuena. Honela, honek, putzu batetara bota zuen bere burua eta hil egin zen.\nButes, apaiza.\nApolodororen arabera (iii.14 \u00a78, 15 \u00a71) Butes atenastar bat zen, Pandion eta Zeuxiperen semea, Atenea eta Poseidon Erekteoren apaiz bihurtu zena, bere aita hil ondoren, bere anaia Erekteok Atenasko tronua heredatzen zuen bitartean. Butes Ktoniarekin ezkondu zen, Erekteoren alabarekin."}
{"id": "74723", "revid": "336", "url": "https://eu.wikipedia.org/wiki?curid=74723", "title": "Wu Minxia", "text": "Wu Minxia ; Shanghai, Txina, 1985eko azaroaren 10a) tranpolin-jauzilari txinatarra da.\n2004ko Olinpiar Jokoetan emakumezkoen taldekako 3 metroko tranpolin-jauzi sinkronizatuan urrezko domina irabazi zuen Guo Jingjingekin. Gainera, zilarrezko domina irabazi zuen emakumezkoen 3 metroko tranpolin-jauzian, Guo Jingjingen atzetik. 2008ko Olinpiar Jokoetan ere, emakumezkoen taldekako 3 metroko tranpolin-jauzi sinkronizatuan urrezko domina irabazi zuen Guo Jingjingekin."}
{"id": "74725", "revid": "119347", "url": "https://eu.wikipedia.org/wiki?curid=74725", "title": "Menade", "text": "Greziar mitologian, Menadeak izaki jainkotiar femeninoak dira, Dioniso jainkoarekin oso estuki lotuak (Bako erromatarrentzat), Trazia eta Frigian jatorria izango zuen jainkoa. Lehen menadeak, Dionisoren hazkuntzaz arduratu ziren lamiak izan ziren, eta, beranduago, jainkoak berak bereganatu zituenak, nork erotasun mistiko bat inspiratu zien. Honek, Bakante edo Basarideen kontrako egiten ditu, menadeak imitatzen zituzten emakume hilkorrak, Dionisoren gurtza orgiastikoa egiten zutenak. Ez dago, ordea, erabateko adostasunik zentzu hauei dagokienez. Iturri askotan, Menadeak eta Bakanteak sinonimoak dira, Bakante bezala, Menadearen bertsio latindarra ulertzen delarik.\nLiteralki, Menadeak, \"eldarniatzen direnak\" bezala itzul daiteke. Emakume basati, eta bizitza modu kaltegarridun bezala ezagutzen ziren, eurekin arrazoitzea erabat ezinezkoa zelarik. Esaten zenez, talde errebelde edo \"Thiasoi\"etan ibiltzen ziren noraezean, mendietako magaletatik. Ardoaren, misterioaren eta toxikazioaren jainko zen Dionisoren misterioek extasiraino eramaten zituen. Euren buruei, bortizkeria, odol isuri, sexu, autotoxikazio eta gorputzadar ebaketa maila handiak baimentzen zieten. Margolanetan, sarri, mahatsondo hostoz eginiko koroez irudikatzen dira, oreinkume larruz jantziak, \"Thirsus\"a eramanez, hagatxo bat, muturrean pinaburu bat zuena eta huntz edo mahatsondo hostoez apaindua, eta dantza eginez, euren lehen izaera ateraz. Uste denez, euren extasietan, esparagmos delakoa egiten zuten, euren biktimak zatietan zarrastatzea, honen ondoren, biktimen haragia gordinik jaten zutelarik (omofagia).\nOrfeorenheriotzaren istorio mitikoan, Menadeek Orfeo zatitzen dute, honek, Dionisoren gurtzari ezezkoa emanez Apoloren gurtzaren mesedetan, eguzkiarekin identifikatua. Beste iturri batzuen arabera, euren misoginiagatik irainduak egiten dute, homosexualitateagatik aldatua dena. Antzerako moduan, Euripidesen \"Bakanteak\" izeneko liburuan, menadeek Penteo errege tebastarra zatitzen dute, honek, Bakoren gurtza debekatzeagatik eta honen jainkotasuna ukatzeagatik, Bako, gainera, bere lehengusua zelarik.\nHainbat idazlek (Nietzsche \"Tragediaren Sorrera\"n eta Julio Cortazar \"Menadeak\" liburuan horien artean), Orfeoren heriotzaren mitoan, Apoloren eta Dionisoren printzipioen artean dagoen norgehiagoka iraunkorra ikusten dute, lasaitasuna eta orgiaren artekoa, arrazionaltasun eta senen artekoa, Orfeo bera, lira, medikuntza eta beste arte batzuen asmatzailea dena, bere buruaren suntsipena eragiten duena delarik, berak askaturiko natura indarren esku."}
{"id": "74726", "revid": "105290", "url": "https://eu.wikipedia.org/wiki?curid=74726", "title": "Atallorbe", "text": "Atallorbe Aralar mendilerroan dagoen mendi bat da, 1275 metroko garaiera duena. Bertatik hurbil, Unako potzua deritzona dago. Mendigune txiki bat eratzen du Mendiaundi eta Kurutzeaga mendiekin.\nIrispideak.\nGuardetxera igotzen den errepideko 10. kilometrotik, Etzantzako lautadetara iristen den bide bat abiatzen da, iritsiera errazak ahalbidetuz Malloako ekialdeko mendi guztietara. Guardetxetik bertatik, Pagomarira joan daiteke, eta, iparraldetik, Urrutiko Lurri\u00f1a izeneko pasabidea zeharkatzen duen ibilbidea hartu behar da, ondoren Unagako zelaietara jaisteko. Hemendik, Atallorberen tontorrera erraz hel daiteke."}
{"id": "74727", "revid": "336", "url": "https://eu.wikipedia.org/wiki?curid=74727", "title": "Waterpoloa 2008ko Olinpiar Jokoetan", "text": "Waterpoloa 2008ko Olinpiar Jokoetan abuztuaren 10etik abuztuaren 24ra arte jokatu zen Ying Tung igerilekuan. Bi kategoria daude, gizonezkoak eta emakumezkoak.\nEstatu partehartzaileak.\nGizonezkoak.\nHamabi taldek parte hartuko dute gizonezkoen txapelketan.\nEmakumezkoak.\nZortzi taldek parte hartuko dute emakumezkoen txapelketan."}
{"id": "74728", "revid": "512", "url": "https://eu.wikipedia.org/wiki?curid=74728", "title": "Unako potzua", "text": "Unako potzua edo Unagako potzua, Aralar mendilerroan dagoen ur putzu natural bat da, Atallorbe menditik gertu. Aralar aldean abarmendu beharreko tokia da, ez baita batere ohikoa putzu hauen eraketa toki karstikoetan, non ura iragazten den lur barnetik ibiltzeko, lurrazpiko galeria sistema konplexuetan zehar haranetan surgentzia batzuen bidez irtetzeko. Putzutik gertu, erreten bat pitzadura batean nola murgiltzen den ikus daiteke, metro gutxi batzuk egin ondoren.\nBadaude elezahar batzuk \"aintzira\" honi buruz. Benetan, putzu natural bat baino ez da, non buztin iragazgitzek, ura iragaztea eragozten duten. Hondorik ez duela esan izan da, baina, egia esan, bere sakonerak metro bat baino zertxobati gehiagokoa izan behar du."}
{"id": "74730", "revid": "336", "url": "https://eu.wikipedia.org/wiki?curid=74730", "title": "Waterpoloa 2008ko Olinpiar Jokoetan - Gizonezkoen txapelketa", "text": ""}
{"id": "74732", "revid": "119347", "url": "https://eu.wikipedia.org/wiki?curid=74732", "title": "Arragoa", "text": "Arragoa metalgintzako labeetako barrunbea da, agoa edo metal urtua jasotzen duena. Arragoa, ohi, grafitoz eta buztin kopuru batez eginiko tresna bat da, tenperatura altuetan dauden elementuak jasan ditzakeena, urtutako urrea zein beste edozein metal, ohi 500\u00a0\u00b0Ctik gora. Arragoa batzuek, 1500\u00a0\u00b0Ctik gorako tenperaturak jasan ditzakete. Honela deitzen zaio, baita ere, suarekiko erresistentea de laborategiko ontzi bati, eta substantziak urtzeko erabiltzen dena. Analisi grabimetrikoetan erabiltzen da.\nIrudizko zentzuan, arragoa hitzak, kultura, ideia, herrialdetasun, pertsona, kultura... ezberdinak elkartzen diren tokia esan nahi du, guztien sintesi batera helduz.\nDeskribapena.\nArragoaren erabilera primitiboenetako bat, metal arragoatuak egiteko platinoaren elaborazio eta lorpena izan zen. Berrikiago, nikela eta zirkonioa bezalako metalak arragoan erabili izan dira. Metal arragoatuak, tenperatura handietan landu edo elaboratzen dira, molde antzerako batean sartuak izateko. Moldeek, gasak hedatu eta askatzea ahalbidetzen dute hozketan zehar. Moldeak, modu askotara eta tamaina ezberdinetakoak egin daitezke, baina, ohikoena, gutxinez, 10-15 milimetrokoak, kasu hauetan, portzelanazkoak dira.\nArragoa, baita ere, metal bat urtzen den edukiontzi bat da, orohar, 500\u00a0\u00b0Ctik gora. Arragoa hauek, sarri, grafitozkoak egiten dira, buztina, materialen arteko lotura bezala dutelarik. Arragoa hauek oso iraunkorrak dira, eta 1600\u00a0\u00b0Ctik gorako tenperaturak jasan ditzakete. Arragoa, ohi, labe batean jartzen da, eta, metala urtu denean, molde batean iraultzen da. Labe batzuek (indukziozkoak edo elektrikoak orohar) arragoak bustiak dituzte.\nErabilera azterketa kimikoetan.\nAnalisi kimikoei dagokienez, arragoak, adierazpen grabimetriko kuantitatiboetan erabiltzen dira (analisia, aztertu beharreko substantziaren masa neurtuz). Arragoa arruntenak, orain azalduko den bezala erabiltzen dira: Analisi era baten ondorio den hondakina, errautsetatik libre dagoen elementu edo disolbaketaren batekin bildua eta iragazia izan daiteke, paperezko iragazkiarekin, adibidez. Arragoa eta elementua aurretik pisatzen dira, zehaztasun handiz, analisi grabimetriko batean. Paperezko iragazkian hondakina garbitu eta lehortu ondoren, labean sartzen da (bero, oso tenperatura altuan) substantzia lurrunkor eta hezetasun guztia laginetik erabat ezabatu diren arte. Paperezko iragazkia komphola bidez erreko da, arrastorik utzi gabe. Azkenik, arragoa zein lagina, lehortzaile batean hozten uzten dira. Lagina zein arragoari, beste analisi grabimetriko bat egiten zaie, balantza batean eta bien pisua, hain zuzen ere, giro tenperaturan adierazten da (tenperatura altuetan pisatuko balira, airearen konbekzioak eragindako aire korronteek, neurpenak faltsutu eta batere zehatzak ez liratekeen emaitzak emango lituzkete). Arragoaren masa, aurretik neurtua, kendu egiten da, eta emaitza laginaren masa da behin arragoan lehortu ondoren.\nHondoan zulotxo txikiak dituzten arragoak, zehazki iragazketan erabiltzeko diseinatzen dira, bereziki analisi grabimetrikoetan, lehenago deskribatu den bezala. Kasu hauetan diseinu berezi hau, \"gooch arragoa\" deitzen da, bere asmatzailearen omenez: Frank Austen Gooch.\nErabat zehatzak diren neurketak egiteko, eskuak garbitzekoa ezinbestekoa da, baita hauek, arragoara itsas daitezkeen zikinkeria eta hautsez libre egotea ere, honek, neurketa grabimetrikoak faltsutuko bailituzke. Portzelanazko arragoak higroskopikoak dira, hau da, airetik, hezetasun kopuru bat xurgatzen dutela. Arrazoi honegatik, portzelanazko arragoa zein lagina aurreberotu egiten dira pisatu aurretik. Honela, interferentziarik gabe, arragoaren zein laginaren pisua adieraz daiteke. Kasuren batzuetan, bi edo hiru aldiz egiten da hau, neurri grabimetrikoarekin arazorik ez dagoela eta erabat lehor dagoela jakiteko.\nErabilera errautsen analisietan.\nAnalisi kimikoaren arloaren barnean, arragoak, errautsen masaren neurriaren analisi kuantitatiboan (analisi grabimetrikoak) ere erabiltzen dira.\nIkus, gainera.\nLabe"}
{"id": "74734", "revid": "71145", "url": "https://eu.wikipedia.org/wiki?curid=74734", "title": "Busto (artea)", "text": "Bustoa giza gorputzaren goialdearen irudikapen bat da. Margolaritza, eskultura, marrazkia edo irarlanean izan daiteke. Burua, sorbaldak, besoen hasiera eta paparraren zati bat hartzen ditu bustoak. Lehen bustoak Antzinako Egiptotik ezagutzen dira. Eskulturan, haitzurdina, brontzea edo granitoa bezalako materialak erabiltzen dira bustoak eratzeko.\n\"Busto geminatua\" bi aurpegiko bustoa da, aurpegi ezberdineko bi pertsonaia irudikatzen duena, bizkarra bizkarraren aurka, baina, ohi, osotasun bakar bat eratuz buruaren gainaldearen eta ilearen bateratzeaz."}
{"id": "74737", "revid": "336", "url": "https://eu.wikipedia.org/wiki?curid=74737", "title": "Uraeus", "text": "Uraeusa edo ureusa, Antzinako Egiptoko mitologian, jainko eta faraoien babesle bezala lan egiten zuen suge bat zen, eta oso boteretsua izatearen ezaugarria ematen zitzaion.\nEtimologia.\nUr\u00e6us, Horapolonek, Goi Egiptoko aditu batek K. a. V. mendean bere \"Hieroglyphica\" izenburuko lanean erabili zuen hitz bat da, non hieroglifo idazkeraren interpretazio ideografiko bat erakusten duen. Ordutik, izen hau mantendu da.\nIkonografia.\nKobra formaduna, batzuetan, Behe Egiptoko koroa gorriarekin\nMitologia.\nEguzki jainkoen irudikapena zen. Behe Egiptoko babeslea ere izan zen. Kobra, uraeusaren ikur bezala erregeen ikur babesle nagusia izan zen.\nUadyet jainkosaren irudikapen bat da, bere jatorria Nilo ibaiaren deltan dagoena, Behe Egipto sinbolizatuz, eta faraoiaren jainkosa babeslea, nortzuk, erregetasunaren ezaugarri bezala eraman zezaketen bakarrak ziren. Nekhbet izeneko beste jainkosarekin batera, sai bezala irudikatua, faraoiaren jainkosa babesleak ziren. Faraoiaren tituluetako batek, Nebtyren izenak uraeusa darama.\nTenplu askoren goialdean ere irudikatua azaltzen da, baita, bitxi, jainko eta faraoien kuttun eta egiptoar koroen zati osatzen ere.\nKobra eta sugeak, berpizkundearen ikur ziren, eta Eguzkiak zerutik eta behe mundutik, Duatetik egiten zituen bidaien eguzki mitoetara lotuta zeuden. Nagusiki, Buton gurtuak ziren, eta, hiltzen zirenean, brontze edo zurezko kaxetan uzten ziren, suge irudien erliebeekin grabatuak, batzuetan, giza burua zutena, uraeusa eta koroa bikoitzarekin apaindua."}
{"id": "74739", "revid": "512", "url": "https://eu.wikipedia.org/wiki?curid=74739", "title": "Ellrich", "text": "Ellrich Alemaniako herri bat da, Turingia estatuan eta Nordhausen barrutian dagoena. Harz mendikatearen hegoaldeko mugan dago, Nordhausen herritik 13 kilometro iparmendebaldera, Saxonia-Anhalt estatuarekin mugan."}
{"id": "74742", "revid": "336", "url": "https://eu.wikipedia.org/wiki?curid=74742", "title": "Asterix (pertsonaia)", "text": "Asterix \"Asterix galiarra\" komiki bilduman agertzen den fikziozko pertsonaia nagusia da. Ia beti, bere laguna den Obelixekin doa. Bere izena, \"asteriks\" ahoskatzen da eta frantsesezko hitzetik dator, asterisko esan nahi duena. Baina, 1977. urterarte komiki hauen marrazkigile eta gaur egun, marrazkigile eta gidoilaria den Albert Uderzok dioenez, \"astre\" hitzetik ere letorke. Izan ere, Asterixen aitaren izena, Astronomix da. Amarena, berriz, Praline.\nAsterix, haur literaturako pertsonaia bat da, eta, beraz, bere baldintzak ezin dira ikuspegi errealista edo historiko batetik aztertu. Oso arraroa litzateke hogeita hamar urtetik gorako galiar gerlari batean pentsatzea, ezkongabea, bakarrik bizi dena eta bere tribuan autoritate bat dena buruzagia edo druida izan gabe.\nKontrasteak nabarmentzen dituen bikotearen baliabidea oso modu bikainean erabilia dago Asterix Galiarrean eta Asterix eta Obelix bikotek literatura edo zineko beste bikote batzuk bezala (On Kixote eta Santxo Pantza...) bizitza ematen dioten akzioaren ikuspegi ezberdinak irudikatzen dituzte eta jarraipena ahalbidetzen dute euren elkarrizketen bitartez\nObelix ez bezala, Asterix baxua, serioa, adimentsua, trebea eta maltzurra da eta bere gizagaindiko indarra, Panoramix druidak prestaturiko edabe magikoa edaten duenean bakarrik lortzen du. Obelixen kasuan, edabe magikoak betirako eragina du, txikia zela, edabe magikoz beteta zegoen pertz batean erori baitzen.\nPertsonaiak, bere samurtasuna eta baita bere maitasun edo erakarpen sexuala, oso modu idilikoan adierazten du: umeak eta dontzeilak maite ditu, baina modu platonikoan bakarrik maitemintzen da, musugorritzera helduz bekokian edo masailean emandako musuak bezalako maitasun adierazpen sinpleekin.\nBortizkeria, bere aldaera komiko tradizionalean agertzen da, non, protagonistek beste pertsonaiei emandako kolpeen ondorioz azken hauek egiten dituzten hegaldiak gora-behera, sekula ez dagoen hildakorik, ubeldurak eta borrokako beste ondorio batzuk oso argi agertzen diren arren.\nAsterixek, Davidek Goliaten aurka lortutako garaipena irudikatzen du, bere komikien lehen orrialdetik, non, beti gogorarazten den euren herrixka dela, Galia osoan, erromatarrek oraindik konkistatu ez duten toki bakarra. Bere ez zehaztasun historikoa gora-behera, argudio honek, frantziarren sentimendu abertzalea pizten du.\nKomikien egitura, tribuari aurkezten zaion arazo edo zailtasun batetik hasita garatzen da, eta protagonistek bete beharreko misio baten bidez konpondu beharko dena. Misio hauek, askotan, urruneko tokietara eramango dituzte protagonistak, eta, neurri handi batean, Asterixen maltzurkeriaren bidez konponduko dena, baina baita Obelixen indarraren bidez ere, eta, jakina, tartean beti dago edabe magikoa. Abentura guztiak, herri guztia, oturuntza baten inguruan bilduz amaitzen dira, non basurdeak jaten dituzten. Komiki gehienetako amaiera honetako beste ohiko zati bat, Asuranzeturix koblakaria oturuntzatik kanpo uztea da, bera bizi den etxea dagoen zuhaitzari lotua eta ahoa itxia. Izan ere, Esautomatixek ezin du jasan herriko koblakaria kantuan entzutea.\nLaburbilduz, Asterixek heroi klasiko bat irudikatzen du: adimentsua, adoretsua, maltzurra, ausarta, gizalegezkoa, lagun eta bizilagun ona, bere buruzagiarekin leiala, ondradua eta itxoiten dakiena, beti prest konpondu beharreko arazoak konpontzeko, bidaia epikoak egiteko, damei laguntzeko edo bere jendeari zerbitzatzeko.\nAsterix izena, komiki guztien izenburuan agertzen den izen bakarra da. Gehienetan, abenturaren izenburuaren zati ere bada. Bildumako bi abentura baino ez daude horren salbuespen bezala: Obelix eta Konpainia alde batetik eta Obelixen Galera bestetik\nBidaiak.\nKomiki hauen abenturetan protagonista nagusiak Galiatik kanpora egin behar izan dituen bidaiak, honako hauek dira:"}
{"id": "74744", "revid": "12788", "url": "https://eu.wikipedia.org/wiki?curid=74744", "title": "Diego Garcia (atleta)", "text": ""}
{"id": "74749", "revid": "119347", "url": "https://eu.wikipedia.org/wiki?curid=74749", "title": "Azkoitia-Azpeitia Maratoi Erdia", "text": "Azkoitia-Azpeitia Maratoi-Erdia Azkoitia eta Azpeitia artean egiten den lasterketa da. 21 kilometro eta 97 metroko luzera duenez maratoi erdia da.\nHistoria.\nLasterketak lotura estua du Diego Gartzia maratoilariarekin: lehendabiziko edizioak bera hasi zen maratoian egin zuten eta, 2001eko martxoaren 31ean, lasterketa prestatzen ari zela hil zenez, ordutik \"Diego Garciaren oroimenezko, Azkoitia-Azpeitia Maratoi-Erdia\" izena hartu zuen.\nGaur egun Europa mailan maratoi erdi onenetakoa da eta European Athletics erakundeak, hiru izar eman dizkio, Quality road races egutegiaren barnean."}
{"id": "74750", "revid": "46380", "url": "https://eu.wikipedia.org/wiki?curid=74750", "title": "Asier Antonio", "text": "Asier Antonio Marcos (Irun, 1979ko uztailaren 10a) euskal herritar eskubaloi jokalaria da. Normalean, pibote jokatzen du ASOBAL Ligako BM Valladolid taldean."}
{"id": "74752", "revid": "90204", "url": "https://eu.wikipedia.org/wiki?curid=74752", "title": "Efr\u00e9n V\u00e1zquez", "text": "Efr\u00e9n V\u00e1zquez Rodr\u00edguez (Bilbo, 1986ko irailaren 2a - ) bizkaitar motozikleta gidari profesionala da. \u00c1ngela Vilari\u00f1o auto pilotuarekin ezkondua dago.\n2007ko txapelketan 250 z.k. kategorian hartu zuen parte Aprilia taldearekin eta 2008an, Blusens Aprilia Junior taldean, 125 z.k. kategoriazko Munduko Txapelketan. 2008an Efren CEP txapelduna izan zen. 2009tik Karlos Argi\u00f1anoren Bainet Derbi taldean dago.\nErrekaldetarrak 2014an bere ibilbidearen lehendabiziko garaipena lortu zuen, Indianapolisko Sari Nagusian hain zuzen ere. Herri Torrontegi bere entrenatzaile izandakoak lasterketa bat irabazi zuen azken alditik, hogeita bost urte igaro zuen eta podiumaren gorengo mailara igotako bigarren euskal pilotu bilakatu zen."}
{"id": "74753", "revid": "56334", "url": "https://eu.wikipedia.org/wiki?curid=74753", "title": "Julen Aginagalde", "text": "Julen Aginagalde Akizu, (Irun, 1982ko abenduaren 8a) euskal herritar eskubaloi jokalaria da. Normalean, pibote jokatzen du KS Vive Kielce taldean. .\n2020ko Udako Olinpiar Jokoetan, Tokio 2020an (Tokio), esku hartu zuen, eta brontzezko domina eskuratu zuen eskubaloian, Espainia ordezkatuz; Frantziako taldearen (urrezko domina) eta Danimarkako taldearen (zilarrezko domina) atzetik sailkatu zen Espainia.\nTokion, honako hauek osatzen zuten Espainiako taldea: Julen Aguinagalde, Rodrigo Corrales, Alex Dujshebaev, Ra\u00fal Entrerr\u00edos, \u00c1ngel Fern\u00e1ndez P\u00e9rez, Adri\u00e0 Figueras, Antonio Garc\u00eda Robledo, Aleix G\u00f3mez, Gede\u00f3n Guardiola, Eduardo Gurbindo, Jorge Maqueda, Viran Morros, Gonzalo P\u00e9rez de Vargas, Miguel S\u00e1nchez-Migall\u00f3n,Daniel Sarmiento Meli\u00e1n eta Ferran Sol\u00e9k."}
{"id": "74756", "revid": "1545", "url": "https://eu.wikipedia.org/wiki?curid=74756", "title": "Eufonio", "text": "Bonbardinoa, tuba tenorea edo eufonioa (batzuetan \"eufonium\" edo \"euphonium\" bezala ere idatzia), metalezko haize musika tresna bat da, tuba, tronpeta, tronpa, tronboia eta beste hainbat haizezko musika tresna bezala, kono formako hodia duena, eta, soinua, baritono-tenore erregistroan duena. Musika tresnaren azken izen honek, \"soinu ederra\" edo \"ahots goxoa\" esan nahi du, eu (ondo, leun lasai) eta phonostik (soinua, ahotsa) eratorria. Hala eta guztiz ere, lehen izena da arruntena. Bonbardinoa, pistoidun musika tresna da, baina, oso kasu arraroetan, balbula biratzailedun ereduak aurki daitezke. Soinua, jotzailearen ezpainen bibrazioari esker sortzen da, ahoko izeneko zatian, aire zutabetik hasita.\nIzen zuzena eta errakuntzak.\nBonbardinoa, seguru asko, Mendebaldean, gutxien ezagutzen den musika tresna da. Amerikan musikariak ez diren askok, ez dute bonbardino izena ezagutzen eta tuba txiki edo tuba tenore batekin alderatua izan behar da.\nNahasketa handia dago, AEBetan eta honen eraginpean dauden herrialdeetan bereziki, eta, nahiz eta bonbardinoa eta bonbardino baritonoa musika tresna berdintzat jotzen diren, ez dira berdinak. Badago jendea bonbardinoak lau pistoi eta baritonoak hiru dituela pentsatzen duena ere, baina, hau ere, ez da egia. erregistro berean dauden arren, itxuraz behintzat, baritonoa txikiagoa da, eta, are garrantzitsuagoa dena, zilindro formako hodikoa da, tronboia eta tronpeta bezala, eta, beraz, soinu dizdiratsuagoa du. Bonbardinoak soinu leunago eta ilunagoa du. Gustav Holstek, adibidez, Banda Militarrarentzako bere Lehen Suitearen lehen bertsio inprimatuan, bi paper ezberdin erabiltzen ditu bi musika tresnentzako, baritonoa gogorragoa delarik. Eufonioak, zati beroagoak daramatza.\nBaritono iparamerikarra delakoa, aurreko akzioko hiru pistoikin eta kanpaia aurrerantz duela, nagusia zen estatubatuar bandetan. Musika tresna, izatez, hodi koniko eta zilindriko arteko hibrido bat zen bitartean, izatez, ez zen ez baritono bat, ezta bonbardino bat ere. Hala eta guztiz ere, egile eta zuzendari askok, baritono bezala idazten zuten, hau da, ziuraski, bonbardinoa eta baritonoaren arteko nahasketaren arrazoi nagusia.\nFabrikazioa eta ezaugarri orokorrak.\nBonbardinoa, kontzertuko Si bemolean egina dago, hau da, pistoi bakar bat bera ere zapaldu ezean, musika tresnak Si bemolen harmoniko saileko partzialak aterako ditu. Latinoamerika eta Ipar Amerikan, musika tresna honentzako musika, faren klabean idazten da, kontzertuko tonalitatean, hau da, transposiziorik gabe, baina kontzertuko banda edo banda sinfonikoentzako musikan, oso ohikoa da bonbardinoaren musika solen klabean idaztea, beherantz, bederatzidun nagusi bat tranposizionatuz. Metal banden europar tradizioan, nagusiki Erresuma Batuan, bonbardinoarentzako musika, honela idazten da baita ere. Europako musika kontinentalean, bonbardinoarentzako zatiak, batzuetan, faren klabean idatzita daude, baina soinuaren tonua baino bidun nagusi bat ozenago.\nEredu profesionalek, gaineko akzioko hiru pistoidun joko bat dute, gehi laugarren pistoi bat, arruntki, espazioaren erdialdetik behera dagoena, afinazioko hirugarren bonban. Hasi berrientzako ereduek, hiru pistoi baino ez dituzte, eta ikasleentzako tarteko ereduek, gaineko akzioko lau pistoi dituzte.\nBonbardinoak erregistro zabala du. Lor daitezkeen notarik baxuenak, musika tresnak duen pistoi jokoaren araberakoak dira. Musika tresna guztiak heltzen dira aise Mira pentagrama azpian lerro gehigarri bat, baina, lau pistoiko musika tresnek, pentagramatik beherako Do batera hel daitezke. Konpentsazio sistemarik gabeko musika tresnek, desafinazioa jasaten dute, pentagramatik beherako Mi bemoletik Doraino. Konpentsazio sistemadunek ez dute halako arazorik jasaten eta pentagramatik beherako Si natural batetara iristen dira. Fa klabepeko Si bemoletik aurrera, \"pedal erregistroa\" deritzona dago. Erraz sortzen da bonbardinoan, metalezko haizezko beste musika tresna batzuekin alderatuz. Konpentsazio sistema duten musika tresnek jo dezaketen notarik baxuena BBB da, sei lerro Faren klabearen azpitik.\nHodi konikodun beste musika tresnak bezala, fliskornoa, tronpa frantsesa eta tuba, bonbardinoaren hodia, poliki-poliki diametron hazten da, emaitza bezala, soinu leunagoa ateratzen duelarik, hodi zilindrikodun beste musika tresna batzuekin alderatuta, tronboia eta tronpeta bezala.\nBonbardinoan, digitazioa, tronpeta edo tubarena modukoa da. Eufonista hasi berriek, arazoak izan ditzakete entonazio eta erantzunarekin, metalezko haizezko beste musika tresna batzuk jotzen dituztenekin alderaturik. Gainera, ikasleentzat oso zaila da, bigarren hezkuntzakoentzat batik bat, eufonioaren soinu aberats ezaugarritsu bat garatzea, neurri batean, eskolatan erabiltzen diren hasi berrientzako ereduen erruz.\nHistoria eta garapena.\nBonbardinoaren arbasoa ofikleidoa da, eta azken denboratan, atzerantz, serpentoia dago. Behar haina funtzionala zen eta soinu masak lagun zitzazkeen haizezko musika tresna baten bilaketak, denbora bat behar izan zuen, serpentoia bi mendez erabilia izan zen bitartean, Pizkundearen amaieran, nabarmenki zaila zen bere afinazioa eta soinu kalitatea mantentzea. Ofikleidoak, banda eta orkestrek hainbat hamarkadetan erabili zutenak, giltza sistema bat erabiltzen zuen, serpentoiaren pauso bat aurretik egotea eragiten zuena, baina erregistro ozenean ez zen batere ona.\n1818 inguruan pistoi sistema asmatu zenean, jotzeko erraztasuna zuten metalezko haizezko musika tresnen eraikuntzak gora egin zuen. Bonbardinoa, esaten denez \"baritono erregistroan hodi zabaleko bugle bat\" bezala asmatua izan zen. Asmatzailea, Weimarreko Ferdinand Sommer izan zen, 1843an, baina asmatzailea, Carl Moritz 1838an eta Adolphe Sax 1843an izan zela ere esaten da. Saxhorno edo Saxen saxkornoen familia aldi berean asmatuak izan eta saxhorno baxua bonbardinoaren oso antzerakoa izan arren, euren eraikuntza ezberdina zen. Saxhornoak hodi zilindrikodunak ziren. Eufonia \"britainiar estilora\", konpentsazioarekin, David Blaikleyk garatu zuen 1874an, eta Britainia Handian erabili izan da ordutik, bere eraikuntzan askorik aldatu gabe.\nLiteratura.\nBonbardinoa, bandako musika tresna da eta izango da. Ez da metalezko boskotearen zati bezala jotzen, baina bakarlari gisa gonbidatua da, baita jazz taldeetan ere. Honegatik, bere erabilera aniztasunagatik, eta harizko musika tresnekin soinuan eta paperean duen antzekotasunagatik, \"bandako txelo\" edo \"bandako musika tresnen erregea\" bezala deitua da.\nBonbardinoek, erregularki, martxetan zati biziki garrantzitsuak dituzte, John Philip Sousarenetan bezala. Martxako bandetan aurki daiteke, baina, azken aldian, gainean eramateko errazagoa den bere \"lehengusu\" martxako baritonoagatik ordeztua da. Bonbardinoak dauden beste talde garrantzitsu bat, tuba-bonbardino laukotea da. Eufonioa, gainera, banda sinfonikoko eta kontzertuko beste banda batzuetako ezinbesteko musika tresna da.\nBonbardinoa orkestra sinfonikoko musika tresna ez den arren, badaude zatiak, non, gonbidatu batek, eufonioarentzako zatiak jotzen dituen, nagusiki, tuba tenorea, figle edo tronpeta baxuarenak. Musika tresna honentzako jatorrizko musikalanen artean, Gordon Jacoben \"Fantasia\", Joseph Horovitzen \"Concerto\", Samuel Adlerren \"Cuatro Dialogos\" eta Amilcare Ponchielliren \"Concerto per Flicorno Basso\" aipatu behar dira, beste batzuen artean. Bandentzako entzunaldietan, ohikoak dira Hector Berliozen \"Roman Carnival Overture\"ren zatiak, Gustav Holsten \"Second Suite in F\", Dimitri Shostakovichen \"Festive Overture\", John Philip Sousaren \"Stars and Stripes Forever\" eta beste hainbat."}
{"id": "74771", "revid": "796836", "url": "https://eu.wikipedia.org/wiki?curid=74771", "title": "Asterix Galiarra", "text": ""}
{"id": "74773", "revid": "1491", "url": "https://eu.wikipedia.org/wiki?curid=74773", "title": "Arkaitz Arteaga", "text": "Arkaitz Arteaga Bereziartua (Baliarrain, Gipuzkoa, 1984) segalaria da. 2008ko abuztuaren 10ean Leitzan egindako Euskadiko Sega Txapelketako txapela jantzi zuen, 1914,5 kg belar moztu ondoren. Bigarrenak, Goikoetxeak, baino 47 kg belar gehiago moztu zituen."}
{"id": "74778", "revid": "10891", "url": "https://eu.wikipedia.org/wiki?curid=74778", "title": "Esgrima 2008ko Olinpiar Jokoetan", "text": "Esgrima 2008ko Olinpiar Jokoetan abuztuaren 9tik abuztuaren 17ra arte ospatu zen Beijingo Olympic Green Kontzentzio Zentroan. 10 modalitate ezberdin daude eta guztira 45 herrialde ezberdinetako 212 kirolarik hartu zuten parte.\nDominak.\nKirol honek 10 modalitate ezberdin ditu gizon eta emakumeen artean berdin banatuta."}
{"id": "74781", "revid": "512", "url": "https://eu.wikipedia.org/wiki?curid=74781", "title": "Ezpain", "text": "Ezpainak liseri aparaturako sarrera eta ahoaren aurrealdeko irekidura. Erdialdeko gihar zati bat dute, kanpoaldetik larruazalez estalia, eta, barrualdetik, muki mintz batekin.\nErdialdeko gihar zatia, gogoaren mende dagoen gihar ildotu bati dagokio, kanpoaldetik, larruazalez estalia, epidermis, dermis eta hipodermisarekin osatua, eta, barrualdetik, muki mintz batekin, estaldurako epitelio bat, lamina propio bat eta azpi muki-mintz batez osatua.\nEzpaina, mintzezko birtolesdura larruazalgihartarra da. Mozketa batean muki mintza larruazaletik ezberdintzeko ile folikuluak begiratu behar dira. Gainera, muki mintzaren epitelioa altuagoa da.\nEzpainen muki mintza osatzen duten listu guruinak misto hodiazinosoak dira.\nEzpainean ebaki bat eginez gero, ebaki honek odol asko isurtzen du, bertan aurkitzen diren zain ugariengatik, anastomosi zainarterialen presentziarekin.\nEzpainaren ertz askea dagoen tokiak, pixkana-pixkana, kornifikazioa galtzen du, eta ezpaineko transizio toki bakar bat da.\nGoiko ezpaina.\nErdialdean, \"tuberkulu\" izeneko nodulu biribildu bat altxatzen da. Nodulo honen gainetik, \"iragazki\" izeneko sakonunetxo bat dago. Sudurreko hegaletatik ezpainen ertzetaraino, \"ildo sudurezpaintar\" izeneko ildotxo batzuk daude.\nBeheko ezpaina.\nAzpitik, \"ildo ezpainkokostiar\" izeneko ildo horizontal bat du.\nBertikalean, beheko ezpainetik ildo ezpainkokostiarra arte, ezpain ildoa dago.\nOhiturak.\nMendebaldeko kulturari dagokionez, eta gorputzeko beste hainbat tokitan egiten den bezala, ezpainetan piercingak jartzea oso ohikoa da. Askotan, lehen aipaturiko ildo ezpainkokostiarrean jartzen da, baina baita ezpainen ertzean, eta beste batzuetan, sudurra eta goiko ezpainaren artean dagoen noduluan edo iragazkian jartzen da.\nAfrika eta beste toki batzuetako triburen batzuk, aldiz, behealdeko ezpaina deformatzeko ohitura dute. Adibidez, buztinezko platertxo bat jarriz."}
{"id": "74783", "revid": "1545", "url": "https://eu.wikipedia.org/wiki?curid=74783", "title": "Metalezko haize-instrumentu", "text": "Metalezko haize-instrumentuak, haizezko musika tresnak dira, metalezko hodi batez (orokorrean latoizkoa), tolestua edo zuzen egon daitekeena, ahoko bat eta ahokoaren kontrako aldean dagoen kanpai batez osatuak daude. Musika tresna hauek metalez eginik dauden arren, horietatik gehienek, naturatik hartutako materialez eginiko aurrekariak dituzte, karakolak, adar hutsak edo animalien adarrak, adibidez.\nOrkestretan gehien erabiltzen diren metalezko haize musika tresnak hauek dira: tronpa, tuba, tronpeta eta tronboia.\nFuntzionamendua.\nSoinua, jotzaileak ahokotik putz egiten duenean sortzen den bibrazioari esker sortzen da, aire zutabetik hasita. Ezpainen posizioa ezinbestekoa da, nota bat jotzerako orduan. Aire zutabeak hodia zeharkatzen duenean, \"harmoniko naturalen saila\" izeneko nota sorta bat sortzen du. Beste nota batzuk, balbulak, pistoiak edo haga irristariak erabiliz lor daitezke, musika tresnaren arabera. Metalezko haize musika tresnen soinua aldatu egin daiteke, kanpaian, sordina izeneko aparatu bat jarriz\nHistoria.\nMetalezko haize musika tresnen jatorria, naturan aurkitzen ziren elementuekin eginiko musika tresnetan aurkitu behar da, animalia adarrak, zuhaitz adarrak edo karakolak, kontu ezberdinetarako erabiltzen zirenak, lurperaketak, adibidez, izpiritu txarrak uxatzeko errituak, ehizarako edo seinaleak igortzeko. Antzinako zibilizazio gehienek, elementu hau erabili zuten aipaturiko eginkizunerako.\nBatzuetan, musika tresnek erabilera liturgikoa zuten, shof\u00e1r judutarrarekin gertatzen den bezala. Honen erreferentziak, Pentateukoko Numeros liburuan daude, XXIX. 1en. Baina, adarraren erabilera askoz nagusiagoa izan zen Eskandinavia aldeko herrialdeetan, bertan hobetu eta metalez eraiki baitzen, eskandinaviar lurrarekin gertatzen den bezala, mamut baten letaginean oinarritua dagoena. Brontze Aroan, herri askok metala urtzen zuten tronpa handiak egiteko, ia beti, gerran erabiltzeko asmoarekin, seinaleak igortzeko bere jatorrizko funtzioa mantentzen zen arren. Honen adibide bat, zeltek erabilitako karnyxa da.\nAntzinako tronpa hauen herentzia, Erdi Aroan egin ziren metalezko aerofonoak dira, tronpeta eta sakabutxeak bezala, azken hauek, tronboiaren aurrekariak. Musika tresna familia honek, garrantzi nabarmena hartu zuen XVII. mendean tronpa hobetu zenean, ehiza tronparen sorrerari gehitua. Hau, metalezko aerofono bat zen, pixkana-pixkana zabaltzen zihoan hodi bat zuena, ahoko estu eta konikoarekin, kanpai zabala eta lepoa bere inguruan bildua. Musika tresna hauek, hasieran, musika heraldiko eta militarra izan zen arren, poliki-poliki musika kultuan sartzen hasi ziren, eta, honela, erabat integratuak ikus daitezke klasizismoko orkestran, hurrengo mendean, euren forma aldatzen joan eta garrantzi esanguratsu bat hartzen joateko, Richard Wagner eta Hector Berliozen musikak ondo adierazten duen bezala, XIX. mendean sortutako musika tresnak behar dituztenak, Wagner tubak, fliskornoak eta ofikleidoak, adibidez.\n1815 inguruan balbula sistema bat asmatua izan zen eta \"ukondo\" sistema (hodi gehigarriak) ezabatu zen, sistema honen bidez, hodiaren luzera aldatzea lortzen zelarik. Gaur egungo musika tresnek \"hodi gehigarriak\" dituzte, modu iraunkorrean ezarriak, eta balbulak, zati hauek elkar daitezen erabiltzen dira, honela, hodi nagusia luzeago egiteko. Zatiak, pistoi batzuen bidez ireki edo ixten dira."}
{"id": "74784", "revid": "336", "url": "https://eu.wikipedia.org/wiki?curid=74784", "title": "Halterofilia 2008ko Olinpiar Jokoetan", "text": "Halterofilia 2008ko Olinpiar Jokoetan abuztuaren 9tik abuztuaren 19ra arte jokatu zen Beihangeko Unibertsitateko Gimnasioan. Gizonek zortzi kategoria dituzte eta emakumeek zazpi, guztira 15 kategoria izanik.\nDominak.\n15 domina-sorta banatu zituzten ondorengo kategorietan:"}
{"id": "74785", "revid": "1545", "url": "https://eu.wikipedia.org/wiki?curid=74785", "title": "Sordina", "text": "Sordina musika tresnen soinu bolumena jaisteko balio duten mekanismo ezberdinek hartzen duten izena da. Soinuaren tinbrearen ezaugarriak ere alda ditzake, eta izen, forma eta material ezberdinak izan ditzake, musika tresnaren arabera. Ezagunenak, metalezko haize musika tresnen sordinak dira, bereziki, tronpetarenak.\nPiano bertikalaren kasuan, sordina pedala, mazotxo eta harien artean jarritako feltrozko lamina batean datza, honela, soinu bolumena asko jaitsiz.\nTronpeta.\nSordina, tronpetak, tronpak, tronboiak eta tubak eginiko soinua jaitsi eta soinuaren kalitatea aldatzeko mekanismo bat da. Forma eta material ezberdinetakoa izan daiteke, kautxu, plastiko, zur edo metalezkoa, adibidez, eta behar bezala sartzen da musika tresnaren kanpaian, behar bezala sartzen ez diren beste sordina mota batzuk ere badauden arren (sordina libragailua bezala). Plastikozko edo metalezkoak egiten dira.\nSordinek, metaletan, soinu uhinen mugimenduak oztopatzen dituzte, harmoniko batzuk goratzen dituzte eta beste batzuk beheratu. Tronpeta joleek, sordina forma ezberdinekin frogak egin dituzte, pabiloian esku bat sartzetik (metal klasiko batzuetan oso ohiko teknika), kanpaia sarraila-zilindro batekin estaltzeraino.\nLibragailuak, jazzari, soinurik indartsu eta bokalizatuenak eman dizkio. Tronpeta-joleek, libragailuen goma erabiltzen zuten efektu hau lortzeko, eta hemendik dator aparatuaren izena. Teknika honetan, sordina pabiloiaren gainean jarri eta ixte maila aldatzen da \"wah-wah\" efektu bat lortzeko.\nSordina zuzenak (\"straight mute\"), tronpetaren soinurik leunenak ematen ditu. Zilindrikoa, pabiloiari egokitzen da. Sordinaren mutur irekirantz jotzen da eta soinu uhinak, zilindroa bete eta soinua xurgatzen duen material batetara pasatzen dira.\nKopazko sordina (\"cup mute\") konikoa da, kopa formaduna mutur zabalenean, batzuetan, feltroz estalia. Tronpetaren bolumena eta tonu sarkorra jaisten du, baina ezaugarri leunago bat gehitzen du. Koparen posizioa zati konikora egoki daiteke pabiloiaren distantzia aldatzeko.\nWah-Wah sordina, 1965ean asmatua, pabiloira egokitzen den metalezko hodi bat da, eta metalezko lepo batekin itxita doana. Bere tinbre etereoa aldatu egiten da, sordinan sartzen denaren arabera.\nHarmon sordina \"wah-wah\" sordinaren baliokidea da, baina, bere azkeneko zatian metalezko leporik gabe."}
{"id": "74786", "revid": "336", "url": "https://eu.wikipedia.org/wiki?curid=74786", "title": "Gimnastika 2008ko Olinpiar Jokoetan", "text": "Gimnastika 2008ko Olinpiar Jokoetan abuztuaren 9tik abuztuaren 24ra arte jokatu zen Beijingo Nazio Estadio Estalian. 18 modalitate ezberdin daude eta guztira 49 herrialde ezberdinetako 324 kirolarik hartu zuten parte. Gimnastika hiru zatitan banatzen da: artistikoa, erritmikoa eta tranpolina."}
{"id": "74788", "revid": "336", "url": "https://eu.wikipedia.org/wiki?curid=74788", "title": "Bretignyko hitzarmena", "text": "Bretignyko hitzarmenaren ondorioz, Joanes II.a Frantziako erregeak bere askatasuna berreskuratzen du, baina Ingalaterrari ematen dio lurralde mordo bat, horien artean, Akitania.\nBretignyko bakeak amaiera eman zion Ehun Urteko Gerraren lehen zatiari. Hitzarmenaren baldintzak, orokorrean, Ingalaterraren mesederako izan ziren: Ingalaterrako Eduardo III.ak, uko egiten dio Frantziako errege izateari, Loira, Pirinioak eta Erdialdeko Mendigunearen arteko Akitania handi baten truke, baita Calais eta bere inguruak ere. Hiru milioi ezkutuko erreskate bat ere ezartzen du Frantziako Joanes II.a erregearen askatasunaren truke, beranduago, Ingalaterrako bere kartzelara itzuliko zena bere heriotza baino gutxi lehenago, bere erreskate izugarriaren ordainketari aurre egin behar ez izateko. Bretignyko hitzarmenak, Frantziako tronuan Joanes II.aren ondorengo izan zen Frantziako Karlos V.ari, berreraikitze lan zabal batean buru-belarri sartzea ahalbidetu zion."}
{"id": "74790", "revid": "336", "url": "https://eu.wikipedia.org/wiki?curid=74790", "title": "Waterpoloa 2008ko Olinpiar Jokoetan - Emakumezkoen txapelketa", "text": ""}
{"id": "74791", "revid": "336", "url": "https://eu.wikipedia.org/wiki?curid=74791", "title": "David Villa", "text": "David Villa S\u00e1nchez ( ahoskatua; Tiuya, Llangr\u00e9u, Asturias, 1981eko abenduaren 3a) espainiar futbolaria da. Aurrelaria da eta gaur egun FC Barcelonan, lehen mailako ekipoa, jokatzen du. Bere bizkortasuna eta mugimenduagatik karakterizatzen da. Bere ezizena \u00ab\"El Guaje\"\u00bb da, lagunek ezarria beti nagusiekin jokatzen zuelako."}
{"id": "74792", "revid": "535", "url": "https://eu.wikipedia.org/wiki?curid=74792", "title": "Sporting de Gijon", "text": ""}
{"id": "74793", "revid": "1781", "url": "https://eu.wikipedia.org/wiki?curid=74793", "title": "David Villa Sanchez", "text": ""}
{"id": "74794", "revid": "1781", "url": "https://eu.wikipedia.org/wiki?curid=74794", "title": "David Villa S\u00e1nchez", "text": ""}
{"id": "74796", "revid": "105290", "url": "https://eu.wikipedia.org/wiki?curid=74796", "title": "Z\u00fclo", "text": "Z\u00fclo 2004. urtean jaiotako Zarauztar Hardcore punk musika taldea zen. Metralleta eta Erantzuneko taldekide batzuk sortu zuten, proiektu paralelo batean. Hasiera batean, inongo abeslaririk gabe entsaiatzen hasi ziren gitarra, baxu eta bateria. Hainbat entsegu egin ostean, Txixaparraztako kidea den Aubelo elkartu zitzaien abeslari moduan.\nHala ere, bigarren abeslari baten beharrak, hau bilatzera bultzatu zuten. Horrela, 2004-ko urria-azaroa aldera bigarren abeslari bat aurkitzea lortu zuten eta taldea guztiz osatua zegoela, proiektua finkatzea lortu eta seriotasun gehiagorekin lanean jarraitu zuten. Taldea guztiz osatu eta bi hilabetera lehen kontzertua eman zuten. Beraien musika estiloa, Powerviolence etiketapean katalogatua izan zen.\n2004ko abenduan, lehen demoa grabatu zuten 11 abestiz osatua. Diska hau K7 formatuan eta miniCD formatuan kaleratua izan zen Metralleta taldearekin elkarbanatua.\nBeraien ibilbide guztian, hainbat kontzertu eman zituzten Euskal Herri guztian eta baita besteren bat ere Espainiar estatuan. 2005ean, 10 eguneko Europar bira egin zuten, Alemania, Frantzia, Suitza edo Belgika bezalako Herrialdeetan joz. Bira amaierako azken kontzertuan, Lyonen (Frantzia) zeudela, arazoak izan zituzten Polizia Frantsesarekin, hauek jotzen ari ziren etxe okupatua desalojatu nahi izan zuen. Tentsiozko gau baten ostean birako furgoneta eraman eta bi egun gehiago pasa behar izan zituzten hirian bertan.\n2007-an taldeko partaideak berriz elkartu ziren Zarauzko Putzuzulo Gaztetxeko urteurrenean gustoko taldeen bertsio batzuk jotzeko. 2010ean berriz Arraio Irratiaren urteurren kontzerturako elkartu ziren azken aldiz kontzertu bat emateko.\nTaldekideak.\nAros- Bateria\nLope - Gitarra\nMurray - Baxua\nAbuelo - Ahotsa\nIzotz - Ahotsa\nDiskografia.\nMaketa (2005)\n&lt;li&gt;Deja de ladrar\n&lt;li&gt;Errealitateaz ihesi\n&lt;li&gt;Hipokriten erreinuan\n&lt;li&gt;A Nation sleep (Dropdead)\n&lt;li&gt;Urinal cake (Spazz)\n&lt;li&gt;Israel\n&lt;li&gt;Nire aukera\n&lt;li&gt;Naturaren hilketa\n&lt;li&gt;Microsoft\n&lt;li&gt;Cancer\n&lt;li&gt;Bake amets\nBildumetako partehartzeak.\n&lt;li&gt; \"Etxe hutsa birziklatu\" abestia \"ZAGA 10 urte\" bilduman (2005).\n&lt;li&gt; \"Nire aukera\" abestia \"MusikHerria 1. bilduma\" bilduman (MusikHerria, 2005).\n&lt;li&gt; \"Bake amets\" abestia \"Musika askea mundurat\" bilduman (2006).\nKanpo estekak.\n Z\u00fcloren web orria"}
{"id": "74797", "revid": "119347", "url": "https://eu.wikipedia.org/wiki?curid=74797", "title": "Erdialdeko Mendigunea (Frantzia)", "text": "Erdialdeko Mendigunea edo Massif Central (; ) Frantziako toki garai bat da, herrialdeko erdialde-hegoaldean dagoena eta batez ere mendiz eta goi ordokiz osatua dagoena.\nErdialdeko mendi hauek Rodano ibaiak eratutako pitzadura baten ondorioz daude banatuak Alpeetatik, frantsesez \"sillon rhodanien\" bezala ezagutzen dena (literalki, Rodanoren ildoa).\nAdministrazioa.\nErdialdeko Mendigunea honako frantziar departamenduetan barrena hedatzen da: Allier, Ard\u00e8che, Aveyron, Cantal, Corr\u00e8ze, Creuse, Loira Garaia, Vienne Garaia, Loira, Lot, Loz\u00e8re eta Puy-de-D\u00f4me.\nHonako eskualde hauek, oso osorik daude Erdialdeko Mendigunearen barnean: Auvernia eta Limousin. Oso osorik ez daudenak, baina zatiren bat mendikate honetan dutenak, beste honako hauek dira: Languedoc-Roussillon, Midi-Pyr\u00e9n\u00e9es eta Rh\u00f4ne-Alpeak.\nMendikate honetan aurkitzen diren hiririk garrantzitsuenak Clermont-Ferrand eta Saint-\u00c9tienne dira."}
{"id": "74798", "revid": "56334", "url": "https://eu.wikipedia.org/wiki?curid=74798", "title": "Macizo Central (argipena)", "text": "Macizo Central izan daiteke:"}
{"id": "74799", "revid": "105290", "url": "https://eu.wikipedia.org/wiki?curid=74799", "title": "Erdialdeko Sistema", "text": "Erdialdeko Sistema (gaztelaniaz eta portugesez: \"Sistema Central\") Espainiako mendigunea da, Iberiar goi-lautada bitan zatitzen duena.\nKokapena.\n600 kilometroko luzera duen mendilerro honek Portugal eta Iberiar mendilerroa lotzen ditu, Iberiar goi-lautada bitan banatuz. Bataz-besteko altuera 1.200 metrokoa baden ere, mendirik altuena 2.592 metroko Almanzor haitza da.\nHona hemen mendebaldetik ekialdera mendilerroa osatzen duten mendikateak:"}
{"id": "74800", "revid": "336", "url": "https://eu.wikipedia.org/wiki?curid=74800", "title": "Puy de D\u00f4me sumendia", "text": "Puy de D\u00f4me Frantzia hegoaldean, Erdialdeko Mendigunean dagoen sumendi bat da. Cha\u00eene des Puysko sumendirik gazteenetako bat da. Sumendi honen azken erupzioa, K.a. 5760. urtean gertatu zen.\nHistoria.\nKristautasunaren aurreko Europan, Puy de D\u00f4me sumendia zeremonia izpiritual gisa erabili izan zen. Bere oinean hainbat tenplu eraiki ziren, horien artean, Merkurio jainkoaren omenezko galiar-erromatar tenplu bat. Tenplu honen hondakinak 1873an aurkitu ziren.\n1648an Florin Perierrek, Blaise Pascalen enkarguz, neurketa barometrikoak airearen pisuak eraginda zeuden Evangelista Torricelliren teoria frogatu zuen, merkuriozko zutabe baten garaieran hiru altitude ezberdinetan neurtuz.\n1875ean, meteorologia laborategi bat eraiki zen. 1956tik TDFren (\"T\u00e9l\u00e9diffusion de France\") antena bat ere, toki berean dago, telebista eta irrati saioak emateko.\nBerrikiago, Puy de D\u00f4me Frantziako Tourraren etapa amaiera ere izan da. 1964an, Jacques Anquetil eta Raymond Poulidorren arteko norgehiagoka ikusi ahal izan zen, tontor honetako gogoratuenetako bat. 11 urte geroago, 1975ean, tontor honetan bertan eta Tourrean, ikusle batek Eddy Merckx txirrindulari belgikarra sabelean jo zuen. 2023ko Frantziako Tourrean berriro igo zen, Michael Woodsen garaipenarekin.\nDena dela, errepidea ez dago zaletu mailako txirrindularientzako irekia, jaitsiera oso arriskutsua baitu."}
{"id": "74802", "revid": "23317", "url": "https://eu.wikipedia.org/wiki?curid=74802", "title": "Getxo Rugby Taldea", "text": "Getxo Rugby Taldea udalerri bereko (Bizkaiko) errugbi talde profesionala da. Getxo Rugby Taldea 1975ean sortu zuten Getxo inguruan bizi ziren Gernika Rugby Taldeko hiru jokalarik.\nHistoria.\nHainbat urtez, udalerrian beste kirol batzuetan zebiltzan gizonezkoak, batez ere arraunlariak, aritu ziren taldean. Hasieratik kirol emaitza handiak jaso zituen klubak, bai senior kategorian bai beste mailetan. 80ko hamarkadan, taldea handitu egin zen eta maila erregionaletik Espainiako Ohorezko Mailara igo zen. 1989an, taldea utzi zion gizonezkoena soilik izateari eta emakumeen atala sortu zen Getxo Rugby Taldean. Hasieratik emaitza onak jaso zituzten emakumeek ere.\n90eko hamarkada urrezko aroa izan zen taldearentzat. Garai horretan lortu zuen arrakastarik handiena. Esate baterako, gizonezko senior taldeak Espainiako Ohorezko Mailaren Liga irabazi, Espainiako Erregearen lau Kopa eskuratu eta Koparen beste hiru finaletara heldu zen. Baina, 90eko hamarkadaren bukaeran gizonezko taldeak utzi behar izan zion Espainiako Ohorezko Mailari eta Getxo Rugby Taldea krisialdian sartu zen.\nXXI. mendearen hasieran, berriz, emaitza onak bueltatu egin ziren, tartean 2005eko Espainiako Errege Koparen finalista izatea. Urte horietan profesionalizazio prozesua abiatu zen eta elkartearen aurrekontua nabarmen sendotuz joan zen apurka-apurka. 2009an ordea, gizonezkoen senior taldea Espainiako Ohorezko B Mailara jaitsi zen, baina bi urteren ondoren, berriz, maila gorenera igo zen.\nB taldea.\nGizonezkoen B taldea ere badu, Euskal Ligan ari dena. Euskal Ligako A multzoak \"1. maila\" izena hartu zuen 2015-16an.\nEmakumezkoen taldea.\n2001eko eta 2008ko Espainiako Erreginaren Kopak irabazi zituen eta 2009ko Europako Emakumeen Kopako finalista izan zen. 2011. eta 2013. urteen artean \"Bizkarians Rugby Taldea\" izenarekin jokatu zuen eta ligan hirugarren ere egin zuen. 2014-15 denboraldian ere sasoi onean aritu zen eta ligako bigarren postua eskuratu zuen."}
{"id": "74803", "revid": "105290", "url": "https://eu.wikipedia.org/wiki?curid=74803", "title": "Beldarri", "text": "Beldarri Aralar mendilerroan dagoen mendi bat da, bere 1405 metroko garaierarekin, mendilerro osoko laugarren garaiena delarik. Baina, hala eta guztiz ere, ez da oso ezaguna, mendilerroko mendirik garaiena den Intzako dorretik bananduta dagoen tontor txiki bat delako. Intzako dorretik, toki malkartsuan dagoen lepo batek banatzen du.\nMendi honen toponimoa edo izena ez dago oso argi. Tontorra, Beldarri deitzen ohi da. Elosegik, Zamarmentoak hitza bildu du Beoin mendiaren magalerako, Malloan erortzen dena, baina, Araotzeko haranean, Zamarmento, Intzeko Torrea mendiaren ekialdean dagoela adierazten dute, eta, beraz, tontorra, Zumarmentoko Haitza izango litzateke.\nMendi honen tontorrera iristeko, hoberena, Intzeko Torrea mendira iristea da, mendi honetara iristen den edozein bidetik, ondoren, gailurra hegomendebalderantz jarraitu eta Beldarriren tontorrera minutu gutxiren buruan heltzeko."}
{"id": "74804", "revid": "69297", "url": "https://eu.wikipedia.org/wiki?curid=74804", "title": "Tony Rominger", "text": "Tony Rominger (Vejle, Danimarka, 1961eko martxoaren 27a-), daniar jatorriko txirrindulari profesional ohi suitzarra da.\nBiografia.\nHainbat talderekin aritu zen, Clas-Cajastur, Cilo, Brianzoli, Chateau d'Ax, eta Toshiba taldeekin, besteak beste. Edozein eratako lasterketetarako txirrindulari bikaina zen, eta ongi moldatzen zen maldan gora, erlojuaren kontra zein ibilbide luzeko lasterketetan. Txirrindularitzan gertatu ohi ez den bezala, bere karreraren amaiera aldean lortu zituen garaipen handienak gainera. 31 urterekin irabazi zuen Espainiako Vuelta lehen aldiz, eta hurrengo bi urteetan ere garaipena lortu zuen (1992, 1993 eta 1994); 1995ean Italiako Giroan garaile izan zen; bestalde, orduaren errekorra gainditu zuen bi aldiz, eta errekor horren jabe izan zen 1994-1996 bitartean.\nGaraipen aipagarriak ditu, orobat, munduko txapelketako brontzezko domina (1996), Nazioen bi sari nagusi (1991 eta 1994), Paris-Niza (1991), Lonbardiako beste bi (1989 eta 1992), Euskal Herriko Itzulia hiru aldiz (1992, 1993 eta 1994).\nRomingerrek behin baino gehiagotan parte hartu zuen Frantziako Tourrean, baina bigarren gelditzea izan zuen lasterketa horretan emaitzarik onena. 1997an utzi zuen txirrindularitza profesionala."}
{"id": "74805", "revid": "336", "url": "https://eu.wikipedia.org/wiki?curid=74805", "title": "Fabian Cancellara", "text": "Fabian Cancellara (Wohlen bei Bern, Berna, Suitza, 1981eko martxoaren 18a) txirrindulari profesional ohia da. 2008ko Olinpiar Jokoetan (Beijing) eta 2016ko Olinpiar Jokoetan (Rio de Janeiro), erlojuaren aurkako proban urrezko domina lortu zuen. Bestalde, proba nagusian, brontzezko domina lortu zuen. Bereizgarri nabarmenena zuen bere gorputz sendoak garapen luzeak mugitzeko ematen zion erraztasuna. Horrela, harbideetan zein bakarkako erlojupekoetan espezialistarik handienetarikoa izan zen."}
{"id": "74806", "revid": "1519", "url": "https://eu.wikipedia.org/wiki?curid=74806", "title": "Orratz burudun", "text": "Orratz buruduna, buru orratza edo iskilinba orratz txikitxo bat da, ohiz metalezkoa, mutur batean punta zorrotza duena eta burutxo bat bestean. Funtzio asko ditu: horien artean, material edo objektu batzuk beren artean eustea. Jostungintzako lanbidean oso erabilgarria da.\nAurkikuntza arkeologikoak ikusita, hezurrezko orratz buruduna, gizateriaren lehen asmakizunetako bat izan zen. Ospe handia lortu zuen Antzinako Grezian eta Antzinako Erroman.\nMitologia.\nEuskal mitologian, galtxagorri edo mamur izeneko iratxoak, iskilinba kaxetan ezkutatzen ziren, eta jeinu horiek lagundu egiten zioten aurkitzen zituenari."}
{"id": "74807", "revid": "56334", "url": "https://eu.wikipedia.org/wiki?curid=74807", "title": "Carl Spitteler", "text": "Carl Friedrich Georg Spitteler (Liestal, Basilea Landa, 1845eko apirilaren 24a \u2014 Luzerna, 1924ko abenduaren 29a) olerkari suitzarra izan zen. Errusian eta Finlandian lan egin zuen harik eta 1892an Luzernan bizilekua hartu eta bete-betean literatura lantzen hasi zen arte; alemanez idatzi zuen eta, olerkiez eta kontakizunez gainera, aipagarriak ditu zenbait saiakera ere.\nBere lanean nabarmena da Shopenhauerren eta Nietzscheren eragina; errealismo burgesaren kontra egon zen. Bere lanetako gaiak Greziako mitologiatik hartuak dira; bertso ezkor baina aldi berean heroikoak egin zituen. 1919an Literaturako Nobel Saria eskuratu zuen \"Der olympische Fr\u00fchling\" (\"Udaberri olinpikoa\", 1904-1910) olerki epikoarekin. Haren beste zenbait lan: \"Prometheus und Epimetheus\" (1881-1882), \"Meine fr\u00fchesten Erlebnisse\" (1914, \"Nire lehen bizikizunak\") autobiografia lana, \"Rede \u00fcber G. Keller\" (1919, \"G. Kellerri buruzko hitzaldia\") saiakera."}
{"id": "74809", "revid": "94859", "url": "https://eu.wikipedia.org/wiki?curid=74809", "title": "Iltze", "text": "Iltzea objektu mehar eta luze bat da, punta zorrotzduna, metal gogor batez egina, orokorrean altzairua, bi objektu edo gehiago eusteko erabiltzen dena. Iltze bat, landu beharreko materialean \"iltzatua\" izan daiteke, mailu bat erabiliz.\nEzaugarriak.\nIltzeak, bere erabilera, diametroa akabera eta luzeraren arabera sailkatuak daude. Honek, iltze barietate handia aurkezten du, adibidez, iltze bat, ez da derrigorrez laua izan behar bere zati nagusian. Buruaren tamaina, oso kontuan hartu beharreko faktore bat da, iltzearen erabileraren arabera, buru txiki edo handi bat, mesedegarria edo nahi ez dena izan baitaiteke. Orokorrean, \"burudun\" iltzea erabiltzen da, iltzea ikusteak garrantzi handiegirik ez duen tokietan, bururik gabekoak, bistarago dauden tokietan erabiltzen diren bitartean. Gainera, iltze batek burua izatea edo ez izatea, iltzea jarri behar zaion materialaren araberakoa da. Buru mota ezberdinak daude iltzearen arabera: Buru laudunak eta buru biribildunak daude.\nIltze bat fabrikatua izan den materialak, beste iltze mota baten ezaugarri ezberdinak izan ditzake, horien artean, iltzea beraren gogortasuna dagoelarik. Kasu askotan, iltzeen salmenta, gutxi gora-beherako pisuagatik neurtzen da. Badaude, baita ere, tresna automatiko bat erabiliz jartzen diren iltzeak. Tresna hau, orokorrean, aire konprimitzaile batekin konbinaketan erabiltzen da."}
{"id": "74810", "revid": "512", "url": "https://eu.wikipedia.org/wiki?curid=74810", "title": "\u00cdtrabo", "text": "\u00cdtrabo Granadako probintziako (Espainia) udalerria da. 2007an 1.115 biztanle zituen."}
{"id": "74813", "revid": "56334", "url": "https://eu.wikipedia.org/wiki?curid=74813", "title": "Barbanzako eskualdea", "text": "Barbanzako eskualdea Galiziako kostaldean dago, Coru\u00f1ako probintziaren hego-mendebaldean.\nUdalerriak.\nBoiro, A Pobra do Carami\u00f1al, Rianxo eta Ribeira."}
{"id": "74814", "revid": "56334", "url": "https://eu.wikipedia.org/wiki?curid=74814", "title": "Arz\u00faako eskualdea", "text": "Arz\u00faako eskualdea Galiziako barrualdean dago, Coru\u00f1ako probintziaren hego-ekialdean.\nUdalerriak.\nArz\u00faa, Boimorto, O Pino eta Touro."}
{"id": "74815", "revid": "56334", "url": "https://eu.wikipedia.org/wiki?curid=74815", "title": "A Barcala", "text": "A Barcala Galiziako barrualdean dagoen eskualdea da, Coru\u00f1ako probintziaren mendebaldean. Iparraldean Xallasko eskualdearekin egiten du muga, Noiako eskualdearekin mendebaldean, eta Santiagoko eskualdearekin ekialde eta hegoaldean.\nUdalerriak.\nA Ba\u00f1a eta Negreira."}
{"id": "74816", "revid": "56334", "url": "https://eu.wikipedia.org/wiki?curid=74816", "title": "Xallas", "text": "Xallas Galiziako barrualdean dagoen eskualdea da, Coru\u00f1ako probintziaren mendebaldean. Eskualdeak 394,7 kilometro koadroko azalera eta 16.343 biztanle zituen 2005eko urtarrilaren 1eko erroldaren arabera.\nUdalerriak.\nMazaricos eta Santa Comba."}
{"id": "74817", "revid": "56334", "url": "https://eu.wikipedia.org/wiki?curid=74817", "title": "Ordesko eskualdea", "text": "Ordesko eskualdea Galiziako barrualdean dago, Coru\u00f1ako probintziaren erdialdean.\nUdalerriak.\nCerceda, Frades, Mes\u00eda, Ordes, Oroso, Tordoia eta Trazo."}
{"id": "74819", "revid": "56334", "url": "https://eu.wikipedia.org/wiki?curid=74819", "title": "Santiagoko eskualdea", "text": "Santiagoko eskualdea Galiziako barrualdean dago, Coru\u00f1ako probintziaren erdialdean.\nUdalerriak.\nAmes, Boqueixon, Brion, Santiago de Compostela, Teo, Val do Dubra eta Vedra."}
{"id": "74820", "revid": "56334", "url": "https://eu.wikipedia.org/wiki?curid=74820", "title": "Betanzosko eskualdea", "text": "Betanzosko eskualdea Galiziako barrualdean dago, Coru\u00f1ako probintziaren ekialdean.\nUdalerriak.\nAranga, Betanzos, Coiros, Curtis, Irixoa, Mi\u00f1o, Oza-Cesuras, Paderne, Vilarmaior eta Vilasantar."}
{"id": "74821", "revid": "56334", "url": "https://eu.wikipedia.org/wiki?curid=74821", "title": "O Eume", "text": "O Eume Galiziako eskualdea da, Coru\u00f1ako probintziaren ipar-ekialdean dagoena.\nUdalerriak.\nA Capela, As Pontes de Garc\u00eda Rodr\u00edguez, Cabanas, Pontedeume eta Monfero."}
{"id": "74822", "revid": "56334", "url": "https://eu.wikipedia.org/wiki?curid=74822", "title": "O Sar", "text": "O Sar Galiziako barrualdean dagoen eskualdea da, Coru\u00f1ako probintziaren hego-mendebaldean dagoena.\nUdalerriak.\nDodro, Padr\u00f3n eta Rois."}
{"id": "74823", "revid": "46380", "url": "https://eu.wikipedia.org/wiki?curid=74823", "title": "Cha\u00eene des Puys", "text": "Cha\u00eene des Puys \"Monts D\u00f4mes\" bezala ere deitua, sumendi kate bat da, 30 kilometro baino gehiagoan hedatzen dena. Auverniako hiriburu den Clermont-Ferrand hiritik mendebaldera dago, Puy-de-D\u00f4me departamenduan, hau ere Auvernian.\nSumendikatea, Auverniako sumendien Eskualde Natura Parkearen zati da, ibilbide luzeko GR4 bidezidor batetatik zeharka daiteke, Atlantiar ozeanotik Mediterraniar itsasora doana.\nIparraldetik hegoalderako norantzan, mendebaldean, Limagneko harana mugatzen duen kostaldeko failari paraleloki doa. Kateak, \"puys\" izeneko ehun bat sumendi ditu.\nSumendi hauek, laugarren arokoak dira. Lehen erupzioak duela 70.000 urte inguru gertatu ziren, gutxi gora-behera, eta, berrienak, berriz duela 8.000 urte inguru. Sumendi hauetako batzuk kraterrak dituzte, beste batzuk ez.\nHiru sumendi mota aurki daitezke hemen:\n1752an Jean-\u00c9tienne Guettardek (1715-1786), sator-zulo formako mendi hauen mota adierazi zuen. Eztabaida mordo baten ondoren, Guillaume-Chr\u00e9tien de Lamoignon de Malesherbesek, behin betirako, aurkikuntza honen meritu guztia Jean-\u00c9tiennei eman zion.\nErdialdean, bere lagun guztien nagusi, Puy de D\u00f4me dago, 1464 metroko garaierarekin, goi ordokiaren gainetik 600 metrora altxatuz, non beste guztiak aurkitzen diren (beste guztiek ez dira 200 metro baino gehiago altxatzen goi ordokiaren gainetik) Gainontzeko tontorrak, iparraldetik hegoaldera, honako hauek dira:\n\"gour de Tazenat laku-kraterra, Montiroir mendia, Chalard mendia, Beaunit mendia, Verri\u00e8re mendia, Paugnat mendia, Goulieko mendia, Lespinasse mendia, La Nug\u00e8reko mendia, Louchardi\u00e8re mendia, Jumes mendia, puy de Gouttes, puy de Chopine, puy de Lempteguy, Coquille mendia, Chaumont mendia, Petit-Sarcouy, Grand-Sarcouy Gouls mendia, Pariou mendia, Cliersou, C\u00f4me mendia, Grand Suchet, petit Suchet, petit Puy de D\u00f4me, Besace mendia, Grosmanaux mendia, Montchier mendia, Barme mendia, Larchamps mendia, Merc\u0153ur mendia, Lassolas mendia, la Vache mendia, Charmont mendia la Roddeko mendia, Mont\u00e9nard mendia...\"\nEkialderaxeago, Royatetik gertu Gravenoire mendia dago, justu failaren ertzean\nVulcania Bulkanismoaren Zentru Europarra 2002an Val\u00e9ry Giscard d'Estaing frantziar presidente ohiak aurrera eramandako ekimen bat da, Auvernia eskualdeko presidente izan zen bitartean. Erabaki hau oso kritikatua izan zen, batez ere ekologisten aldetik, aukeratutako tokiagatik: mendikatearen erdigunea bera, baita fundazioaren kostua ere. Vulcaniak, 2004an, 420.000 bisitari erakarri zituen, baina ia hutsaren hurrengoa da esplotazioaren defizit garbia 1707 milioi \u20ackoa dela kontuan hartuta.\nSumendi-kate honen hego-mendebaldean, laugarren arokoa dena, urrutian, beste sumendi mendigune bat ikus daiteke: Dore mendiak izeneko mendikatea eta Cantaleko mendiak, hirugarren arokoak direnak."}
{"id": "74824", "revid": "512", "url": "https://eu.wikipedia.org/wiki?curid=74824", "title": "Arz\u00faa", "text": "Arz\u00faa Galiziako erdialdean dagoen udalerria da, A Coru\u00f1ako probintzian eta izen bereko eskualdean kokatutakoa.\nFrantziar Done Jakue bidea herri honetatik igarotzen da."}
{"id": "74825", "revid": "105290", "url": "https://eu.wikipedia.org/wiki?curid=74825", "title": "Fumarola", "text": "Fumarola sumendi baten kraterretik kanpo, kanpoko pitzaduretatik, tenperatura altuetan irteten den gas eta lurrin nahasketa, eta horri dagokion formazio geologikoa da. Laba koladetatik ere irteten dira. Solfatarak sufrezko gasak isurtzen dituzten fumarolak dira. Fumarolen konposaketa alda daiteke irteten diren gasen tenperaturaren arabera, aldi berean fumarolaren jarduera-zikloan zehar aldatzen dena. Honako fumarola mota hauek bereizten dira:"}
{"id": "74826", "revid": "9471411", "url": "https://eu.wikipedia.org/wiki?curid=74826", "title": "Esther L\u00f3pez", "text": "Esther L\u00f3pez Arroyo (Donostia, 1974ko azaroaren 29a - ) gipuzkoar boleibol jokalari ohia, entrenatzailea eta koordinatzailea da. Mundu-mailan ezaguna izan den boleibol jokalaria izan da. 2017an erretiratu zen eta jokalari izatetik taldeko entrenatzaile izatera pasa da. 2017an erretiratu zen, guztira 25 sarirekin.\nBiografia.\nHernanin jaio zen 1974ko azaroaren 29an, Ziku\u00f1aga auzoan. Auzo horretan hasi zen jolasean, berak zioen bezala: \"\u201cKalean orduak eta orduak ematen nituen belaunaldi horretakoa naiz, kirolariak imitatuz\"\u201d.Ondoren, Hernaniko Kirol Elkartean hasi zen jolasten 14 urterekin. Guasoen laguntza izan zuen. Egun, Ziku\u00f1agako auzoko pareta batean dago boleibolariaren omenez marrazki bat, boleiboleko sare bat eta pertsona bat baloiari kolpe bat ematen agertzen dira. 2017an pistatik erretiratzea eta entrenatzaile gisa etapa berri bati ekitea erabaki zuen.\nErrioxako udalerri txiki batean bizi da. Murillo de R\u00edo Leza izenekoan. Entrenatzaile eta koordinatzaile lanetan dabilelako bertan dagoen boleiboleko elkartean. Azken partiduak jolastu zituen taldeko elkartean.\nJokalari ibilbidea.\nHasiera.\nGaztetatik izan zen Esther kirolean aditua. Haurtzaroa kalean igaro zuen telebistan eta ikastolan ikusten zituen kirol eta jolasak haren adineko beste haurrekin jolasten. Txikitatik zekien kirola izango zela haren lanbidea. Hainbat kirol probatu behar izan zituen hernaniarrak boleibola ezagutu baino lehenago. 14 urte zituenean, ikastolan zegoela, Hernaniko Boleibol Taldeak haien kirola proposatu zuten eta Esther azkar maitemindu zen boleibolaz. Kirolarekin hasi zenetik zekien hartara dedikatu nahi zuela; eta halaxe izan zen.\nBoleibolarekin hasi eta 3 urtetara UPV/EHU Oskarbi taldean jolasten zuen; eta bertan hasi zen bere kirol ibilbide profesionala. Hainbat taldetan jolastu du Estherrek; haien artean Club Voleibol Tenerife, Club Voleibol Murillo (Errioxakoa), Club Voleibol Ciutdadella eta beste hainbat gehiago. Beti jolastu du 18 zenbakia bizkarrean zuelarik.\nMundu mailan ezaguna.\nEsther L\u00f3pez Arroyo mundu-mailan ezaguna den boleibol jokalaria izan da. Hernaniko Kirol Elkartean hiru urte igaro ondoren, UPV Oskarbirekin kategoria gorenean egin zuen debuta. Ordutik aurrera, klub nazional onenetan parte hartzeko aukera izan zuen: Ciudad Real, Gasteiz, Avila Boleibol Kirol Elkartea, Burgos, Tenerife, Icaro Boleibol Elkartea eta azkenik, Toledoko Boleibol Elkartean. Talde horiekin palmaresa lortu du: sei Superkopa, hamar Superliga, zortzi Erregina Kopa eta Final Tour bat. Horrez gain, bakarka ere aipamen eta sari ugari lortu ditu.\nTalde barruan, bere postua liberoa izan zen. Hau da, defentsan jardun duen pertsona. Horregatik, beti ikusi izan dugu pista barruko jokalarietatik saretik urrunen dagoen zonaldean. Hortaz, esan dezakegu eginkizun garrantzitsuenetako bat bere esku zegoela. Ondoren jokaldia ondo burutu ahal izateko, beste taldeak jaurtitako baloia berak ondo jasotzea ezinbestekoa zelako.\nTaldeak.\nJolastu duen talde aipagarriena da; 1997. urtetik 2010. urtera izan zen jokalari titularra bezala konbokatua.\nSariak eta aintzatespenak.\nHainbat sari eta lorpen jaso ditu bai talde baten parte zela eta bai jokalari indibiduala bezala. Espainian sari gehien dituen boleibol jokalaria da."}
{"id": "74827", "revid": "512", "url": "https://eu.wikipedia.org/wiki?curid=74827", "title": "Betanzos", "text": "Betanzos Galiziako erdialdean dagoen udalerria da, A Coru\u00f1ako probintzian eta izen bereko eskualdean kokatutakoa."}
{"id": "74828", "revid": "512", "url": "https://eu.wikipedia.org/wiki?curid=74828", "title": "Estibaliz Urrutia", "text": "Estibaliz Urrutia Gonz\u00e1lez (Bilbo, 1970eko otsailaren 22a - ) euskal atleta ohia da, 5.000 metroko espezialitatean aditua."}
{"id": "74829", "revid": "336", "url": "https://eu.wikipedia.org/wiki?curid=74829", "title": "Buto", "text": "Buto (, , \"Butu\"), egun Tell El Fara'in, Egipto Behereko VI. nomoko antzinako hiri bat izan zen, Niloren deltaren ipar-mendebaldean zegoena.\nJatorrian, bi hiri ziren, \"Pe\" eta \"Dep\", Inperio Berriaren garaitik \"Per-Uadyet\" \"Uadyeten etxea\", bezala ezagutuak, Uadyet kobra jainkosaren gurtza toki nagusia baitzen.\nZiuraski, Behe Egiptoko erresumaren hiriburua izan zen Egiptoko aro protodinastikoan, azkenik, Hegoaldeko erresumaren mende geratu zelarik. Izan ere, aro honi dagozkion estratuetan (K.a. 3100. urtea), tokiko zeramika, pixkan-pixkana, bere jatorria Goi Egipton duen zeramikagatik ordeztua da. Gorengo mailak, saitar, lagidar eta erromatar aroei dagozkie, eta hoberen kontserbaturik daudenak dira.\nTokia, Flinders Petriek identifikatu zuen 1888an, modu intentsiboan, 1960ko britainiar espedizioa arte industua izan ez zelarik. 1985etik hona, indusketa, Alemaniar Arkeologia Institutuak zuzentzen du."}
{"id": "74831", "revid": "81", "url": "https://eu.wikipedia.org/wiki?curid=74831", "title": "Xurgagailu", "text": "Xurgagailua hautsa eta beste zenbait zikinkeria-partikula xurgatzeko aire-bonba bat erabiltzen duen garbiketa-gailu bat da.\nXIX. mendera arte alfonbrak garbi mantentzeko eskuilez garbitzen ziren. 1901ean Hubert Cecil Booth ingeniari ingelesak \"Puffing Billy\" izeneko hautsa xurgatzen zuen makina elektriko erraldoia aurkeztu zuen jende aurrean. Halaber, motore elektriko txikiago bat zuen \"Trolleyvack\" izeneko xurgagailua sortu zuen.\nJames Murrayk haizagailu elektriko batekin zebilen xurgagailu eramangarria asmatu zuen.\nAzken urteotan xurgagailu robotikoak merkaturatzen ari dira, maneiatzeko pertsonen beharrik ez dutenak."}
{"id": "74833", "revid": "512", "url": "https://eu.wikipedia.org/wiki?curid=74833", "title": "Cambre", "text": "Cambre Galiziako udalerririk populatuenetarikoa da, A Coru\u00f1ako probintzian eta A Coru\u00f1ako eskualdean dagoena."}
{"id": "74834", "revid": "336", "url": "https://eu.wikipedia.org/wiki?curid=74834", "title": "Juan Bautista Adarraga", "text": "Juan Bautista Adarraga Elizaran (Hernani, 1924ko ekainaren 24a - Madril, 1996ko irailaren 21a) euskal atleta eta ingeniaria zen.\nLondresko Olinpiar Jokoetako 800 eta 1500 metroko lasterketan hartu zuen parte."}
{"id": "74835", "revid": "512", "url": "https://eu.wikipedia.org/wiki?curid=74835", "title": "A Estrada", "text": "A Estrada Galiziako udalerririk populatuenetarikoa da, Pontevedrako probintzian eta Tabeiros-Terra de Montesko eskualdean dagoena."}
{"id": "74836", "revid": "119347", "url": "https://eu.wikipedia.org/wiki?curid=74836", "title": "Maite Zu\u00f1iga", "text": "Maite Zu\u00f1iga Dom\u00ednguez (Eibar, 1964ko abenduaren 28a - ) euskal atleta ohia da.\nBiografia.\nEibarren jaioa, ertzaina da lanbidez eta Julio Maldonado \"Maldini\" kazetaria du senarra.\nIbilbidea.\nGainera hamar Espainiako Txapelketa lortu zituen:"}
{"id": "74837", "revid": "336", "url": "https://eu.wikipedia.org/wiki?curid=74837", "title": "Montxu Miranda", "text": "Montxu Miranda D\u00edez (Santurtzi, 1976ko abenduaren 27a - ) euskal atleta da, pertika-jauzian aditua.\nBere inoizko markarik onena 5,81 metrokoa da, 2000ko uztailean Bartzelonan lortua."}
{"id": "74838", "revid": "98220", "url": "https://eu.wikipedia.org/wiki?curid=74838", "title": "Moa\u00f1a", "text": "Moa\u00f1a Galiziako kostaldean dagoen udalerria da, Pontevedrako probintziaren mendebaldean dagoena eta bertako herririk populatuenetarikoa dena. Halaber, O Morrazoko eskualdean kokatuta dago. Randeko zubiaren bitartez Redondela udalerriarekin lotzen da.\n2009ean 19.014 biztanle zituen. Herriko galiziar hiztunen kopurua %97,01koa da (2001)."}
{"id": "74839", "revid": "512", "url": "https://eu.wikipedia.org/wiki?curid=74839", "title": "Sergio de la Fuente", "text": "Sergio de la Fuente Valdiz\u00e1n (Gasteiz, 1989ko urriaren 1a - ) arabar saskibaloi jokalaria da, ACBko Grupo Capitol Valladolid taldean aritutakoa."}
{"id": "74842", "revid": "90204", "url": "https://eu.wikipedia.org/wiki?curid=74842", "title": "Prioi", "text": "Prioia proteina mota bat da, ugaltzeko edo erreplikatzeko gaitasuna duena, inongo azido nukleikorekin elkartua egon gabe. Prioiek animaliengan zein gizakiarengan nerbio-sistemaren patologia larriak eragiten dituzte.\nPrioiak partikula infekziosoak dira, hots, ostalari osasuntsu batean sartzerakoan gaixotasuna eragiten dute. Alde horretatik antza dute bakterio edo birus patogenoekin. Baina prioiak ez dira birusak, ezta egitura zelularrak ere. Proteinak dira, eta ez dute informazio genetikorik.\nInformazio genetikorik gabeko eragile infekziosoak onartzea orain dela gutxi arte astakeria zen biologoentzat. Gauzak aldatu ziren aurreko mendearen 80ko hamarkadan, prioiak aurkitu zirenean.\nAnimalia ugaztunek -gizakiak barne- PrPc izeneko proteina bat dute nerbio-sistemaren neuronetan. Prioiek proteina horren egitura primario berdina dute (250 aminoazido inguru), baina egitura tertziario edo espazial berezia, proteina normaletik bereizten duena. Proteina berezi honi PrPsc deritzo.\nPrioiek berezko ezaugarria dute: PrPc proteinarekin elkartzerakoan proteina horren egitura aldatzeko gaitasuna, alegia. Elkarrekintzaren ondorioz, PrPc proteina normala PrPsc edo prioia bihurtzen da, bere itxura galdu eta prioiaren egitura espaziala hartzen baitu. Kate-erreakzioa sortzen da, zeinean neuronetan dauden proteinak normalak desagertzen diren, prioiaren kopurua ugalduz. Prioien ugalketa horrek neuronen hondamena eragiten du.\nPrioiek sortutako gaixotasunak entzefalopatia espongiformeak dira, eta barneko zein kanpoko jatorria eduki dezakete. Barneko jatorria genetikoa da: PrPc proteina normalak mutazio bat jasaten du, bere egitura aldatzen duena, PrPsc proteina bihurtuz. Mutazioa hurrengo belaunaldietara transmititzen da Mendelen legeei jarraituz, ohikoa izanik familia batzuetan entzefalopatia espongiformeen iraupena belaunaldietan zehar.\nKanpoko jatorria ezaguna da zenbait kasutan, baina argitzeke dago beste askotan. Janarien bitartez hartutako entzefalopatia espongiformeak daude, zeinetan prioiak janariekin sartzen dira ostalariengan, infekzioa sortuz. Hazkuntzaren hormona infektatuak jaso zituzten gaixoengan ere prioi-gaitzen agerpena antzeman da. Eta laborategian egindako saioetan saguak eta tximinoak sarritan infektatu dira entzefalopatiez hildako gaixoen burmuin estraktuak inokulatuz.\nPrioiek sortutako infekzioek ez dute erantzun immunea eragiten. Horretan datza bakterioekiko eta birusekiko duten beste desberdintasun nabarmenaren bat.\nAzpimarratu beharrekoa da prioiek eragile fisiko eta kimikoen aurrean duten erresistentzia handia: tenperatura altuek, formaldehidoak, izpi ultramoreek eta nukleasa bezalako entzima hidrolitikoek ez diete kaltetzen.\nHistoria.\nPrioiek sortutako gaitzak aspalditik dira ezagunak: scrapie sindromea (ardiengan dardara eta azkura eragiten duena) XVIII. mendean aipatzen da, esaterako. XX. mendearen hasieran lehenengo giza entzefalopatia espongiformeak daude: Creutzfeldt-Jakob sindromea, zahartzaroko erotasun bitxia. Gaitz honek jotako gaixoen burmuinek, autopsia egiterakoan, aldaketa anatomiko nabarmenak zituztela ikusi zuten garai hartako patologoek.\nBeranduago patologia hauek transmitigarriak zirela frogatu zen: 1938an J. Cuill\u00e9 frantziarrak scrapie gaitza eragin zuen ahuntzetan, ardi gaixoen burmuin estraktuak inokulatuz.\n1982an Stanley Prusiner zientzialari estatubatuarrak (1997ko Nobel Saria) prioiaren hipotesia plazaratu zuen. Scrapie gaitza ikertuz, Prusiner konturatu zen patologia horren eragilea ez zela birus bat, partikula proteikoa baizik. Hori frogatzeko, azido nukleikoak degradatzen dituzten agenteak erabili zituen: entzima hidrolitikoak (nukleasak), izpi ultramoreak eta beste batzuk, baina scrapieren eragile infekziosoak bere honetan zirauen. Argi zegoen, Prusiner-en ustez, eragile horrek ez zuela azido nukleikorik, bakterio eta birusaren jatorria baztertuz.\nProteinak degradatzen dituzten beste agente batzuk erabiliz (fenola, adibidez) eragile infekziosoa deseustatzen zela frogatu zuen zientzialari estatubatuarrak.\n1990eko hamarkadan behi eroen gaitzaren hedapenak eta haren ustezko eraginak gizakiarengan garrantzi eta protagonismo berria eman zieten prioiei, haien inguruko ikerketak sustatuz.\nPatologia.\nPrioiek animaliengan zein gizakiarengan nerbio-sistemaren patologia larriak eragiten dituzte, \"entzefalopatia espongiforme transmitigarri\" (EET) deritzonak. Esanahia hau da:\nEntzefalopatia hauek inkubazio epe luzea dute, 30 urte ingurukoa gizakiarengan, eta sintoma amankomunak: neuronen endekapena, muskuluen kontrolaren galera, dardara, insomnioa, dementzia eta heriotza. Inkubazio epea luzea izan arren, lehenengo sintomak agertzen direnean eboluzio arina izaten dute gaitzek. Ez dute tratamendu eraginkorrik.\nAnimalien EET nagusiak hauek dira:\nEmaten du behi eroen gaitzak gizakia ere kutsatu dezakeela, behien prioiak gizakiarengana pasa daitezkeela okela infektatua jaterakoan. Baina hipotesi hau ez da ehuneko ehunean egiaztatu.\nGizakien EETak hauek dira:\nPrioiak eta Alzheimer gaitza.\nIkerlari batzuek Alzheimer gaitza prioiekin lotu dute. Izan ere, gauza amankomun batzuk dituzte EETek eta Alzheimerrak: burmuinaren endekapena , inkubazio epe luzea, antzeko sintoma batzuk eta parekotasun anatomikoak (Alzheimer kasuan plaka amiloideen agerpena, prioien pilaketak gogoratzen dutenak).\nZaila da, baina, hipotesi hau egiaztatzea, orain arte ez baita frogatu Alzheimerra transmititu daitekeenik.\nPrioien iraultza.\nPrioien aurkikuntzak bazterrak astindu zituen komunitate zientifikoan, eta Biologiaren oinarri klasikoak kolokan jarri zituen. Batez ere, hiru arrazoi hauengatik:"}
{"id": "74844", "revid": "799800", "url": "https://eu.wikipedia.org/wiki?curid=74844", "title": "Monet", "text": ""}
{"id": "74845", "revid": "23317", "url": "https://eu.wikipedia.org/wiki?curid=74845", "title": "Boiro", "text": "Boiro Galiziako kostaldean dagoen udalerria da, herrialde osoko populatuenetarikoa, A Coru\u00f1ako probintzian eta Barbanzako eskualdean kokatutakoa."}
{"id": "74846", "revid": "98220", "url": "https://eu.wikipedia.org/wiki?curid=74846", "title": "Teo", "text": "Teo Galiziako barrualdean dagoen udalerria da, herrialde osoko populatuenetarikoa, A Coru\u00f1ako probintzian eta Santiagoko eskualdean kokatutakoa."}
{"id": "74847", "revid": "98220", "url": "https://eu.wikipedia.org/wiki?curid=74847", "title": "Noia", "text": "Noia Galiziako kostaldean dagoen udalerria da, herrialde osoko populatuenetarikoa, A Coru\u00f1ako probintzian eta Noiako eskualdean kokatutakoa."}
{"id": "74848", "revid": "98220", "url": "https://eu.wikipedia.org/wiki?curid=74848", "title": "Sada (Coru\u00f1a)", "text": "Sada Galiziako kostaldean dagoen udalerria da, A Coru\u00f1ako probintzian eta A Coru\u00f1ako eskualdean kokatutakoa."}
{"id": "74850", "revid": "98220", "url": "https://eu.wikipedia.org/wiki?curid=74850", "title": "Fene", "text": "Fene Galiziako kostaldean dagoen udalerria da, A Coru\u00f1ako probintzian eta Ferrolgo eskualdean kokatutakoa."}
{"id": "74851", "revid": "336", "url": "https://eu.wikipedia.org/wiki?curid=74851", "title": "Linford Christie", "text": "Linford Cicero Christie (Saint Andrew, Jamaika, 1960ko apirilaren 2a - ) atleta britainiar ohia da.\nBiografia.\nJamaikan jaio zen eta bertan hazi zen bere amonaren zaintzapean. Zazpi urterekin Britainia Handira emigratu zuen bere gurasoekin bizitzeko, hauek bost urte lehenago emigratu baitzuten. 19 urterekin atletismoa egiten hasi zen.\n1986an, pronostiko guztien aurka, Europako Txapelketako 100 metro libre probako txapelduna izan zen.\n1988ko Seulgo Olinpiar Jokoetan, Linfordek zilarrezko domina irabazi zuen 100 metro libre lasterketan, Carl Lewisek irabazi zuena. 1992an, Bartzelonako Olinpiar Jokoetan urrezko domina lortu eta Europako Txapelketa irabazi zuen. 1994tik bere kirol-ibilbidea gain behera etorri zen. 1996ko Atlantako Olinpiar Jokoetan deskalifikatua izan zen baliogabeko bi irteera egiteagatik. 1999an debekatutako substantziak erabiltzeagatik errudun jo zuten. Gertakari horiek bere kirol-ibilbidearen amaiera ekarri zuten."}
{"id": "74852", "revid": "4380", "url": "https://eu.wikipedia.org/wiki?curid=74852", "title": "Nigran", "text": ""}
{"id": "74853", "revid": "119347", "url": "https://eu.wikipedia.org/wiki?curid=74853", "title": "O Porri\u00f1o", "text": "O Porri\u00f1o Galiziako barrualdean dagoen udalerria da, Pontevedrako probintzian eta Vigoko eskualdean kokatuta dago. Iparraldetik Mos udalerriarekin mugatzen du, ipar-mendebaltik Vigo du, mendebaldean Gondomar, hegoaldean Tui, hego-ekialdean Salceda de Caselas eta ekialdean berriz Ponteareas udalerriarekin mugatzen du.\n2008ean 18.075 biztanle zituen. Herriko galiziar hiztunen kopurua %93,37oa da (2001)."}
{"id": "74855", "revid": "98220", "url": "https://eu.wikipedia.org/wiki?curid=74855", "title": "Mos", "text": "Mos Galiziako barrualdean dagoen udalerria da, Pontevedrako probintzian eta Vigoko eskualdean kokatutakoa. 2008ean 14.650 biztanle zituen. Herriko galiziar hiztunen kopurua %96,40%koa da (2001)."}
{"id": "74856", "revid": "98220", "url": "https://eu.wikipedia.org/wiki?curid=74856", "title": "Poio", "text": "Poio Galiziako kostaldean dagoen udalerria da, Pontevedrako probintzian eta Pontevedrako eskualdean kokatutakoa."}
{"id": "74857", "revid": "1519", "url": "https://eu.wikipedia.org/wiki?curid=74857", "title": "The Washington Post", "text": "The Washington Post Washington hiriko egunkaririk zaharrena eta hedatuena da eta gaur egun paperezko edukia eta eduki digitalak argitaratzen ditu.\n1877 urtean sortu zen Stilson Hutchinsen eskutik eta hiru urte geroago Washington D.Cko eguneroko lehen egunkari bilakatu zen. Hedabidearen unerik ospetsuena 1970ko hamarkadan iritsi zen: Bob Woodward eta Carl Bernsteinen Watergate eskandaluaren gaineko erreportaje eta ikerketen ondorioz, Richard Nixon, garaiko presidente zenak dimititu egin zuen.\nEgunkari honek eskualdeko egunkari bezala definitzen du bere burua, baina eduki nazionalak ere argitaratzen ditu. Irakurleen gehiengoa Columbia distritutik dator.\nGaur egun (2019), hedabidea Nash Holdings LLC fondoaren propietatea da (Jeff Bezos da horretan buru) eta holding enpresa mediatiko eta ez-mediatikoak dauden; hala nola, Express eta El Tiempo Latino doaneko egunkariak.\nHistoria.\n\"The Washington Post\" egunkaria 1877 urtean sortu zuen Stilson Hutchin-ek eta hiru urte geroago Washington D.C.ko eguneroko lehen egunkaria bilakatu zen. 1905.ean, Washington McLean eta bere seme John Roll McLeanek, \"The Cincinnati Enquire\"ren jabeek, egunkariaren jabegoa lortu zuten. Egunkariak porrot egin zuen eta 1933ean Eugene Meyerrek, Erreserba Federaleko gobernadoreen batzordeko kideak erosi zuen. 1959 urtera arte izan zen \"Post\"-eko zuzendari. 1946ean egunkaria Philip L. Grahamen eskuetan geratu zen. Ordura arte egunkariaren editorea zen.\nGraham-ek 1963 urtean bere buruaz beste egin zuen eta Washington Post Company-ren kontrola Katharine Graham-en esku geratu zen. 1969-1979 bitartean egunkariaren editore izan zen eta 1993tik 2001ean komite exekutiboaren zuzendaria ere izan zen, hil zen arte. \nKatharine Grahamen gidaritzapean, egunkariari historian tokia eman zion Watergate eskandalua gertatu zen, eta The Washington Post izan zen hartaz lehena informatzen, eta baita gero, hari desberdinetatik tiraka, informazio gehien atera zuena, harik eta demostratua geratu zen Richard Nixon presidentea bera zegoela joko zikinean inplikatua (eta Nixonek dimisioa eman zuen). Watergate kasuaren jarraipenean Bob Woodward eta Carl Bernstein kazetariak izan ziren famatuak, baina rol inportantea izan zuen halaber beraien editore Barry Sussmanek. Kazetarien rola All the President's Men filmean geratu zen erretratua, filma bera Woodwardek eta Bernsteinek idatzi zuten liburuan oinarritu zelarik.\nDonald Graham izan zen Washington Post-eko editorea 1979tik 2000ra, Boisfeuillet Jones Jr.-ek. editore eta zuzendari karguak hartu zituen arte. 2013ko abuztuaren 5an Jeff Bezos-en hedabidearen erosketaren berri eman zuen egunkariak, 250 milioi dolarren truke. Erosketa honekin, Graham familiaren ibilbidea amaitu zen egunkarian. Bezosek Fred Ryan (Politico hedabidearen sortzailea eta CEOa) izendatu zuen The Washington Post-en CEO eta editore berri bezala, hedabideari ikuspegi digitalagoa emateko asmoarekin. 2014an egunkariaren egoitza lekualdatu zen Washingtoneko 1150 15th Street-era.\nEdukiak eta ildoa.\n\"The Washington Post\" egunkariaren lurralde esparrua nahiz eta AEBko ekialdeko kostaldea izan, eduki lokal, nazional zein mundu guztiko gaiak lantzen ditu. Egunkaria ekialdeko kostara bideratuta dago baina lantzen dituen edukien ondorioz mundu guztian kontsumitzen den egunkari bat da, webguneko bertsioari esker gehienbat. Hedabideak bi euskarri erabiltzen ditu, paperezko edizioa eta web orrialdea. The Washington Post egunkariak gai desberdin asko lantzen ditu, baina, politika da bai azalean eta egunkariaren barruan gehien lantzen den gaia.\nIldoari dagokionez. \"The Washington Post\" egunkariak liberaltzat definitzen du bere burua eta Donald Trump presidentearekiko kritikoa da. The Post View atalean publikatzen dira editorialak. Hauek, gai polemikoei buruzkoak izaten dira.\nEnpresa eta negozio eredua.\n\"The Washington Post\" hedabidearen jabea Nash Holdings LLC (Limited Liability Company) da, Jeff Bezosek sortu zuena. Nash Holdings enpresa 2013ko urrian sortu zen egunkariaren erosketarako. Jeff Bezosen enpresak burtsan kotizatzen du, \"The Washington Post Company\" izenarekin. Jeff Bezos da \"The Washington Post\"-en akzionista nagusia, baina ez soilik hedabidearena, baita \"Amazon.com\" eta \"Blue Origin\" konpainia aeroespazialarena ere. Forbes aldizkariaren arabera, munduko pertsona aberatsena da Bezos gaur egun.\nDiru iturri desberdinak ditu \"The Washington Post\" hedabideak. Egunkariak egunero bertsio digitala zein paperezko argitalpenak plazaratzen ditu. Paperezko edizioaren aleen prezioa, astegunetan, 2$-ekoa da eta igandetan 3,5$-ekoa. Bestalde, bertsio digitaleko eduki gehienak doakoak dira, baina harpidedun izateko aukera ere badago, eduki esklusiboak ikusi ahal izateko. Harpidetza motaren arabera, harpidedunek 60$ edo 90$ ordainduko dituzte urtean.\nBestelako diru iturriak.\nPublizitatea, harpidetza eta eguneroko salmentez gain, \"The Washington Post-\"ek Washington D.C. hirian dagoen egoitzan denda bat dago, non \"merchandising\" ugari eros daitekeen, hala nola, edalontziak, kamisetak, etab. Bestalde, esan beharra dago \"The Washington Post\"eko argitalpenetan erabiltzen diren argazki asko ere salmentan jartzen direla, eta asko saltzen direla.\nHedapena.\nHedabidearen hedapen datuei dagokienez, ComScore-ren arabera, 2018ko ekainean The Washington Post-en edizio digitalak 80 milioi bisita inguru izan zituen. Mugikorraren bidezko irakurleak ere %5eko handiagotzea jasan zuen aurreko urteko hilabete bereko datuak kontuan izanik, 65.5 milioi bisitarekin 2018ko ekainean. Paperezko edizioan aldiz, 2017an AEBetako egunkari salduenen rankingean seigarren postuan zegoen The Washington Post, egunean 313.000 aleko salmentarekin.\n\"The Washington Post\" hedabideak 2007an audientziari buruz egindako azterketaren arabera, audientziaren %72a unibertsitateko graduatuak eta %42a postgraduko titulatuak ziren. Bestalde, audientziaren %82a Washington eremutik kanpokoak ziren, eta hedabidea kontsumitzen zuen populazioaren %34k negozio erabakiak hartzen zituen egunkariak argitaratutako informazioaz baliatuz."}
{"id": "74858", "revid": "799884", "url": "https://eu.wikipedia.org/wiki?curid=74858", "title": "Washington Post", "text": ""}
{"id": "74859", "revid": "336", "url": "https://eu.wikipedia.org/wiki?curid=74859", "title": "Jason", "text": "Jason (, \"I\u00e1s\u014dn\", ahoskatua) greziar mitologiako pertsonaia bat da. Eson eta Alzimedaren semea zen, Iolkoseko erregea, bere anaia Peliasek tronutik kendu zuena. Azken honi, orakuluak, sandalia bakarra jantzita zeraman gizon batekin kontu handia izateko esan zion, bere tronua arriskuan jarriko baitzuen.\nJason, Kiron Zentauroak hezi zuen helduarora iritsi zen arte. Jasonek hogei urte bete zituenean, Iolkosera abiatu zen, herentziaz berea zen tronua berreskuratzeko asmoz. Bidean, ibai bat gurutzatu behar izan zuen, non bere sandalietako bat galdu zuen. Hirira iritsi zenean, bere osaba Peliasek deitu zuen, eta honek, bere ilobak sandalia bakarra zeramala ikusi zuen. Baita orakuluak esandako pertsona izan zitekeela ere. Horregatik, bere lurretik aldentzea erabaki zuen, betebehar zail batetara bidaliz: Kolkidara bidaiatu eta handik urrezko ahari larrua ekartzea, Frixo, Peliasen arbasoaren bizitza salbatu zuen ahari mitiko baten larrua zena. Ahari honek Kolkidara eraman zuen Frixo. Han, Frixok, Zeusi, ahari hau eman zion sakrifizio bezala, eta, ondoren, ahari larrua, urrezkoa zena, Eetes erregeari eman zion, zuhaitz batean utzi zuena, ahotik sua botatzen zuten bi zezenek eta sekula lo egiten ez zuen suge batek zaindua.\nArgonautak.\nJasonek, berrogeita hamar greziar heroi talde batek lagunduta (Kastor, Polux, Peleo, Orfeo, Herkules, Teseo, Laertes, Meleagro, Atalanta -taldeko emakume bakarra, korrikalari eta arkulari bikaina-) espedizioa antolatu zuen. Argosi, honen omenez Argo izena hartu zuen itsasontzia eraikitzeko esan zion. Eta, aldi berean, bertan ontziratu zirenek, ontziaren izenetik, Argonauta izena hartu zuten. Argonauta guztiak bilduta, itsasorantz atera ziren, Kolkidara bidean.\nHandik gutxira, Lemnos uhartera iritsi ziren, non emakumeak soilik bizi ziren. Erreginak, Hipsipila izena zuenak, Jasonetaz maitemindu zena, uharteko emakumeak Afrodita jainkosak zigortuak izan zirela esan zion, gurtzen ez zutelako, atzera botatzeko moduko kirats batekin bustiz. Honegatik, hara hurbiltzen ziren gizonek uko egiten zieten, inguruko uharteetako emakumeekin bliduz. Mendeku bezala, lemniek uharteko gizonak hil zituzten. Argonautek denbora bat eman zuten Lemnoseko emakume hauekin, eta, gero alde egin zuten.\nHerrialde batzuetatik igaro ondoren, Salmidesora iritsi ziren, non Fineo aurkitu zuten, itsua eta igarlea, argonautek, harpiak gainetik kentzen lagundu zutena emakume aurpegidun munstro hegalariak, herpe eta hegoekin, nortzuk, jainkoek jarritako zigor bat betez, Fineori, elikatzea eragozten ziotena.\nFineok, bere esker ona adieraziz, Kolkidarantz jarraitu beharreko bidea zein zen esan zien argonautei, eta, gainera, Harri Urdinetan aurkituko zuten arriskua nola gainditu esan zien. Harri Urdinak, igerian zebiltzan bi harkaitz ziren, etengabe mugitzen zirenak, euren artean talka egiten zutenak, eta, talka horietan, bertatik igarotzen saiatzen zen edonor zanpatzen zutenak.\nOztopo hau igaro ondoren, Kolkidara iritsi ziren. Jasonek, bertako errege zen Eetesi, bere asmoa zein zen adierazi zion. Eetesek, urrezko ahari larrua eramaten utziko ziola esan zion, baina honako baldintza hauekin: lehenik, urrezko ahari larrua zaintzen zuten bi zezenak uztarpetu behar zituen, horren ondoren, lurra landu eta, ildoetan, Atena jainkosak Eetesi berari emandako hortz batzuk botatzea. Gainera, urrezko ahari larruaren beste zaintzailea zen sekula lo egiten ez zuen sugea garaitu behar zuen. Suge hau, beti zegoen urrezko ahari larrua zegoen zuhaitzean. Medea, Eetesen alaba, biziki maitemindu zen Jasonetaz eta, aurretik berarekin Iolkosera joateko konpromisoa hartuz, Peliasen ilobari, bere balentria aurrera eramaten lagundu zion, bere sorginkeriak praktikan jarriz.\nJasoni, edabe magiko bat eman zion, munstrozko zezenek minik egin ez ziezaioten. Zezenak uztarripean jartzea lortu zuenean, hortzak, lurrean eginiko ildoetara bota zituen. Horietatik, ehundaka gizon armatu irten ziren, heroiaren aurka joan zirenak, baina honek, Medeak esandakoa jarraituz gizon horien artera harri bat bota zuen, eta armadak euren artean borrokatu ziren. Ondoren, Medeak, sugeari berebiziko logura eragin zion. Jasonek, larru preziatua bereganatu zuen eta bere bidailagunekin, Medearekin eta azken honen neba zen Apsirtorekin ihes egin zuen honen ontzian. Eetesen gizonek, ontzia jazarri zuten, eta Medeak bere neba hil, txikitu eta itsasora bota zuen. Eetes erregeak bere semearen hondakinak bildu eta Argonautak begi bistatik galdu zituen.\nHonen ondoren, Argonautek itzulerako bidaia abiatu zuten, arrisku ezberdinak saihestuz: ekaitzak, uhandreen setioa, Eszila eta Karibdis munstroen erasoa... Azkenik Iolkosera iritsi ziren. Han, Peliasek, Jasonengandik, urrezko ahari larrua jaso zuen, eta ondoren hil egin zen, bere alaben esku, hauek Medeak engainatu ondoren. Orduan, Jasonek eta Medeak Korintora ihes egin zuten. Bi seme-alaba izan zituzten. Baina, beranduago, Jasonek bere emazteari uko egin zion, Glaukarekin ezkontzeko, Korintoko erregearen alaba zena. Medeak, mendeku bezala, Jasonekin izan zituen seme-alabak eta Glauka hil zituen.\nJason eta zinea.\nBost pelikula egin dira, argonautek urrezko ahari larruaren bila eginiko bidaia kontatzen dutenak. \"Jason eta Argonautak\" \"(Jason and the Argonauts 1963)\" Don Chaffeyk zuzendutakoa, non, Ray Harryhausenen efektu bereziak nabarmendu ziren, \"Jason and the Argonauts\" 2000, Hallmarkek ekoiztutako telebistarako pelikula, \"Medea\" 1969, Pier Paolo Pasolinirena, Maria Callasekin, \"Tessagliako erraldoiak\" 1961 eta \"Herkules\" 1958."}
{"id": "74869", "revid": "336", "url": "https://eu.wikipedia.org/wiki?curid=74869", "title": "Krater", "text": "Kraterra sumendi baten gainaldean dagoen inbutu itxurako sakonunea da.\nKraterrak, alderantzikatutako kono baten forma izaten du, sumendiaren gainaldean erupzioek zulatutakoa. Batzuetan, albo batean ere dago, sumendiak bere tontorrean konorik ez duenean, eta, orduan, kraterra, albokoa edo bizkarroia bezala izendatzen da. Gerta daiteke, baita ere, sumendiak konorik ez izatea, hawaiiar sumendien kasuan bezala, eta, orduan, kraterra, lurreko zulo bat da, non laba astindu eta burbuilatzen den, erupzioetan gainezka egiten duena.\nBadaude sumendiak, aurkitzen diren tokiaren arabera, krater bat baino gehiago izatera hel daitezkeenak, baina beti bat nagusia. Krater hauek neurri ezberdinak izan ditzakete, metro gutxi batzuetatik, kilometro askotara.\nBeste alde batetik, sumendiekin zerikusirik ez duten kraterrei, talka krater deritze, eta oso ohikoak izan dira, Lur planetaren zein Ilargiaren eraketaren historian zehar."}
{"id": "74870", "revid": "23317", "url": "https://eu.wikipedia.org/wiki?curid=74870", "title": "Ordizia Rugby Elkartea", "text": "Ordizia Rugby Elkartea Gipuzkoako errugbi taldea da, egoitza Ordizian duena, Goierri eskualdean. Etxeko partidak Altamira estadioan jokatzen ditu. 2022-23 denboraldian, Espainiako Ohorezko mailan parte hartzen ari da. Hiru aldiz izan da ligako finalista, azkena 2021-22 denboraldian.\nHistoria.\nOrdizia Rugby Elkartea 1973an sortu zen, eta urte guzti hauetan zehar Ordizia eta Goierri eskualdeko kirol munduari estuki lotua egon da.\nJada sorreratik Goierriko gazteak talde honetako ekitaldi ugaritan parte hartu dute, gainera errugbi talde honek Ordizia udalerriaren izena hainbat herrialde ezberdinetan barna ezagutzera eman du: Italia, Portugal, Frantzia, Eskozia, Gales... bai eta Espainiar Estatuko lurralde eta erkidegoetan ezberdinetan ere.\nIdiazabal udalerrian egoitza duen AMPO enpresa bere babeslea bilakatu zenetik, taldeak AMPO Ordizia Rugby izena darama.\n2005an Ohorezko mailara igotzeko balentria lortu eta handik aurrera gorunzko bilakaera etengabea izan du.\nJada 2010-2011 denboraldian errebelazio taldea izan zen. Azkenik, denboraldi hartako txapeldunordea bihurtu zelarik. Gertakari hauk taldearentzat sekulako lorpena izan zen, gutxigatik txapelduna ez izateaz gain, Club de Rugby La Vila txapeldunarengandik puntu bakarrera gelditu baitzen.\nHurrengo urteetan maila bikaina lortu zuen eta besteak beste 2012 eta 2013an Errege Kopako txapeldun izan zen.\nPalmaresa.\n1973an sortutako taldeak 2005ean lehenbiziko aldiz lortu zuen ohorezko mailara igotzea.\nB taldea.\nGizonezkoen B taldea ere badu, Euskal Ligan ari dena. Euskal Ligako A multzoak \"1. maila\" izena hartu du 2015-16an.\nEmakumezkoen taldea.\nOrdizia Rugby Elkartearen emakumezkoen taldea Euskal Lehen Mailan ari da jokatzen. 2018-19 denboraldian ez dut taldea osatzerik izan. 2019an Landarbaso Rugby Taldea proiektua eratu zuen Atl\u00e9tico San Sebastian, Hernani eta Txingudiko taldeekin batera."}
{"id": "74871", "revid": "512", "url": "https://eu.wikipedia.org/wiki?curid=74871", "title": "Talka krater", "text": "Talka kraterra edo astroblema, meteorito batek azalera solidoko gorputz planetario batean (planeta, planeta nanoa, asteroidea edo satelitea) uzten duen sakonune ugarietako bakoitza da.\nEzaugarriak.\nArgizagien gainean erortzen diren meteoritoek, neurri oso ezberdinak izan ditzakete. Hautsarena baino neurri txikiagokoetatik, hamarnaka kilometroko diametroa dutenetaraino. Meteorito baten energia zinetikoa hain da handia, lurrean bapatean deusezteak bere zatiketa bortitza eragiten duela, eztanda egingo balu bezala (ikus irudia).\nKasuak egon dira, meteoritoaren masa oso handia izan denean, non barnetik heldutako laba, zulon agertzen den, laku bat eratuz, solidotutakoan, kraterrari hondo lau bat ematen diona. Bere formagatik, mota honetako kraterrei zirku deritze.\nZerutik eroritako meteoritoen berebiziko potentzia, erraz azaltzen da daramaten abiaduragatik (50.000tik 150.000 km/hrarte) baita bere masagatik ere. Bi parametro hauen konbinaketak, energia zinetiko beldurgarri batean biltzen da. 75.000 km/hko abiadan datorren 250 metroko diametroa duen meteorito batek, Lurrak ezagutu duen lurrikara edo sumendi erupziorik potenteenak hainako energia askatzen du.\nEsperimentalki, kraterren forma, bonba edo jaurtigailu batek lurrean eztanda egin ondoren sortzen denaren berbera dela frogatu da, hau da, katilu batena. Talka kraterrak, hainbat aldaketa eragiten ditu paisaian, talka bortitzaren ondorioz, bretxa deritzen aldatutako arrokak eratuz, eta, gainera, urtutako material kopuru handia jaurtitzen du inguruan.\nAtmosferen papera.\nGasezko egitura duten planetetan, talka kraterrak ez dira hain ugariak. Alde batetik, atmosferak hain bortizki geldiarazten ditu meteoritoak, hauek, ablazio izeneko beroketa oso bizi bat jasaten dutela. Euren tenperatura milaka gradutar iristen da, eta hiru fenomeno ezberdin gerta daitezke, meteoritoaren forma, norantza, abiadura eta masaren arabera. Sublimazioa garaiera handian gerta daiteke (orduan, oso motel, meteorito hautsa erortzen da), desintegrazioa lurretik gertu, meteoritoaren barnealdearen eta kanpoaldearen arteko tenperatura diferentzia izugarriagatik (kasu honetan, lurrerantz botatako zatirik nagusienak, lurrean, beste haserako meteorito batzuk balira bezala jokatzen dute), higadura nabarmena atmosferako bere ibilbidean zehar. Kasu honetan, lurrera bloke homogeneo bat bezala hel daiteke, metro batzuk neurtzen baditu, jada aipaturiko eztanda desintegrazioa eragiten duena. Honela, atmosferaren presentziak, ondorio bezala, lurrera erortzen diren meteoritoen tamaina eta kopuruaren murrizketa du.\nGainera, atmosferak, denborarekin talka hauek lurrean utzitako arrastoak ezabatzen dituzten beste akzio batzuk ere egiten ditu. Higadura da, forma ezberdinak izan ditzakeena. ur korronteak, haizea, lurraren izozte eta desizoztea, aktibitate biologikoa. Guzti honek, sakonuneak betetzen eta zirkuen harresiak higatzen laguntzen du.\nKraterrak planetetan.\nMerkurion.\nMerkurio planetak ia ez du atmosferarik, eta, hortaz, bere lurzoruaren itxura, ez da Ilargiaren oso ezberdina. Merkurioren azalera oso-osorik, talka kraterrez josia dago.\nMarten.\nMartek hain atmosfera fina du, proportzionalki, Ilargia kraterrez josi dutena baino meteorito kopuru txikiago batek zeharkatu dutela, baina, denbora berean, Lur planetaren gainean erori direnena baino handiagoa. Beste alde batetik, bere atmosfera hain fina izan arren, milioika urtetan, krater txikiagoak bete dituen eta nagusien harresiak higatu dituen higadura akzio bat egin du. Marteren lurzoruak krater asko kontserbatzen ditu, baina ez dago kraterrez josia, Ilargia eta Merkurio bezala.\nLurrean.\nLurra, Martek baino atmosfera trinkoagoa izan arren, ez da meteoritoen talketatik libre geratu. Bataz beste, 750 metroko diametroko krater bat egiteko gai diren bi meteoritoren artean 10.000 urte inguru igarotzen direla suposatuz, duela 4.000 milioi urtetik hona, halako 400.000 erori izango dira. Eta, itsasoek, lur planetaren azalera osoaren %70a hartzen dutela kontuan izanik, bakarrik kontinenteetan, 750 metroko diametroa duten 120.000 talka krater egon behar dute. Horietatik, ustez meteoritoenak diren ehundaka gutxi batzuk bakarrik inbentariatu dira, horien artean, 170 benetan edo ziurtasun handiz, hala direnak. Guztietan ezagunena, Barringer kraterra da, Flagstaffen, Arizonan. Guztietan handiena dena, Kazakhstango hiriburua den Astanan dago, eta 350 kilometroko diametroa du. Aipagarria den beste talka krater ospetsu bat, Chicxulubekoa da, Mexikoko Yukatan penintsulan dagoena. 10 kilometroko diametroa zuen meteorito batek eratu zuen, duela 65 milioi urte, garai horretararte lurreko errege ziren dinosauroen desagerpena abiaraziz.\nLurra, oraindik ere, meteorito erorketen eraginpean dago, batez ere oso meteorito handien erorketen eraginpean, baina probabilitatea, hainbat txikiagoa da, zenbat eta handiagoa izan meteoritoa. 1972an, 4000 tonako meteorito batek, Lurreranzko bere erorketa hasi zuen, eta apirilaren 10ean, atmosferan sartu zen. Zorionez, bere arraseko ibilbidea eta bere abiaduragatik, lurraren erakarpenetik ihes egiteko haina energia zinetiko mantendu zuen, eta berriz espazioan desagertu zen, Montana estatua 60 kilometroko garaieran zeharkatu ondoren. Arriskurik garrantzitsuena, Lurretik gertuko asteroideak dira. Hauen orbita, etorkizunean, Lurraren aurkako talka bat eragin dezaketen deformazioen mende dago.\nIlargian.\nTamaina guztietako meteorito talkek josia, gaur egun, Ilargiaren lurzoruak, milioika krater ditu. Hauen diametroa, zentimetro gutxi batzuetatik, ehundaka kilometratarainokoa da. Meteorito erorketa, duela milaka milioi urtetik gertatu denez, krater berrienak, antzinakoen gainean eratu dira."}
{"id": "74872", "revid": "23317", "url": "https://eu.wikipedia.org/wiki?curid=74872", "title": "Bera Bera Rugby Taldea", "text": "Bera Bera Rugby Taldea Donostiako (Gipuzkoako) errugbi talde profesionala da.\nHistoria.\nC.A. San Sebastian taldea 17 denboralditan jarraian goren mailan ibili zen eta hiru liga eta lau kopa eskuratu zituen besteak beste. 1980 hamarkadan ordea krisialdian sartu zen eta 1983an zatiketa gertatu zen. Taldetik atera zirenek Bera Bera Rugby Taldea sortu zuten. Bera Berak gorantz egin zuen eta 2003an Ohorezko mailara iritsi zen. Lehenengo urtean lortu zuen garaipenik handiena, 2004ko Errege Kopa hain zuen ere. Honi esker 2004-05 denboraldian Europako ezkutua txapelketan hartu zuen parte eta final-zortzirenetara iritsi zen.\nUrte batzuk ohorezko mailan egin ondoren 2011 urtean maila galdu zuen eta odutik aurrera Ohorezko B mailan ari da.\nB taldea.\nGizonezkoen B taldea ere badu, Euskal Ligan ari dena. Euskal Ligako A multzoak \"1. maila\" eta B multzoak \"2. maila\" izena hartu dute 2015-16an.\nEmakumezkoen taldea.\nBera Bera Rugby Taldearen emakumezkoen taldea Euskal Lehen Mailan ari da jokatzen.\nEmakumezkoen eskubaloi taldea.\nHasieran errugbi taldea bazen ere, hurrengo urteetan hainbat kirolen sailak eratu ziren Bera Beraren barnean, hala saskibaloia, nola eskubaloia, zikloturismoa edo karatea. Denetan arrakastatsuena Emakumezkoen eskubaloi taldea izan da, Espainiako bost liga eta sei kopa irabazi dituena."}
{"id": "74873", "revid": "119347", "url": "https://eu.wikipedia.org/wiki?curid=74873", "title": "Unibertsitateko Euskal Irakasleen Elkartea", "text": "EIRE edo Unibertsitateko Euskal Irakasleen Elkartea euskal unibertsitateetan euskararen garapenaren eta normalkuntzaren alde lan egiten duen irakasleen elkartea da.\nLeioan 1998ko apirilaren 20an izandako euskal irakasleen jardunaldietan EIRE sortzea proposatu zen.\nEuskal Herrian dauden unibertsitateen zentro guztietan lan egiten dute:"}
{"id": "74874", "revid": "12788", "url": "https://eu.wikipedia.org/wiki?curid=74874", "title": "Arraildura", "text": "Arraildura, irekidura luze eta estu bat da, materialaren banaketaren ondorioa.\nGeologian, bi arraildura mota arrunt bereiz daitezke: kontrakziozko arraildurak eta ziri formako arraildurak.\nIzena.\nAntzeko gauzetarako Bizkaiko leku askotan arrakala deritzo eta beste leku batzuetan pitzadura."}
{"id": "74875", "revid": "58701", "url": "https://eu.wikipedia.org/wiki?curid=74875", "title": "Urtzaldi", "text": "Urtzaldia, elur eta izoztegien urtzea da, udaberriko tenperatura igoeren ondorioz.\nUrtzaldiak, ur izotu kopuru handia askatzen du neguan zehar, honela, ibaien emaria hazten da, batzuetan, uholdeak eragiteraino, batez ere, ibaiaren arro hidrografikoan euria egiten badu. Toki oso hotzetan, prozesuak okerrera egiten du, ibaiak, errekaztoak eta lakuak estaltzen dituen izotz geruzaren zatiketagatik. Izotz puskak pilatu egin daitezke, izotz plataforma bat eratzera heltzeraino, apurtzerakoan, olatu suntsitzaile bat eratuz. Batzuetan, izotz pusken urtzea, behar baino lehenago gertatzen da ibai baten goiko zatian, elur goratzeengan eragin zuzena duena.\nUrtzaldia, berotze globalaren ondorioz etorriko denaren adibide bat da."}
{"id": "74876", "revid": "105290", "url": "https://eu.wikipedia.org/wiki?curid=74876", "title": "Debata", "text": "Debata Aralar mendilerroan dagoen mendi bat da. Guardetxetik San Migelen santutegira doan errepidetik oso gertu dago. Dena dela, bere garrantzia, bertan dagoen estazio megalitikotik datorkio.\nTontorrean bertan, Debata izeneko trikuharria dago, mendiari izena ematen diona. Mendebaldean eta errepidearen ondoan Erbillerri eta Pittin-arri trikuharriak daude. Aurreraxeago, Elurmenta eta Elordiko trikuharriak aurki daitezke, Txagain lepo eta trikuharrira heldu arte, Debata, Saldiaseko tontorretik banatzen duena. Debatatik iparraldera, Mozko dago, oso ezaguna ez den beste mendi bat, baina bere monumentu megalitikoa duena.\nIrispideak.\nOso azkar iristen da San Migeleranzko errepidetik, Azurtako langa izeneko lepotik, zehazkiago, tontorraren ekialdean dagoena. Lakuntzatik Guardetxeranzko igoera ere, ahaztutako tontor honetara igotzeko unea izan daiteke. Guardetxetik, jakina, aipaturiko trikuharri guztiak bisitatzeko ibilaldi bat ere egin daiteke."}
{"id": "74879", "revid": "69297", "url": "https://eu.wikipedia.org/wiki?curid=74879", "title": "Raymond Poulidor", "text": "Raymond Poulidor (M\u00e9rignat, Creuse, 1936ko apirilaren 15a - Saint-L\u00e9onard-de-Noblat, 2019ko azaroaren 13a) Pou Pou ezizenez ere ezaguna, txirrindulari profesional frantziar bat izan zen. \"Betiereko bigarrena\" bezala ere ezagutua izan zen erretiratu ondoren, Frantziako Tourra hiru aldiz, bigarren eta beste bost alditan hirugarren bukatu zuelako.\nBere tragedia, txirrindulari handi bat izanik, bere garaiko bi onenetakoekin lehiatu behar izan zuela da, Jacques Anquetil eta Eddy Merckx-txirrindulariekin, alegia. Dena dela, beti bigarren izate horrek, publikoa bere alde egotea eragin zuen, eta, XX. mendean zehar, txirrindulari frantziar ospetsuenetako bat izan zen.\n1960tik 1977rarte ibili zen profesional bezala, eta, denbora horretan, Louison Bobet, Jacques Anquetil, Eddy Merckx eta Bernard Hinault txirrindulariekin lehiatu zen. Mercier taldean korritu zuen, taldearen izen ezberdinekin: (\"Mercier Bp, Fagor-Mercier, Gan-Mercier edo Miko-Mercier\") bere txirrindulari profesional karrera osoan zehar.\nAnquetil eta Poulidorren arteko norgehiagoka frantziar kirolarien arteko lehia handienetako bat izan zen 1960ko hamarkadan.\nBaina, Frantziako Tourrean sekula arrakastarik izan ez zuen arren (ez zen, sekula, Mailot horia janztera ere iritsi), Poulidor, 189 garaipeneko palmares zabal bat duen txirrindularia da. Garaipen horien artean 1964ko Espainiako Vuelta eta Tourreko 7 etapa nabarmendu behar dira."}
{"id": "74881", "revid": "105290", "url": "https://eu.wikipedia.org/wiki?curid=74881", "title": "Nebtyren izena", "text": "Nebtyren izenak edo \"Bi Damak\" Goi eta Behe Egiptoko erregea sinbolizatzen dute. G16\nEgiptoko Inperio Ertainaren garaian, XI. dinastia eta XII. dinastian, faraoiek bost titulu jasotzen zituzten. Jaiotzako izenari beste lau gehitzen zizkioten tronura igotzen zirenean.\nHonako hauek ziren:\nHorusen izena, Nebtyren izena, Urrezko Horusen izena, Tronu izena eta Jaiotza izena.\nBi Damak, edo saia eta kobrak, Nekheneko (Hierakonpolis) Nekhbet jainkosa irudikatzen dute, Goi Egipton, eta Uadyet jainkosa, Behe Egipton.\nDen faraoiak, I. dinastiakoak, erabili zuen.\nSemerjetek, bere tituluetako bat bezala sartu zuen Nebtyren izena.\nXII. dinastiararte, ez zen Nebtyren izena behin betiko moduan erabili."}
{"id": "74882", "revid": "119247", "url": "https://eu.wikipedia.org/wiki?curid=74882", "title": "Tronu izena", "text": "Nesut Bity izena edo Tronu izenak, literalki, \"Erlearena eta ihiarena\" esan nahi du, eta bere itzulketa fidagarria, \"Bi Lurren Jauna\" da, hieroglifoek erleari erreferentzia egiten baitiote, Behe Egiptoko ikur bezala, eta ihiari, Goi Egiptoko ikur bezala. Ohi, \"Goi eta Behe Egiptoko Errege\" bezala itzultzen da.\n-nswt*bity-\nCa1-SPACE-Ca2\nII. dinastiaren erdialdera agertzen da, Sened, Neferkasokar eta Peribsenekin, III. dinastian ere erabili izan zen, Nebka eta Hunyrekin, bere erabilera, IV. dinastiatik aurrera bakarrik ohikoa egin zen arren. Snefruk, IV. dinastiako lehen erregeak, kartutxoaren erabilera sustatzen du, benetako izena inguratzen; ordutik aurrera, Nesut-Bityren izenak, kartutxoaren barnean, Horusen izena ordeztu zuen faraoiaren titulu nagusi bezala.\nEgiptoko inperio ertainean, XI eta XII. dinastiak, faraoiek bost titulu jasotzen zituzten tronura igotzen zirenean, jaiotza izenari beste lau izen gehituz. Honako hauek ziren: Horusen izena, Nebtyren izena, Urrezko Horusen izena, Tronu izena eta Jaiotza izena.\nErrege izen bat irudikatzeko modurik ohikoena izan zen, kartutxoaren barnean sartuz, muturrak lotuta zituen soka obalatu batek osatutako ikurra. Nesut-Bityren izena, sarriago erabiltzen da Egiptoko errege zerrendetan.\n\"Nesut Bityren titulua, edozein sinesmen erlijiosotik at dago: izaera geografiko bat du, erregea Goi eta Behe Egiptoren bereizgarri diren bi espezieei lotuz, erregearen domeinuak osatzen dituztenak, aurkakoen loturatzat\". F. Raffaele."}
{"id": "74883", "revid": "105290", "url": "https://eu.wikipedia.org/wiki?curid=74883", "title": "Besoko", "text": "Besokoa osagai apaingarri bat da, pertsonek besoan, eskumuturrean, edo orkatiletan jartzen dutena. Arruntki, urre, zilar, brontze edo burniz egina egoten da, garrantzi gutxiagoko metaletan eginiko besokoak ere falta ez diren arren. Beste alde batetik, ohikoa da harribitxiekin, filigrana edo esmalteekin eta beste gauza batzuekin apaintzea. Besokoaren uztaia (eraztun forma duenean), osoa edo ez osoa izan daiteke eta pieza bakarrekoa, edo baita bi piezas osatutakoa ere, gontz baten bidez ireki eta ixten direnak.\nHistoria.\nBesokoaren antzinakotasuna, eraztunarenaren oso antzekoa da, antzinagokoa ez bada, Antzinako Egiptoko momiatan eta Brontze Aroko historiaurreko hilobi europarretan ale batzuk aurkitu baitira, eta sarri ikusten da Asiriar Inperioko pertsonaien erliebetan irudikatua. Antzinakoenak, Neolitokoak dira, eta zulatutako oskolen forma dute.\nGaurko egunetara, antzinako zibilizazio guztietako besokoak heldu dira, Brontze Arokotik hasita, eta hauek forma espiral edo biribil sinple bat dute. Hauen ondoren, egipziarrak daude, zilindrikoak eta bi ataletakoak, estiloaren ezaugarritsuak diren ikur eta harribitxi inkrustazioekin apainduak. Feniziarrak, eraztun ireki gisa egiten dira, eta animalia buruetan amaituak. Greziar eta erromatarrek, forma biribil edo espiralak dituzte, sugea imitatuz, eta sarri, harri eta dominekin apaintzen dira. Bizantziar Inperiotik, bere mosaiko eta miniaturak diotenez, besokoa klase altuko jendeak erabiltzen zuela garbi geratzen da. Dena dela, ez zuen oso ohikoa izan behar, gutxiago oraindik Mendebaldean (Europa iparraldeko lurraldeetan salbu), Erdi Aroak utzi dituen osagai hauen arrasto urriei erreparatuz gero. XV. mendean, zaldunek bere erabilera berrezarri zuten arma jokoetan intsignia bezala, eta, Aro Modernoan, andreek, luxuzko erosgai bezala. Gaur egun, berriz ere emakumeek zein gizonek erabiltzen dute.\nIkus, gainera.\nEskumuturreko"}
{"id": "74886", "revid": "336", "url": "https://eu.wikipedia.org/wiki?curid=74886", "title": "I\u00f1aki Urdangarin", "text": "I\u00f1aki Urdangarin Liebaert (Zumarraga, Gipuzkoa, 1968ko urtarrilaren 15a) eskubaloi jokalari profesional ohia da, eta Cristina Borboikoaren senarra. Diru publikoa legez kanpo bereganatzeaz auzipetua eta kondenatua, 2018ko ekainaren 18an espetxeratu zuten, beretzat bakarrik prestatu eta berritutako modulu batean, Brievako (Avila) espetxean.\nBizitza.\nArbasoa du Balentin Berriotxoa, Bizkaiko patroia. Aita Juan Maria Urdangarin Berriotxoa (1932-2012), euskalduna, Vital Kutxaren presidente ohia, eta ama Claire Liebaert Courtain belgikarra ditu. Bere aitaren aldeko familiako gehienak Gasteizen bizi dira. Hala ere, bere haurtzaro eta gaztaroaren zatirik handiena Bartzelonan eman du I\u00f1akik. Hantxe ESADEn ikasi zuen.\n1997an, Joan Karlos I.a Espainiakoaren alaba Cristina Borboikoa ezkondu zuen Bartzelonan. Hori zela eta, Palmako duke eta dukesa titulua eman zieten ezkonberriei.\nUrdangarin afera.\n2011ko azaroan, ustelkeria zela eta auzipetu zuten, diru publikoa legez kanpo bereganatzea leporatuta.\nEskubaloiko palmaresa.\nEspainiako selekzioa.\nBere 154 partidutan honako txapelketan hartu zuen parte:"}
{"id": "74887", "revid": "336", "url": "https://eu.wikipedia.org/wiki?curid=74887", "title": "Gaelscoil", "text": "Gaelscoil (pluralean \"gaelscoileanna\") Gaeltacht lurraldetik kanpo dagoen gaelerazko lehen hezkuntzako eskolaren izena da, Irlandako Errepublikan eta Ulsterren. Bigarren hezkuntzako eskolak \"Gaelchol\u00e1iste\" du izena.\n35.500 ikasle jasotzen dituzte \"gaelscoileanna\" hauek, lehen hezkuntzako 169 zentro eta ikasle handiagoentzat 43 zentro (\"gaelchol\u00e1ist\u00ed\") dituztela.\nBestela, \"bunscoileanna\" lehen mailako eta \"me\u00e1nscoileanna\" bigarren mailako eskolak dira. Hirugarren mailan \"college\" edo \"col\u00e1iste\" eta \"university\" edo \"ollscoil\" ditugu, azkenik.\nHistoria.\nXX. mendearen hasieran sortu zituzten lehenengo eskolak, \"An tAthbheochan Gaelach\" edo \"Gaelic Revival\" (\"Gaelerazko Pizkundea\") izeneko garaian.\nGaur egun, Gaeltacht eremuan hezkuntza zentroen lehen hizkuntza gaelera da, baina hortik kanpo (lurralde gehienean) ingelesa da nagusi eskolan ere, gaelera ere ikasgai duten arren. Konderri horietan ere hizkuntza ikasteko xedearekin sortu zituzten \"gaelscoileanna\".\nHedadura.\nGaur egun \"gaelscoil\" bana dago, gutxienez, uharteko 32 konderrietan, eta bat baino gehiago hiri handien inguruan. Esate baterako, Derryk bederatzi ditu.\nBelfasteko zentrorik handiena \"Col\u00e1iste Feirste\" izenekoa dugu."}
{"id": "74888", "revid": "512", "url": "https://eu.wikipedia.org/wiki?curid=74888", "title": "Jorge Fern\u00e1ndez Madinabeitia", "text": "Jorge Fern\u00e1ndez Madinabeitia (Alacant, 1972ko abuztuaren 8a - ) euskal aktore eta telebista-aurkezlea da.\nBiografia.\nEHUn Gorputz Heziketa ikasi ondoren, Gasteizko \"Virgen Ni\u00f1a\" eskolan irakaslea izan zen.\nLana.\nModelo.\n1999an Mister Espainia saria lortu zuen.\nSaskibaloi-jokalaria.\nSaskibaloiari ere ekin zion eta, 1998an, Saski Baskonian debuta egin zuen ACB Ligan."}
{"id": "74890", "revid": "9281455", "url": "https://eu.wikipedia.org/wiki?curid=74890", "title": "Paulino Uzkudun", "text": "Paulino Uzkudun Eizmendi (Errezil, Gipuzkoa, 1899ko maiatzaren 3a - Madril, Espainia, 1985eko uztailaren 5a) boxeolaria izan zen, ziur asko Euskal Herriak inoiz eman duen boxeolaririk garrantzitsuena. Pisu astunen kategorian aritu zen. Falangista izaki, matxinatuen alde borrokatu zen Espainiako Gerra Zibilean, eta frankismoaren aldeko propagandarako erabili zuten gerraostean.\nBizitza.\nBederatzi anaia-arrebaren artean gazteena, gaztetan aizkora probarekin hasi zuen kirol ibilbidea. Boxeoari ekinda, Uzkudunek \u2014 Estatu Batuetan 'Paulino' izenaz ezaguna, bai eta 'euskal herritar aizkolaria' ezizenez ere\u2014 bere garaiko munduko txapeldun Joe Louis, Max Baer, Max Schmeling (hirutan) eta Primo Carnera izan zituen aurkari hainbat borroka sonatutan. Erretiratu zenean, guztira 50 garaipen (34 KO), 17 porrot eta 3 berdinketa zituen; hau da, 70 borroka egin zituen.\nUzkudun boxeolari bizkorra zen eta haren ezker gantxoak orduko pisu astun indartsuenei erasan zien. Harry Wills famatua erretirarazi zuen, 1927ko uztailaren 13an lau asaltotan irabazi zionean. Uzkudun bere karreran behin baino ezin izan zen borrokatu munduko titulua lortzeko, 1933ko urriaren 22an, Italian: Primo Carnerak puntuka irabazi zion hamabosgarren asaltoan. 1933-1934 denboraldietako udan, Uzkudun Rocky Pointen (New York) entrenatu zen. Franklin Rosaliarekin (1911-1972) \"sparring\" saio bat egiten ari zela, hark Uzkudun eraitsi zuen. Ezuste hark eragindako etsipenak erretiratzera bultzatu zuen, batzuen ustez.\n1935eko abenduaren 13an, ordea, Uzkudunek erretiroa utzi zuen, Madison Square Gardenen Joe Louisekin borrokatzeko. Laugarren asaltoan, Louisen eskuin \"uppercut\"ak Uzkudun eraitsi zuen, eta arbitroak borroka amaiarazi zuen, nahiz eta Uzkudunek borrokara itzuli nahi izan. Uzkudun oso indartsua zen, inoiz ez zuten eraitsi haren azken borroka profesionaleraino.\nPaulino Uzkudun falangista zen: Gipuzkoako falangista afiliatuen zerrendan, 785. zenbakia egokitu zitzaion. Hala, bada, 1936ko gerra piztean, faxisten alde egin zuen. Uzkudunek diru asko emana zuen falangisten alde, eta Errepublikaren aurkako altxamendua gertatu zenean, Pasaiako CNTkoek Paulino harrapatu zuten; fusilatzekotan zirela, Zarauzko EAJko kideek ihes egiten lagundu zioten. Gerraostean, frankismoaren propagandarako kirol izar bihurtu zen, Vicente Gil Francoren medikuaren eta Espainiako Boxeo Federazioko lehendakariaren babesarekin.\n1976an, paralisiak eraginda, bizitza publikotik erretiratu zen. Arteriosklerosiak makuluak erabiltzera behartu zuen, eta 1985ean Madrilen hil zen."}
{"id": "74891", "revid": "56334", "url": "https://eu.wikipedia.org/wiki?curid=74891", "title": "Jose Luis Galilea", "text": "Jose Luis Galilea Bidaurreta (Donostia, 1972ko uztailaren 9a - ) euskal herritar saskibaloi jokalari ohia da, egun LEB2ko FC Barcelonaren bigarren taldearen entrenatzailea dena."}
{"id": "74894", "revid": "1545", "url": "https://eu.wikipedia.org/wiki?curid=74894", "title": "Paris-Niza", "text": "Paris-Niza () txirrindularitzako etapakako lasterketa bat da, 1933an Albert Lejeunek, Le Petit Ni\u00e7ois egunkariaren zuzendariak, sortu zuena. Eguzkiaren Lasterketa bezala ere ezagutzen da, Frantzia iparraldetik hegoalderako ibilbidean jasaten den hobekuntza meteorologikoagatik.\nHistoria.\nBigarren Mundu Gerraren ondorioz, Paris-Niza proba, desagertu egin zen 1939ko edizioaren ondoren. 1946ko maiatzean berriz jokatu zen, baina ez zuen jarraipenik izan hurrengo urteetan.\n1951. urtean, Jean Leulliot kazetariak lasterketa berreskuratu zuen eta ordutik, urtero, martxoan jokatu da. 1951 eta 1953 bitartean, \"Paris-C\u00f4te d'Azur\" izena hartu zuen. 1954an, jatorrizko izena berreskuratu zuen, 1959an bakarrik aldatu zena, \"Paris-Niza-Erroma\" bezala lehiatu baitzen. Hau izan zen proba honen ediziorik luzeena, 11 etapatan 1.955 kilometro egin baitziren.\n1982tik 1999 arte, Josette Leulliotek, Jean Leullioten alabak hartu zuen probaren zuzendaritza. 2000 eta 2001 urteetan, probaren zuzendaria Laurent Fignon izan zen. 2002tik aurrera, Paris-Niza lasterketa A.S.O. elkartearena da, beste kirol ekintza batzuen artean, Frantziako Tourra eta Paris-Dakarra antolatzen dituen berberarena.\nSortu zutenetik, Paris-Niza lasterketa, egutegiko proba garrantzitsuenetako bat izan da, eta, horregatik, proba hau irabazi dutenen artean, txirrindulari ospetsu mordo bat dago. Horien artean, Se\u00e1n Kelly (1982tik 1988ra arteko Paris-Niza guztiak irabazi zituena), Jacques Anquetil, Fred De Bruyne, Eddy Merckx, Raymond Poulidor, Joop Zoetemelk, Miguel Indurain, Tony Rominger eta Laurent Jalabert nabarmendu behar dira.\nIbilbidea.\nBere izena Paris-Niza den arren, lasterketa hau ez da beti Parisen hasten, gertu dituen hegoaldeko herrietan baizik. 1998tik, azkeneko etapa \"Promenade des Anglais\" izeneko Nizako pasealekuan amaitzen da. Lehenago, 1973tik 1995 arte, lasterketa hau, Col d'\u00c8zerako kronoeskalada batean amaitzen zen. Trantsizio bezala, 1996 eta 1997ko edizioak, Antibes eta Niza arteko erlojuz kontrako sektore batekin amaitu ziren. Azkeneko edo azken-aurreko etapak, mendiko ibilbide luze bat izaten du, la Turbie eta Col d'\u00c8zetik igaroz. Ohiko beste etapa amaiera bat Mont Faron mendatea da, Toulondik gertu."}
{"id": "74895", "revid": "58701", "url": "https://eu.wikipedia.org/wiki?curid=74895", "title": "Chicxulub", "text": "Chicxulub Puerto Mexikoko herri bat da, Yucat\u00e1n estatuan dagoena Progreso udalerrian. 2000 urtean zuen biztanleria, 3400 pertsonakoa zen. Bost urte geroago, 2005ean, 5200ekoa zen. Herriaren ekonomia arrantza eta turismoan oinarritzen da.\nBeste herri bat ere bada Chicxulub izena duena: Chicxulub Pueblo, udalerri dena. Bi herri hauen artean, 20 kilometroko distantzia dago.\nHistoria.\nChicxulub Puerto izeneko herria Pechtarrek sortu zuen, Chicxulub eta Conkaleko jaunak zirenak. Maia hizkuntzan, Chicxuluben esanahia \"Deabruaren buztana\" da.\n1531an, bertan ainguratu zituen bere ontziak Francisco de Montejok, Montejo \"El Adelantado\" bezala ere ezaguna dena.\nChuburnarekin batera Chicxulub Puerto 1663an Yukatango zaindari izendatu zuen Juan Francisco de Esquivel y de la Rosaren gobernuak, piraten aurka kostaldea defenditzeko.\nChicxulub kraterra.\nChicxulub Puerto mundu mailan ospetsua da bertan Chicxulub kraterra dagoelako, non duela 65 milioi urte Kretazeo-Tertziario desagerpen masiboa eragin zuen meteorito bat erori zen.\nGerta Keller (Princetongo Unibertsitatea AEB) eta Thierry Adattek (Neuch\u00e2teleko Unibertsitatea Suitza) zuzendutako nazioarteko ikertzaileen emaitza zientifiko berrien arabera, talka kraterra, K-T mugako lamina baino 300.000 urte zaharragoa da. Antzerako beste ikerketa berri batzuek, Jan Smiten taldeak (Amsterdameko Unibertsitate Librea) aurrera eramandakoak edo Zaragozako Unibertsitateko Mikropaleontologia taldeak (Espainia) meteorito talka, K-T mugarekin bat eginez gertatu zela eusten dute.\nAnomalia grabimetrikoen topografiaren arabera, talka kraterrak 170 kilometroko gehienezko diametroa dela uste da, eta 10 kilometroko diametroa zuen meteorito batek sortu zuela. Gaur egun, geozientzialari gehienak, Chicxulubeko talkaren ondorio izan ziren giro perturbazio sakonak K-T mugako desagerpen masiboa eragin zutenak izan zirela ados daude, non, betirako desagertu ziren dinosauroak bezalako talde ezagunak."}
{"id": "74896", "revid": "1545", "url": "https://eu.wikipedia.org/wiki?curid=74896", "title": "Princetongo Unibertsitatea", "text": "Princetongo Unibertsitatea () estatubatuar unibertsitate pribatua da. AEBetako New Jersey estatuko Princeton herrian kokatua, \"Ivy League\" delakoaren zortzi unibertsitateetako bat da. \"College of New Jersey\" bezala sortua izan zen, 1746an, eta, bere jatorrian, New Jerseyko Elizabeth hirian zegoen. Munduko unibertsitate ospetsuenen artean ezagutua, unibertsitatea 1756an Princetonera eraman zen, jatorrizko izena mantenduz. Izena, Princetongo Unibertsitatera, 1896an aldatu zen ofizialki. Jatorrian, presbiterianoa zen, orain laikoa.\nBertan eman zituzten klaseak John Nash eta George Dantzigek (azken hau, simplex algoritmoaren asmatzailea). Albert Einstein fisikari alemaniar ospetsuak Princetongo Ikerketa Aurreratuen Institutuan irakatsi eta ikertzen zuen, unibertsitatetik gertu zegoen instituzio bat, baina independentea.\nPrinceton, munduko unibertsitaterik aberatsenetako bat da, 13 mila milioi dolarreko aurrekontuarekin. Baliabide hauetako zati bat, beste artista nabarmen batzuen artean, Gauguin, Andy Warhol eta Claude Moneten margolanak erakusten dituen arte museoan inbertitzen ditu.\nPrinceton, beti, AEBetako eta munduko unibertsitaterik hoberenetako bat bezala kalifikatua da, US News &amp; World Report aldizkariak, zazpi aldiz jarraian lehen posturako izendatua. Azken urte honetan, 2008an, lehen postua lortu zuen, Stanford, Yale eta Harvardeko unibertsitateen aurretik.\nKirolak.\nUnibertsitate honetako kirol taldea, Princeton Tigers da, eta kirol askotan parte hartzen du, mutiletan zein neskatan. Horien artean, lacrossea, waterpoloa, izotz hockeya, saskibaloia...\nBitxikeriak.\nHouse telesailean, kamerak, ospitalearen kanpoaldea hartzen duenean, benetan, Princetongo Unibertsitatea hartzen du."}
{"id": "74897", "revid": "23317", "url": "https://eu.wikipedia.org/wiki?curid=74897", "title": "Bretxa (geologia)", "text": "Bretxa arroka sedimentario mota bat da, konglomeratuarengandik klastoen itxura angulotsuak bereizten duena. \nEzaugarriak.\n2 mm-tik gorako sedimentuek arrokaren %50a baino gehiago osatzen dute. Klasto hauek angulotsuak dira.\nEraketa.\nSedimentu solidoak pilatzen diren eremuetan sortzen da, ibaien goi ibilguetan eta mendialdeko zuloetan. Klasto hauek zementu natural batez elkartuta daude. Sedimentuak askatu diren arroken araberako konposizioa izaten dute.\nMotak.\nLau bretxa mota ezberdintzen dira:"}
{"id": "74899", "revid": "119347", "url": "https://eu.wikipedia.org/wiki?curid=74899", "title": "San Pelaio baseliza (Bakio)", "text": "San Pelaio edo Doneperai baseliza Bakioko (Bizkaia) ermita erromanikoa da, Bermeoko Gaztelugatxeko Donienetik gertu dena, historikoki harreman handikoak elkarrekin. Harriz eraikia XII. mendean seguru aski. Abrisketako San Pedro (Arrigorriaga) eta Zumetxagako San Migelgo (Mungia) elizekin batera, Bizkaian kontserbatzen diren elizarik zaharrenetarikoak dira.\nEraikuntzak jatorrizko oinplanoa mantentzen du, nahiz eta mendeetan zehar hainbat zaharberritze burutu diren. Baselizak zati bakarreko nabea dauka, oinplano laukizuzenekoa. Absideak oinarri karratua dauka, baina nabearen tamaina baino txikiagoa.\n1995eko, maiatzaren 23an, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nEzaugarriak.\nIgarotako denbora eta egin zaizkion interbentzioak gorabehera, oso-osorik eta ukitu gabe gordetzen du jatorrizko oinplanoa. Eraikin txikia da, harlangaitzezko horma eta harlanduzko eskantzuekin. Dorrearen goialdea, aldatu egin zena, morteroz zarpeatuta dago. Bakioko San Pelaiok zati bakarreko nabea eta oinplano laukizuzena du; absidea, berriz, oin karratukoa eta nabea baino txikiagoa. Nabetik absiderako pasagunea garaipen-arku batek osatzen du, zorrotz samarra, bihurkin bikoitzekoa eta dobeladuna. Estalkia bi isurialdekoa da. Horren oinetik dorrea goratzen da, hiru aldeko isurkiez estalia. Absidearen ondoan, elizpearen estalkia aprobetxatuz, sakristia dago. Bai sakristia bai aipatutako estalkia tenplua bera baino berriagoak dira.\nElizak dituen baoetatik bi dira bereziki interesgarri: sarrera eta absideko leihoa. Lehenengoa arku batek osatzen du, zorrotz samarra, txaranbeldua eta hiru arkiboltakoa. Arkua ertzari atxikitako zutabeetan oinarritutako inposten gainean dago eraikita. Zutabe horiek harroin kubikoak, ebaketa zirkularreko fusteak eta piramide-enbor itxurako ginbelak ditu. Absideko leihoa, berriz, erdi puntuko arku batek osatzen du eta txaranbeldua da oso. Arku horrek, alboetan, apaindutako fustedun bi zutabetxo ditu, ertzari atxikiak."}
{"id": "74900", "revid": "6327", "url": "https://eu.wikipedia.org/wiki?curid=74900", "title": "Doneperai baseliza", "text": ""}
{"id": "74905", "revid": "4169", "url": "https://eu.wikipedia.org/wiki?curid=74905", "title": "Enonteki\u00f6ko babestutako eremuak", "text": "Enonteki\u00f6 udalerria, Finlandia osoko udalerri handienetarikoa izateaz gain, lur-jabetza nazionalaren ehuneko handiena dauka, %83a. Bertan, Parke Nazionalak, Erreserba Naturalak eta Eremu Basatiak daude, udalerriaren azalera guztiaren %60 baino gehiago osatzen dutenak; guztira, 5.139 km\u00b2 (Araba eta Bizkaia lurraldeak bezain handia).\nBertan, berezitasunez beteriko habitatak daude, iparraldeko animalia eta landarez eta paisaia izugarriz antolaturiko eremuetan. Finlandiako mendi eta ur-jauzi handienak eta tundra eremu zabalenak bertan daude; Halti mendixka (1380 m) eta Pitsusk\u00f6ng\u00e4sgo ur-jauzia.\nBerezitasunak.\nIpar Laponia eta basoen Lappi lurraldeen artean dago Enonteki\u00f6 eta ondorioz, hegoaldeko eta iparraldeko espezieak tartekatzen dira bere habitat anitzean. Bertako naturagatik eta era askotako espezieen ondorioz, ikerkuntza talde ugari ari da gaur egun lanean . Ikerkuntza talde hauek, bai nazionalak, bai nazioartetik etorritakoak, hala nola, bertako airea Europa kontinente osoko garbiena dela jakin dute. Beste ikerketa arlo batzuk, turismoaren ondorioak ingurugiroan edota zuhaitz bakanduen eta zingiren eskualdeak izan ohi dira. Izan ere, eremu babestu gehienak, zingiraz, mendixkez eta tundra eremuez osaturik daude.\nAipatzekoak dira bertako urkidi (urki zilarkarak) eta pinudiak, eta P\u00f6yrisj\u00e4rvi aintzirako duna ikuspegi ezohikoa.\nFauna eta Landaredia.\nFauna.\nEspezie asko dago bertan, baina uda partean iristen diren hegaztiak dira nagusi; elur-berdantzak, eskinosoak, kaskabeltz handiak, mokokerrak, ipar-belatzak, aliotak, marikoi buztanluzeak, doinu paregabea duten urrezko txirriak, txontak, antzarak, elur- eta zingira-hontzak, bernagorriak, luma dotoreko borrokalariak, kuliskak, mirotz zuriak, basoilar basatiak, murgilariak, zerra apainak, ahatebeltzak, hego mugimendu txiki eta azkarreko belatz txikiak, arrano beltzak, istingorrak, negu-txirtak, larre-buztainkarak, zapelatzak eta Enonteki\u00f6ko hegazti ospetsuena den eper zuriak esaterako, espezieetako batzuk dira .\nGainontzeko ornodunei dagokienez, animalia artiko eta iparraldekoek osatzen dute zerrenda eskasa. Hartz arreak, azeri artikoak, elur-oreinak (gehienak etxekotuak), altzeak, otsoak, ipar-katamotzak, ohiko jatunak, erbinude zuriak eta bisoi amerikarrak dira gehiengo paraje elurtu hauetan .\nArrantza.\nEremu hau arrantza paradisu bat da, laponiako amuarrain artiko handi ugari baitago bertako aintziretan. Bestetik, Poroeno, Rommaeno, Valtijoki eta L\u00e4t\u00e4seno ibaiak, amuarrain marroiez horniturik daude, azken urteetan agertu diren hainbat izokinez gain.\nLandaredia.\nAhabia gorriak, harrautsiak eta azeri-mahatsak inguru zingiratsuetan hauteman daitezken hiru landare espezietako batzuk dira. Ezkilaloreak, potentillak, bioletak eta azaleak besteak beste, euren tokia dute ere udalerriko mendixketan .\nTundra eremuetatik ihes egiten duten oihanetan, urki zilarkara, pinu eta izei zuhaitzak aurki daitezke esaterako."}
{"id": "74908", "revid": "96586", "url": "https://eu.wikipedia.org/wiki?curid=74908", "title": "Balentin Berriotxoa", "text": "Balentin Faustino Berriotxoa Arizti (Elorrio, Bizkaia, 1827ko otsailaren 14a - Hai Duong, Tonkin, gaur egun Vietnam, 1861eko azaroaren 1a), batez ere San Balentin Berriotxoa santu izenez ezaguna, Erromatar Eliza Katolikoko misiolari domingotarra, apezpikua eta martiria izan zen. 1988an kanonizatu zuen Erromatar Eliza Katolikoak. Bilboko elizbarrutiaren zaindaria; eta Bizkaiko bigarren santu zaindaria (Eliza Katolikoak San Inazio Loiolakoa du izendatuta Bizkaiko santu zaindari nagusia). Jaieguna uztailaren 4an ospatzen da.\nBizitza.\nElorrioko Arriola jauregian jaio zen, orduko Goiko Kalean (gaurko Berrio-Otxoa). Aita, Juan Isidro Berriotxoa, Elorriokoa zen, eta ama, Maria Monica Arizti, Antzuolakoa. 1845ean, 18 urte zituela Logro\u00f1oko apaizgaitegira joan zen. Baina hiru urte geroago, ikasketa eta egoitza-gastuak ordaintzeko aski dirurik ez zuenez gero, etxera itzuli behar izan zuen eta aitaren aroztegian laguntzen hasi. 1851ean, Miguel Jose Irigoien apezpikuaren laguntzari esker, apaizgaitegira itzuli ahal izan zuen.\nUrte horretan bertan abadetu eta bi urte geroago Toledoko domingotarren komentuan sartu zen.\n1856ko abenduaren 27an, beste zazpi lagunekin batera, Cadizko portuan ontziratu zen, ekialdeko Asiara misiolari joateko. Bost hilabete geroago Manilara iritsi zen. Bertan Tonkingo hizkuntza eta ohiturak ikasten jardun ostean, 1858an Vietnamgo eskualde horretara joan zen. Garai hartan Tonkingo kristauak Tu Duc erregearen jazarpena pairatzen ari ziren. 1858ko ekainean Melchor Garc\u00eda Sampedro apezpikuaren lagunkide izendatu zuten. Handik hilabete batera Sampedro monsinorea atxilotu eta martirizatu zuten. Era horretan, Berriotxoa Tonkingo apezpiku bilakatu zen. Hiru urtez ezkutuan egin zituen bere betebeharrak, oztopo eta arrisku handiei aurre eginez. Azkenik 1861ean atxilotua izan zen.\nHai Duong, probintziako hiriburura, eraman eta Trang-Thu gazteluan giltzaperatu zuten. Itaunketan nola zuen izena (bertakoek \"Vinh\", \u00abgarailea\u00bb, deitzen zioten), zenbat denbora zeraman herrialdean (lau urte), non bizi zen (Biu Txun), matxinatuekin harremanik ba ote zuen (ezetz, eta armarik ez hartzeko aholkatu zuela) eta Hermosilla apezpikua ezagutzen ote zuen (baietz) besterik ez zioten galdetu. Bere fedeaz arnegatzeko eskatu zioten, baina ezetz esan zuenez gero, 1861eko azaroaren 1ean lepoa moztu zioten.\nBerriotxoa hil zutela jakin zenean, atsekabe handia heldu zen Elorriora eta Bizkaia osora. 1886an haren gorpuzkiak Elorrioko elizara eraman zituzten. 1905ean Pio X.a aita santuak dohatsu egin zuen, eta 1988ko ekainaren 19an Joan Paulo II.ak santu izendatu zuen, Vietnamgo beste martiriekin batera.\n2006an Labayru ikastegiak Berriotxoaren euskarazko 20 eskutitz, gehienak bere amari idatziak, argitaratu zituen."}
{"id": "74909", "revid": "336", "url": "https://eu.wikipedia.org/wiki?curid=74909", "title": "Juan Manuel L\u00f3pez Iturriaga", "text": "Juan Manuel L\u00f3pez Iturriaga (Bilbo, 1959ko otsailaren 4a - ) euskal herritar saskibaloi jokalari ohi eta telebistako aurkezlea da.\nSaskibaloi jokalaria.\nTaldeak.\nEspainiako selekzioan 90 partidu jokatutakoa, 1984ko Olinpiar Jokoetan zilarrezko domina lortu zuen. Finala Estatu Batuek irabazi zuten eta Iturriagak 6 puntu lortu zituen 15 minututan.\nTelebista-aurkezlea.\nSaskibaloia utzi ondoren kazetaritzari ekin zion:"}
{"id": "74910", "revid": "59723", "url": "https://eu.wikipedia.org/wiki?curid=74910", "title": "Ivy League", "text": "Ivy League, \"Ivy Liga\" edo \"Huntzaren liga\" NCAAren kirol konferentzia eta elkarte bat da, AEBetako ipar-ekialdeko zortzi unibertsitatek osatua. Hitzak, bikaintasun kutsu akademiko bat du, baita elitismo maila handi bat ere (guztiak ekialdeko kostaldean daude, zehazki, herrialdearen sortzaile izan ziren hamahiru estatuetako batzuetan). Unibertsitate horiei \"Zortzi Antzinakoak\" edo \"The Ivies\" (\"Huntzak\") esaten zaie.\nIzenaren jatorria.\nIzena huntzetik dator, britainiar estiloko unibertsitate horien hormak estaltzen dituen landare igokaria."}
{"id": "74911", "revid": "336", "url": "https://eu.wikipedia.org/wiki?curid=74911", "title": "Teresa Motos", "text": "Teresa Motos Izeta (Donostia, 1963ko abenduaren 29a) euskal belar hockey jokalari ohia da.\nBizitza.\nUmetan hasi zen belar hockeyari ekiten eta 1978an Errealaren gazte taldean hasi zen. Bere ibilbide osoa, 1978 eta 1998 artean, Errealean eman ondoren, Espainiako 5 Liga (1986, 93, 94, 97 eta 98) eta 2 Kopa (1987 eta 1994) lortu zituen, bai eta Europako Txapelketa bat eta aretoko hockeyko beste bi txapelketa ere.\n1979 eta 1997 artean, 176 partida jokatu zituen Espainiako selekzioarekin. Bartzelonako Olinpiar Jokoetan urrezko domina lortu zuen Maider Telleria eta Nagore Gabellanes jokalari euskaldunekin batera, eta Atlantako Olinpiar Jokoetan 8.a izan zen. Gainera, 3 Munduko Txapelketetan eta Champions Trophy batean hartu zuen parte.\nGasteizko EHUn Gorputz Heziketa ikasi ondoren, Nafarroan irakaslea da."}
{"id": "74913", "revid": "336", "url": "https://eu.wikipedia.org/wiki?curid=74913", "title": "Gabriel Espartza P\u00e9rez", "text": "Gabriel Espartza P\u00e9rez (Iru\u00f1ea, 1973ko martxoaren 31 - ) nafar kirolari ohia da, taekwondon aritzen zena. 54 eta 58 kilotik gorako kategoriatan aritzen zen.\nEuropako txapelduna izan zen hirutan: 1992, 1994 eta 1996an. Sydneyko Olinpiar Jokoetan parte hartu zuen, zilarrezko domina lortuz."}
{"id": "74915", "revid": "105290", "url": "https://eu.wikipedia.org/wiki?curid=74915", "title": "Sa-Ra izena", "text": "Neferirkara-Kakai V. dinastiako faraoiak, titulatura berri hau gehitu zuen: kartutxo baten barnean bere jaiotza izena jarriz, aurretik Sa-Ra hieroglifoa zuelarik, Raren semea esan nahi duena.\nPrintzeak, tronura iritsi baino lehen, jaiotza izena baino ez zuen, baina, koroatzerakoan, titulu berri batean bihurtzen zen: Sa-Ra izena, kartutxo baten barnean idatziz eta \"Raren semea\" epitetoa gehituz, honela bere jatorri jainkotiarra legitimatuz, faraoiak, Egipto, Raren Lurreko oinordeko legitimo bezala gobernatzen baitzuen.\nV. dinastiatik aurrera Sa-Ra izena iskripzioetan gehien erabili zen tituluetako bat izan zen, Tronu izena edo Nesut-Bity izena eta Horusen izenarekin batera.\nEgiptoko Inperio Ertainetik aurrera, XI. dinastia eta XII. dinastia, egipziar faraoiek bost titulu jasotzen zituzten. Jaiotza izenari beste lau gehitzen zizkioten tronura igotzen zirenean: Honako hauek ziren:\nHorusen izena, Nebtyren izena, Urrezko Horusen izena, Tronu izena edo Nesut-Bity izena eta Jaiotza izena."}
{"id": "74916", "revid": "336", "url": "https://eu.wikipedia.org/wiki?curid=74916", "title": "Mateo Garralda", "text": "Mateo Garralda Larunbe (Burlata, 1969ko abenduaren 1a -) euskal herritar eskubaloi jokalaria da, egun Danimarkako Kolding taldean aritzen dena. 1,92 metroko altuera 102 kiloko pisua du.\nLau Olinpiar Jokoetan parte hartu du: Bartzelona 1992, Atlanta 1996, Sydney 2000 eta Atenas 2004."}
{"id": "74917", "revid": "119247", "url": "https://eu.wikipedia.org/wiki?curid=74917", "title": "Horusen izena", "text": "Horusen izena faraoi titulua irudikatzeko erabili zen ikurrik antzinakoena da: belatz bat (Horus jainkoa), serej baten gainean erregearen izenarekin, egipziar hieroglifo idazkeran.\nSereja, egipziar historiaren hasieran jada agertzen da, Narmerren Paleta delakoan. IV. dinastiaren aurreko erregeek. nagusiki euren Horusen izena erabili zuten, serej batean agertzen zena (jauregi baten fatxadaren imitazio bezala) Horus jainkoa bere gainean kokatua zegoela.\nSekhemib II. dinastiako faraoiak, bere izena Peribsengatik aldatu zuen, eta Horusen babesa Sethenarengatik aldatu zuen, beharbada, arazo politikoengatik, Horusen ikurra Sethenarengatik aldatuz. Khasekhemuy faraoiak, Sejemib edo Peribsenen ondorengoak, bere serejaren gainean Horus eta Seth batera jartzen ditu, desadostutako bi taldeak ados jartzeko.\n\"Horus serejaren gainean, erregearen jauregiaren irudikapen sinbolikoa da, zeruko jainko gorenak babestua, erregea berarekin identifikatua, eta, beraz, bere lur propioa babesten duen jainko-erregea da, bertan aurkitzen diren gauza eta bizidun guztiak. Metafora honen indarra eta esanahiak, sustrai mitikoak eta erlijiosoak dituzte, \"errege jainkotiarra\"ren kontzeptua bere baitan hartzen baitu, bere biztanle eta lurrean gobernatzeko erregearen eskubidearen jatorri eta iturri bezala; Horusen izena sakratua zen, eta arlo kultural, zeremonial, erlijiotsu, magiko, beliko eta hiletakoetan erabili behar zen, arau finkorik ez zegoen arren eta aldaketetara lotuta zegoen garaia eta testuinguruaren arabera\". F. Raffaele\nEgiptoko Inperio Ertainean, XI. dinastia eta XII. dinastian, egipziar faraoiek bost titulu jasotzen zituzten. Jaiotza izenari, beste lau titulu gehitzen zizkioten. Honako hauek dira: Horusen izena, Nebtyren izena, Urrezko Horusen izena, Tronu izena edo Nesut-Bity izena eta Jaiotza izena."}
{"id": "74918", "revid": "512", "url": "https://eu.wikipedia.org/wiki?curid=74918", "title": "Francisco Javier Ekisoain", "text": "Francisco Javier \"Zupo\" Ekisoain Azantza (Iru\u00f1ea, 1962ko maiatzaren 7a - ) euskal herritar eskubaloi entrenatzaile eta jokalari ohia da. 2008an Portland San Antonio utzi eta Italiako selekzioari entrenatzeari ekin zion."}
{"id": "74920", "revid": "119347", "url": "https://eu.wikipedia.org/wiki?curid=74920", "title": "I\u00f1aki Ugarte", "text": "I\u00f1aki Ugarte Gil (Iru\u00f1ea, 1988ko maiatzaren 7a -) euskal herritar eskubaloi jokalaria da, Portland San Antonion atezain aritzen dena. 1,89 metroko altuera eta 96 kiloko pisua du."}
{"id": "74921", "revid": "119347", "url": "https://eu.wikipedia.org/wiki?curid=74921", "title": "Adrian Crowley", "text": "Adrian Crowley Carrasco (Irun, 1988ko maiatzaren 17a -) euskal herritar eskubaloi jokalaria da, Portland San Antonion hegaleko aritzen dena. 1,87 metroko altuera eta 80 kiloko pisua du. Debuta ASOBAL Ligan Bidasoa Kirol Kluban egin zuen."}
{"id": "74924", "revid": "119347", "url": "https://eu.wikipedia.org/wiki?curid=74924", "title": "Javier Ortigosa", "text": "Javier Ortigosa Contin (Iru\u00f1ea, 1982ko urtarrilaren 17a -) euskal herritar eskubaloi jokalaria da, egun ASOBAL Ligako Portland San Antonio taldean aritzen dena. 1,83 metroko altuera 93 kiloko pisua du."}
{"id": "74928", "revid": "90204", "url": "https://eu.wikipedia.org/wiki?curid=74928", "title": "Dyet", "text": "Dyet edo Uadye \"sugea\", Egiptoko I. dinastiako laugarren faraoia izan zen (K.a. 2927-K.a. 2914) (von Beckerath).\nManetonek Uenefes deitzen du eta 23 urteko erregealdia (Sexto Julio Afrikano) edo 42 urtekoa (Eusebio Zesareakoa) ematen dizkio. Eusebioren bertsio armeniarraren arabera, Vavenefisek 42 urteko erregealdia izan zuen.\nDyeten garaian, Meritneit izeneko pertsonaia bat bizi zen, Abidosko bere hilobiagatik ezaguna. Ziur asko, Merytneith Dyer faraoiaren emaztea eta Dyet eta Denen ama zen. Honela, Merytneith erregeorde izango zen Dyeten erregealdiaren lehen zatian.\nManetonek, garai horretan, gosete handi batek Egipto suntsitu zuela dio.\nEgiptotik kanpora espedizioak egin zituen, eta bere igaroaren arrastoak aurkitu dira Arabiar basamortuan, Itsaso Gorrira daraman bidean.\nManetonek (Afrikarra eta Eusebioren arabera) \"Kokome\"tik gertu piramide batzuk eraikitzea agindu zuela dio, Saqqararekin identifikatu den herria.\nLurperatuta dagoen tokia, Z hilobia da, Umm el-Qaabeko nekropolian, Abidosen."}
{"id": "74929", "revid": "105290", "url": "https://eu.wikipedia.org/wiki?curid=74929", "title": "Desamendi", "text": "Desaomendi edo Desamendi Aralar mendilerroan dagoen mendi bat da, 1305 metroko garaiera duena. Errenagan hasten den gailur talde batetako mendirik garaiena da, Gipuzkoako mugaren ondo-ondoan dagoena, eta ekialderanzko norabidea hartzen du, Malloako tontorrekin paraleloan, Txameni eta Beloki mendietatik igaroz. Hala eta guztiz ere, tontor hau Euskal Herriko mendien katalogoan bilduta ez egoteak, zertxobait ahaztua uzten du, bertara iristea nahiko erraza den arren, Errenagako babeslekuetara doan hain erabilia den ibilbidearen ondoan baitago. Tontorra, Desaomendi bezala ere izendatua da, eta Deesamendi bezala transkribatua da.\nIrispideak.\nGuardetxetik, Intzazelai edo Pagomariko lautaden bidea jarraitu behar da, eta, Mandarrate izeneko lepotik, Errenagako babeslekuetara doan bidea jarraitu behar da. Errenaga mendiaren tontorrera iritsi aurretik, eskumatarantz desbideratu behar da, Desamendi mendiaren muino zabalerantz. Ibilbide gomendagarriago bat, bakartiagoa izateagatik, Pagomaritik iparraldera jarraitzea da, Desao izeneko babeslekura eta Urrutiko lurri\u00f1a izeneko lepora iritsi arte, Desamendi eta Desamendi txikiren artean. Ekialdeko muino belartsutik, tontorrera iristen da. Desaotik, zuzenean hel daiteke tontorrera, lepora iritsi beharrik gabe."}
{"id": "74933", "revid": "336", "url": "https://eu.wikipedia.org/wiki?curid=74933", "title": "Bastet", "text": "Bastet egiptoar mitologiako jainkosa bat zen, \"Bast\" bezala ere izendatua. Bere betebeharra, etxea babestea zen eta bizi poza sinbolizatzen du, harmonia eta zoriontasunaren jainkosatzat hartzen baita.\nIkonografia.\nEtxeko katu baten itxuran irudikatzen zen, edo katu burudun emakume bezala, beti sistro bat daramana (musika tresna). Izan ere, oso atsegin zuen gizakiek bere omenez musika jo eta dantzatzea.\nMitologia.\nEguzki izpi beroen pertsonifikazioa da eta bere botere mesedegarriak erabiltzen zituen. Jainkosa arriskutsuen ezaugarri baketsuak irudikatzen zituen, Sakmisen kasua bezala, eguzkiaren ezaugarri kaltegarriak erabiltzen zituena. Atumen begi bezala, Ilargiarekin lotuta zegoen eta jaiotzak eta haurdun zeuden emakumeak gaixotasun eta izpiritu txarrengandik babesten zituen.\nJainkosa baketsu bezala agertzen da, baina, haserretzen denean, lehoi eme burudun emakume bihurtzen da, Sekhmet jainkosarekin lotua. Une zehatz batzuetan, askoz bortitzagoa zen Sekhmet jainkosa bihurtzen zen, gerren patroia eta lehoi buruduna. Irudikatzen duen totem animalia bezala, Bastetek nondik joko zuen sekula ezin zen jakin, edozein unetan xamur edo basati ager zitekeena.\nBatzuetan, Ra edo Atumen alaba bezala agertzen da, Hathor edo Tefnut ama bezala hartuz. Beste batzuetan, hirukoa eratzen du Atum edo Mahesekin \"Begirada basatiko Lehoia\", senar bezala eta Horhekenurekin seme bezala. Antzinako Inperiotik, erregearen ama da hau zerura iris dadin lagundu eta babesten duena.\nSothis izarrarekin identifikatzen zen, bere burua honen Andretzat hartzen zuena. M Oldfield Howey bezalako aditu batzuen arabera, bere izenak \"Zarrastailea\" esan nahi du, bere izaera baketsua izan arren.\nGurtza.\nBere gurtzaren jatorria, egiptoar zibilizazioaren lehen denboretan dago, beranduago nabarmentasuna lortuz, eta, Piramideen testuetan eta Hilen Liburuan aipatzen da bere izena.\nBubastis izeneko antzinako hiria, (gaur egun Zagazig, Niloren deltan), bere gurtzara sagaraturik zegoen, eta bertatik datoz, jainkosa honen omenez lurperatuak izan ziren ehunka katu momifikatu. Bere gurtza hain izan zen garrantzitsua, bere tenpluetan, bere irudikapena ziren katuak hazi zirela, eta, hauek hiltzerakoan, kontu handiz momifikatuak ziren, eurentzako bereziki eginiko hilobietan lurperatuz. Mota honetako nekropoliak, Sakkara, Tanis, Beni Hassan eta Tebasen aurki daitezke.\nEgiptoarrek, katuak, Bastet jainkosaren irudikapentzat hartzen zituzten, eta, elezaharrak dioenaren arabera, pertsiarren aurrean amore ematen zuten, hauek, euren ezkutuen aurrean katu bat eusten zutenean, izan ere, pertsiarrek, bazekiten egiptoarrak amore emateko gai zirela, katu bati min egin baino lehen. Honela galdu zuten \"Pelusio\" izeneko herria, gaur egun, Suezko kanalaren iparraldeko muturrean dagoen Port Said herria dena.\nJainkosa honen omenez, Bubastis hirian \"Mozkortasunaren Jaialdia\" ospatzen zen, non ardo ugari edan, dantza egin eta musika jotzen zen. Jaialdi hau, pozik eta baketsu ager zedin egiten zen, honela, haserretutako lehoi baten itxurarik har ez zezan.\nKanpo estekak.\nRosa Thode \"Panteoi Egiptoarra\" egiptologia.orgen"}
{"id": "74934", "revid": "105290", "url": "https://eu.wikipedia.org/wiki?curid=74934", "title": "Galescola", "text": "Galescola galizierazko hezkuntza eskola publikoak dira, 0 eta 3 urte arteko haurrentzako. Galiziako Xuntak abian ipini zituzten 2007-08 ikasturtean, PSG eta BNG alderdiak agintean zeudela.\nGaur egun Vigo, Pontevedra, Marin, A Coru\u00f1a, Santiago, Lugo, Ribadeo eta Ourenseko udalerrietan galescolak abian daude, besteak beste. 2008-09 ikasturterako 58 zentro 2.733 ikaslerekin eta 472 langilerekin egongo direla aurreikusten dute."}
{"id": "74936", "revid": "336", "url": "https://eu.wikipedia.org/wiki?curid=74936", "title": "Bressola", "text": "(La) Bressola katalanezko haur hezkuntzaren eskolen izena da, gaur egun 2 eta 11 urte arteko ikasleei zuzendutakoa, bai eta eskola guztiak koordinatzen dituen elkartearen izena ere.\nIpar Katalunian sortu zituzten eskola hauek 1976an, Seaska, Diwan eta Calandreta sareekin batera hezkuntza elebidunaren aldeko federazioa osatzen dute Frantzian.\nEskolak.\nGaur egungo zentroak horrela daude banatuta: Rosselloko eskualdean 8, eta Conflenten 1."}
{"id": "74937", "revid": "512", "url": "https://eu.wikipedia.org/wiki?curid=74937", "title": "Sondershausen", "text": "Sondershausen Alemaniako herri bat da, Turingia estatuan eta Kyffh\u00e4userkreis barrutian dagoena, Harz mendietatik gertu. Gainera, aipaturiko barrutiko hiriburua ere bada. Erfurtetik 50 kilometro iparraldera dago, gutxi gora-behera.\n1918 arte, Schwarzburg-Sondershausen printzerriko zati izan zen."}
{"id": "74939", "revid": "219", "url": "https://eu.wikipedia.org/wiki?curid=74939", "title": "Tolon", "text": ""}
{"id": "74940", "revid": "219", "url": "https://eu.wikipedia.org/wiki?curid=74940", "title": "Clarmont-Ferrand", "text": ""}
{"id": "74944", "revid": "336", "url": "https://eu.wikipedia.org/wiki?curid=74944", "title": "Calandreta", "text": "(La) Calandreta (euskaraz \"Larratxori txikia\") okzitanierazko eskolek hartzen duten izena da. 1979tik abian daude: lehen eskola Pauen (Bearno) zabaldu zuten, eta sare horrek Seaska, Diwan eta Bressola elkarteekin federazioa osatzen dute Frantzian.\n2006an 1.700 ikasle inguru hartzen zituzten lehen hezkuntzako 37 eskolatan eta bigarren hezkuntzako bi ikastetxetan.\nEskolak.\nGaur egun (2008), calandretak horrela daude banatuta:"}
{"id": "74945", "revid": "1545", "url": "https://eu.wikipedia.org/wiki?curid=74945", "title": "Foras na Gaeilge", "text": "Foras na Gaeilge Irlandako gaeleraren erakunde araugilea da.\n1999ko abenduaren 2an sortu zuten Baile \u00c1tha Cliath /Dublin hirian.\nEkimenak.\nSeachtain na Gaeilge edo \"Irlanderaren astea\" jatorriz 1903an ospatzeari ekin bazioten ere, gaur egun Foras na Gaeilge erakundeak antolatzen du urtero, martxoan, L\u00e1 Fh\u00e9ile P\u00e1draig/Saint Patrick eguna baino lehen."}
{"id": "74946", "revid": "9066587", "url": "https://eu.wikipedia.org/wiki?curid=74946", "title": "Proventza", "text": "Proventza (\"Proven\u00e7a\" okzitanieraz) Okzitaniako eskualde edo probintzia historikoa da.\nGaur egungo Proventza-Alpeak-Cote d'Azur eskualde frantziarraren zatia hartzen du, Var, Vaucluse eta Rodanoren Ahoak departamenduak osorik eta Proventza Garaiko Alpeak eta Itsas Alpeak departamenduen zati bana.\nHistoria.\nProventza Erromatar Inperioaren lehenengo probintzia izan zen gaur egungo Italiatik kanpo sortutakoa. Hortik bere izena (\"Provincia Nostra\" &gt; \"Provincia \"&gt; \"Proven\u00e7a\").\nHiri nagusiak.\nMarseilla, Niza eta Toulon hiri nagusien artean ditugu.\nKultura.\nXI. eta XII. mendeak bertako literaturaren urrezko garaia izan ziren, trobadoreak zebiltzanean (Folquet de Marseille euren artean). XIX. mendeko idazleen artean Frederic Mistral azpimarratzekoa da, okzitanieraz lan egin eta Literaturako Nobel Saria lortu zuena 1904an.\nBestela, hainbat margolari eta musikari inspiratu izan ditu eskualdeak historian zehar.\nAzkenik, petanka izeneko jokoa eskualde honetan sortu zuten. Halaber, Bouillabaisse eta Ratatouille izeneko plater famatuek ere hemen dute jatorria, eta bertako ardoak bezala munduan zehar ezagunak dira."}
{"id": "74947", "revid": "11782", "url": "https://eu.wikipedia.org/wiki?curid=74947", "title": "Fenolleda", "text": ""}
{"id": "74948", "revid": "119347", "url": "https://eu.wikipedia.org/wiki?curid=74948", "title": "Cristina Torrens", "text": "Cristina Torrens Valero (Iru\u00f1ea, 1974ko irailaren 12a -) euskal herritar tenislari ohia da.\nNafar tenislariak 11 sari irabazi zituen \"challenger\" zirkuituan (6 banaka eta 5 binaka) eta 4 WTA zirkuituan (2 banaka eta 2 binaka)."}
{"id": "74950", "revid": "96586", "url": "https://eu.wikipedia.org/wiki?curid=74950", "title": "Maria Josefa Santxo", "text": "Maria Josefa Santxo de Guerra (Gasteiz, 1842ko irailaren 7a -Bilbo, 1912ko martxoaren 20a), eliz-izena Maria Josefa Jesusen Bihotzarena, arabar lekaimea izan zen, \"Jesusen Karitateko Zerbitzarien Erakundea\" ordenaren sortzailea. 2000 urtean kanonizatu zuen Eliza Katolikoak.\nBizitza.\n7 urte zituela, aita hil zitzaion eta Madrilera bizitzera joan zen. 18 urterekin moja bihurtu eta \"Maria Zerbitzarien Erakundea\" ordenan sartu zen, \"Maria Josefa Mariaren Bihotzarena\" izena hartuz. 1871n, Bilbon, beste kideekin batera \"Jesusen Karitateko Zerbitzarien Erakundea\" sortu zuen eta hurrengo 41 urteetan ordenako burua izan zen. Gaixoei laguntza ematea, bai etxean, bai ospitaletan, eta agureei, umeei eta babesgabeei babes ematea ziren ordenaren helburuak. Ordena hazi zen eta Maria Josefa hil zenerako, 1912an, 43 etxe eta mila moja zituen. Gaur egun 16 herrialdeetara hedatuta dago eta 100 etxe ditu.\nKanonizazio prozesua 1951an hasi zen: 1992an dohatsu bihurtu zen eta 2000an Joan Paulo II.ak santu izendatu zuen. Bilboko San Inazio auzoko enparantza bat, Gasteizko kale bat ('Jesus Zerbitzarien Fundatzailea kalea') eta Errementari kaleko museo txikia haren omenezkoak dira."}
{"id": "74951", "revid": "105290", "url": "https://eu.wikipedia.org/wiki?curid=74951", "title": "Bitor Gaunakoa", "text": "Bitor Gaunakoa edo Bitor Laboraria, eliz-izena San Bitor, euskal santu anakoreta bat zen.\nBiografia.\nEzer gutxi dakigu San Bitorren bizitzari buruz eta, gainera, dakiguna kondairarekin lotuta dago. Tradizioak dio Elorriaga inguruko laboraria zela (besteek Mendoza ingurukoa zela diote). San Bitor Gaunako mendi batera (egungo San Bitor mendia) otoitzerako baztertu zen. Hantxe bizi zen hil arte.\nSan Bitorren gurtza.\nAraban San Bitorren gurtza XI. mendetik ezaguna da. Gaunan baseliza du, bere balizko bizilekuaren gertu. 1587an bere balizko gorputz ustelgabea aurkitua zen eta garezurra XVII. mendeko hasierako zilarrezko erlikiontzi barroko batean mantendu zen. Garezurretik ura irazten da zelaiak bedeinkatzeko eta buruko minak osatzeko. Gurtza Arabako lautadan, Mendialdean eta gertuko herri nafarretan hedatuta dago. Deportivo Alaves taldeko zaindaria da.\nBere omenezko erromeria bere baselizan irailaren lehendabiziko larunbatean ospatzen da."}
{"id": "74952", "revid": "336", "url": "https://eu.wikipedia.org/wiki?curid=74952", "title": "Niloren delta", "text": "Niloren delta Mediterraneoan itsasoratzean Nilo ibaiaren metaketa alubialek eratutako lurraldea da.\nEgipto iparraldean dago eta munduko delta handienetako bat da. Gutxi gora-behera, Alexandriatik (mendebaldean) Port Saidera (ekialdean) hedatzen da, 230 kilometroko kostaldearekin. Hegoaldean Kairoraino iristen da (itsasaldetik 150 kmra). Delta (\u0394) hizki grekoaren forma du eta hortik datorkio antzinako greziarrek eman zioten izena. Lurralde emankorra da, oso egokia nekazaritzarako, eta biztanle dentsitate handikoa.\nAntzinako Egipton, lurralde hauei Behe Egipto deitzen zitzaien.\nDeltaren hazkuntza.\nAswango presa eraiki zen arte, lupetzen ekarpenak zirela eta, urtean, batez beste, lau metro luze eta kilometro karratu bat luze-zabal handitzen zela jotzen da (gutxi gora-behera, Vatikanoren azaleraren bikoitza).\nEgiptoko I. dinastiaren garaietatik, delta 3000 kilometro karratu handitu da (gaur egungo munduko nazioen laurdenek duten azalera baino gehiago)."}
{"id": "74953", "revid": "336", "url": "https://eu.wikipedia.org/wiki?curid=74953", "title": "Port Said", "text": "Port Said (Egiptoko arabieraz: \u0628\u0648\u0631\u0633\u0639\u064a\u062f ' edo ', ahoskatua) itsasportudun Egiptoko hiri bat da, herrialdearen ipar-ekialdean dagoena. Gainera, izen bereko gobernazio bat da, Port Saideko gobernazioarena, alegia. Bertan, Suezko kanalerako sarbidea dago, Mediterraneotik.\nHiriaren biztanleria, 2006an, 469.533 pertsonakoa zen, eta 2007an 554.757koa.\nEgiptoko hiririk ederrenetakoa da, eta antzinako etxe mordoa du, XIX. mendekoak, euren fatxadatan balkoi handiak erakusten dituztelarik. Kanalaren beste aldean, Port Fouad herria dago. Herri honekin elkartuta dago, eta, bien arteko komunikazioa, dohaineko transbordadoreekin egiten da.\nEkonomia.\nPort Saiden ekonomiaren oinarria, arrantzan, industria kimikoetan, janarien eskulangintzan eta zigarroen elaborazioan dago. Port Saidetik, egiptoar produktuen zati handi bat esportatzen da, kotoia eta arroza, adibidez. Gainera, kanala zeharkatzen duten ontzientzat, erregaiz betetzeko estazioa da. Port Said, gainera, eremu franko bat ere bada, baita, egiptoar askorentzat, udako bizitoki ere."}
{"id": "74954", "revid": "105290", "url": "https://eu.wikipedia.org/wiki?curid=74954", "title": "Serekh", "text": "Serekh \"jauregi fatxada\" delakoarekin apaindutako egiturari deitzen zaio, faraoiaren hieroglifoa barnean zuena. Gainean, Horus jainkoa kokatzen zen.\nSerekha, jada agertzen zen Egiptoren historiaren hasieran, Narmerren Paletan, eta aro aurredinastikoko ontzi batzuetan grabatua.\nEgungo testuetan, batzuetan horizontalean agertzen den arren, egiptoarrek beti posizio bertikalean irudikatu zuten."}
{"id": "74955", "revid": "512", "url": "https://eu.wikipedia.org/wiki?curid=74955", "title": "Gabriel Benoist", "text": "Gabriel Benoist (1891ko uztailaren 11 - 1964ko urriaren 27a) normandierako Cauchois dialektoan idazten zuen idazle normandiarra zen. 1930eko hamarkadan kaleratutako Thanase Pequeuri buruzko istorioengatik ezaguna da.\nGournay-en-Brayen, Pays de Caux eskualdean, Normandiako Itsas Sena departamenduan jaio zen. Hamaika seme-alabetako bigarrena zen. Yvetoten hilobiratuta dago."}
{"id": "74959", "revid": "512", "url": "https://eu.wikipedia.org/wiki?curid=74959", "title": "C\u00f4tis-Capel", "text": "C\u00f4tis-Capel, Albert Lohierren luma-izena, (Urville-Nacqueville, Manche, 1915eko urtarrilaren 22a - 1986ko urriaren 30a) normandieraz idazten zuen poeta normandiarra zen. La Haguekoa zen eta normandierako cotentinais dialektoan idatzi zuen."}
{"id": "74960", "revid": "512", "url": "https://eu.wikipedia.org/wiki?curid=74960", "title": "Jean Dorey", "text": "Jean Dorey (Ville-\u00e8s-Nouaux, Saint Helier, 1831ko urtarrilaren 27a - 1872ko abuztuaren 23a) normandieraz idazten zuen idazle jerseytarra zen.\nSaint Lawrence barrutiko La Blanche Pierre jatorriko familia zuen. JD, JDR etaJean des Ruettes goitizenekin jerseyeraz, frantsesez eta ingelesez idatzi zuen. Batzuetan jerseyeraren bertsio fonetiko batean ere. 1870. urtearen inguruan bere poema motzetako batzuk \"Nouvelle Ann\u00e9e\"-n argitaratu zituzten. Horretaz gain liburu bat idatzi zuen. Fra\u00eenque Le Maistrek esaerak, erizaintzari buruzko errimak eta Jean Doreyren poemetako batzuk eskuizkribu batean idatzita jaso zituen. Gaur egun, eskuizkribu hori Soci\u00e9t\u00e9 Jersiaiseko liburutegian dago.\nArtikulu historiko, genealogiko eta artistikoak idatzi zituen frantsesez zein ingeleraz. \"Chronique de Jersey\", \"Jersey Independent\", Londresko \"l'Imprimerie de l'International\" eta Frantziako \"Le Phare de la Loire\" egunkarietan lan egin zuen."}
{"id": "74961", "revid": "58701", "url": "https://eu.wikipedia.org/wiki?curid=74961", "title": "Philippe Langlois", "text": "Philippe Langlois (normandieraz: \"Ph'lippe Langliais\") (1817ko irailaren 22a - 1884ko ekainaren 19a) normandierazko jerseyera dialektoan idatzi zuen idazle normandiarra zen. \"Un Luorenchais\" eta \"P.L.\" goitizenekin sinatzen zuen.\nLangliaisen familia Saint Lawrencetar (Jersey) jatorria zuen. Caenen eta Parisen ikasi zuen, eta mediku titulua Dublinen lortu zuen, Irlandako Kirurgialarien Errege Eskolan. Eskolarra eta zientzialaria izanik, Saint Lawrenceko diputatu karguan egon zen. 1876ko ekainaren 27an Errege Gorteen juratu kargua hartzeko hautatu zuten. Horrez gain Jerseyko Errege Miliziako mediku ofiziala izan zen.\n\"Soci\u00e9t\u00e9 Jersiaise\" presidente bezala, Langliais \"Glossaire du Patois Jersiais\" hastapenean lan egin zuen Augustus Asplet Le Gros lagunarekin.\nJerseyeraz idatzitako bere lanik ezagun eta onenak \"L\u00e9 Vi\u00e8r Temps\" eta \"L\u00e9 J\u00e8rriais\" dira."}
{"id": "74962", "revid": "512", "url": "https://eu.wikipedia.org/wiki?curid=74962", "title": "Matthew Le Geyt", "text": "Matthew Le Geyt (Matchi L\u2019G\u00e9 jerseyeraz; 1777 - 1849) normandierako jerseyera dialektoan idatzi zuen poeta zen. Jerseyeraz idatzitako lehenengo olerkiaren egilea da, 1795. urtekoa. Bere poemetan politikaren gaia jorratzen zuen.\nSaint Helierkoa zen, baina antza denez Trinityn bizi izan zen."}
{"id": "74969", "revid": "512", "url": "https://eu.wikipedia.org/wiki?curid=74969", "title": "Tam Lenfestey", "text": "Thomas Lenfestey, Tam Lenfestey bezala ezagutua, (1818-1885) nekazari eta poeta normandiarra zen. Normandieraren guernesiais dialektoan idatzi zuen. Bere lanen artean, aipagarrienak \"Le chant des fontaines\" (1875) eta \"La ribotresse\" (abestia) dira."}
{"id": "74970", "revid": "336", "url": "https://eu.wikipedia.org/wiki?curid=74970", "title": "Pontxo", "text": "Pontxoa (kitxuatik: \"punchu\", \"pontxo\"; edo mapudungunetik: \"pontro\", \"burusi\") Hego Amerikako janzki tipikoa da. Diseinu sinpleko berokia da, lauki luzearen formako oihal astun eta sendo zati batean datzana, erdialdean buruarentzako zulo bat egina duena. Oihala gorputzean libre erortzen uzten da, muturrak besoak erraz mugitu ahal izateko moduan jarrita.\nJatorria Andeetan du, eta eskualdeko amerindiarren ohiko janzkeraren zati da. Kreoleek ere hartu dute. Bere sinpletasunagatik, jantzi militarretara ere gehitu da gaur egun, material iragazgaitzez eginda.\nArgentinan, guarda lotuko diseinuko pontxoak ere erabiltzen dira, ezinbestekoak diseinu eta kultura tradizionalari dagokionez. Hauek, panpa edo maputxe eta inka guardekin egiten dira, azken hauek, Belen hirian irudikatuak, Catamarcako probintzian.\nProbintzia bakoitzak pontxo eredu berezi bat du, adibidez: gorriz tindatutako pontxoa, Mart\u00edn Miguel de G\u00fcemesen heriotzagatik dolu ikurtzat ertzetan lerro beltzak dituena, \"Saltako pontxoa\" izenaz da ezaguna; pontxo marroia, berriz, Jujuyko probintziako gautxoen pontxo bereizgarria da.\nKolonbian, Paisa eskualdeko eta Boyakako klima epeleko eskualdeetako janzkera tipikoaren zati da, bai eta Cundinamarcako ipar-ekialdeko eskualdeetakoa ere. Haren erabileraren jatorria, Tenzako Harana izeneko eskualde kundiboyakatarrari lotua dago.\nPerun, pontxoa, txuiloa bezala, mendizerrako biztanleen artean ohiko erabilerako janzkia da. Cuzcokoa kolore alaiengatik nabarmentzen da; eta iparraldeko kostaldeko txalana, dotoretasunagatik. Gainera, janzki hau, herrialdeko eskualde bakoitzeko pertsonaia sinbolikoen janzki tipikoa da, hala nola Ayacuchoko morotxukoa eta Arequipako montoneroa."}
{"id": "74971", "revid": "512", "url": "https://eu.wikipedia.org/wiki?curid=74971", "title": "Frank Le Maistre", "text": "Frank Le Maistre (Fra\u00eenque Le Maistre normandieraz; Saint-Ouen, Jersey, 1910eko maiatzaren 19a - 2002ko abuztuaren 13a) idazle eta hizkuntzalari normandiarra zen.\nSaint-Ouendar jatorriko familia zuen, Fra\u00eenquek bere ama hizkuntzan idatzi eta hitz egin zuen bere bizitza osoan zehar. \"Assembli\u00e9e d'J\u00e8rriais\"-en \"Bullet\u00een d'Quart d'An\"-eko erredaktorea izan zen 1952tik 1973ra.\nEskola utzi ondoren, idazle-bulego batean lan egin zuen, eta geroago Jerseyko Nekazaritza Departamenduan. Lanpostu horrek Jerseytik zehar bidaiatzeko eta bertako herritarrak elkarrizketatzeko aukera eman zion lau hamarkada baino gehiagotan zehar. Jerseyera dialektoko hitzak eta esamoldeak jaso ahal izan zituen obra literarioak eta historikoak idazteko.\n1930eko hamarkadan zehar eta ondoren nazien okupazioan zehar, \"Marie la Pie\" goitizenarekin artikuluak idatzi zituen \"Chroniques de Jersey\"-en.\nHizkuntzalaritzan zuen ezaguerei esker \"Dictionnaire Jersiais-Fran\u00e7ais\" jerseyera-frantsesa hiztegia sortu ahal izan zuen. Gainera, \"Bullet\u00een d\u2019Quart d\u2019An\"-en olerkiak eta prosak idatzi zituen. Beste agerkaritan ere idatzi zuen. 1967an Cotentingo sari literarioa jaso zuen."}
{"id": "74972", "revid": "804127", "url": "https://eu.wikipedia.org/wiki?curid=74972", "title": "Fra\u00eenque Le Maistre", "text": ""}
{"id": "74973", "revid": "105290", "url": "https://eu.wikipedia.org/wiki?curid=74973", "title": "Tenzako Harana", "text": "Tenzako Harana Kolonbiako Cundinamarca eta Boyaca departamenduetan dagoen eskualde geografiko eta kultural bat da. Bertan jendea bizitzen hasi zen garaia noiz izan zen ez da ezagutzen, baina eskualdeko zeramikazko arrasto arkeologikoa, Muiska goiztiar kulturarekin lotuta daude eta X. mendean datatuak daude.\nUdalerriak.\nEskualdea, honako udalerri hauek osatzen dute: Tibirita, Machet\u00e1 eta Manta Cundinamarcan, Guateke, Guayat\u00e1, Somondoco, Tenza, Sutatenza, Almeida, Chivor eta La Capilla, Boyacako Oriente izeneko probintzian eta Garagoa, Macanal, Pachavita, San Luis de Gaceno, eta Santa Maria, Neirako probintzian.\nManta.\nManta, Cundinamarcako udalerri bat da, Almeidaseko probintzian dagoena. Bogotatik 90 kilometrotara dago. Cundinamarca departamenduko herri eder honek, kolonbiar tradizio kultural eta politiko arloan, historia labur baina interesgarri bat du.\nGaragoa.\nGaragoako udalerria, Boyacako departamenduaren hegoekialdean dago. Espainiarrak bertara heldu aurretik sortua izan zen, eta, hizkuntza aborigenean, GAk Eguzkiaren Zerbitzaria, RAk eltzea, GUAri lotuta, mendia esan nahi duena, hau da, \"Eguzkiaren zerbitzariak mendiaren atzean\". Tenperatura, udalerriburuan, 18\u00aaCkoa da eta maila turistiko handia du.\nMacanal.\nSorrera: 1807ko maiatzaren 4an, parrokia baten eskakizuna erantzuna izan zen, San Pedro de Alc\u00e1ntarako tituluarekin, Macanalen eta 1808ko abenduaren 12an alkatetza sortu zen.\nKlima: Bataz beste 18\u00a0\u00b0C\nBiztanleria: 4.485 biztanle, gutxi gora-behera\nAzalera: 231 kilometro karratu\nGaraiera: Itsasoaren mailatik 1860 metro.\nJarduera ekonomikoak: Nekazaritza: Azukre kanabera, luloa, banana, babarruna, arrakatxa, patata, baba, zalkea, piperrautsa, yuka eta tomatea. Abeltzaintza: Behiak, esne eta haragi produkzioarekin. Meatzaritza: Eskala txikian esplotatzen diren zenbait esmeralda eta ikatz meatzeak ditu. Iturri termalak ere baditu.\nInformazio geologikoa.\nEskualdea, Une, Villeta, Behe Socha eta Bogot\u00e1ko eraketa geologikoekin osatua dago, Mesozoiko eta Zenozoikokoak. Eskualdea, arroka sedimentarioetan aberatsa da, buztinak, eskisto buztintsuak, kareharriak eta gris ilun, nabar eta gorriska koloreko lutitak, adibidez."}
{"id": "74974", "revid": "336", "url": "https://eu.wikipedia.org/wiki?curid=74974", "title": "Zirku Nagusia", "text": "Zirku Nagusia (latinez \"Circus Maximus\", \"lasterketa pista nagusia\"), antzinako lasterketa pista bat zen, Erroman zegoen herri ikuskizunetarako bilgunea.\nAventino eta Palatino muinoen arteko haranean kokatua, tokia, lehenik joko publiko eta Erromako errege etruriarren entretenimendurako erabilia izan zen. Hain zuzen ere, Ludi Romanien (Joko Erromatarrak) lehen jokoak toki horretan bertan antolatu zituen Luzio Tarkinio Priskok, Erromako lehen gobernari etruriarra izan zena. Pixka bat geroago, Zirkua, K.a. II. mendean greziarrengandik hartutako joko eta jai publikoak ospatzeko erabilia izan zen. Erromatar hiritarrek eskala handian herri entretenimenduak eskatu izanak, Julio Zesar K.a. 50ean zirkua zabaltzera eraman zuen. Honen ondoren, pistak 600 metroko luzera eta 225eko zabalera zuen, eta eseritako 150.000 pertsonarentzako tokia zuen (askoz gehiagok, beharbada, antzerako kopuru batek, jokoak zutik ikus zitzakeen, lerroetan pilatuta inguruko muinoetan). 81ean, senatuak arku hirukoitz bat eraiki zuen Tito enperadorearen ohorez, ekialdeko muturraren ondoan (\"Via Sacra\"n dagoen Titoren arkuarekin nahastu behar ez dena, Palatino muinoaren kontrako aldean). Domiziano enperadoreak bere jauregi berria Zirkura lotu zuen, lasterketak errazago ikusteko. Beranduago, Traiano enperadoreak beste 5000 aulki gehiago jarraitu zituen, eta enperadorearen palkoa zabalago egin zuen, bere ikuspen publikoa gehitzeko jokoetan zehar.\nZirkuan ospatzen zen ekitaldirik garrantzitsuena, gurdi lasterketa zen. Pistan, 12 gurdi arte sartzen ziren, eta pistaren bi alboak, altxatako erdibitzaile batekin banatzen ziren \"spina\" izena zuena. Zenbait jainkoren estatuak jartzen ziren erdibitzailean eta Augustok ere, obelisko egiptoar bat altxa zuen bertan. \"Spina\"ren mutur bakoitzean, biraketa langa bat jarrita zegoen, \"meta\" delakoa. Honen inguruan, gurdiek biraketa arriskutsuak egiten zituzten abiada handian. Pistaren mutur bat, bestea baino gehiago luzatzen zen, lasterketaren hasieran gurdiak lerroka zitezen. Han, irteera burdin hesiak edo \"carceres\"ak zeuden, gurdiak mailakatzen zituztenak, guztiek, lehenengo itzulian, distantzia berbera egin zezaten.\nZirkutik oso gutxi kontserbatzen da, lasterketa pista salbu, gaur egun belarrez estalia. Irteera burdin hesi batzuk kontserbatzen dira, baina eserleku gehienak desagertu egin dira, inongo zalantzarik gabe, horien harria, Erdi Aroko Erroman beste eraikin batzuk eraikitzeko erabili zelako.\nFlaminiar obeliskoa, XVI. mendean, Sixto V.a aita santuak, Piazza del Popolora eraman zuen. Zirkuko indusketak XIX. mendean hasi ziren, osoa ez zen zaharberritze batekin jarraituak, baina egin gabe jarraitzen dute bere lurraren indusketa sakon batzuk.\nZirku Nagusiak, Erromako lehen zirkua, eta handiena izatearen ohorea izan zuen, baina ez zen bakarra izan: beste zirku batzuk Flaminiar Zirkua, non Joko Plebeioak (\"Ludi Plebeii\") ospatzen ziren, eta Maxentzioren Zirkua izan ziren.\nZirkua, noiz behinka, jokoetarako erabiltzen jarraitzen da. Adibidez, bertan ospatu zen \"Live 8\"ren kontzertua 2005eko uztailaren 2an."}
{"id": "74975", "revid": "23317", "url": "https://eu.wikipedia.org/wiki?curid=74975", "title": "Itxako Kirol Elkartea", "text": "Itxako Kirol Elkartea Lizarrako emakumezkoen eskubaloi taldea da. 1972an sortua. Espainiako 4 liga eta 3 Kopa irabazi zituen baina arazo ekonomikoen erruz 2013an desagertu egin zen.\nHistoria.\n1972ko urrian sortu zen Itxako Kiol Elkartea, estatutuak bi hilabete beranduago onartu baziren ere. Gizonezkoen taldea zen eta elastiko gorria, praka zuriak eta galtzerdi berdeak zituen. Lizarra Pilotalekuan jokatzen zituen partidak.\n1990 urtean emakumezkoen aldea eratu zen. 1999-2000 urtean Ohorezko mailara igo zen eta 2003-04 urtean Europan jokatzeko sailkatu zen, EHF Koparakorako hain zuzen ere. 2007-08 denboraldian Liga eta Kopan txapeldunordea izan onodren hurrengo urtean iritsi ziren garaipenak txapelketa bietan. Hurrengo urteetan Liga eta Kopa gehiago irabazi zituen. Espainiako garaipenez gain, Emakumezkoen EHF Txapeldunen Ligako finala jokatu zuen 2011 urtean eta gol bakarraren erruz galtzaile atera zen Norvegiako Larvik HK-ren aurrean. 2009an Emakumezkoen EHF Kopa irabazi zuen, lorturiko europar titulu bakarra.\n2012-13 denboraldian arazo ekonomikoen erruz jokalari asko galdu zituen eta ligan 11. eginez mantentzea lortu zuen arren, denboraldia bukatu ondoren desagertu egin zen.\nJokalariak.\n2010-2011 denboraldiko jokalariak.\n\"Entrenatzailea: Ambros Martin \"\n2008-2009 denboraldiko jokalariak.\n\"Entrenatzailea: Ambros Martin \"\n2007-2008 denboraldiko jokalariak.\n\"Entrenatzailea: Ambros Martin \""}
{"id": "74976", "revid": "1491", "url": "https://eu.wikipedia.org/wiki?curid=74976", "title": "Pello Joxepe (kanta)", "text": "Pello Joxepe Nafarroako euskal kanta herrikoia da, bertsio bi dituena. Azkuek jaso zuen Uitzi-n (Larraun, Nafarroa). \nPaco Iba\u00f1ezek abestutako kanta honen bertsio baten doinua oinarritzat hartuz 1967an Naomi Shemer abeslari israeldarrak bere Jerusalem urrezkoa abesti ospetsua sortu zuen.\nHitzak eta musika.\n&lt;score vorbis=\"1\"&gt;\\relative c' \nr8 d e fis g4 g r8 g b g \ne4 e r8 c' c a fis4 d e8 \nfis g4 r8 d e fis g4 g \nr8 g b g e4 e r8 c' c a \nfis4 d e8 fis g4 r8 g fis \ng a4 a r8 fis8 g a b4 b r8 \ng8 a b c4 c b8 b a4 r8 d \nd a g4 g r8 g a b c4 \n\\relative c' e r8 g fis e d4 g fis a g2 \n\\addlyrics \n hau -- rra jai -- o da La -- rrau -- nen, \n Pe -- llo jo -- xe -- pe ta -- ber -- nan de -- la \n hau -- rra jai -- o da La -- rrau -- nen \n E -- txe -- ra joan ta \n e -- san o -- men du: \n Ez da ni -- re -- a i -- za -- nen, \n haur ho -- rren a -- mak to -- pa de -- za -- la \n haur ho -- rrek ai -- ta zein du -- en \n&lt;/score&gt;"}
{"id": "74977", "revid": "1545", "url": "https://eu.wikipedia.org/wiki?curid=74977", "title": "Via Sacra", "text": "Via Sacra izenekoa, Antzinako Erromako kale nagusia zen, Kapitolio muinoaren tontorretik Koliseora zihoan, tartean, Foruko toki erlijioso garrantzitsuenetako batzuetatik igaroz, non kalerik zabalera zen.\nBide hau, uneoro, jaialdi erlijioso solemnez beterik zegoen, jeneral garailez bere garaipen bikainak ospatzen, baita, egunero, baselizatan, hitz egiteko, dadoetara jokatzeko, negozioak ixteko edo hiritarren arteko justizia bermatzeko biltzen zen jendetzarekin ere."}
{"id": "74978", "revid": "90204", "url": "https://eu.wikipedia.org/wiki?curid=74978", "title": "\u00de\u00f3rarinn Eldj\u00e1rn", "text": "\u00de\u00f3rarinn Eldj\u00e1rn (Reykjavik, Islandia, 1949ko abuztuaren 22a) idazle islandiarra da. 1969 eta 1972 bitartean, Suediako Lundeko Unibertsitatean Literatura eta Filosofia ikasi zuen. 1972 eta 1973 bitartean islandiera ikasi zuen Islandiako Unibertsitatean.\nHainbat olerki-liburu, kontakizun bilduma eta eleberriak idatzi ditu, eta ingelerazko eta beste eskandinaviar hizkuntzetako liburu batzuk islandierara itzuli ditu. Tartean, G\u00f6ran Tunstr\u00f6men eleberriak edota Lewis Carrollen \"Aliceren abenturak Lurralde Miresgarrian\" liburua. Halaber, haurrentzako liburu irudiztatuak idatzi ditu bere arrebaren laguntzaz, Sigr\u00fan Eldj\u00e1rn artista.\nBere lanik ezagunena \"Brotah\u00f6fu\u00f0\" eleberria da. Hainbat hizkuntzetara itzuli dute, horien artean frantsesera eta ingelerara. 2001ean Dublingo IMPAC sari literarioa irabazteko hautagaietako bat izan zen."}
{"id": "74979", "revid": "23317", "url": "https://eu.wikipedia.org/wiki?curid=74979", "title": "Barakaldo Eskubaloi Kluba", "text": "Barakaldoko Eskubaloi Kirol Kluba Barakaldoko eskubaloi taldea da, 1979an sortua.\nPabilioia.\n2004tik aurrera, 3.200 ikusleentzako lekua duen Lasesarre kiroldegian jokatzen du; lehen 700 ikusleentzako Gorostiza kiroldegia jokatzen zuen."}
{"id": "74981", "revid": "119347", "url": "https://eu.wikipedia.org/wiki?curid=74981", "title": "Piazza del Popolo", "text": "Piazza del Popolo izenekoa, Erromako enparantzarik ezagunenetako bat da.\nEtimologia.\nEuskeraz, \"Herriaren plaza\" bezala itzuliko litzateke. Eztabaida dago enparantzaren izenaren jatorriari dagokionez. Alde batetik, gaur egun Santa Maria del Popolo basilika dagoen tokian Erromako herriak 1099. urtean altxatu zuen kapera dago. Bestetik, toki honetako makal ugaritasuna (makala, italieraz, \"pioppo\" da, eta latinez \"populus\"). Bi aukera hauen artean dago eztabaida.\nDeskribapena.\nEnparantza Aureliar Harresiak zirenen iparraldeko atean dago, non lehen Flaminiar Atea zegoen, hain zuzen ere, Via Flaminiaren hasieran, Inperio garaian, iparralderanzko galtzada nagusia zena. Enparantzaren gaur egungo diseinua, estilo neoklasikoa da Giusseppe Valadier arkitektoak 1811 eta 1822 artean egina. Hau, eraikin batzuk botatzeaz arduratu zen enparantza, bi zirkuluerdi harmoniatsuz hornitzeko. Diseinu honek, antzinako enparantzaren Via Flaminian zentraturiko trapezoide formarekin apurtzen du. Horren ordez, bi zirkuluerdiak, Gian Lorenzo Berninik egindako Vatikanoko San Petriren Enparantzaren kutsu argikoak dira.\nRamses II.a faraoi egiptoarrari eskainitako obelisko bat, Heliopolisetik ekarritakoa, enparantzaren erdian altxatzen da. \"Obelisko flaminiarra\", hala ezagutzen baita obelisko hau, Erromako bigarren antzinakoena eta garaienetakoena da, 24 metrorekin, edo 36, oinarriarekin kontatuz. Bere antzinako kokapena Zirku Nagusian, K.a. 10. urtetik datatzen da, Augusto enperadorearen aginduz. Domenico Fontanak erdian kokatzea aukeratu zuen 1589an, Sixto V.a aita santuak sustatutako hiri planaren zati bezala. Lehenago, iturri batek apaintzen zuen enparantzaren erdialdea. Aipaturiko iturria, gaur egun, Piazza Nicosian dago, bertara 1818an eramana izan ondoren, inspirazio egiptoarreko iturriak obeliskoaren oinarriari gehitu zitzaizkionean.\nIparraldetik begiratuz, hiru kale abiatzen dira enparantza honetan, hirukote ospetsua eratuz, Via del Corso erdialdean, Via del Babuino ezkerrean eta Via di Ripetta eskuinaldean. Santa Maria dei Miracoli (1681) eta Santa Maria in Montesanto (1679) eliza bikiek (chiese gemelle), Carlo Rinaldik hasiak eta Bernini eta Carlo Fontanak amaituak, kaleen gurutzatzeak mugatzen dituzte. Arreta handiz aztertuz gero, bien artean ezberdintasunak agertzen dira, asimetria barrokoaren antzera, diseinu neoklasikoak izango balira gertatuko ez zena.\nHegoalderantz, Via del Corsok antzinako Via Flaminiaren ibilbidea jarraitzen du (harresien barnean hala deitzen ez zena), Kapitolio muinotik eta Erromatar Forotik datorrena. Antzinako Via Flaminiak, Erdi Aroan aldatu zuen bere izena, Via Lata deitzera pasa zelarik, gaur egungo Via del Corso izenarekin geratu aurretik, Piazza Venezian amaitzen dena. Via di Ripetta Augustoren mausoleotik igarotzen da Tiber ibairaino heldu arte, non, XIX. menderarte Porto di Ripetta delakoa aurki zitekeen. Via del Babuinok, Piazza di Spagna delakoan amaitzen denak, bere izena, Silenoren eskultura grotesko batetik hartzen du \"Babuinoa\" ezizen herrikoiarekin ezagutzen dena.\nIparraldean, Porta del Popolo eta Santa Maria del Popoloko eliza zaharra altxatzen dira. Portak, bere azken eraldaketa 1655ean jasan zuen, Alexandro VII.a aita santuak Kristina Suediakoa erregina hartzeko txukuntzea agindu zuenean, bere katolizismora bihurtze eta abdikazioaren ondoren. Diseinuaz, Bernini arduratu zen. Bitxia da, ohi, halako ospakizun egiturak, oso erresistenteak ez diren materialetan egiten diren bitartean, Erroman, harriz egin izana. Enparantza, Carabinierien polizia-etxe batek osatzen du. Honen kupulak, Santa Maria elizarena islatzen du."}
{"id": "74982", "revid": "512", "url": "https://eu.wikipedia.org/wiki?curid=74982", "title": "Arnaldur Indri\u00f0ason", "text": "Arnaldur Indri\u00f0ason (1961eko urtarrilaren 28a) fikziozko krimen liburu idazle islandiarra da. Indri\u00f0i G. \u00deorsteinsson idazlearen semea da. Bere liburuak salduenen artean daude.\nArnaldurren lehen liburua \"Synir duftsins\" 1997an kaleratu zuen.\nAldanurren liburuak 26 herrialde desberdinetan argitaratu dituzte eta alemanierara, danierara, ingelerara, italierara, txekierara, suedierara, norvegierara, nederlanderara, finlandierara, gaztelaniara, frantsesera eta portugesara itzuli dituzte. 2002ko eta 2003ko Glasnyckeln saria jaso zuen krimenezko eleberri nordikorik onenari. 2005ean CWA Gold Dagger saria irabazi zuen \"Silence of the Grave\" liburuagatik.\nArnaldur Indri\u00f0ason Reykjaviken bizi da bere emaztea eta bere hiru seme-alabekin."}
{"id": "74983", "revid": "23317", "url": "https://eu.wikipedia.org/wiki?curid=74983", "title": "Arrate Kirol Gaztedia", "text": "Arrate Kirol Gaztedia (), Eibarko eskubaloi taldea izan zen.\nHistoria.\nEibarren 1947an sortua, bere garaiko Kirol Gaztediak bezala Arrateren helburua gazteen artean kirola bultzatzea zen. Hori zela eta saila asko sortu zituen: atletismo, futbol, pilota, urpeko kirolak, eta abar, beti harrobia eta gazte taldeak sortuz. Hasieran futbolarena sail nagusia bazen ere, 1964/65 denboraldirako eskubaloi saila sortu zen.\nHasieran, Untzaga enparantzan jokatzen zuten 1980ko hamarkadan 3.500 ikusleentzako Ipurua kiroldegia eraiki arte.\nArratek betidanik harrobia landu du eta talde asko eta eskubaloi eskola bat izan ditu. Emakumezko kategorian, Ohorezko Mailan jokatutako Arrate-Ama\u00f1a taldea zuen. Europan jokatzeko ere sailkatu arren, taldea desegin egin behar zuten babeslerik ez zuelako.\nArrate Kirol Gaztediaren diru sarrera Eibarren duen bingotik zetorkion.\n2011\u201312 denboraldian, ASOBAL ligatik bota zuten baldintza ekonomikoak betetzen ez zituelako. Hori zela eta arduradunek kluba desegitea erabaki zuten."}
{"id": "74984", "revid": "20653", "url": "https://eu.wikipedia.org/wiki?curid=74984", "title": "Txuilo", "text": "Txuiloa (aimara \"ch'ullu\") belarridun txano bat da, alpaka artilez edo beste animalia batzuenez egina, eta zuntz sintetikoekin konbinatuz. Bere jatorria, Andeetako eskualdetan du, non punako hotz gordinetik babesteko erabiltzen den. Kolore anitzeko marrazkiz laguntzen ohi da. Eskualde bakoitzean, batez ere Peruko Andeetan eta Bolivia mendebaldean, ez dira bakarrik kolore ezberdinetan aurkitzen, baita erabilera ezberdinekin ere, kargu publiko bat duen edo ezkongabe dagoen norbaiten identifikazioaren ohiko erabilera, adibidez.\nFikzioan.\nJanzki hau, Tintinen komiki batean agertzen da, Eguzkiaren Tenplua izenekoa. Protagonista bera, txuilo eta pontxo batekin jantzita agertzen da, Haddock kapitaina eta Dupont eta Dupond detektibeak bere bila dabiltzan bitartean. Abentura honetan, protagonisten laguntzailea den Zorrino izeneko mutikoak ere, agertzen den guztietan, txuilo bat jantzita darama."}
{"id": "74985", "revid": "59723", "url": "https://eu.wikipedia.org/wiki?curid=74985", "title": "Eguzkiaren Tenplua (Tintin)", "text": "Eguzkiaren Tenplua () \"Tintinen abenturak\" komiki bildumako 14. alearen izena da, Herge artista belgikarrak idatzi eta marraztutakoak. Lehenik Tintin aldizkariaren orrialdeetan agertu zen, 1946ko irailaren 26a eta 1948ko apirilaren 22a bitartean. Liburu oso gisan, lehen aldiz 1949an argitaratu zen.\nAbentura hori bilduma saileko 13. abentura \"Kristalezko 7 bolak\" komikiaren jarraipena da.\nIstorioa.\nTintin eta Haddock kapitainak Perura bidaiatu dute, Tornasol irakaslea aurkitu nahian, herrialde hartara doan \"Pachacamac\" izeneko itsasontziaren barnean, baina ezin dute laguna askatu. Ikerketa askoren ondoren, irakaslea oihanaren erdian dagoen tenplu inka batean egon litekeela konturatu dira \u2014inken azken finkalekuan\u2014 eta, beraz, harantz joatea erabaki dute.\nAndeak eta oihana gurutzatu ondoren ( gidari lana egin dien Zorrino izeneko tokiko gazte baten laguntzaz), tenplura iritsi dira. Inkek preso hartu dituzte, eta Tornasolekin batera sakrifikatu behar dituztela jakin dute. Azkenik, Tintin, amarru batez baliatuz (hantxe gertatutako eklipse baten berri baitu) guztiak aske geratu eta elkarrekin itzuli dira.\nAkats historikoa.\nTaldearen salbazioaren arrazoia eklipse bat izateak akats historikoa da, inka kultura aztertuz gero: izan ere, haien gurtza erlijiosoa izar hartantxe oinarritzen zen. Inka apaizek eguzkiaren mugimenduak ondo baino hobeto zekizkiten eta, beraz, bazekiten eklipseak noiz ziren.\nTenpluaren kokapena.\nIkerketa askoren ondoren, eta komikian ikusten den eklipsea kontuan hartuta, zientzialari batzuek tenplua Manausen kokatu dute."}
{"id": "74986", "revid": "105290", "url": "https://eu.wikipedia.org/wiki?curid=74986", "title": "Desamendi Txiki", "text": "Desamendi Txiki Aralar mendilerroko mendi bat da, 1261 metro garai, izen bereko bere \"anaia\" nagusia den Desamendiren ekialdean dagoena, azken horretatik Urrutiko Lurri\u00f1a izeneko lepoak banandua. Ekialdera, Lekoain lepoa dago, mendi hau Txamenirekin lotzen duena.\nIrispideak.\nTontor lau eta zabaleko mendi txiki honen tontorrera, erraz hel daiteke Guardetxetik. Hain erabilia den Intzazelairako bidea hartu behar da, Pagomari bezala ezagunagoa dena. Iparralderantz, Desao izeneko babeslekua geratzen da, et jarraitu egin behar da Urrutiko lurri\u00f1a izeneko lepoa igaro arte, Unagako larre handietara igarotzea ahalbidetzen duena. Eskumako muinotik tontorrera heltzen da, eta, ezkerretik, Desamendira igoko litzateke.\nMonumentu megalitikoak.\nAralarren, Desamendi eta Malloaren artean, monumentu megalitiko mordoxka bat dago sakabanaturik. Xehe-xehe, hauen zerrenda bat egin daiteke.\nTrikuharri lepoan, Gipuzkoa eta Nafarroa arteko mugan bertan dagoena, interes gehien duen trikuharrietako bat dago, eta, hain zuzen ere, Trikuharri izena duena. Iparralderantz, Aralar mendilerro osoko mendirik garaiena dago, Intzako dorrea. Hortik, lurra, Unagako lautadetara eta Unagako potzura jeisten da, pasaran, Obioneta eta Maantsako trikuharriak aurkituz. Unagako potzura iritsi aurretik, bidearen eskuinaldean Zeontza izeneko garrantzi handirik gabeko goragunea dago, Desamendi Txikira ia erabat itsatsia dago. Bere tontor lauan beste trikuharri bat du."}
{"id": "74988", "revid": "105290", "url": "https://eu.wikipedia.org/wiki?curid=74988", "title": "12 Tribu", "text": "12 Tribu 1995. urtean Urrestillan (Gipuzkoa) sortutako euskal musika taldea da. Hasieran ingelesez bakarrik abesten zuten baina apurka-apurka badabiltza euskarazko abesti batzuk sortzen."}
{"id": "74990", "revid": "23317", "url": "https://eu.wikipedia.org/wiki?curid=74990", "title": "Bera Bera eskubaloia", "text": "Bera Bera Donostiako eskubaloi taldea da, Bera Bera Rugby Taldearen emakumezko eskubaloi saila dena. 2008tik Espainiako Ligako talde indartsuenen artean dago, 8 Liga eta 6 kopa irabazi dituela.\nHistoria.\nBera Bera eskubaloi saila klubeko arrakastasuena da. Bera Bera antzinako Corteblanco Bidebieta taldeko luzadura da. Bidebieta auzoko taldea, 1989an ABF Ligako Ohorezko Mailara igo zen eta hor dirau. 1998an Corteblanco Bidebieta Bera Bera Rugby Taldeko estrukturan sartu zen dirua lortzeko eta izenaz aldatu zuen.\nKirol ibilbideari dagokionez aurreneko emaitza onak Kopan izan zituen, 2006 eta 2009 arteko final guztiak jokatu baitzituen, bi irabazi eta bi galduz. 2012-13an aurreneko Liga irabazi zuen eta beste hiru etorri ziren jarraian. Txapeldunen Ligan ere jokatu zuen eta ligaxkako fasean sartu zen 2013-14 denboraldian. \n2016-17 denboraldian ezin izan zuen Liga irabazi baina 2017-18an berriz eskuratu zuen Atl\u00e9tico Guard\u00e9s-ekin lehia estua izan ondoren, puntutan berdinduta gelditu baitziren. 2019-2020 denboraldian 16. jardunaldi jokaturik zeudela liga bertan behera gelditu zen COVID-19 pandemiaren erruz. Une horretan Bera Bera sailkapen buruan zen 4 punturen aldearekin eta txapeldun izendatua izan zen. Hurrengo bi urteetan ere Liga txapelduna izan zen baina ez zuen Kopa irabazterik lortu.\n2022-23 denboraldian Liga sistema aldatu egin zen. Fase erregularra erraz irabazi zuen Bera Berak baina lehenengo 8 sailkatuek play-offak jokatu zituzten eta Elxek final erdietan kanporatu zuen.\n2023-24 denboraldia bikain hasi du, Donostian jokatu zen Iberiar Superkopa irabazi baitu.\nIzenak.\nBabeslearen izenarekin izendatu izan da txapelketa odizialetan. Horrela \"Corteblanco Bidebieda\", \"Akaba Bera Bera\" eta \"Super Amara Bera Bera\" izenak izan ditu."}
{"id": "74991", "revid": "336", "url": "https://eu.wikipedia.org/wiki?curid=74991", "title": "Patxi Pagoaga", "text": "Jose Maria Pagoaga Larra\u00f1aga, ezagunagoa Patxi Pagoaga izenaz (Mutriku, 1951ko azaroaren 10 - Donostia, 1995eko ekainaren 29a) eskubaloi jokalaria zen, euskal atezain onenetariko bat.\n1995ean minbiziak jota hil zen eta 1996tik aurrera, Mutrikun bere omenez Memoriala egin ohi da, beti FC Barcelona parte hartzen duelarik."}
{"id": "74995", "revid": "336", "url": "https://eu.wikipedia.org/wiki?curid=74995", "title": "Heliopolis", "text": "Heliopolis (; egiptoeraz: \"\u1ec9wnw\"; \"\") Antzinako Egiptoko hiri garrantzitsu bat izan zen, Behe Egiptoko XIII. nomoaren hiriburua izan zena.\nHiria, Kairotik ipar-ekialdera zegoen (gaur egungo aireportutik gertu), Niloren mendebaldeko ibarretik pixka bat aldendua, honekin, kanal baten bidez loturik zegoelarik.\nBere izen egiptoarra Iunu izan zen, \"pilarea\" esan nahi duena. Heliopolis izena, greziar jatorrikoa da: \u1f29\u03bb\u03af\u03bf\u03c5 \u03c0\u03cc\u03bb\u03b9\u03c2 o \u1f29\u03bb\u03af\u03bf\u03c5\u03c0\u03cc\u03bb\u03b9\u03c2 eta \"Eguzkiaren Hiria\" esan nahi du, izan ere, hiri hau, Ra eguzki jainkoaren gurtza egoitza nagusia zen. Antzinako Egiptoko hiru hiririk garrantzitsuenetako bat zen. Besteak, Tebas eta Menfis dira. Koptoek, On bezala ezagutu zuten.\nHistoria.\nHiria, jada aipatua agertzen da K.a. 3000. urtean. II. dinastian zehar, astronomia gune garrantzitsua izan zen. Apaiz nagusiak, \"Behatzaileen Nagusia\" izeneko titulua zuen. Djoser faraoiaren garaian, titulu hau Imhotepi zegokion.\nBaliteke Heliopoliseko Eguzki Tenplua, Abusirreko eguzki tenplu motaren oso antzerakoa izatea, V. dinastian zehar eraikiak, K.a. 2400. urte inguruan, Raren gurtza ezarri zuena gurtza nagusi bezala. Harresiaren eta tenpluren baten arrastoak aurkitu dira, horietatik nagusiena Amon eta Rarena izan behar zuena. XII. dinastiako faraoia izan zen Senusert I.aren obelisko bat kontserbatzen da, baita Djoserren kapera baten arrastoak ere. XVIII. dinastiako hilarri batek, ixtea, tenpluaren barrutiko harresien bidez oroitarazten zuen. Estatuak eta XIX. dinastiako eraikinen arrastoak ere aurkitu dira.\nK.a. II. milurtekoaren erdialde inguruan, hiria bere punturik gailenera iritsi zen. K.a. 1300. urtean lortu zuen bere hedadurarik handiena; gainbehera, lehen milurtekoan hasten da.\nHeliopolis, K.a. 525. urteko persiar inbasioan suntsitua izan zen, eta beranduago, K.a. 343an. Alexandria sortua izan ondoren, hiria baztertua geratu zen, eta poliki-poliki husten hasi zen. K.a. I. mendean, ia erabat hutsik zegoen hiria zen. Hurrengo mendean, bertako monumentu gehienak, Alexandria eta Erromara eramanak izan ziren. Gainontzekoek, material harrobi bezala erabili zen, Erdi Aroan Kairon eraikinak eraikitzeko erabili zirenak.\nHeliopolis ingurua, konpainia pribatu batek erosi zuen XX. mendearen hasieran, eta, britainiar protektoratuaren garaian, eraikinak eraiki ziren eta kopto eta atzerritarrekin birpopulatu zen. Kairoren hazkuntzarekin, hiriburuak, bere auzo bat gehiago bezala barneratu zuen XX. mendeko bigarren erdialdean."}
{"id": "74996", "revid": "336", "url": "https://eu.wikipedia.org/wiki?curid=74996", "title": "Rita Ora\u00e1", "text": "Rita Maria Ora\u00e1 Larrazabal (Gasteiz, Araba, 1963ko uztailaren 27a) boleibol jokalari ohia da.\nEuskal herritar boleibol jokalarien artetik Olinpiar Jokoetan parte hartu duen bakarra da: 1992ko Olinpiar Jokoetan Espainiako selekzioko partaide izan zen. Zortzigarren postua eta diploma lortu zituen.\nLangraiz Okako herriak, Rita Ora\u00e1 omentzeko, haren izena eman zion enparantza bati, bertan hazi baitzen. Egun Alcorc\u00f3nen (Madrilgo Erkidegoa) bizi da, eta hango udalerako egiten du lan kirolaren irakaskuntzarekin zerikusia duten jarduerak egiten."}
{"id": "74997", "revid": "336", "url": "https://eu.wikipedia.org/wiki?curid=74997", "title": "Pantxi Sirieix", "text": "Pantxi Sirieix (Bordele, Frantzia, 1980ko urriaren 7a) euskal jatorriko futbolari frantziarra da. Erdilari postuan jokatzen du.\n2006ko abenduan Euskal Herriko futbol selekzioarekin Serbiaren aurka jokatzeko deitu zuten; eta 2010ean Venezuelaren aurkako partidarako."}
{"id": "74998", "revid": "105290", "url": "https://eu.wikipedia.org/wiki?curid=74998", "title": "Egiptoar Eguzki Tenplua", "text": "Egiptoar Eguzki Tenplua Ra eguzki jainkoaren potentzia bizigarria erritualki irudikatzeko asmoarekin agertzen da, Heliopoliseko apaizen kontzepzio erlijiosoaren arabera.\nUserkaf faraoiaren erregealdian, V. dinastiako lehen faraoia izan zena K. a. 2500 urtea ideologia erlijioso berri bat inposatzen da, Heliopoliseko kleroaren eguzki mistika, eta Menfiseko apaizen doktrina baztertzen da.\nErlijio honek, bere liturgia eskenaratzeko, beste arkeologia mota bat sortzen du: Eguzki Tenplua. Tenplu hauek, irekiak, laukiluze formako pilare baten inguruan antolatzen ziren, \"benben\" izeneko zutabea, gainean, piramidioi bat zuena, obeliskoen aurrekaria zena, hasierako zutabea zen Nuna sinbolizatuz, honen gainean, Eguzkia jartzen zelarik, eta, hauen aurretik eraikitako tenpluek ez bezala, ez zuen naos eso Sanctasanctorumik, jainkoaren irudia izango zuenik.\nAbu Gurab.\nEgiptoko dokumentuek sei eguzki tenplu aipatzen dituzte Abu Guraben, Abusirretik iparraldera, bosgarren dinastiatik datatuak daudenak. Bi baino ez daude identifikaturik. Userkafena eta Nyuserrarena, azken hau, hoberen kontserbatua dagoena delarik.\nAkhetaton.\nAkhetaton \"Atonen ostertza\", Akhenaton faraoiak sortutako egiptoar hiriburu berria izan zen. Tenpluak, bat Aton eguzki jainkoari eskainia, irekiak eraikitzen dira, Eguzkiaren izpi bizitzaileak sar daitezen."}
{"id": "74999", "revid": "336", "url": "https://eu.wikipedia.org/wiki?curid=74999", "title": "Julen Lopetegi", "text": "Julen Lopetegi Agote (Asteasu, Gipuzkoa, 1966ko abuztuaren 28a) euskal herritar futbolari ohia eta entrenatzailea da. Hainbat hedabidetan kolaboratu izan du, futbol arloko aditutzat.\nAtezain jokatu zuen 2002. urteraino. 2008/2009 denboraldian Espainiako 2. B mailako Real Madril Gaztela entrenatu zuen. Ondoren, Espainiako gazte selekzioa. 2014an izendatu zuten FC Portoren entrenatzaile. 2016ko uztailaren 21az geroztik, Espainiako futbol selekzio nazionalaren hautatzailea izan da, 2018ko ekainaren 13ra arte, Real Madrid taldearekin entrenatzaile izateko sinatzeagatik kargukabetu baitzuten.\n2018ko urriaren 29an Real Madril entrenatzaile postutik kargugabetu zuten, emaitza txarrak zirela eta.\nGaur egun Sevilla Futbol taldeko entrenatzailea da.\nIbilbidea futbolari gisa.\nHasiera.\nReal Sociedad taldean hasi zen atezain. Errealeko Bigarren B Mailako filialean jokatzera iritsi zen, baina ez zen debutatzera iritsi lehen taldean. 80ko hamarkadaren erdialdean, Lopetegik Errealeko lehen taldean jokatzeko ez zuen aukerarik izan, Luis Migel Arkonada, Jose Luis Gonzalez Vazquez eta Agustin Elduaien atezainak bere gainetik baitzeuden.\nReal Madrid.\n1985ean Real Madrilek fitxatu zuen bere talde filialean, Castilla. 1988ra arte bertan jokatu zuen. Hortik, Las Palmas Futbol taldera eraman zuten denboraldi baterako. 1989an Real Madrileko lehen taldera iritsi zen. Real Madrilekin egin zituen bi denboraldietan taldeko hirugarren atezaina izan zen, ia aukerarik izan gabe. Atletico Madilen aurka debutatu zuen lehenengo mailan Vicente Calderonen (3-3), 1989-90 denboraldiko azkenaurreko jardunaldian.\nLogro\u00f1\u00e9s Kirol Kuba.\nReal Madril taldearekin aukera askorik izan ez zuenez, Lopetegi Logro\u00f1es Kirol Klubak fitxatu zuen 1991n. Logro\u00f1on, bere urterik onenak bizi izan zituen futbolari gisa. Lehen Mailako talde apalenetako batean egonda, Lopetegiren lana izugarri nabarmendu zen. Titular eztabaidaezina izan zen hiru denboralditan, eta, gol asko sartu arren, askoz gehiago saihestu zituen; Espainiako atezain onenetako eta ikusgarrienetako bat izatera igaro zen. Lopetegik 108 partida jokatu zituen Logro\u00f1esekin Lehen Mailan. 1994ko martxoaren 23an, Espainiako selekzioarekin Kroaziaren aurkako lagunarteko partida batean debutatzeko deitua izan zen. 1994an AEBetako Munduko Txapelketa jokatzeko ere deitu zuten. Txapelketa horretan minutu bakar bat ere ez zuen jokatu."}
{"id": "75001", "revid": "804430", "url": "https://eu.wikipedia.org/wiki?curid=75001", "title": "Julen Lopetegui", "text": ""}
{"id": "75002", "revid": "1310", "url": "https://eu.wikipedia.org/wiki?curid=75002", "title": "Villota", "text": ""}
{"id": "75003", "revid": "6327", "url": "https://eu.wikipedia.org/wiki?curid=75003", "title": "Lau t'erdiko Pilota Txapelketa", "text": ""}
{"id": "75004", "revid": "448", "url": "https://eu.wikipedia.org/wiki?curid=75004", "title": "Jorge Nagore", "text": "Jorge Nagore Arbizu, pilota arloan Nagore deituraz ezaguna (Irurtzun, Nafarroa Garaia, 1971ko irailaren 27a) esku huskako pilotari profesional ohia da. Aurrelari jokatzen zuen, Asegarce enpresarekin 1993-2004 bitartean, Aspe enpresarekin 2004-2006 bitartean, eta Frontis enpresarekin 2006-2011 bitartean. Profesionaletako estreinako partida 1993ko uztailaren 16an jokatu zuen, Zarauzko Aritzbatalde pilotalekuan. Txomin Nagore futbolariaren anaia da.\nHirutan jantzi zuen lau eta erdiko txapel nagusia: 1995ean, 1998an eta 2003an; horrenbestez, lehiaketa horretan inoizko pilotari onenen artekoa da. 1999an Errandonearekin Binakako Txapelketa Nagusia irabazi zuen, Berasaluze VIII.a eta Beloki mendean hartuta.\nNabarmenak ziren Nagoreren sake bortitza eta bi eskuekin egiten zituen txapa gainekoak; bi jokaldi horiekin tanto ugari lortzen zituen."}
{"id": "75005", "revid": "96586", "url": "https://eu.wikipedia.org/wiki?curid=75005", "title": "Mixel Garikoitz", "text": "San Mixel Garikoitz (Ibarre, 1797ko apirilaren 15a\u2014 L'Estela-B\u00e8tharram, 1863ko maiatzaren 14) Kanboko apaiza eta euskal santua izan zen. \u201cSocietas Sacratissimi Cordis Jesu Betharram\u201d ordena sortu zuen (euskaraz: \"Betharramgo Jesusen Bihotzeko Apaizen Elkartea\" edo ezagunago \"Baionako Apaizak\").\nLaborarien familia batean jaioa, 1823ko abenduaren 20an Baionan apaiz ordenatu zuten. Bere lehen misioa Kanboko elizan egin bazuen ere, hiru urte geroago B\u00e8tharramgo seminariora igorri zuten, non zuzendaria izan zen. Seminarioa Baionara eraman zuten eta Garikoitzek B\u00e8tharramen bere ordena sortu zuen bost apaizekin batera: aita Fondeville, aita Guimon, aita Perguilhen, aita Larrouy eta aita Chirou. \nOrdenak misioei eta hezkuntzari ekin zien: Gaskonia, Ipar Euskal Herria eta Bearnon zehar misiolariak bidali zituen; eta Maulen, Orthezen, Oloroe-Donamarian eta L'Estela-B\u00e8tharramen (azken hirurak Bearnon, Okzitania) zenbait eskola eraiki zituen.\nAita Garikoitz 1923ko martxoaren 15 dohatsu bihurtu zen eta 1947ko uztailaren 6an Pio XI.ak aldarera goratu zuen. Bere jaia maiatzaren 14an ospatzen da."}
{"id": "75006", "revid": "448", "url": "https://eu.wikipedia.org/wiki?curid=75006", "title": "Inaxio Errandonea", "text": "Inaxio Errandonea Irazoki, pilota arloan Errandonea deituraz ezaguna (Bera, Nafarroa Garaia, 1964ko uztailaren 30a) esku huskako pilotari profesional ohia da. Atzelari jokatu zuen, Pelotaberri, Asegarce eta Besagain enpresekin. Profesionaletako estreinako partida 1983ko abenduaren 3an jokatu zuen, Bergarako udal pilotalekuan. Pilotari profesional gisa 24 urte baino gehiago egin eta gero, 2008ko urtarrilaz geroztik Aspe enpresako zuzendari komertziala da. Lehenago, Frontis enpresa sortzearen arduradun nagusietako bat izan zen."}
{"id": "75007", "revid": "105290", "url": "https://eu.wikipedia.org/wiki?curid=75007", "title": "Kastaliaren iturria", "text": "Kastaliaren iturria Delfosen dagoen iturburu bat da, lurrin haluzinagarriak isurtzen omen zituena, Delfoseko orakuluari etorkizuna aurresatea ahalbidetzen zioten amets eta ikuskariak eragiten zizkiotenak. Hau da elezahar ugarietako batek kontatzen duena, beste batzuetan, halako lurrin haluzinagarririk sekula izan ez zuela diote, baizik eta ur garbi eta gardenak.\nParnaso mendian zegoen, honen harkaitzetatik iturri ezberdinak eratzen zituzten zenbait iturburu isurtzen zirelarik. Oso antzinatik ezaguna den iturrietako bat Kastaliarena zen, Apolori sagaraturiko erramu basotxo batez inguratua zegoena. Elezaharrak eta mitologiak, Parnaso mendian, eta iturri honetatik gertu, jainkosa batzuk, kantu eta olerkaritzaren jainkosa txikiak zirenak, Musak, ur gardeneko lamiak ziren naiadeekin biltzen zirela diote. Bilera hauetan, Apolok lira jotzen zuen eta gainontzeko jainkosek dantza egiten zuten. Esaten zenez, jariatzen zen ura \"ur hiztuna\" zen, orakulu bat emateko gai zena. Hasieran, hala funtzionatu zuen, Apoloren Tenplua eraiki zen garaia arte, gaur egun, Delfos bezala ezagutzen den tokian. Baina iturri honek, ospetsu eta sakratu izaten jarraitu zuen, eta bertara jende asko joaten zen, arazteko asmoz.\nK. a. I. mendean, Kastalia arroilaren horman, haitzulo iturri baten taila egin zen, hain zuzen ere, iturburu sakratua zegoen tokian bertan. 1881ean, Delfos zegoen tokian, indusketak modu sistematikoan egiten hasi ziren. Monumentu batzuk zaharberrituak izan ziren, horien artean, Kastaliaren iturria bera, gaur egun, bidaiariek asko bisitatzen dutena.\nKastaliaren iturria, Delfosen, Fedriadeen labarrean dagoena, Delfosera iristen ziren bidaiari guztiak euren ilea garbitzen geratzen ziren tokia zen, baita, Pitiar Jokoetako parte-hartzaileek, eta, bereziki, orakuluari kontsulta egitera zetozenek. Iturburu sakratuak elikatutako bi iturri kontserbatzen dira. Arkaikoak (K. a. VI. mendea) haitzurdinez estalitako aska bat du, eserlekuz inguratua. Iturri helenistiko edo erromatar bat ere badago, harkaitzean eginiko horma-hobiekin, botozko opariak jasotzeko.\nKastaliaren iturria, Delfoseko mito guztiak baino lehenagokoa da: iturriaren lehen zaindaria, Piton suge edo herensugea izan zen, Apolok, bere gordelekuaren ondoan hil zuena.\nKastaliako iturria, inspirazio putzu bihurtu zen, neurri batean, Pierideen iturriarekin nahastua izan delako.\nEragina.\nAEBetako Tennessee estatuan, Castalian Springs (\"Kastaliaren iturriak\") izeneko hiri bat dago."}
{"id": "75009", "revid": "90204", "url": "https://eu.wikipedia.org/wiki?curid=75009", "title": "Jon Cortina", "text": "Jon Cortina Garaigorta S.J. (Bilbo, 1934ko abenduaren 8 - Guatemala Hiria, 2005eko abenduaren 12) euskal apaiz jesuita eta ingeniaria zen, El Salvadorren \"Asociaci\u00f3n Pro-B\u00fasqueda de Ni\u00f1as y Ni\u00f1os Desaparecidos\" elkartearen sortzaile. Askapenaren teologiaren bultzatzailea ere bazen.\nFrankfurten Teologia - Jon Sobrino lagunarekin batera- eta Estatu Batuetan Ingeniaritza ikasi zituen.\nEl Salvadorrera misiolari joan zen 1955ean, non zubiak eta errepideak eraiki ez ezik Rutilio Grande aita jesuitarekin batera ere lan egin zuen Giza Eskubideen alde. 1977an Grande hil zutenean, Oscar Romero aita Jon Cortinari Aguilareseko bere parrokia eman zion.\nUniversidad Centroamericana Jose Simeon Ca\u00f1asen (UCA) Ingeniaritza klaseak eman zituen non Jon Sobrino eta Ignacio Ellakuriak lan egin zuten.\n1989ko azaroaren 16an, 26 militar salvadortarrek - horietatik 19 Ameriketako Eskolaren lizenziatuak- UCAn sartu eta sei jesuita -Ignacio Ellakuria errektorea tartean-, langile bat eta honen alaba hil zituzten. Jesuita bik baino ez zen bizi: Jon Sobrino Asian eta Jon Cortina Chalatenangon zeudelako.\nBaina hilketak ez zuen aita Cortina makurtu eta Giza Eskubideen aldeko lanari lotu zion, batez ere umeen bahiketegatik kezkatuta. 1994an, Cortinak \"Asociaci\u00f3n Pro B\u00fasqueda de Ni\u00f1os\" elkartea sortu zuen adin-gutxikoak aurkitzeko, Mirna Perla de Anayarekin batera.\nCortina 2005ean hil arte, 754 kasu ikertu zituzten: 172 gaztek bere familia aurkitu zituzten, 39 hilda zeuden, 90 ez zuten familia ikusi nahi eta 453 oraindino desagertuak ziren.\n2005eko azaroaren 24an burmuineko isuriak jo zuen Guatemala Hirian zegoela eta aste bi geroago hil zen."}
{"id": "75010", "revid": "804483", "url": "https://eu.wikipedia.org/wiki?curid=75010", "title": "Jon Kortina", "text": ""}
{"id": "75017", "revid": "105290", "url": "https://eu.wikipedia.org/wiki?curid=75017", "title": "Piramidioi", "text": "Piramidioia, obelisko eta piramideen tontorrean jartzen zen piramide formako zatia da. Ra eguzki jainkoa pausatzen zen tokia sinbolizatzen zuen, monumentuaren koroatzean, Zerua eta Lurra batzen diren toki.\nZati hau, beharbada, urre edo brontzez estaltzen zen, beste material batzuekin egiten zen arren XIII. dinastiako faraoia izan zen Khendyerren granito beltzezkoa edo Snefru faraoi ospetsuaren Turako kareharrizkoa."}
{"id": "75020", "revid": "63274", "url": "https://eu.wikipedia.org/wiki?curid=75020", "title": "Titoren arkua", "text": "Titoren arkua garaipen arku bat da, Tito enperadore erromatarraren omenez eraikia. Via Sacran dago, Erromako Forotik hego-ekialdera.\nAtikoan (mendebaldeko aldean) duen inskripzio baten arabera, Senatuak Tito enperadoreari eskaini zion, bera \"divus\" gisan aipaturik: alegia, horrek esan nahi du enperadorea hildakoan (81. urtearen ondoren) eraiki zela; nolanahi ere, 90. urtea baino lehen.\nTitok juduen aurkako gerran lortu zuen garaipena ospatzen du arkuak eta 71. urtean Erromara itzultzean egin zitzaion garaipen-desfilea irudikatzen du.\nHistoria.\nVespasiano 69. urtean, lau enperadoreen urtean, Erromara itzuli zen tronua aldarrikatzera, eta Tito Judean utzi zuen juduen erreboltari amaiera emateko; gerraren ondorioz, Jerusalem zakuratu eta tenplua suntsituta geratu zen. Erromatarren esku geratu ziren ondasun ugarien artean, zazpi besoko argimutila eta zilarrezko tronpak zeuden, arkuko erliebean ikus daitekeen bezala.\nErdi Aroan, Frangipane familia indartsuaren gotorlekuari erantsi zitzaion, eta irudi askotan ageri da almena estalki batekin, harik eta 1823an Raffaele Stern-ek eta Giuseppe Vladier-ek zaharberritze-lan batzuk egin zituzten arte, Pio VII.a aita santuak atikoaren hegoaldean egindako inskripzioak gogoratzen duen bezala.\nLehenago ere egin zitzaion zaharberritze-lanik: lehena XVI. mendetik aurrera, Paulo II.a eta Sixto IV.a aita santuen garaian; lan horien ondorioz, hegoaldean zeuden eraikin batzuk eraitsi eta kontrahorma bat eraiki zen.\nOndoren, arkua Santa Francesca Romana basilikaren (hasiera batean Santa Maria Nova izenaz ezaguna) barnean sartu zen, harik eta 1812-23 bitartean, Sternen eta Vladierren eraberritze-lanen ondorioz, arkua beste elementu arkitektoniko guztietatik aske utzi zen arte.\n1901-1902 urteen bitartean kaleen maila jaisteko egindako lanek oinarriak agerian utzi zizkioten.\nArkitekturari dagokionez, Titoren arkua bere tinkotasun eta sendotasunagatik bereizten da Augustoren garaiko arkuetatik (Susako garaipen-arkuarekin aldera daiteke): arkitektura helenistikoaren ereduetatik aldenduta, ziur aski, Erromako kapitel konposatuaren lehen adibidea da.\nArkua \"Opus Quadratum\" metodoaren bidez eraiki zen: kapiteletaraino, Greziako marmol pentelikoa erabili zen estaltzeko eta, goiko zatian, aldiz, Carrarakoa; zokaloa trabertinoz estalia da eta haren nukleoa ordea \"opus caementicium\"az egina da. Augustoren garaiko mailaraino egindako indusketen ondorioz, gaur egun, zimenduak agerian daude. Zokaloaren gaineko zatiak gaur egun trabertinoz estalita ageri dira, baina XIX. mendean egindako eraberritze-lanei zor zaizkie.\nAparatu eskultorikoa.\nTaulamenduaren gaineko frisoan, sakrifizio eszena bat dago, erliebe handian baina irudi nahiko zakarrekin, Ara Pacisaren aldare gaineko frisoko estilo tipikoki erromatarrari jarraituz (hau da, eragin grekorik gabe); Erromako arte ofizialean \u201carte plebeio\u201d deitzen den estiloa azaltzen duten adibiderik goiztiarrenetako bat da, osagai irreal eta ez naturalekin egina, sakrifiziora doazen animalien irudietan ikus daitekeen bezala, proportziorik gabe handiagoak baitira gidatzen dituzten zerbitzariak baino. Eszena horretan, beraz, halako joera sinboliko bat antzeman dezakegu, gertakariaren benetako irudikapen egiantzekoa baino areago.\nArkuaren gangan, aldiz, kasetoiez egindako dekorazio aberatsa du, erdian \"Tito zerura daraman arrano bat\" irudikatua duena, haren apoteosiari (hil ondorengo jainko bihurtzeari) aipamen eginez. Arkitrabean dagoen friso txiki batean \"Pompa Triumphalis\" irudikaturik ageri da.\nErlieberik interesgarrienak arkuaren barruko aldeak apaintzen dituzten bi paneletan daude; juduen aurkako lehen gerraren ondoren Titori Erroman egin zitzaion garaipen-desfilearen bi une oroitzen dituzte. Eskuineko panelean (iparraldean), Tito enperadorea koadrigaren gainean ageri da, Victoria edo Garaipen jainkosak koroatua; koadriga \"Virtus\"aren oinezko pertsonifikazioak mugitzen du; bestalde, baliteke koadrigaren alde bietan dauden bi irudi alegorikoak Erroma eta erromatarren herri-espiritua edo senatua eta erromatar jendea izatea. Atzealdean hainbat buru eta \"fasces lictoriae\" pilatzen dira. Ezkerreko aldean (hegoaldean), berriz, desfilea \"Porta Triumpalis\" izenekoan sartzen da, eskuin-muturrean eskortzo perspektiban irudikatuta. Eszenan \"Fercula\"k daramatzaten zerbitzariak, Jerusalemgo tenplutik hartutako ondasunak (zazpi besoko menorahetako bat, otoitz egiteko ogiarendako mahaia edalontzi sakratuekin eta zilarrezko tronpak) eta taula euskarridunak daude; hor, hartu ziren objektuen eta garaitu zituzten hirien inguruko azalpen inskripzioak daude.\nIzan ere, helenismoaren lorpenetatik harantzago, bi erliebeotan irudiak beste modu batean kokatu dira espazioan, libre mugituko balira bezala, eta ez ordu arteko ohiko bi edo hiru planoetan. Koadrigaren frisoan, adibidez, erliebe ia osoan irudikatuta dauden zaldi-buruetatik hondoan ozta-ozta silueta gisa margotuta ageri diren \"lictore\" eta lantzetara joaten gara; baina bereziki aipatzekoa da \"Porta Triumphalis\"en nola lortzen den mugimendua irudikatzea, benetako desfile baten aurrean bageunde bezala. Hain zuzen ere, irudiak ez dira lerro zuzen batean mugitzen, halako bihurgune bat eginez baizik: horrela, ezker aldean, irudiak aurrez aurre edo hiru laurdenetan zizelkatuta ageri dira eta eskuineko muturrean, ordea, bizkarrez, Garaipen Atean sartzen diren bitartean, urruntasun sentsazioa emanez. Era horretan, ikusleari iruditzen zaio desfilea inguruan duela, III. mendetik aurrera garatu zen \u201cbarroko\u201d antoninianoan erabilitako joerari jarraituz."}
{"id": "75021", "revid": "9301032", "url": "https://eu.wikipedia.org/wiki?curid=75021", "title": "Claudio Rodr\u00edguez Fer", "text": "Claudio Rodr\u00edguez Fer (Lugo, Galizia, ) idazle galiziarra da."}
{"id": "75022", "revid": "1519", "url": "https://eu.wikipedia.org/wiki?curid=75022", "title": "Argimutil", "text": "Argimutilak edo zutargiak kandelak eusteko erabiltzen diren euskarri mugikorrak dira. Gutxienez, erromatarren garaitik dira ezagunak dira.\nAdar bakarreko zein adar anitzeko argimutilak daude. Euskaraz, adar bakarrekoa, kandela bakarrari eusteko zutargi ere esaten zaio. Zutargiak argimutilak ere badira, baina argimutil guztien artean, beso anitzekoak ez lirateke zutargiak.\nErabilpena.\nKulturalki, garrantzi berezia du menorah judutarrak: Daviden izarrarekin batera, erlijio horren ikur ezagunenetako bat dira. Erromako jentilen garaitik, Vatikanoko museoetan haitzurdinezko bi argimutil handi kontserbatzen dira, kristau gurtzan erabili zirenak eta, Erdi Aro kristautik, asko gordetzen dira elizetan XI. mendetik, brontze edo burdinez eginak eta forma eta tamaina askotakoak. Ezaugarri historikoei dagokienean, arte erromaniko garaikoak (XI. mendetik XIII. mendera) brontzezkoak ziren, eta beren oina giza irudiekin edo animalienekin apaintzen zen, eta arte gotikoaren garaikoak (XIV. mendetik XVI. mendera) brontze edo burdinazkoak ziren, tripode txiki eran, ziri altuarekin, platertxo batean amaitua, eta platertxo hartatik kandela sartzeko mutur bat, edo kandela edo aizkora eramateko zilindro huts bat irteten zen. XI. mendekoen artean, aipatzekoa da Hildesheimeko elizako altxorrean gordetako bilduma; gotikoari dagokionez, Espainian, Vic eta Solsonako museoetakoak, zenbait katedraletako beste batzuekin batera. Erdi Aro kristauan Jerusalemeko Tenpluaren imitaziozko besodun argimutilak ere egin ziren; halaber, Milangoa, XII. mendekoa."}
{"id": "75023", "revid": "119347", "url": "https://eu.wikipedia.org/wiki?curid=75023", "title": "Domingo Bonetxea", "text": "Domingo Bonetxea Andonaegi (Getaria, Gipuzkoa, 1713ko irailaren 21a - Tahiti, 1775eko urtarrilaren 26a) euskal herritar esploratzailea zen. Tahiti Espainiar Inperiora eramaten saiatu zuen.\nBere bidaiak Peruko erregeordearen, Manuel d'Amat i de Junyenten, agindupean egin zituen, azkena James Cooken bidaiak Peru erasotzeko baseak sortzeko asmotan egin zituelaz kezkatuta zegoelako. Bonetxea Tahitira heldu zen James Cook baino zenbait aste geroago eta hantxe, Cooken espedizioak utzitako aizkora aurkitzeaz gain, bertoko hitzak bildu zituen.\nLehenengo Bidaia (1772-1773).\n1772ko irailaren 26an, Domingo Bonetxeak Tahiti esploratzeko bidaia hasi zuen. Tomas Gayangos bere tenientea zela Callaotik atera zen \"Aguila\" izeneko itsasontzian.\nAzaroaren 13an Tahitiko Tautirara heldu ziren eta herrixkari \"Sant\u00edsima Cruz\" izena eman zion.\nBonetxeak eskifaia eta bere buruari tahitiarrekin harreman sexualak edukitzea debekatu zien, tahitiarren ustekaberako. Abenduaren 20an Tahiti utzi eta 1773ko otsailaren 21ean Valparaisora heldu zen.\nBigarren Bidaia (1774-1775).\nBidai honen helburua Tahiti Espainiar Inperiora anexionatzea eta bertokoak ebanjelizatzea zen eta Karlos III.a Espainiakoaren baimena zuen. Itsasontzi bik, \"Aguila\" eta \"Jupiter\" izenekoak, Callao utzi zuten 1774ko irailaren 20an. Tu tahitiarren errege nagusia garaitu ondoren, Bonetxea misio bat eratu zuen. Tamalez, Bonaetxea Tahitin 1775eko urtarrilaren 20an hil zen.\nBonetxea hil eta gero, azaroaren 12an espainiarrek misioa utzi zuten."}
{"id": "75024", "revid": "336", "url": "https://eu.wikipedia.org/wiki?curid=75024", "title": "Tripode", "text": "Tripodea hiru zatitako tresna bat da bere gainaldean kamera baten egonkortzea ahalbidetzen duena. Argazki bat hartzerakoan eskuak egiten duen mugimendua eragozteko erabiltzen da. Argazki panoramikoak egiteko ere erabiltzen da, eta kalitate hobeko irudi edo argazkiak hartzeko kamera geldi izatea beharrezkoa den tokietan. Gainera, telebistan eta argazkigintzan, mugimenduzko hartzeak egiteko erabiltzen da, kameraren ibilbide zehatz bat nahi denean.\nKimikan, euskarri unibertsalik ez dagoenean ere erabiltzen da, objektuak tinko eus daitezke.\nErabilgarritasuna argazkian eta zineman.\nTripode baten laguntzaz, kamera egonkortu eta altuera era eroso batean alda daiteke. Behar izanez gero, argazkilariaren altuera baino gorago igotzen. Kamera edozein posiziotan finkatzeko aukera ematen du eta kliskatze-botoia sakatzean, izutzea saihesten du. Bideo-kamerekin erabiltzeko diseinatu diren tripodeek burbuila maila bat dute, panoramikak egiteko behar den horizonaltatasuna egiaztatzeko.\nTripodearen buruak hiru ardatzen arabera mugitzeko aukera izan behar du. Oso onuragarria da kamarari finkatzen zaion zapata bat izatea, bai eta hura muntatu eta desmuntatzeko mekanismo azkar bat ere, eskura erabili ahal izateko.\nZinemako edo telebistako grabazio-estudioetan erabiltzen badira, gurpilen gainean muntatu daitezke, errazago lekualdatzeko."}
{"id": "75025", "revid": "1545", "url": "https://eu.wikipedia.org/wiki?curid=75025", "title": "Victor Erize", "text": "Victor Erize Aras () (Karrantza, Bizkaia, 1940ko ekainaren 30a) zinema zuzendaria eta gidoigilea da. Lan urriko zinemagilea bada ere, zinemazaleek txalotua da. Beste zinema zuzendari batzuekin lan egin ohi du, adibidez:\nBizitza.\nZientzia Politikoak eta Zuzenbidea ikasi zituen Madrilen. Hantxe zinemako kritikari bihurtu zen, \"Cuadernos de Arte y pensamiento\" eta \"Nuestro cine\" aldizkarietan.\nElias Kerexetarekin lan egin du. 1969. urtean zuzendu zuen bere lehen filma, \"Los Desaf\u00edos\". Gero, 1973an, \"El esp\u00edritu de la colmena\" etorriko zen, eta 1983an \"El Sur.\" Kalitate handiko lanak dira denak.\n1983an, \"El Sur\" film luzea egin ondoren, hurrengo hamar urteak publizitateari eskaini zizkion. 1992an \"El sol del membrillo \"filma zuzendu zuen, Antonio L\u00f3pez Garc\u00eda margolari errealistaren inguruko dokumental guztiz pertsonala, eta filmean haren sorkuntza prozesua islatzen saiatu zen. Torontoko Filmategiak munduko hainbat filmategi eta zinema museoen artean eginiko galdetegiaren ondoren, 1990eko hamarraldiko filmik onena izendatu zuen bestela ere sari ugari lortu dituen \"El sol del membrillo.\"\nFilm honekin irabazi zituen Cannesko jaialdian epaimahaiaren eta nazioarteko kritikaren sariak. Ordutik, Erizek laburrak, bideo instalazioak eta film luzeetako atalak sortu ditu, eta irakasle aritu da mintegi eta lantegietan.\nAndr\u00e9s Vicente G\u00f3mez produktorearen aginduz hainbat hilabete Juan Mars\u00e9ren \"El embrujo de Shangai\" eleberria zinemara eramateko lanean eman ondoren, bertan behera gelditu zen egitasmoa 1999an, ekoizlearen eta zuzendari-gidoigilearen arteko desadostasunen ondorioz."}
{"id": "75027", "revid": "105290", "url": "https://eu.wikipedia.org/wiki?curid=75027", "title": "Egillor (mendia)", "text": "Egillor Aralar mendilerroan dagoen mendi bat da, 911 metrokoa. Mendilerro honetako 1000 metrotik beherako 21 mendien taldetxoan dago, Agaotz, Aizkoate, Akaitz Txiki, Amezti, Amiltzu, Ausa-gaztelu, Intzartzu, Itaundieta, Laparmendi, Leitzadi, Malkorburu, Martxabaleta, Marumendi, Otsabio, Sarastarri, Urreako Haitza, Aixita, Madalenaitz, Serlo gaina eta Urbaranekin batera. Ez da oso mendi ezaguna, eta, bere interes bakarra, bidean dagoen pagadian dago, Pagadixkin izenekoa. Goldaratzetik Larrazpil eta Iruaundira joaterakoan igotzen den lehen tontorra da.\nIrispideak.\nAralarreko itzuliko GR markak jarraitu ondoren, tontorretik ekialdera dagoen bihurgunean utzi arte, aukerarik hoberena, tontorra igarotzea da, mendebalderantz doan hurrengo bihurgunerarte. Bidea utziz, mendebaldeko lepoan dagoen pagadian sartu behar da, Egillorren tontorra, Iruaundi menditik banatzen duena. Pagadi atseginean zehar egindako ibilaldiak, minutu gutxitan, harrizko bizkarrezurrera daroa, non, eskuinetik, landaredia eragotzi behar den, tontorreko goroldioz betetako arroka karstikoetatik erraz igotzeko. Bertako ikuspegia oso mugatua da. Larrazpileraino baino ez da ikusten."}
{"id": "75028", "revid": "105290", "url": "https://eu.wikipedia.org/wiki?curid=75028", "title": "Alabita", "text": "Alabita, Deguria edo Degurixa hegoaldean dagoen haran bat da, sakonune bat, Eskoriatza eta Barrundia udalerrien arteko mugatik gertu. Bertan, bordak daude. Inguruko mendien artean, honako hauek aurki daitezke:\nMugarriluze mendirako bidean, mendi honetara igotzeko abiatzen den bidean, Alabitarte tumulua dago."}
{"id": "75029", "revid": "56334", "url": "https://eu.wikipedia.org/wiki?curid=75029", "title": "Ram\u00f3n Garc\u00eda", "text": "Ram\u00f3n Garc\u00eda Hernando (1961eko azaroaren 28a, Sodupe, Bilbo, Bizkaia - ) euskal herritar telebista aurkezlea da. Ramontxu ezizenez ezaguna da.\nIbilbidea.\nRam\u00f3n Garc\u00eda telebistako aurkezlerik arrakastatsuenetariko bat da Espainian.\nBere ibilbidea irratian hasi zen, 1983an Cadena SERek eginiko \"disc-jockey\" lehiaketa batean. Gero Los 40 Principales eta Radio Euskadirako lan egin zuen.\n1989an Euskal Telebistan lan egiten hasi zen \"Tal para cual\" izeneko lehiaketan.\n1991an, Madrilera joan zen TVEn lan egiteko, hantxe \"No te r\u00edas que es peor\" (1991-1993), \"\u00bfQu\u00e9 apostamos?\" (1993-2000), \"Grand Prix\" (1995-2005), \"La llamada de la suerte\" (1998) edo \"Todo en familia\" (1999-2001) bezalako saioak aurkeztu zituen.\n2004an Punto Radio lan egiten hasi zen non 2006ko irailetik \"La tarde de Ram\u00f3n Garc\u00eda\" aurkeztu du.\n2007an TVE utzi eta Antena 3era joan zen \"\u00bfSabes m\u00e1s que un ni\u00f1o de primaria?\" saila aurkezteko.\n11 urtez TVEn gabonzaharreko kanpaikadak edo kanpai-hotsak aurkeztu zituen 2008an Antena 3en bukatzeko.\nBere ibilbidean sari asko lortu ditu, tartean Urrezko TP bi."}
{"id": "75031", "revid": "96586", "url": "https://eu.wikipedia.org/wiki?curid=75031", "title": "Joseba Elosegi", "text": "Joseba Elosegi Odriozola (Donostia, 1915eko abenduaren 6a - \"ib.\", 1990eko azaroaren 5a) eusko gudaria eta politikari jeltzalea izan zen. Famatu bihurtu zen 1970eko irailaren 18an Donostiako Anoeta pilotalekuan jokatzen ari zen Munduko Pilota Txapelketako partida batean bere buruari su eman ziolako eta Francorengana hurbiltzen saiatu zelako.\nBiografia.\nDonostian merkataritza-peritu izateko eta Parisen Arte Ederrak ikasi zituen. Gerra Zibilean gudari izan zen, Eusko Gudarostean. Etxebarriako Urko mendian zebilela, Gernikako bonbardaketa ikusi zuen. Italiarrek Santo\u00f1ako hitzarmena hautsi zutenerako Saseta Batailoiaren kapitaina zen, eta frankistek Elosegi Castro Urdialesko Barquin eskolan zuten preso. Heriotza zigorra ezarri zioten baina, El Duesoko espetxean zegoela, frankistek beste preso batzuen truke aldatu zuten. Halaxe, 1938ko urtarrilaren 20an Katalunia aldera joan zen; han komandante-graduarekin, Armadaren 44. Dibisioaren barnean Ebroko guduan eta Kataluniako ofentsiban parte hartu zituen. Gerra ondoren, S\u00e8ten bizi ondoren, Lapurdira itzuli zen.\n1942ko otsailean, Hegoaldera itzuli zen, barnealdeko erresistentziari laguntzeko. 1946ko uztailaren 18an Guardia Zibilak harrapatu zuen Artzain Onaren katedralean ikurrina jartzeagatik. Egun batzuk geroago, libre irten bezain laster, Iparraldera ihes egin zuen. Itzuli eta 1950eko uztailaren 18an berriro atxilotu zuten. Joan-etorriak 1964an bukatu ziren.\n1970eko irailaren 18an, Donostiako Atano III.a pilotalekuan (garai hartan \"Anoeta pilotalekua\" izena zuen), Francisco Franco Munduko Pilota Txapelketako partida bat ikusten ari zela, Elosegik bere buruari su eman zion eta bigarren galeriatik kantxara jauzi egin zuen, \u00abGora Euskadi askatuta\u00bb oihu eginez, diktadoreari Gernika suntsitu zuen su kiskalgarria ikustarazteko asmoz. Hamazazpi egun izan zen hilzorian, eta zazpi urteko espetxe zigorra ezarri zioten (horietatik hiru egon zen kartzelan, MATESA auziko zigortuekin batera indultua eman ziotelako). Presondegian zegoela, \"Quiero morir por algo\" liburua idatzi zuen.\n1977ko uztaileko hauteskundeetan diputatu aurkeztu zen EAJren zerrendetan, baina ez zuen kargua lortu. Hala ere, senatari izendatu zuten 1979, 1982 eta 1986ko legealdietan, beraz 1979ko martxoaren 1 eta 1989ko irailaren 2 artean izan zuen kargua. 1980ko hamarkadan, ETArekin bake akordioak lortzen lagundu zuen.\n1984ko ekainaren 6an Madrilgo Armadaren Museotik Itxarkundia batailoiaren ikurrina ostu zuen. Ikurrina (askapen gerrako errepublikaren bandoaren ikurriak) taldearen barnean erakusten zuten. Senataria zenez, instrukzioko epaitegiak Senatuari erreguzkoa bidali behar izan zion, baina 1985eko irailaren 4an erreguzko-batzordeak ezetz esan eta ezin zuten epaitu. 1986ko EAJren zatiketan Eusko Alkartasunera pasa zen. Bihotzekoak jota hil zen.\nHari buruzko bi dokumental grabatu dituzte: 1971n Jeremy Wallingtonen \"The Man at The Window\" (Gizona leihoan) izenekoa Granada Televisionentzat eta 1979an Pedro Oleak \"Ikuska 2\"rako elkarrizketatu zuen.\nOmenaldia.\n2021ean, Donostian, udalak San Bartolome muinoko begiratokiari haren izena eman zion. 2021eko abuztuaren 29an omenezko ekitaldia egin zioten begiratokian Eusko Alkartasunako kideek."}
{"id": "75033", "revid": "10891", "url": "https://eu.wikipedia.org/wiki?curid=75033", "title": "\u00d3scar Vega", "text": "\u00d3scar Vega S\u00e1nchez (Gasteiz, 1965eko ekainaren 27a - ) arabar boxeolari ohia da, 1993an profesionaletan debutatu zuena.\nBartzelonako Olinpiar Jokoetan hartu zuen parte. 54 kg. baino gutxiagoko kategoriako lehenengo txandan Remigio Molina argentinarrak puntuka (4:14) kanporatua zen."}
{"id": "75035", "revid": "119347", "url": "https://eu.wikipedia.org/wiki?curid=75035", "title": "Hildesheim", "text": "Hildesheim Alemaniako hiri bat da, Saxonia Beherea estatuan eta Hildesheim barrutian dagoena. Hiria, estatuko hiriburu den Hanoverretik 30 kilometro inguru hego-ekialdera dago, Innerste ibaiaren ibarrean.\nHistoria.\nHiria, Hildesheimeko Apezpikutzaren egoitza bihurtu zen 815. urtean. Lau mendez, kleroa izan zen hiria gobernatu zuena, hiriaren sarrera eraikia izan, eta hiritarrek eragin handiagoa lortu aurretik. 1367an, Hildesheim Hansatar Ligaren partaide bihurtu zen. Napoleonen gerren ondoren, Hanoverreko erresumaren zati bihurtu zen, baina Prusiako erresumak, Austria-Prusia Gerraren ondoren bereganatu zuen, 1866an eta Hanover Probintziako zati egina izan zen.\nHiria, biziki kaltetua geratu zen 1945eko aire bonbardaketen ondorioz, bereziki martxoaren 22an. Erdigunea, ordura arte bere Erdi Aroko izaera mantendu zuena, soilik existitzeari utzi zion. Gerra amaitu ondoren, oso estilo ezberdinean berreraikia izan zen, eta egitura zehatzek hartu zuten suntsitutako eraikinen tokia. Zorionez, eliza handienetako asko, horietatik bi UNESCOk Gizateriaren Ondare bezala izendatuak direnak, gerra amaitu eta gutxira berreraikiak izan ziren. 1980ko hamarkadan, erdigune historikoaren berreraikuntza hasi zen. Azoka plazaren inguruko eraikin ez erakargarri zehatz asko, bota egin zituzten eta jatorrizko eraikinen erreplikekin ordeztuak izan ziren. 2007ko erorketan, hartu zen erabakia, \"Umgest\u00fclpter Zuckerhut\"a berreraikitzea izan zen, egurrezko armazoidun etxea, herriko ikur bezala hartua izan zena, bere ez ohiko formagatik ospetsua zena. Bere amaiera, 2009rako programatua dago.\n1970eko hamarkadan sortua izan zen Hildesheimeko Unibertsitatea\nToki ikusgarriak.\nBeste toki interesgarri batzuk, Antzokia, bere drama, opera, opereta, musikal, ballet eta kontzertu eskaintzarekin, Erdi Aroko itxuradun egur armazoidun etxeak, eta antzinako judutar laurdena.\nBarrutiak.\n\u00b9Barruti bakarra\n\u00b2bi barrutidun barrutiak\nDemografia.\n\u00b9 errolda data\nEkonomia.\nHildesheim, konpainia multinazional nabarmenak aurkitzen diren tokia da. Adibidez, Blaupunkt, Coca-Cola, Bosch, Krupp, Thyssen eta Fairchild."}
{"id": "75036", "revid": "1310", "url": "https://eu.wikipedia.org/wiki?curid=75036", "title": "Urbilana", "text": ""}
{"id": "75037", "revid": "1310", "url": "https://eu.wikipedia.org/wiki?curid=75037", "title": "Laniuri", "text": ""}
{"id": "75038", "revid": "1310", "url": "https://eu.wikipedia.org/wiki?curid=75038", "title": "Nubilla", "text": ""}
{"id": "75040", "revid": "59723", "url": "https://eu.wikipedia.org/wiki?curid=75040", "title": "Austria-Prusia Gerra", "text": "Austria-Prusia Gerra, Zazpi Asteetako Gerra edo Alemaniako Gerra Zibila Austria eta Prusiaren arteko gatazka militar bat izan zen. Prusia garaile irten zenez, Alemaniako estatu nagusi bihurtu zen.\nGerra horrek oinarrian bi potentzia horiek Konfederazio Germaniarraren nagusitasuna lortzeko zuten norgehiagokan izan zuen. 1864an, Prusia eta Austria Dukerrien Gerran aliatuak izan ziren. Gerra honrr amaiera eman zion Gasteingo Konbentzioan ezarritakoaren arabera, Holsteingo dukerria Austriaren mende geratu zen, eta Schleswig eta Lauenburg, Prusiaren mende, baina bietako bat bera ere ez zen adostutakoarekin gustura geratu.\n1865eko urrian, Miarritzen Otto von Bismarck kantziler prusiarrak Napoleon III.a austro-prusiar gatazka batetik kanpora geratuko zela aurreikusi zuen eta Prusiak Italiako Erresumari Venezia bereganatzeko laguntza emateko konpromisoa hartzen zuen. Napoleon III.ak gatazkak luze joko zuela uste izan zuen, baita bitartekari lanak egiteko aukera emango ziola ere eta, beharbada, lurralde abantailak jasoko zituela. Enperadoreak italiarren aurrean bitartekari lanak egiteko konpromisoa hartu zuen, Austriaren aurkako aliantza eraso-defentsiboarekin lortu zena, 1866ko apirilean sinatu zena.\nBismarck kantzilerrak nahita trabatu zuen austriarren Holsteingo kudeaketa, eta tropak bidali zituen dukerri hartara. Austriak Frankfurteko Dietari (hots, Konfederazioaren asanbladari) kexua agertu zion, Errusiaren neutraltasuna ziurtatu ondoren, eta Italiako erresumarekin zuen aliantzarekin kontatuz, Bavaria, Hanover, Hesse-Kassel, Saxonia, W\u00fcrtemberg eta beste estatu batzuk Austriaren alde jarri ziren.\nAustriak gerra adierazpena egin zuen 1866ko ekainaren 14an, eta Prusiako armadak Hanover eta Hesse-Kassel konkistatu zituen, Bohemia eta Saxonia inbaditu zituen, ondoren, armada austriarra garaitzeko uztailaren 3an, Sadowako guduan (\"K\u00f6niggr\u00e4tz\", alemanez, gaur egun Txekiar Errepublikako lurraldean), Helmuth von Moltke jeneralak eginiko mugimenduari esker. Prusiar tropen mugikortasuna, trenbide sareari esker, erabakiorra izan zen garaipena lortzeko.\n1866ko abuztuaren 23an, Pragako bakearekin, Konfederazio Germaniarra desagertu zen. Prusiak Hanover eta Hesse-Kassel bereganatu zituen, Austriak Holstein Prusiari eman zion, gerrako kalte ordaina ordaindu eta Venezia Italiari eman zion, Vienako Bakea sinatu ondoren. Prusiak Iparraldeko Alemaniar Federazioa eratu zuen eta Austriak bere gainontzeko lurraldeak 1867an sortutako Austria-Hungariako inperioan batu zituen.\nIparraldeko Alemaniako Konfederazioa.\nHonela, Prusia, Alemaniako potentzia nagusia bihurtu zen, eta Meno ibaiaren iparraldean zeuden estatuen bateratzea ezarri ahal izan zuen, 1867an sortua. Aliantza honek Konfederazio Germaniarra ordeztu zuen. 22 izan ziren Iparraldeko Alemaniako Konfederazioa osatu zutenak. Botere legegilea bi asanbladetan banatua geratu zen: Reichstaga (parlamentua), eta Bundesrata (Kontseilu Federala).\nKonfederazioak, Bavaria, Wurtemberg eta Badeneko dukerri handiarekin ezarri zituen aliantzak, euren tropak, Prusiaren erregearen agindupean jartzeko konpromezua hartu zutenak beste estatu batek Konfederazioko estatu partaideren bati erasoz gero. Dieta, sufragio unibertsal bidez aukeratua izan zen; eta Konstituzio berria 1867ko uztailaren 1ean sartu zen indarrean. Bismarck bihurtu zen Konfederazioko kantziler.\nKonstituzioan, Estatu bakoitza, justizia, gurtza, irakaskuntza eta ekonomia arloan autonomoa izango zela jartzen zuen. Konfederazioaren eskumenak, berriz, Armada, Marina, kanpo politika, merkataritza legegintza, txanpona, legegintza zibila eta posta ziren. Botere exekutiboa, Prusiako erregeak, heredentziazko izaeraz, egiten zuen presidentzian zegoen. Berau zen kanpo politikaren arduraduna, Armadaren komandante gorena, eta, kantzilerraren bidez bere boterea erabiltzen zuena. Kantzilerrak, erregearen aurrean bakarrik erantzun behar zuen.\n1871. urtean Frantzia-Prusia Gerraren ondoren, Alemaniar Inperioa eratu zen, Konfederazioaren antolakuntza eskema hartu zuena."}
{"id": "75041", "revid": "105290", "url": "https://eu.wikipedia.org/wiki?curid=75041", "title": "San Migel (Erriberagoitia)", "text": "San Migel Arabako herria da, Erriberagoitia udalerrikoa. 2007ko urtarrilaren 1eko erroldaren arabera, auzoak 8 biztanle ditu."}
{"id": "75042", "revid": "44278", "url": "https://eu.wikipedia.org/wiki?curid=75042", "title": "Mimbredo", "text": "Mimbredo Arabako auzoa da, Erriberagoitiako udalerrikoa. Ez du kontzeju-izaera administratiborik.\nInguru naturala.\nBaias ibaiaren ezkerraldean dago, Tuio mendizerraren ondoan. Herria itsasoaren mailatik 520 metro ingurura dago. XIX. mendearen erdialdera arte, Anuzitaren menpeko auzo izan zen.\nJaiak eta ospakizunak.\nAbuztuaren azken asteburuan ospatzen dira."}
{"id": "75043", "revid": "56334", "url": "https://eu.wikipedia.org/wiki?curid=75043", "title": "Ivan Zulueta", "text": "Juan Ricardo Miguel Zulueta Bergarajauregi (Donostia, 1943ko irailaren 29a - 2009ko abenduaren 30a), ezagunagoa Ivan Zulueta ezizenaz , euskal diseinugile eta zinema zuzendaria zen. Arlo asko landutako artista heterodoxoa zen: apainketatik musikara. \"Arrebato\" bere filmagatik eta Pedro Almod\u00f3varrentzat eginiko kartelez famatua zen."}
{"id": "75050", "revid": "119347", "url": "https://eu.wikipedia.org/wiki?curid=75050", "title": "Erlatibitate berezia", "text": "Fisikan, erlatibitate berezia deritzo espazioaren eta denboraren portaera azaltzen duen teoria fisikoari. Mekanika newtondarraren orokorpen bat da eta bateragarria da Maxwellen teoria elektromagnetikoarekin.\nAlbert Einsteinek 1905. urtean argitaratu zuen \"Zur Elektrodynamik bewegter K\u00f6rper\" artikuluan agertzen da lehen aldiz erlatibitate berezia. Espazioa eta denbora erlatiboak direla iragartzen du, hots, behatzailearen higiduraren araberakoak direla. Besteak beste, denboraren zabalkuntza, espazioaren uzkurdura edota aldiberekotasunaren erlatibitatea aurresaten ditu.\nTeoriaren baliagarritasuna grabitazio-eremu ahuletara dago mugatuta. Grabitazio-eremuak oso bortitzak direnean, orokorragoa den erlatibitate orokorra behar dugu espazio-denboraren deskribapen egoki bat egiteko. Era berean, gorputzen abiadurak txikiak direnean argiaren abiaduraren aldean, ez da beharrezkoa erlatibitate berezia erabiltzea (bai ordea, zuzena), Mekanika Newtondarrak emaitza onargarriak ematen baititu.\nEinstein-en postulatuak.\nEinsteinek, erlatibitate bereziaren teoria, bi postulatu oinarri zituela eraiki zuen, 1905. urtean:\nBigarren printzipioa Maxwellen elektrodinamikaren teoriaren ondorioz postulatu zuen. Izan ere, Maxwellen ekuazioak sistema inertzial guztietan betetzen badira, formula_2 abiadura sistema inertzialekiko independentea da. Hau da, argiaren abiadura hutsaren ezaugarri unibertsala da, eta ez erreferentzia-sistema berezi batean neurturiko ezaugarria.\nLorentz-en transformazioak.\nLorentzen transformazioak, Lorentzen faktorearen bidez, bi behatzailek neurturiko magnitude fisikoak erlazionatzen ditu.\nLorentzen faktorea honako era honetan definitzen da:\nformula_3\nDemagun bi behatzaile ditugula, non formula_4 sistemako behatzailea formula_5 sistemako behatzailearekiko formula_6 abiadura uniformean higitzen den formula_7 ardatzean. Lorentzen faktorearen bitartez, formula_5 eta formula_4 sistemetako behatzaileek neurtuko dituzten oinarrizko magnitude fisikoak erlaziona daitezke:\nformula_10\nformula_11\nformula_12\nformula_13\nAlderantzizko transformatuak, berriz, formula_6 abiadura formula_15 abiadurarekin ordezkatuz eta formula_16 berdin mantenduz lortzen dira:\nformula_17\nformula_18\nformula_19\nformula_20\nFuntzioak linealak direnez, denbora- eta espazio-tarteak (&lt;chem&gt;\\Delta t&lt;/chem&gt;, formula_21) ere modu berean transformatzen dira:\nformula_22\nformula_23\nformula_24\nformula_25\nAlderantzizko transformazioak:\nformula_26\nformula_27\nformula_28\nformula_29\nOhartu Lorentzen faktorea ia bat bihurtzen dela sistemen arteko abiadura argiarena baino askoz txikiagoa denean:\nformula_30\nHorrelako kasuetan, adierazi berri ditugun Lorentzen transformazioak Galileoren transformazio bihurtzen dira. Ondorioz, gure egunerokotasunean, sistema makroskopikoan aurkitzen ditugun abiadurak argiarena baino askoz txikiagoak izaten direnez, oso erabilgarriak egiten zaizkigu Galileo eta Newtonen mekanikak. Bestalde, horren ondoriotako bat izan daiteke erlatibitate bereziaren hainbat ondorio ulertzeko zailtasunak izatea, ez baikaude ohituta horrelako fenomenoak behatzera. Abiadura handiko fenomeno horiek aztertu ahal izateko, gure eskala asko aldatu beharra daukagu, mundu makroskopikoan eta astrofisikan eta kosmologian gertatzen baitira soilik zuzenean.\nBerebat, bi sistemen arteko abiadura formula_31 denean, Lorentzen koefizientea infinitu bihurtzen da. Ondorioz, beste behin ere ikusten dugu sistemen arteko abiadura ezin dela formula_2 edo handiagoa izan.\nMinkowskiren diagramak.\nEsan bezala, erlatibitate bereziaren hainbat ondorio oso zailak dira ulertzen. Zailtasun hori errazteko asmoz, Minkowski-ren diagrama erabiltzen dira. Minkowskiren diagramak espazio-denbora deskribatzeko erabiltzen diren formula_33 dimentsioko tresna grafikoak dira. Diagrama horiek irudikatzean, gertaerek denbora-osagai bat dutenez, denbora hartzen da ardatzetako batean; besteetan, berriz, espazioaren hiru osagaiak. Ardatz guztien dimentsioak berdinak izan daitezen, denbora-ardatza formula_2 argiaren abiadurarekin biderkatzen da; horrela, formula_35, formula_7, formula_37 eta formula_38 ardatzak lortzen dira.\nMinkowskiren diagramen arazoa da paperean ezinezkoa dela elkarzut diren lau ardatz irudikatzea. Aztertzen diren kasurik sinpleenak, ordea, dimentsio batekoak izan ohi dira. Demagun gure gertaera formula_7 ardatzean soilik jazo dela. Gertaera hori irudikatzeko nahikoa izango da formula_35 eta formula_7 ardatzak soilik irudikatzea, formula_37 eta formula_38 ardatzak konstante mantenduko baitira. Erlatibitate berezian, formula_35 ardatza beti ardatz bertikalean irudikatzen da. Horrela, formula_5 eta formula_4 sistemen diagramak:\nDiagrama horien erabilgarritasuna aztertzeko, demagun formula_5 sistemarekiko formula_6 abiaduran higitzen den partikula bat, non formula_4 sisteman geldirik mantentzen den (ohartu formula_4 sistema formula_5 sistemarekiko formula_6 abiaduran higitzen dela). formula_5 sisteman, partikularen higidura formula_54 ekuazioak deskribatuko du. Baina, oraingoan denbora ordenatuetan dagonenez, diagraman partikularen eboluzioa\nformula_55 adierazpenak ematen du. Horrek formula_56 maldako lerroa ematen du, eta zuzen horri unibertso-lerroa deitzen zaio. formula_4 sisteman berriz, unibertso-lerroa, formula_58lerro zuzen bertikala izango da.\nAipatzekoa da, baita ere, Minkowskiren diagramen bitartez Einsteinen bigarren printzipioa modu grafikoan froga daitekeela. Demagun formula_59 eta formula_60 ardatzetan zehar higitzen den argi-izpi bat. Argi-izpiaren abiadura formula_2 izango denez (edo formula_62 aurkako noranzkoan badoa), eta igorpena formula_63 gertaera bada, bi sistemen unibertso-lerroak hauek dira:\nformula_64\nformula_65\nHonen bitartez, argi ikusten da fotoiaren unibertso lerroa formula_66 maldako unibertso-lerroa dela sistema-inertzial guztietan.\nLorentzen transformazioen ondorioak.\nErlatibitate bereziaren ondorioak Lorentzen transformazioen bidez azter daitezke. Erlatibitate berezian lorturiko emaitzak ez datoz bat mekanika newtondarrarekin lortzen diren emaitzekin (zeinak Galileoren transformazioetan oinarritzen diren). Gorputzen abiadurak argiarena baino askoz txikiagoak direnean, Galileoren transformazioak hurbilketa egokiak dira. Argiaren abiadura oso handia denez, erlatibitate bereziaren ondorioak ez dira hautematen eguneroko egoeretan. Hori dela eta, ez dira intuitiboak izaten.\nDenboraren zabalkuntza.\nBi gertaeren arteko denbora-tartea ez da absolutua, erreferentzia-sistemaren mendekoa baizik. Demagun S' sisteman geldi dagoen erloju bat. Bi momenturen gertaerak modu honetan karakteriza daitezke: formula_67 eta formula_68. Nabaria denez, igarotako denbora ondorengoa izango da: formula_69. Bestalde, erlojua geldi dagoenez: formula_70. formula_5 erreferentzia-sisteman, berriz, gertaerak formula_72 eta formula_73 gisa karakterizatzen dira, eta denbora eta espazio tarteak formula_74 eta formula_75 izango dira. Lorentzen transformazioak erabiliz, formula_76 kalkula daiteke:\nformula_77\nformula_78 denez beti, formula_79 izango da. Beste modu batean esanda, formula_5 sistemako behatzaileak neurtzen duen denbora tartea bi gertaeren artean handiagoa izango da formula_4 sistemako behatzaileak neurtzen duena baino. Fenomeno honi denboraren zabalkuntza deritzo.\nFitz-gerald eta Lorentzen uzkurdura.\nDenbora ez ezik, distantziak ere behatzailearen araberakoak dira. Jo dezagun, formula_5 erreferentzia-sisteman, formula_83 luzerako hagaxka bat higitzen dela formula_6 abiadura konstantean. Luzera hori neurtzeko mutur bakoitzaren posizioa neurtu behar da aldiune berean. Hurrengo eran adieraz daitezke neurketak: formula_72 eta formula_73.\nNabaria denez, formula_87 eta formula_88\nOrain, kontsidera ditzagun hagaxkarekin batera higitzen den formula_4 erreferentzia sistemako formula_90 eta formula_91 gertaerak. Sistema horretako behatzaile batek neurtuko duen barraren distantzia Lorentzen transformazioen bidez formula_92 kalkula daiteke:\nformula_93\nBeraz, hagaxkarekin batera mugitzen den behatzaileak luzera handiagoa neurtuko du barra mugitzen ikusten duen behatzaileak baino. Beste era batean esanda, behatzailearekiko abiadura erlatiboa duten objektuak uzkurtu egiten dira. Fenomeno honi Fitz-gerald eta Lorentzen uzkurdura deritzo.\nAldiberekotasunaren erlatibitatea.\nLorentzen transformazioen beste ondorio zuzen bat da aldiberekotasuna erlatiboa izatea; hots, ezin esan dezakegu absolutuki bi gertaera leku banatan aldiberean gertatu direnik. Kontzeptu hori hobeto ulertzeko, Einsten-en ohiturari jarraituz, buru-esperimentu bat egingo dugu.\nDemagun tren bateko bagoi baten muturretan detektagailu bana jarri dugula, formula_94 eta formula_95. Are gehiago, demagun bagoiaren erdian mutur bietara argia igortzen duen iturri bat jarri dugula. Bestalde, jo dezagun bagoian behatzaile bat dagoela: formula_96. Behatzaile horrentzat argi-izpiak aldi berean helduko dira formula_94 eta formula_95 detektagailuetara, formula_99 denbora igarota ( lformula_100 bagoiaren luzera da).\nOrain, demagun kanpoan beste behatzaile bat dagoela, formula_101. Behatzaile horrek argia c abiaduran higitzen dela ikusiko du. Gainera, trena v abiaduran higitzen bada, berebat ikusiko du formula_95 detektorea argi-izpirantz formula_6 abiaduran hurbiltzen dela; formula_94 detektorea igorritako argitik formula_6 abiaduran urruntzen den bezala. Hori horrela, argi-izpiek, detektagailuetara heltzeko, denbora hau beharko dute:\nformula_106\nformula_107\nIkus daiteke formula_101 behatzailearentzat izpiak ez direla aldi berean heltzen bi detektagailuetara. Argi-izpia formula_95 detektagailura heldu eta denbora-tarte bat igarota heltzen da formula_94detektagailura:\nformula_111\nBuru-esperimentu honen bidez, argi ikusten da behatzaile batentzat bi gertaera aldiberekoak direla, baina beste erreferentzia-sistema bateko behatzaile batentzat ez dela horrela gertatzen.\u00a0 Beraz, erlatibitate bereziaren ondorio garrantzitsu bat\u00a0 aztertu dugu: erreferentzia-sistema inertzial ezberdinetan gertaera berdinak denbora-tarte ezberdinetan jazo daitezke. Beste era batera esanda, baliteke formula_5 sisteman formula_113 eta formula_114 gertaerak aldi berean neurtu eta formula_4sisteman formula_113 formula_114 baino arinago neurtu izana; are gehiago, beste erreferentzia-sistema batean ( formula_118 ) formula_114 formula_113 baino arinago neurtu izana.\nBikien paradoxa.\nBikien paradoxa Lorentzen transformazioen ondorio den esperimentu mentala da. Esperimentu hori Einsteinek proposatu zuen denbora absolutua ez dela frogatzeko asmotan. Paradoxa honek aldaera asko ditu; ezagunena Paul Langevin-ek proposatu zuen 1911. urtean. Aldaera honako eran azalduko dugu.\nEsperimentu horretako protagonistak biki bi dira (Ane eta Be\u00f1at, adibidez). Ane izar urrun batera doa bidaian, ia argiaren abiaduran doan espazio-ontzi batean; Be\u00f1at, berriz, Lurrean geratu da. Bueltatzen denean, Ane bikia baino gazteagoa dela konturatzen da.\nOrain arte, inplizituki, Lurrean dagoen bikiaren ikuspuntutik ebatzi dugu proposatutako problema. Baina, zer gertatzen da espazio-ontzian doan bikiaren ikuspuntutik ebazten badugu? Hona hemen paradoxa. Espazio-ontzian doan bikiaren ikuspuntutik, Lurrean dagoen bikia da aldenduz doana eta, ondorioz, azkarrago zahartuko den bikia espazio-ontzikoa izango da.\nEinsteinek, paradoxa honi, erlatibitate berezia eraiki zuenean eman zion erantzuna. Hala ere, atal honetan, paradoxa erlatibitate bereziaren limiteetan ebatziko dugu. Paradoxa argitzeko, kalkuluak bi bikien ikuspuntua kontuan hartuz egingo ditugu, hala Lurreko bikiaren ikuspuntutik, nola espazio-ontziko bikiaren ikuspuntutik.\nLurrean geratzen den bikiaren ikuspuntutik, probleman bost gertaeratan bana daiteke:\nGertaera horiek guztiak kontuan hartuz, Lurreko behatzailearen ikuspuntutik, honako hau da espazio-ontziko bikiak bidaiatzen emandako denbora:\nformula_134\nOrain, kalkulatuko dugu zenbat uste duen espazio-ontziko bikiak bidaiak iraun duela Lurreko bikiak egindako neurketaren arabera. Kalkulu horiek egiteko, problema pauso desberdinetan banatuko dugu berriro ere:\n1. Hasiera batean sasiazelerazioaren eta higidura azeleratu erlatibistaren arteko erlazioa erabilita kalkula dezakegu Lurrean dagoen bikiak estimatuko duen denbora:\nformula_135\n2. formula_133 eta formula_137 espazio-ontzia formula_6 abiadura uniformean higitzen da; beraz:\nformula_139\n3. Espazio-ontzikoak bere bikiak\u00a0 honako denbora hau neurtu duela uste du:\nformula_140\nIkus daiteke edozein formula_141, formula_142 eta formula_143 izanda formula_144 dela.\u00a0 Hau da, problema Lurreko bikiaren ikuspuntutik ebazten badugu,haren iritziz, bera bere bikia baino azkarrago zahartuko da.\nKalkuluak espazio-ontziko bikiaren ikuspuntutik egitea zailagoa da, eta ez ditugu egingo; izan ere, haren erreferentzia-sistema ez da inertziala. Hala ere, ikus daiteke Lurrean dagoen bikiaren ikuspuntutik lortutako emaitza bera lortzen dela.\nProblema ebatziz, bi ondorio nagusi atera daitezke:\nMomentu lineal erlatibista.\nSistema bakartuen momentu lineal osoaren kontserbazioa fisikaren funtsezko kontzeptu bat da. Hori beteko bada, momentuaren definizioa berregokitu behar da, lehenengo postulatuarekin baliagarri izan dadin. Mekanika newtondarrean honela definitzen da momentu lineala:\nformula_145\nBi partikulaz osaturiko sistema baten hasierako eta amaierako momentuak berdinak izango dira:\nformula_146\nLehenengo postulatuaren arabera, fisikaren oinarrizko legeek forma bera izan behar dute erreferentzia sistema guztietan; hortaz, Lorentzen transformazio bat aplikatzean, kontserbazio-printzipioak itxura bera mantendu beharko luke. Hasierako formula_5 sistemarekiko formula_6 abiaduran higitzen den formula_4sistematik behatuz gero, honako balio hauek neurtzen dira:\nformula_150\nHorrek ez du hasierako kontserbazio-printzipioaren antzik. Hori konpontzeko momentu linealaren definizioa aldatu behar da:\nformula_151\nModu honetan, kontserbazio-printzipioa horrela idatzi daiteke formula_5 erreferentzia-sisteman:\nformula_153\nformula_154\nEta formula_4erreferentzia-sisteman:\nformula_156\nformula_157\nMomentuaren definizio berri honekin kontserbazio legea bateragarria bihurtzen da lehenengo postulatuarekin. Limite galilearrean, momentuaren definizio klasikoa berreskuratzen dugu, espero bezala:\nformula_158\nMasa eta energia.\nEnergiaren kontserbazio-printzipoak dioen bezala, sistema bakartuen energia osoa kontserbatu egiten da. Erlatibitate berezian, energiak forma ezberdinak hartzen ditu. Horren adibide honakoa dugu:\nformula_159\nEnergiaren adierazpen hori partikula bakartu baten energia osoa da (kanpo-eremu baten mende badago, dagokion energia potentziala batu behar zaio energiari).\nAdierazpenaren Taylorren garapena egiten badugu:\nformula_160\nLimite galilearrean, adierazpenaren lehenengo bi terminoak geratuko zaizkigu soilik:\nformula_161\nHori da, hain zuzen ere, energia zinetikoaren eta gai konstante baten arteko batura (gogoratu, mekanika newtondarrean ere, energiaren balio zehatzek ez dutela esangura fisikorik; energia aldaketek dute soilik garrantzia). Gai konstante horri partikularen pausaguneko energia (formula_162) deritzo, eta formula_163 kantitateari ordea, pausaguneko masa.\nformula_164\nAzkenik, energia osoaren adierazpena eta momentuaren definizioa konbinatzen baditugu, formula_16 faktore gabeko energia osoaren adierazpena lortuko dugu:\nformula_166\nMasaren terminoa askatuta, honela geratzen da adierazpena:\nformula_167\nEskuineko aldea konstantea denez, ezkerreko aldeak ere konstantea izan behar du, eta beraz, erreferentzia-sistema guztietan balio berbera izan behar du. Hau da, azken adierazpen hori aldaezin erlatibista da."}
{"id": "75051", "revid": "9307868", "url": "https://eu.wikipedia.org/wiki?curid=75051", "title": "Carlota Ziganda", "text": "Carlota Ziganda Matxinena (Larraintzar, 1990eko ekainaren 1a) nafar golflaria da.\nBiografia.\nJose Angel Ziganda futbolaria ohia osaba du. 2009an, Arizonako Estatu Unibertsitatera joan zen, profesional bilakatzeko.\nIbilbide profesionalaren laburpena.\nLPGA Zirkuitua.\n1 2013ko amaierako datu ofizialak\nEuropako Zirkuitua.\n1 2012ko amaierako datu ofizialak"}
{"id": "75052", "revid": "8788699", "url": "https://eu.wikipedia.org/wiki?curid=75052", "title": "Tania Elosegi", "text": "Tania Elosegi Mayor (Donostia, 1981eko abenduaren 13a - ) euskal golf-jokalaria da.\nBiografia.\n9 urte zituela hasi zen golfean eta amateur moduan sari asko lortu zituen. Enpresa Zuzendaritza ikasi zuen EHUn. \"Real Golf Club de San Sebastian\" klubean izan zen.\n2002, oraindik amateurra zela, Elosegik brontzezko domina lortu zuen Munduko Amateur Txapelketan, Malaysian. Europako Talde Txapelketetan bi urrezko domina eta zilarrezko bat junior txapelketetan irabazi zituen. 2005eko azaroaren 25ean profesional bilakatu zen.\nUrte hartan Europako Ladies Tourren hasi, baina, ez zuen emaitza onik lortu 2009ra arte. Orduan ABN AMRO Emakumezkoen Txapelketan garaipena lortu eta \"top 10\"ean amaitu zen txapelketa guztietan. Horri esker, 2009ko Solheim Kopako Europako taldean parte hartu zuen.\nTaldekako txapelketak.\nAmateur\nProfesional"}
{"id": "75053", "revid": "56334", "url": "https://eu.wikipedia.org/wiki?curid=75053", "title": "Marina Arruti", "text": "Marina Arruti (Donostia, 1972ko maiatzaren 23a - ) euskal golfaria da.\nBiografia.\nAita Jesus Arruti golf irakaslea, neba Jesus Mari eta ahizpa Amaia golfari profesionalak ditu. 1995eko urtarrilaren 5ean, profesional bihurtu zen."}
{"id": "75059", "revid": "56334", "url": "https://eu.wikipedia.org/wiki?curid=75059", "title": "Hendrik Lorentz", "text": "Hendrik Antoon Lorentz (Arnhem, Herbehereak, 1853ko uztailaren 18a - Haarlem, Herbehereak, 1928ko otsailaren 4a) 1902an Pieter Zeemanekin batera Fisikako Nobel Saria jaso zuen herbeheretar fisikari eta matematikaria izan zen. Albert Einsteinek 1905ean plazaratutako erlatibitatearen teoria berezian erabili zituen bere izena duten transformazioak aurkitzeagatik ere da ezaguna.\nBiografia.\nLehen urteak.\nHendrik Lorentz Arnhem herrian jaio zen. Bere gurasoak Gerrit Frederik Lorentz (1822 \u2013 1893), dendaria, eta bere ama Geertruida van Ginkel (1826 \u2013 1861) izan ziren. 1866tik 1869ra Arnhemgo institutuan ikasi zuen; ondoren, 1870ean orduan unibertsitatean ikasteko derrigorrezkoak ziren hizkuntza klasikoko azterketak gainditu zituen.\nLorentzek fisika eta matematika ikasi zituen Leidengo Unibertsitatean. Azkenean, Frederik Kaiser astronomia irakasleak bultzatuta fisikari bilakatu zen. Titulua eskuratu eta gero bere jaioterrira itzuli eta matematikako irakasle moduan egin zuen lan institutuan. Halere, irakasten ibili zen bitartean ikasten jarraitu zuen doktoregoa lortzeko asmoarekin. 1875ean Lorentzek doktore titulua eskuratu zuen. Bere tesia argiaren islapen eta errefrakzioaren zituen gaitzat; bertan James Clerk Maxwellen teoria elektromagnetikoa fintzen zuen.\n1881ean Hendrik Aletta Catharina Kaiser-rekin ezkondu zen. Alaba bat izan zuten, Geertruida Luberta Lorentz izenekoa, zeina fisikari bilakatu zen."}
{"id": "75060", "revid": "3534", "url": "https://eu.wikipedia.org/wiki?curid=75060", "title": "Lorentz", "text": ""}
{"id": "75061", "revid": "336", "url": "https://eu.wikipedia.org/wiki?curid=75061", "title": "Mycoplasma", "text": "Mycoplasma generoak bakterio txikienak biltzen ditu, 0,3 x 0,8 mikra dutenak. \"Mollicutes\" taldean sailkatzen dira. Haien ezaugarririk nabarmenena zelula hormaren gabezia da. Izan ere, zelula horma ez duten bakterio bakarrak dira mikoplasmak, eta horrek berezko propietateak ematen dizkie:\nMikoplasmek ez dute flagelorik eta, haien neurri txikia dela eta, ez dira mikroskopio optikoarekin ondo ikusten.\nItxura aldakorra dute (pleomorfismo): koko moduan agertzen dira maiz, baina forma fina eta luzeak eta forma haritsuak ere erakusten dituzte.\nMetabolismoaren aldetik aerobioak dira gehienak, baina badaude anaerobio fakultatiboak ere. Janari eskakizun zorrotzak dituzte, hazkuntza-inguru aberatsak eskatuz; izan ere, ez dira gai molekula organiko asko sintetizatzeko, eta dietarekin hartu behar dituzte. Hazkuntza-inguruetan hazten direnean mikoplasmek itxura oso tipikoa hartzen dute, arrautza frijituena gogoratzen duena.\n\"Mycoplasma\" generoak 100 espezie inguru ditu. Gehienak landareen eta animalien parasito ez-kaltegarriak dira, saprofito moduan bizi direnak, baina badaude espezie patogenoak ere.\nPatologia.\nGiza patogeno garrantzitsuenak hiru dira: \"Mycoplasma pneumoniae\", \"Mycoplasma hominis\" eta \"Mycoplasma genitalium\".\nMikrobio honek eragindako pneumoniak umeak eta gazteak jotzen ditu batik bat.\nMikoplasmek sortutako gaixotasunak tratatzeko tetraziklinak dira ohiko antibiotikoak. Mikrobio hauek zelula horma ez dutenez, antzua da penizilina edo beste antibiotiko betalaktamikoen erabilpena, zelula hormaren aurka jotzen dutenak."}
{"id": "75063", "revid": "105290", "url": "https://eu.wikipedia.org/wiki?curid=75063", "title": "Pragako bakea", "text": "Pragako bakea 1635eko maiatzaren 30ean Germaniako Erromatar Inperio Santua enperadore zen Fernando II.a Habsburgokoa eta inperioko estatu protestante gehienen arteko hitzarmen bat izan zen. Honek, Hogeita Hamar Urteko Gerraren gerra zibilaren aldearen amaierara modu eraginkorrean eraman zuen (1618-1648), baina, dena dela, gerrak jarraitu egin zuen Alemaniann Espainia, Suedia eta 1635eko erdialdetik aurrera, Frantziaren jarraikako parte hartzearekin.\nAdostasuneranzko negoziaketak, Saxoniako printze hauteslea zen Joan Jurgi I.ak bultzatuak izan ziren, printze luteranoa zen arren, Enperadorearen aliatua, 1630eko suediar parte hartzea arte izan ez zena. Urteetako borrokak, katolizismoa indarrez inposatzeko gaitasun eza; eta alemaniar kontuetan, atzerriko herrialdeen parte hartzeari amaiera jartzeko behar bat, dena konbinatuta, Fernando II.a, printze luteranoei kontzesioak egiteko borondate batekin eraman zuten negoziaketa mahaira."}
{"id": "75064", "revid": "65203", "url": "https://eu.wikipedia.org/wiki?curid=75064", "title": "Herri Torrontegi", "text": "Herri Torrontegi (Gorliz, Bizkaia, 1967ko apirilaren 19a) euskal motoziklista profesional ohia da. 1986 eta 1996 urteen bitartean aritu zen, 1989a bere urterik onena izanik, bi Sari Nagusi irabazi zituen eta urte horretako 80 Zentimetro Kubikoko Sailkapen Nagusian laugarren izan zen."}
{"id": "75065", "revid": "805547", "url": "https://eu.wikipedia.org/wiki?curid=75065", "title": "Herri Torrontegui", "text": ""}
{"id": "75066", "revid": "512", "url": "https://eu.wikipedia.org/wiki?curid=75066", "title": "The North Star (1943ko filma)", "text": "The North Star (Ameriketako Estatu Batuetan Armored Attack izenburua ere izan zuen) 1943ko filma da, RKO etxeak ekoiztu eta banatua. Lewis Milestonek zuzendua, Lillian Hellman idazlearen istorio bat du abiapuntu; idazleak berak sortu zuen gidoia. Anne Baxter, Dana Andrews, Walter Huston, Walter Brennan eta Erich von Stroheim izan ziren antzezle nagusiak. Musika Aaron Coplandek sortu zuen, eta abestiak Ira Gershwinenak ziren; argazkia James Wong Howerena. Film hau Farley Granger aktorearen lehena izan zen.\nArgumentua.\nUkrainako alegiazko herri batean gara, \"Iparrizar\" deritzona. 1941eko urtean alemaniarrak Sobiet Batasuneko errepublika hura bereganatzen hasiak ziren. Filmak herriko biztanleek erakutsitako portaera agertzen du: haien eguneroko bizimodua, ume, gazte, heldu zein zaharrena, erabat itxuraldatuko da. Biztanleek eurek su emango diote herriari alemaniarrak gertu sentitzean; hala ere, naziek bere egingo dute lekua eta ospitalea antolatuko dute bertan. Alemaniar soldadu zaurituak sendatzeko herriko umeen odola darabilte lasai askoan. Filmak hiru testu-inguru jorratzen ditu: setiatuei laguntzeko armak lortzen saiatzen direnena aurrena (Baxter, Brennan, Granger, Andrews eta Withers); herrian geratutakoena hurrena (Huston, Harding eta Von Stroheim), eta gerrilla sortu dutenena azkena.\nHainbat kontu.\nFilma aurkeztu zenean harrera ona izan zuen, kontuan hartuta Sobiet Batasunaren defentsa sutsua egiten zuela, eta Oscar sarietarako sei izendapen lortu zituen. Une horretan komunismoaren mamua ernaldu barik bide zetzan amerikarren kontzientzian. Urte nahikotxo pasatu ziren propaganda filmtzat hartua izan arte. Esaterako, alemaniarrek bonbardatutako herrian eragindako txikizioa girotzeko filmaren soinu bandak Internazionala darabil."}
{"id": "75067", "revid": "336", "url": "https://eu.wikipedia.org/wiki?curid=75067", "title": "Pilastra", "text": "Pilastra, harresi edo horma batean itsatsitako pilare edo zutabe bat da. Bere funtzioa egiturazkoa izan daiteke, sabaia, teilatua, taulamendua, moldura edo arkitrabea sostengatuz edo soilik apaingarria. Pilastra (pilare hitzetik eratorritako hitza), zutabeak edo pilareak osatuta dauden eraikuntza elementu berberez osatua dago: harroina, fustea eta kapitela, arkitektura ordena klasikoen arabera.\nJatorria.\nOrokorrean, apaintzeko elementu gisa, egitura bat eusteko baino gehiago. Horregatik, arkitektura klasikoan, pilastra adibide gutxi dago, egitura elementuak ezinbestekoak baitziren eraikin hauentzako. Arkitekturaren eboluzioarekin eta bere sostengatzerako indarren bultzadei buruzko ezagutza hobearekin, zutabe edo pilareen erabilera hain beharrezkoa izateari uzten dio, baina apaingarri bezala zuten erabilera oraindik oso preziatua zen, eta, horregatik, bere posizioa endekatzen doa, harresian itsasteraino, edo baita horman ahokatzeraino. Inflexio puntu hau, orokorrean, arkitektura pizkundetarrean emana izan zen, bereziki Cinquecentoan eta Manierismoan eta oso erabilia izan zen Barrokoan, bereziki fatxada eta aldareetan. Barrokoan hauen ugaritzeak, pilastra soilaren aldaerak sorrarazi zituen, estipitea bezala, pilastra edo pilarea, enborra edo fustea piramide enbor alderantzikatu forman dagoena, bereziki ugariak espainiar barrokoan.\nPilastraren erabileraren kasu oso berezi bat, arkitektura gotikoan ematen da, non gurutz gangak zituzten sostengatze elementuak gurutze formako pilareak ziren (hau da, sekzioan begiratuz forma hori zutenak), eta pilare hauek halako forma dute, bere lau aurpegietako bakoitzean pilastra bat itsatsi zaion pilare bat delako da, egitura osoak, Gotikoko ezaugarri den pilare forma hau osatuz."}
{"id": "75070", "revid": "336", "url": "https://eu.wikipedia.org/wiki?curid=75070", "title": "Via Flaminia", "text": "Via Flaminia (latinez \"Via Flaminia\") Erromatik, \"Ariminium\"era (Rimini) zihoan erromatar galtzada bat zen, eta Italia iparraldeko bide nagusia zen. C. Flaminiusek eraiki zuen, zentsore bezala lan egin zuen garaian (K.a. 220). urtea. Flaminiar atetik irtetzen zen gaur egungo Popoloko atetik gertu, eta Milvio Zubia zegoen tokira zihoan, Tiber ibaia gurutzatzeko. Ariminiumen Via Emiliarekin lotzen zen.\n\"Bononia\"tik \"Arretium\"era zihoan Via Flaminia, Via Cassiaren adar bat zena, aurrekoaren seme batek eraiki zuen, C. Flaminius izena zuena honek ere. M. Aemilius Lepidusekin batera K. a. 187an kontsul izan zena, \"Bononia\" eskualdeko liguriar tribuak menderatu ondoren, baina gero, izena ez zen oso erabilia izan.\nVia Flaminiaren domeinua erabakior agertu zen 69an, Vespasiano eta Vitelioren arteko borrokan.\nVia Flaminiaren ibilbidea.\nBere geltokiak, honako hauek izan ziren:\nIbilbide Antoninoan aipatutako geltokiak honako hauek dira:\nEta, Jerusalemgo Ibilbidean:\nBidearen adar bat Nuzeriatik Anconara zihoan. Geltokiak, Ibilbide Antoninoaren arabera, Nuzerian hasita, honako hauek izan ziren.\nAdar bat kostaldetik igarotzen zen, \"Sena Gallica\"tik eta Fanoraino, non bide nagusiarekin lotzen zen. Honako geltoki hauek zituen:"}
{"id": "75077", "revid": "105290", "url": "https://eu.wikipedia.org/wiki?curid=75077", "title": "Fuste", "text": "Fustea, harroina eta kapitelaren artean dagoen zutabe zatia da.\nZutabearen gorputz nagusia da, Antzinako Egiptoren garaitik XIX. mendeko neoklasizismorarte erabili izan zena. Bera diseinua, erabat laua izatetik, hau da, inongo apaindurarik gabe, ildotuak edo marratuak, fustearen zentzu bertikalean, ildotu hau oso fina egitera iritsi zen bizkar kurboan nabarmenduz edo baita ildaskatua ere, muturretan koskak marradura bakoitzaren muturrean koskak dituela, bere forma, kapitelarenarekin edo harroinarenarekin lausotzeko.\nFusteak, landare apaindurak izatera iritsi ziren, ikusgarriagoak egiteko.\nOhi, fusteak, zentzu bertikalean zeuden sekzio itsatsi bezala eraikitzen ziren, greziarrek egin zituztenean, erdialdean konkortuak egitera iritsi ziren, perspektibako ikuspenak, proportziorik gabekoen itxura eman ez ziezaien, edo zilindrikoak ere badira, sendoera handiagoarekin bere barnealdeko zatian, gutxitzen doan sendoera fustea hazten edo luzatzen doan heinean.\nFusterik ederrena, beharbada, \"salomonikoa\" deitzen dena da, zutabe salomonikoan ikus daitekeena, diseinu okertu edo helikoidal bat duelako, mahatsondo hostoz eta mahats mordoz apaindua.\nFuste simulatuak ere badaude, tenplu katolikoen fatxadatara itsatsiak, estipiteak bezala, piramide moztu forma dutenak, baina zatirik estuena behealdean dutenak."}
{"id": "75078", "revid": "133016", "url": "https://eu.wikipedia.org/wiki?curid=75078", "title": "Royal Albert Hall", "text": "Royal Albert Hall munduko areto ezagunenetako bat da, eta Londresen dago.\n1871ko martxoaren 29an inauguratu zuten eta 8.000 ikuslerentzako tokia dago bertan. Antzokia Viktoria erreginarentzat eraiki zuten, duela gutxi hil zitzaion senarraren omenez: Sajonia-Coburgo-ko Alberto. Lehen aipatutako urtean inauguratu zutenetik, munduko artista onenak bere eszenatokitik pasatu dira, eta askotariko generoak jorratu izan dira, musika klasikotik rock-era. Bestalde, hainbat ospakizunen egoitza izan da; hala nola, sari-banaketak, jaialdiak eta baita tenis txapelketak ere. Horrez gain, Ingalaterrako organo zaharrena dago, eta gaur egun The Proms izeneko kontzertu-sorta antolatzen da urtero bertan."}
{"id": "75081", "revid": "8026616", "url": "https://eu.wikipedia.org/wiki?curid=75081", "title": "Zutabe", "text": "Zutabea edo koloma, arkitekturari dagokionez, atal arkitektoniko bertikal bat da, forma luzangakoa, orokorrean, egituraren pisua eusteko balio duena, modu apaingarrian ere erabil daitekeen arren. Bere sekzioa biribila izan ohi da, eta karratua denean, pilare edo pilastra esaten zaio. Normalean, zutabea hiru zatiz osatua dago: harroina, fustea eta kapitela.\nGeologian, zutabeak espeleotema mota batzuk dira.\nSailkapena.\nEraikinaren beste osagai batzuekiko.\nEraikinaren beste osagai batzuekiko duen antolaketa kontutan hartuz, honako zutabe mota hauek bereiz daitezke:\nArkitektura ordena klasikoen arabera.\nArkitektura ordena klasikoen arabera, zutabeak honelakoak izan daitezke:\nFustearen arabera.\nGuztia zati bategatik hartuz, ohikoa da zutabeak, duten fustearen arabera sailkatzea. Honela, zutabe mota hauek egongo lirateke:\nZutabe oroitarria.\nKasu aparte bat, zutabe oroitarriarena da. Ez da eraikin baten egitura atala, berez, gertaera edo pertsonaiaren baten monumentu oroitarria baizik. Podio altu batean, neurri handiko fuste bat altxatzen da, bere azalera osoa estaltzen duten baxuerliebeekin apaindua, eta goialdeko muturrean, pinakulu eran, irudi edo estatua bat altxa daiteke.\nErromatarrek, estatu garrantzia zuten gertaerak oroitarazteko erabili zituzten, edo baita euren enperadoreak loriatzeko ere. Ospetsuak dira Trajanoren zutabea, 113. urtean altxatua Trajano enperadoreak Daziako probintzia konkistatu izana oroitarazteko, edo Marko Aurelioren zutabea, Antoninoren foruan 180an altxa zena (gaur egun Colonna de Romako enparantzan), germaniarren aurka lortutako garaipenak oroitarazteko.\nErromatar Inperioaren ondorengo garaietan, garaipen monumentu hau erabiltzen jarraitu da. Horien adibide esanguratsuak Parisko Vend\u00f4me zutabea Napoleon Bonaparteri eskainia, edo Nelsonen zutabea, Londresko Trafalgar Enparantzan.\nZutabeak geologian.\nZutabeak kaltzitaz osatutako formakuntzak dira, eta espeleotemen barruan kokatzen da. Zutabe bat estalaktita bat eta estalagmita bat elkartzean sortzen da, eta ez dira zertan erabat bertikalak izan, estalgmitak ez daudelako beti estalaktiten azpi-azpian."}
{"id": "75084", "revid": "105290", "url": "https://eu.wikipedia.org/wiki?curid=75084", "title": "Heb Sed", "text": "Heb Seda edo Sed Jaia, ziur aski, Antzinako Egiptoko faraoien ospakizunik garrantzitsuena izan zen. Jaialdi honen xedea, faraoiaren naturaz gaindiko energia eta indar fisikoaren berriztapena zen, dirudienez.\nPalermoko Harrian dokumentatua dago, I. dinastiako garaitik, Ptolomeotar dinastia arte mantenduz, zeremonia, hau, grezierara, \"hogeita hamar urteen jaia\" bezala itzuli izan zenean. Faraoi batzuek, Amenofis III.a eta Ramses II.ak bezala, dirudienez, euren lehen Heb Seda, euren erregealdiko 30 edo 31. urtean ospatu zuten, eta, ondoren, hirugarren urte bakoitzean, jaialdia ospatzeko arau orokorra izan zela ustez, salbuespen batzuk egon ziren arren.\nEz da mantendu jaialdi hau argi azaltzen duen eskuizkriburik, lekukotza bakar bezala, margolan inskripzioak bakarrik geratu direlarik, non atal ezberdinak irudikatzen diren, baina gertaeren ordena kronologikoa zehaztu gabe. Hoberen kontserbatuta dagoen eszena multzoa, Nyuserra faraoiaren Eguzki Tenpluan aurkitu zen, Abu Guraben, tenpluko baxuerliebeak, zenbait bildumatan sakabanatuta aurkitzen diren arren."}
{"id": "75086", "revid": "119347", "url": "https://eu.wikipedia.org/wiki?curid=75086", "title": "Palermoko harria", "text": "Palermoko harria diorita deritzan harri beltzezko lauza baten zatirik handiena da. Aro aurredinastikotik V. dinastiara arteko gertaera multzo bat grabatua du, hala nola zeremoniak, abere erroldak, Niloren hazkuntzaren urteroko maila eta faraoiaren izena. Izena Italiako Palermo hiritik hartu zuen, bertako Arkeologia Museoan baitago.\nZati horrek 43 zentimetroko garaiera eta 30 zentimetroko zabalera du, 2 metroko garaiera eta 60 zentimetroko zabalera bide zituen lauza batetik datorren arren. Dokumentu horren edo antzerako baten zati txikiagoak Kairoko Egiptoar Museoan eta Londresko Petrie Museoan daude.\nTestua hiru erregistro horizontaletan banatuta dago:\nGoiko lerroan, Behe Egiptoko zenbait gobernari aurredinastikoren izenak daude: Seka, Khaau, Tiu, Tiesh, Neheb, Wazner, Mehet..."}
{"id": "75088", "revid": "119347", "url": "https://eu.wikipedia.org/wiki?curid=75088", "title": "Metralleta (taldea)", "text": "Metralleta musika taldea 2001ean 100 Hongos taldearen errautsetatik sorturiko zarauztar taldea da. Hardcore edota Power violence estiloetan katalogatuak izan dira, beti ere DIY filosofian oinarritua.\nHistoria.\n2001 urtearen bukaeran, kantuak inprobisatuz eta gustoko taldeen bertsioak eginez sortu zen Metralleta. \"100 Hongos\" taldean jotzen zuten lagunek, taldekide berri batekin (\"Tximas\"), proiektu berriari ekitea bururatu zitzaien, \"100 Hongosekin\" motibazio falta handia nabaritzen baitzuten. Horrela, elkarren artean instrumentuak aldatuz eta seriotasun gehiagorekin hasi ziren kantu berriak konposatzen.\nUrte batzuk kantuak ateratzen eta saiatzen ibili ondoren, 2003an Erdoiztako baserrian eman zuten lehen emanaldia. Honen ondoren, Euskal Herriko eta Espainiako zenbait Gaztetxe eta etxe okupatutan jo zuten.\n2004ko Azaroan, beraien lehen lana autoekoitzi zuten Max eta Jokin Moteroren laguntzarekin. Disko hau, Zarauzko Txixaparrazta taldearekin batera atera zuten CD formatuan.\n2005ean, bigarren lana kaleratu zuten. Oraingo honetan, Zarauzko Z\u00fclo taldearekin elkarbanatua. Disko hau, CD formatuan argitaratu zen ere. Disko hau ateratzearekin batera, bi taldeek 10 eguneko Europar bira bat ekin zuten Frantzia, Suitza, Alemania eta Belgikatik.\n2006an, Jonpi eta Beizamak taldea utzi zuten eta beraien ordez Z\u00fclo taldeko Izotz eta Abuelo sartu ziren, gaur egungo formazioa osatuz.\n2007ko otsailean, formazio berriarekin lan berria grabatu zuten Erdoiztako baserrian. Grabaketa hau ordea ez zen 2008. urterarte kaleratu. Oraingo honetan, Kobory Oreretarrekin batera kaleratu zuten diska, LP formatuan. 2009ko Maiatzean berriz, Diskoiraa taldearekin batera single bat kaleratu zuten. Diska honetako abestiak ere, 2007ko Erdoiztako sesio berberekoak dira.\n2009ko Ekainean, Tximasek, taldea utzi behar izaten du. Ondorioz, taldea laukote izatera pasatzen da. 2011ko urtarrilean, Frantziako Poliziak Tximas Ziburun atxilotzen du.\nLaukote moduan kontzertuak ematen egon ostean, 2011ean taldearen lehen LPa grabatzen dute Zarauzko Abenda\u00f1o auzoko txabola batean, 2012an kaleratzen dutelarik. Diska grabatzearekin batera, Krixpin sartzen da taldean bajua jotzeko eta Abuelo abesten hasten da berriz ere beraien betiko formaziora itzuliz, hau da, bi abeslarirekin.\nDiskografia.\nDiskak.\n&lt;li&gt; split CD Txixaparrazta taldearekin batera (2004)\n&lt;li&gt; split CD Z\u00fclo taldearekin batera (2005)\n&lt;li&gt; Split Kobory/Metralleta (khhapspmch, 2008)\n&lt;li&gt; Metralleta (khhapspmch, 2012)\nEP eta Singleak.\n&lt;li&gt; Split Metralleta/Diskoiraa (khhapspmch, Discos Enfermos, Mangel, 2009). Diskoiraa talde Zarauztarrarekin elkarbanaturiko EPa\nBildumetako partehartzeak.\n&lt;li&gt; \"Badator\" abestia \"ZAGA 10 urte\" bilduman (2005).\n&lt;li&gt; \"Pertxenta\" abestia \"Guilty of Being DIY\" bilduman (Fierro Records, 2012).\nKanpo estekak.\n&lt;li&gt; Metralletaren web orria \n&lt;li&gt; khhapspmch zigiluaren web orria\n&lt;li&gt; Discos Enfermos zigiluaren web orria"}
{"id": "75089", "revid": "6327", "url": "https://eu.wikipedia.org/wiki?curid=75089", "title": "Xabier Fernandez", "text": ""}
{"id": "75090", "revid": "336", "url": "https://eu.wikipedia.org/wiki?curid=75090", "title": "Arnas gutxiegitasun", "text": "Arnas gutxiegitasuna oxigeno maila baxuegia agertzen den egoera klinikoa da, irizpide analitikoek definitzen dutena. Izan ere, odolean PaO2 &lt; 60 mmHg ikusten dugunean diagnostikatzen da. Gainera, PaCO2 &gt; 45 mmHg dagoenean arnas gutxiegitasun hiperkapnikoa izena hartzen du, askotan egoera larriagoa dena.\nProzesu hau akutua edo kronikoa izan daiteke, eragilearen arabera. Akutua denean egoera oso larria izan daiteke eta are gehiago, potentzialki hilgarria.\nTratamendua.\nEragileak identifikatzen eta tratatzen saiatu behar da lehenik eta behin, bai eta paziente larriak diagnostikatzen ere. Kasu hauek batzuetan aireztapen mekanikoa behar dute eta ZIU zerbitzu bereziaren sostengua."}
{"id": "75091", "revid": "71506", "url": "https://eu.wikipedia.org/wiki?curid=75091", "title": "Germaniar Konfederazioa", "text": "Germaniar Konfederazioa () 1815ean Vienako Batzarrean ezarri zen batasun bat izan zen, 39 alemaniar estatu estatu subiranoen konfederazio batean batu zituena, Austriako Etxearen presidentziapean. 1806an Napoleon I.ak sortutako Rhingo Konfederazioa ordeztu zuen.\nFuntzionamendua.\nDesagertutako Germaniako Erromatar Inperio Santuko estatu txikien segurtasuna mantentzeko sortua, Konfederazioak ez zuen kontzesio bat suposatzen hazten ari zen alemaniar nazionalismoarentzako, hau Vienaren gustukoa ez zelako.\nDieta, herriak aukeratutako ordezkarien parlamentu bat ez zena, baizik eta egoitza Frankfurten zuen legatu batzar bat, bere entitate zentral bakarra izan zen, 1834an Alemaniako Aduanen Batasuna ezarri zen arren, eta, horrekin, barne merkatu bateratu bat sortu zen estatu gehienentzako.\n1848ko Iraultzak oihartzun handia izan zuen Alemanian. Martxoan, Konfederazioko estatu guztietan, herri altxamenduak gertatu ziren, printzeak, kontzesioak egitera behartu zituztenak, Hauek, benetan herri ordezkaritzako parlamentuen sorrerara eraman zuen.\nKonfederazioak, Austria eta Prusiaren posizioak bat egiten zutenean bakarrik funtzionatzen zuen. Desadostsen hauek bi hauen arteko gerra, Austria-Prusia Gerra, izan zuen emaitza bezala. Prusiar garaipenaren ondoren, Germaniar Konfederazioa desagertu egin zen, eta, 1867an, Alemania Iparraldeko Federazioak ordeztu zuen, Prusiak domeinatua, Alemaniar Inperioaren aurrekari bezala balio izan zuena.\nOndarea.\nAlemaniako ereserkiaren letrak honako hau dio: (). Honek, Konfederazio Germaniarra osatzen zuten 38 estatuen mugei erreferentzia egiten zien."}
{"id": "75092", "revid": "512", "url": "https://eu.wikipedia.org/wiki?curid=75092", "title": "As Nogais", "text": "As Nogais Lugoko probintziako Ancares eskualdean dagoen udalerria da. 2007an 1.421 biztanle zituen 112,4\u00a0km2tan banaturik.\nAs Nogaisko parrokiak.\nBiztanleria parrokia hauen artean banatzen da:"}
{"id": "75093", "revid": "105290", "url": "https://eu.wikipedia.org/wiki?curid=75093", "title": "Elorriga\u00f1e", "text": "Elorriga\u00f1e Aralar mendilerroan dagoen mendi bat da, 1063 metroko garaiera duena. Iparraldetik, Atako Harana ixten du, Akierrekin batera, hau ekialderago. Ata inguruak estazio megalitiko garrantzitsua du, Burnigurutze edo Seakoain bezalako trikuharriekin, baina bertako monumenturik nabarmenena, Errolan Harria da.\nIrispideak.\nAtako Haranetik tontorrera iristeko, basotik arroketatik jarraitu behar da, Elorriga\u00f1ek Akierrekin osatzen duen leporaino. Hemendik, ezkerretik igo behar da, lenarretik eskalatuz tontorreraino, non, arroken artean, pago txikiak nabarmentzen diren.\nKanpo estekak.\n euskal-herria.org webgunean"}
{"id": "75094", "revid": "119347", "url": "https://eu.wikipedia.org/wiki?curid=75094", "title": "A Pastoriza", "text": "A Pastoriza Lugoko probintziako Terra Cha eskualdean dagoen udalerria da. 2007an 3.690 biztanle zituen 175,0\u00a0km2tan banaturik.\nA Pastorizako parrokiak.\nBiztanleria parrokia hauen artean banatzen da:"}
{"id": "75095", "revid": "98220", "url": "https://eu.wikipedia.org/wiki?curid=75095", "title": "Xove", "text": "Xove Lugoko probintziako A Mari\u00f1a Occidental eskualdean dagoen udalerria da. 2007an 3.602 biztanle zituen 89,1\u00a0km2tan banaturik.\nXoveko parrokiak.\nXoveko biztanleria hurrengo parrokien artean banatzen da:"}
{"id": "75096", "revid": "105290", "url": "https://eu.wikipedia.org/wiki?curid=75096", "title": "Diadema", "text": "Diadema buruko apaingarri bat da, errege autoritatearen ezaugarritzat hartzen dena. Zinta forma du, sinplea edo apaindua, bere muturrak, buruaren atzean lotzen direlarik.\nUrrezko edo zilarrezko diadema sinplea, Neolito amaieratik ezagutzen da, eta, berbera, bozeltze ezberdinekin feniziarrek erabili zuten, baita mizenastarrek eta zeltiberiarrek ere. Greziarrek, berau erabili zuten joko publikoetako garaileak saritzeko, eta erromatarrek euren enperadoreentzako.\nErromatar enperadoreak garaipenezko edo koroa distiratsuarekin irudikatzen dira, Konstantinoren ondoren eta Bizantziar Inperioan izan ezik, non diadema eramaten duten. Edonola ere, hauetako batzuk, persiar tiara aldatua hartzen dute."}
{"id": "75097", "revid": "119347", "url": "https://eu.wikipedia.org/wiki?curid=75097", "title": "Pol", "text": "Pol Lugoko probintziako Meira eskualdean dagoen udalerria da. 2007an 1.913 biztanle zituen 124,46\u00a0km2tan banaturik.\nPolgo parrokiak.\nPolgo biztanleria parrokia hauen artean banatzen da:"}
{"id": "75098", "revid": "98220", "url": "https://eu.wikipedia.org/wiki?curid=75098", "title": "Benablo", "text": "Benabloa arma jaurtigarri bat da, azkon edo lantza txiki erakoa.\nBenabloak, burnizko hagatxo biribil eta mehar batean zetzan, arra bete edo gehiagoko luzeradun erramu hosto formako burni batean amaitzen zena. Gerrarako erabiltzen zeuden benabloak zeuden, eta beste batzuk, ehiza eta ehiza larrirako. Lehenengoen ezaugarri nabarmengarria, kirtenetik gertu, antzinako dagen antzera, gurutze bat ukabil eta eskutoki batekin izatea zen.\nBenabloak besoaren indarrarekin erabiltzen ziren, arkuaren laguntzarik gabe."}
{"id": "75099", "revid": "119347", "url": "https://eu.wikipedia.org/wiki?curid=75099", "title": "Meira", "text": "Meira Lugoko probintziako Meira eskualdean dagoen udalerria da. 2007an 1.795 biztanle zituen 46,9\u00a0km2tan banaturik.\nMeirako parrokiak.\nMeirako biztanleria parrokia hauen artean banatzen da:"}
{"id": "75100", "revid": "336", "url": "https://eu.wikipedia.org/wiki?curid=75100", "title": "Vienako Batzarra", "text": "Vienako Batzarra nazioarteko topaketa bat izan zen, 1815ean Vienan egindakoa, Napoleon I.aren porrotaren ondoren Europako mugak berrezartzeko, eta Antzinako Erregimeneko forma eta ideologia politikoak berrantolatzeko, deitua izan zena. Batzarrak, 1814ko urriaren 1etik 1815eko ekainaren 9raino iraun zuen. Lortutako adostasunak, Erdialdeko Europan eta Ekialdekoan, Lehen Mundu Gerra amaitu arte indarrean egon ziren. Hala ere, bakea, absolutismoaren ezarpenarekin lortu zen. Austriako enperadore zen Frantzisko I.a Austriakoak deitu zuen, honek, batzarraren amaieran, Europa berria Berritzearen Europa izango zela esanez. Antzinako Erregimenaren etsaiak kontrolatuta izateko hartu ziren neurriak gora-behera, ezin izan zen 1830 eta 1848ko iraultzak eragin zituzten ideia liberalen zabalkuntza eragotzi.\nParte-hartzaileak.\nBi izan ziren protagonista nagusiak: Klemens von Metternich, konferentziako presidentea, eta Charles Maurice de Talleyrand, Luis XVIII.aren ordezkaria, porrota gora-behera, Frantziarentzat zenbait arrakasta lortu zituena. Gainera, Alexandro I.a tsarra ere aipa daiteke, paper klabea izan baitzuen batzarrean. Bere kontseilari ziren Karl Nesselrode eta Andrei Razumovski konde ospetsuarekin joan zen, estatu alemanak bateratzeko eta Polonian konstituzio erregimen bat ezartzeko xedearekin. Bertan egon ziren beste batzuk, Austriako Frantzisko I.a eta Frederiko Gilen III.a Prusiakoa izan ziren, azken hau, Hardenberg eta Humboldtek lagunduta, Erresuma Batuko ordezkariekin, lehenik Lord Castlereagh eta ondoren Wellingtongo Dukea (Europaren laguntzan irten behar izan zuena Napoleon Elba uhartetik ihes egin zuenean, batzarra ospatzen ari zen bitartean, eta Napoleonen antzinako aliatuekin, Saxonia eta Danimarkako erregeak bezala. Espainiarrak ere egon ziren (Labrador markesa), portugaldarrak, (Pedro de Sousa Holstein, Palmelako kondea, Antonio Saldanha da Gama, Joaquim Lobo da Silveira), estatu germaniarrak (Hanover, Bavaria, Wurtemberg), eslaviarrak, eskandinaviarrak (Suedia) eta Aita Santuen Lurraldearen ordezkariak. Guztiak, ados geratu ziren bat eginak egotean eta liberal, errepublikar eta ateoen aurka azti egotean.\nBatzarrak iraun zuen denboran, parte hartzaileak Vienan jauregietan egon ziren, parkeetatik eta basoetatik ibilaldiak egiten. Toki guzti hauek, aisialdi, oturuntza eta dantzen eskenategi izan ziren, gertaera hauetatik sortu zen Ligneko printzearen esaldia: \"Le Congr\u00e9s ne marche pas, il danse\", eta 2000 zalditik gora eta beste hainbeste zakur biltzera iristen ziren ospatzen zituzten ehizaldietan. Aisialdiko ekitaldi hauetako batek, Beethovenen kantata baten kontzertua izan zuen, \"Une loriatsua\" izena zuen kantata.\nLurralde aldaketak.\nBatzarrean eginiko negoziaketen ondorio bezala, honako erabaki hauek hartu ziren:"}
{"id": "75102", "revid": "201", "url": "https://eu.wikipedia.org/wiki?curid=75102", "title": "Jaiotza izena", "text": ""}
{"id": "75103", "revid": "119347", "url": "https://eu.wikipedia.org/wiki?curid=75103", "title": "Jesus Maria Arruti", "text": "Jesus Maria Arruti (Donostia, 1969ko otsailaren 24a - ) euskal golfaria da.\nBiografia.\nAita Jesus Arruti golf irakaslea eta ahizpak Marina eta Amaia golfari profesionalak ditu. 1989an profesional bihurtu zen."}
{"id": "75104", "revid": "646", "url": "https://eu.wikipedia.org/wiki?curid=75104", "title": "Mikoplasma", "text": ""}
{"id": "75105", "revid": "201", "url": "https://eu.wikipedia.org/wiki?curid=75105", "title": "Serej", "text": ""}
{"id": "75106", "revid": "201", "url": "https://eu.wikipedia.org/wiki?curid=75106", "title": "Maxentio", "text": ""}
{"id": "75107", "revid": "201", "url": "https://eu.wikipedia.org/wiki?curid=75107", "title": "Pneumococcus", "text": ""}
{"id": "75108", "revid": "201", "url": "https://eu.wikipedia.org/wiki?curid=75108", "title": "Pneumokoko", "text": ""}
{"id": "75109", "revid": "88969", "url": "https://eu.wikipedia.org/wiki?curid=75109", "title": "Virginia Berasategi", "text": "Virginia Berasategi Luna (Bilbo, 1975eko uztailaren 15a) euskal triatleta da, Sondikan (Bizkaia) bizi dena.\nBiografia.\n1998an Euskadi Gaztearen \"Gaztea Saria\" lortu zuen. 2008an, ETBko \"El Conquistador del Fin del Mundo\" saioan hartu zuen parte.\nIbilbidea.\n\"Ipar Kutxa Triatloi Taldeko\" kidea da Mikel Elgezabalekin batera.\n2005ean balizko EPOren positibo eman zuen Lanzaroten irabazi eta gero, baina dopin eskandalua ezerezean geratu zen.\n2013ko ekainaren 26an Virginia Berasategik hilabete lehenago, maiatzaren 18an eginiko Bilboko Triatloiean dopatu egin zela aitortu zuen."}
{"id": "75110", "revid": "119347", "url": "https://eu.wikipedia.org/wiki?curid=75110", "title": "Eneko Llanos", "text": "Eneko Llanos Burguera (Gasteiz, 1976ko azaroaren 30a) euskal triatleta da. \"SVC Triatlon\" taldekoa da.\nBiografia.\nBarazki jalea da.\nBere anaiari esker (Hector LLanos, triatleta)triatloian hasi zen, 1992 bere lehenengo duatloian parte hartu zuen. 1995an bere lehendabiziko sariak irabazten hasi zen.\nIbilbidea.\nLlanosek Olinpiar Joko bitan hartu du parte: 2000koak (23.a, 1:50:48.35) eta 2004koak (20.a 1:54:52.37). 2008ko Hawaiko \"Ironman\" triatloi-proba garrantzitsuan bigarren sailkatu zen."}
{"id": "75111", "revid": "119347", "url": "https://eu.wikipedia.org/wiki?curid=75111", "title": "Hektor Llanos", "text": "Hektor Llanos Burguera (Gasteiz, 1972ko uztailaren 6a) euskal triatleta da. \"SVC Triatlon\" taldekoa da.\nBiografia.\nEneko Llanos anaia txikia triatleta ere bada.\nTituluak.\nEspainiako txapelduna zenbait kategoriatan izateaz gain, hauetako lasterketak irabazi ditu:"}
{"id": "75113", "revid": "646", "url": "https://eu.wikipedia.org/wiki?curid=75113", "title": "Klostridio", "text": ""}
{"id": "75116", "revid": "336", "url": "https://eu.wikipedia.org/wiki?curid=75116", "title": "Milvio zubia", "text": "Milvio Zubia (italieraz \"Ponte Molle edo Ponte Milvio\", latinez \"pons Milvius deo pons Mulvius\") Erroma iparraldean dagoen zubi bat da. Tiber ibaia zeharkatzen duten zubietatik, garrantzitsuenetako bat da.\nHistoria.\nGaio Klaudio Neron kontsulak eraiki zuen K.a. 206an, armada kartagotarra Metauroko guduan garaitu ondoren. K.a. 109an zentsore Marko Emilio Eskaurok harrizko zubi berri bat eraiki zuen toki berean, aurrekoa suntsituz. 312an, Konstantino I.a Handia erromatar enperadoreak bere arerioa zen Maxentzio Milvio Zubiko guduan garaitu zuen, zubi hau eta Saxa Rubra artean dagoen tokian.\nErdi Aroan, Akuzio izeneko fraide batek zubia berritu zuen, eta, 1429an Martin V.a aita santuak, Francesco de Genazzana izeneko arkitekto ospetsu bati, zubia konpontzeko eskatu zion, gainez egiteko zorian baitzegoen. XVIII. mendean eta XIX. mendean, zubia bi artistek aldatu zuten: Giuseppe Valadier eta Domenico Pigianik.\nEgungo ohitura.\n2006ko amaieran, zubia, bikoteen interesa erakartzen hasi zen, gainean duen argi langa, euren maitasun seinale bezala, giltzarrapoak zintzilikatzeko erabiltzen dutena. Erritualean, bikoteak giltzarrapoa langara eusten du, eta ondoren, euren sorbalden gainetik, giltza Tiber ibaira botatzen dute.\n2007ko apirilaren 13aren ondoren, bikoteek ohitura horrekin amaitu behar izan zuten, egun horretan, giltzarrapo guztien pisuaren ondorioz, langa erori egin baitzen. Ordezkatze bezala, Interneten, bikoteei, giltzarrapo \"birtualak\" erabiltzea ahalbidetzen dien webgune bat sortu zen . Baina, 2007ko uztailetik, bikote maiteminduek berriz zintzilika ditzakete giltzarrapoak, tokiko alkateak jarritako altzairuzko zutabe batzuei esker."}
{"id": "75117", "revid": "1545", "url": "https://eu.wikipedia.org/wiki?curid=75117", "title": "La escrita", "text": ""}
{"id": "75118", "revid": "58701", "url": "https://eu.wikipedia.org/wiki?curid=75118", "title": "Aniren Papiroa", "text": "Aniko Papiroa Hilen Liburuaren bertsiorik ezagunena da. Uste denez, XVIII. dinastian idatzia izan zen, gutxi gora-behera, K.a. 1300. urtean, eta, aurkitu diren Liburuko testu guztien artean, atal gehien dituena da, guztiak epaiketaren pauso bakoitza azaltzen duten marrazkiekin apainduta.\nGaurko egunetara heldu den papiro hendienetako bat da, ia 26 metroko luzera baitu. British Museumeko funtsen zati da 1888tik, Luxorretik gertu, Ernest Wallis Budgeek aurkitu zuenean, museoko erosketa agenteak, XVIII. dinastiako hilobi batean.\nDeskribapena.\nEgiptologoak, papiroa idatzi zutenak hiru eskriba izan zirenaren kontuan ados daude, idazkera ezberdinak baititu, baina eskola berekoak: Deir el-Medinako kofradia, marrazki guztiak pertsona bakarrak eginak direlarik, horietako batzuk, elkarren arteko kopiak. Aniren izena idazkera ezberdin batekin agertzen da, eta zurizko espazioetan tartekatua, hortaz, erosi zuen pertsona izan daiteke.\nLiburuaren \"bertsio tebastarra\" deiturikoaren zati da, ordena finkorik gabeko atalekin. (XXVI. dinastiatik Ptolomeotar dinastiararte \"bertsio saitarra\" erabili zen, ordena finko bat zuena.)\nHiru papiro laminekin osatuta dago, elkarren artean itsatsiak, eta sei sekziotan banatua, horietako bakoitzak 1,5 eta 8 metro arteko luzera duelarik. Testuak, 23.6 metro hartzen ditu. Bildua, eta papirozko zinta zabal batekin eutsia zegoen.\nAni.\nTestuan, Ani nor den agertzen da. \"Benetazko erret eskriba, eskriba eta jainko guztien ofrenda jainkotiarren administratzailea\", \"Abidoseko jaunen aletegiaren gobernaria eta Tebaseko jaunen ofrenda jainkotiarren eskriba\" eta \"Iparraldeko eta Hegoaldeko jaun maitatua\". Hau da, kargu altu bat zuen, baina bere titulua ez zen ohorezkoa: \"benetako eskriba eta administratzailea\" zen.\nBere emaztea, Tutu, \"Amonen Jainkoaren Emazteen Etxe\"ko andrea zean, eta sistroa eta lepokoarekin irudikatua dago, bere lanbideko tresnak.\nZiuraski aurreko papiro bat probestu izana gora-behera, eta, hortaz, guztia berarentzat egina ez izan arren, marrazkiak bai izan ziren beretzat eginak, bera eta bere emazte zen Tutu aipatzen baitute. Honek, bere lanbidearen ezagutza baieztatzen du, eta, ziuraski, artistak hautatzeaz gain, egitean ere parte hartu zuen. Beste alde batetik, Amonen apaiz andere batekin ezkonduta egoteak bere kargu altuak sinesgarri egiten ditu.\nHilen Liburuaren kopia hauek oso garestiak zirela kontutan hartuta, eta pertsona gehienek, eurekin, atalen bat bakarrik lurpera zezaketela, batzuetan apaindu gabe, oso apaindua daogen tamaina handiko papiro honek, Aniren gizarte posizioa eta aberastasuna zenbaterainokoa izan zitekeen adierazten du.\nTestua.\nDirudienez, testua irudietara egokitu zen (eta ez alderantziz, ohikoena izango litzatekeena). Horrela bakarrik azal daitezke beste bertsio batzuekin dituen ezberdintasun batzuk, zeinuen aldaketa batzuk, baita XVIII. atalaren errepikapena edo XVII. ez izatea ere, behar sinbolikoekin zerikusia izan dezaketena. Beste alde batetik, marrazkietako batzuen azalpenak, testua bera baino konplexuagoak dira.\nLiburua, hildakoaren kak Duatean, bideko arriskuak gainditu Osirisen epaiketara iritsi arte, eta hau beste munduan betirako bizi ahal izateko arrakastaz gainditzeko eman beharreko pausoen xehetasunez beteriko gida bat da. Aniko Papiroa edo Hilen Liburuaren benetako izenburua, \"Egunera irtetzeko Liburua\" da, izenburua, \"Betiereko iratzartzea\" bezala itzul daitekeen arren.\nHistorian, eragin gehien izan duen liburuetako bat da, eta egipziarren erreferentzia erlijiosoa hiru mila urte baino gehiagoz.\nAniko Papiroaren bertsioa, bere kontserbazio onagatik, bere deskribapen eta bere egituragatik, Hilen Liburuaren azterketaren iturririk hoberena da eta tebastar bertsioaren bertsiorik baimendutakoena.\nWallis Budgek, 1895ean hieroglifoen itzulpen eta transliterazio bat argitaratu zuen, irudien deskribapenezko iruzkinekin, itzulpen literal bat eta beste itzulpen egokitu batekin."}
{"id": "75119", "revid": "2135", "url": "https://eu.wikipedia.org/wiki?curid=75119", "title": "Aniko Papiroa", "text": ""}
{"id": "75124", "revid": "98220", "url": "https://eu.wikipedia.org/wiki?curid=75124", "title": "Cervo (Galizia)", "text": "Cervo Lugoko probintziako A Mari\u00f1a Occidental eskualdean dagoen udalerria da. 2007an 4.776 biztanle zituen 78,3\u00a0km2tan banaturik.\nCervoko parrokiak.\nCervoko biztanleria hurrengo parrokien artean banatzen da:"}
{"id": "75126", "revid": "119347", "url": "https://eu.wikipedia.org/wiki?curid=75126", "title": "Ourol", "text": ""}
{"id": "75127", "revid": "13403", "url": "https://eu.wikipedia.org/wiki?curid=75127", "title": "Haddock kapitaina", "text": ""}
{"id": "75128", "revid": "201", "url": "https://eu.wikipedia.org/wiki?curid=75128", "title": "Tornasol profesorea", "text": ""}
{"id": "75132", "revid": "201", "url": "https://eu.wikipedia.org/wiki?curid=75132", "title": "Eguzki Tenplua", "text": ""}
{"id": "75138", "revid": "56334", "url": "https://eu.wikipedia.org/wiki?curid=75138", "title": "Eraztun", "text": "Eraztuna, uztai bat da, gehiago edo gutxiago apaindua egon daitekeena, eskuko hatzen apaingarri gisa erabiltzen dena. Eraztun osoa hiru zatiz osatuta dago\nHarribitxia, taila edo erliebeekin apaindua egoten ohi da, eta, existitzen ez denean, txatoiak, orokorrean, hizki edo irudi grabatuak daramatza. Txatoia edo harribitxia nabarmentzen duten irudien formagatik, eraztunaren jatorria ezagutu daiteke.\nHistoria.\nEraztuna, eskuko apaingarri gisa, pertsona guztietan, Antzinako Egiptoko inperiotik erabiltzen da, bertako hilobietan eginiko aurkikuntzek diotenez. Dirudienez kaldearrek eta asiriarrek ez zuten ezagutzen, baina bai persiar, feniziar, greziar, etruriar eta erromatar eta gainontzeko mendebaldeko herriek, eta aurkitu da, baita ere, baina oso modu sinplean, metalen lehen aroaren historiako hilobietan. Eraztunak egiteko erabili ohi den materiala, urrea, zilarra, brontzea eta burdina izan dira, baina baita bolia, anbarra eta beira ere. Batzuetan, hain preziatuak ez diren materialekin eginikoak, urrezko lamina batekin estalita daude.\nBaina ez da ahaztu behar; Erdi Aroan eraztunak eta urregintzako beste objektu batzuk, greziar eta erromatar zibilizazioko harribitxiekin apaintzea oso ohikoa izan zela, eta objektu horietan, eraztunaren forma eta eraman dezakeen apaindura, bere jatorria aurkitzeko datu garrantzitsuak izango dira. Lehen mendeetako kristauek egin zituzten eraztunetan, eta katakonbatan hauetako ale asko aurkitu dira, bere jatorria, bere ikur kristau eta dituzten inskripzioagatik ezagutzen da. Beranduago, elizak hartu zituen prelatuen erabilerarako.\nEraztunak, ez ziren beti eskuaren apaingarri bezala erabili, baizik eta, sarri, soilik zigilua jartzeko, eta beste batzuetan, lepoetan zintzilikatzeko edo txanpon bezala erabiltzeko probestu ziren, baita objektu sinboliko bezala, dotoretasuna edo sineskerien adierazgarri bezala ere. Gainera, herri guztietan ez da uniforme eta librea izan pertsonak eraztunekin apaintzearen ohitura, zeren eta, tribu indigenek oinetako hatzetan ere eraman dituzten bitartean, herri zibilizatuek, soilik eskuineko eskuan edo bi eskuetan jartzen zituzten, hatz guztietan zein erdikoan edo soilik eraztun hatzean. Erromatarren artean, klase nobleko pertsonek bakarrik erabiltzen zuten, Septimio Severok II. mendearen amaieran, armadari eta, ondoren, Alexandro Severok, erromatar hiritar guztiei eman zien arte."}
