{"id": "92711", "revid": "8914355", "url": "https://eu.wikipedia.org/wiki?curid=92711", "title": "Sertralina", "text": "Sertralina, marka komertzialen arabera, \"Zoloft\", \"Sertex\" edo \"Besitran\" izenekin ere ezagutu egiten da. Serotoninaren Birkaptazioaren Inhibitzaile Selektiboak (SBIS)-en taldean sartzen den antidepresiboa da. Konposatu honek egiten duena serotoninaren rekaptzaioa gune intersinaptikoan neurona-bidaltzailearen bidez inhibitzea da, honen erabilgarritasuna igo egiten duelarik. Sertralina efektu ahulak izaten ditu noradrenalinaren (norepinefrina) eta dopaminaren rekaptazioarengan, eta ez du funtzioarengan efektua izaten. Gainera, ez du inolako lasaitze eraginik ezta eragipen estimulagarririk.\nIndikazioak.\nSertralina depresioaren kontrako sendagai gisa, antsietate egoerekin zuzenean erlazionaturik egon ez arren; depresio post-traumatikoko trastornoen edo TOENen kontrako sendagai gisa; nahasmendu obsesibo-konpultsiboaren (NOK) kontrako sendagai gisa; beldur-ikaraldien kontrako edo fobia sozialaren kontrako sendagai gisa erabiltzen da gehienbat. Dosiak trastorno mota eta mailaren arabera eman egiten dira, honen arabera, TEPT eta fobia sozialaren kasuan 25 mg/egun-ekin gomendatzen da tratamendua hastea eta TOC-aren kasuan hasierako dosia 50 mg/egun-ekoa izaten de normalean. Sertralina sexu harremanetarako arazoetan (eiakulazio goiztiarrean) erabiltzen da ere bai, eta honen kasuan erabilitako dosia 50 mg/egun-ekoa izaten da. Hala ere, trastorno guztietarako erabiltzen den mantenimenduaren dosia pertsonaren arabera aldatu egiten da, dosi maximoa 200mg/egun-ekoa izanik. Dosia egokitu egin behar da dosi ahalik eta txikienarekin eraginkortasunik handiena lortzearren. Eri pediatrikoekin hasierako dosia 25 mg-egunera erreduzitu egiten ohi da, eta mantenamenduko dosia 59mg/egun-era, hauetan ematen den gorputzeko masa txikiagoa dela eta. 65 urte-gorako erien kasuan pertsona helduen edo gazteen erabiltzen diren dosiak erabili ahal dira ere. Gutxiegitasun hepatikoren bat duten erien kasuan dosifikazio asko kontrolatu egin behar da, sertralina gibelean dagoen citocromo P-450-ren bidez metabolizatzen baita. Gernuaren bidez ematen den erredukzioa oso txikia denez, giltzurrunetako funtzioan arazoak dituzten gaixoak arreta berezia hartu beharko dute.\nFarmakozinetika eta farmakodinamia.\nSerotoninaren erabilpenak aldentzen du zonalde intersinaptikoan, eta horrela bere disponibilitatea handiagotuz. Konposatu honek ez du afinitatea aurkezten hartzaile kolinergikoetan, serotoninergikoetan, dopaminergikoetan, adrenergikoetan, hiztaminergikoetan edota GABAergikoetan. Droga honen farmakozinetika proportzionala da kontsumitzen dugun dosiarekin, eguneko 50 / 200 mg eguneko. Heldu bati bi asteko tratamendua egin eta gero, ikus dezakegu kontzentrazio plasmatiko maximoa, droga hartu eta 4 eta 8 orduren artean ematen da. Setralinaren bizi iraupena 22 eta 36 orduen artekoa da, eta gehienetan n-desmetilsertralinak metabolizatzen du. N-desmetilsertralina, metabolito bat da eta honen aktibitate fisiologikoa sertralinarena baino 20 aldiz txikiagoa da. N-desmetilsertralinak duen bizitza 60 eta 100 orduko araberakoa da. Bai sertralina, bai n-desmetilsertralinak, portzentaje altu batean metabolizatzen dira eta gorotzetatik eta gernutik kanporatzen dira. Hori gertatzerakoan %0.2a gure gorputzaren barnean geratzen da. Medikamentu honen metabolismoa gibelean egiten duenez, funtzio hepatikoa duten gaixoak kontuz ibili behar dira, setralinaren bizitza eta efektuak luzatu ahal daitezkeelako. Pentsatzen denez, droga hau janariekin nahazten bada, bere biodisponibilitatea handitzen da. Beraz komenigarria izaten da droga hartzea jatorduekin batera.\nKontraindikazioak.\nSetralinak, bi kontraindikazio garrantzitsu ditu; Disulfiram eta monoaminooxidasa ren inhibidoreak (IMAOs) eta hauetan daukagu selegilina eta moklobemida. Beraz, haurdunaldian, edoskitzean eta 6 urte baino txikiago umeetan. Hauetan gutxienez 3 eta 5 asteko periodoa egon behar du ISRS eta IMAO hartzerakoan. Pareko erabilera eduki eta gero, sindrome serotoninergikoa eman ahal da. Serotoninergiaren sintomak hurrengokoak dira: Hipertermia ( gorputzaren tenperaturaren igoera ), zurruntasuna, mioklonia, bizitzeko konstanteen ezegonkortasuna, anabasa, narritatzea eta gure gorputzaren astintzea koma izango bagenu bezala. Horregatik hiru aste behar dira sendagai batetik bestera pasatzeko. Ez dira ezagutzen setralinaren dependentzia kasuak. Setralinak alkoholaren metabolismoan esku hartzen du, hura aldatuz, beraz ez da gomendagarria alkohola edatea setralinarekin tratamendua egiten den bitartean. Proteina plasmatikoetan batzen diren sendagaietan , warfarina, tolbutamida, diazepam... Kontuan hartu beharra dago sentralinak ere proteina plasmatikoetara batzen dela, organismotik hobeto transmititzeko. Honek diazepamaren farmakozinetikan eta tolbutamidan aldaketak izan ditzake.\nGaindosia.\nNahiz eta sertralinako 6 gramoko irensteak eman diren ondorio larriegirik gabe (somnolentzia, antsietatea, goragaleak, pupila dilatatuak), heriotza sortu izan dituzten kasuak eman dira ere (sertralina eta alkoholaren irenste handiekin erlazionatuta). Hau dela eta, gaindosiko kasuetan gogor aritu behar izaten da, hidratatuz eta ikatz-aktiboa erabiliz."}
{"id": "92712", "revid": "536", "url": "https://eu.wikipedia.org/wiki?curid=92712", "title": "Barbituriko", "text": "Barbiturkoak nerbio-sistemaren lasaigarri bezala jokatzen duten farmakoak dira, eta efektu desberdinak eragin dezakete, sedaziotik anestesiara bitartekoak.\nBarbiturikoak azido barbiturikoaren deribatuak dira.\nHistoria.\nAzido barbiturikoa lehenengo aldiz 1864ko abenduaren 4an sintetizatu zen, Adolf von Baeyer alemaniar kimikariaren eskutik. Azido hau lortzeko Adolf von Baeyerrek urea eta azido malonikoa (sagarren azidoaren eratorria) konbinatu zituen. Substantziaren izendapenaren inguruan istorio nahiko daude, baina ziurrena da von Baeyer eta bere lagunak taberna batera joatea, eta taberna horretan artilleroak Santa Barbara eguna ospatzen aritzea.\nAzido barbiturikoa ez da farmakologikoki aktiboa, baina kimikariak azkar hasi ziren deribatuak sortzen beste erabilera batzuetarako, droga kasu.\nAzido barbiturikoari ez zitzaion aurkitu balio medikoko inongo substantziarik, hala ere, Emil Fischer eta Joseph von M\u00ebring, Baeyerentzat lan egiten zuten bi kimikari alemaniarrek, barbital substantzia txakurrak loarazteko oso eraginkorra zela aurkitu zuten 1903an. Momentu horretan merkaturatu zuen Baeyerrek barbitala, Veronal izen komertzialarekin. Veronala barbituriko taldearen lehenengo loarazlea izan zen. Batzuk esaten dute farmakoa horrela deitzen dela Joseph von M\u00ebringek dosi bat hartu zuelako tren batean eta Veronara ailegatzean esnatu zelako, baina beste anekdota batek esaten du izen hori duela Verona zelako Von M\u00ebringek ezagutzen zuen hiririk lasaiena.\nFischer eta von M\u00ebring beraien sorketari atxikiak hil ziren, eta gaindosiaren ondorioz izan zela pentsatzen da, gorputzak ez duelako toleratzen barbitala (Veronala), nahiz eta askotan kontsumitu.\nHorregatik da barbitala hain arriskutsua, gorputzak ez duelako tolerantzia handitzen, beste drogekin ez bezala. Gainera, barbitalak drogomenpekotasuna sortzeko ahalmen handia du.\nBarbiturikoen eraginak:.\nEpe laburreko eraginak:.\nAntsietatea murrizten dute, odola presioa, arnasketa aparatua moteltzen dihoazte, bihotzaren taupadak ere, eta begietako mugitze mugimendu azkarra moteltzen dute, lo gaudenean gertatzen zaigun mugimendua(REM) . Honekin batera, mozkorreria edo drogak eragiten duten egoerak agertu ahal dira, hala nola ibili, hitz egin\u2026 Memoria gutxitzen dute eta emozionalki ez erosotasunak sortzen dira. Droga honen kantitatea handiegia bada, lokartzen du hartzailea, eta koma egoerara edota hiltzera hel daitezke.\nEpe luzeko eraginak:.\nBarbiturikoen arazorik larriena zera da, organismoak droga hauen aurkako tolerantzia sortzen du, horrela dosiak gero eta handiagoak izan behar dira , lehen aldiaren baino hamar aldiz handiagoak kasu batzuetan, efektuak lortu ahal izateko, horrela barbiturikoei dependentzia handia hartuz. Pertsona batek, barbiturikoen abstinentzia sufritzen duenean, antsietatea, insomnioa, konbultsioak eta aluzinazioak sor ditzakete. Horrela izanik beste sintomak epe luzean barbiturikoak hartuz izan daitezke, neke kronikoa, zorabioak, koordinazio eza, ikusmina galtzea, disfuntzio sexuala eta arnas aparatuaren kalte handiak.\nArriskuak:.\nDroga mota hauek arriskutsuak dira, beste droga batzuk ez bezala, ez dutelako gorputzaren tolerantzia handitzen. Beraz, arriskua gaindosia hartzeko orduan gertatzen da. Hori dela eta, gaindosiarengatik hiltzeko arriskua dago.\nBarbiturikoen bereizgarri bat, gorputzeko gantzetan disolbatu egiten dela da. Beraz, gantz geruza igarotzeko gaitasuna du. Gantz horiek babesa ematen dute, eta gainditzen badira babes hori galdu egiten da. Barbiturikoak garunean dagoen gantza igarotzen duenean, garunak behar dituen sodio ioiak murrizten ditu, eta kloruro ioien kopurua handitu."}
{"id": "92731", "revid": "1712", "url": "https://eu.wikipedia.org/wiki?curid=92731", "title": "Barbiturikoak", "text": ""}
{"id": "92735", "revid": "105290", "url": "https://eu.wikipedia.org/wiki?curid=92735", "title": "Bizitza Triste eta Ederra", "text": "Bizitza Triste eta Ederra, Joxe Ripiau taldearen estudioko laugarren eta azken diska da. Diskaren izena, Tom Waitsen abesti baten izenburuan oinarritua dago. 2000. urtean argitaraturiko disko honek, gainontzeko diska guztiak baino tonu melankolikoagoa du."}
{"id": "92775", "revid": "63274", "url": "https://eu.wikipedia.org/wiki?curid=92775", "title": "Isola Tiberina", "text": "Isola Tiberina () Tiber ibaian dagoen uharte bakarra da. Sedimentuen metaketen ondorioz sortu zen.\nTxalupa itxura du eta gutxi gorabehera 270 m luze eta 67 m zabal da.\nHistoria.\nKondairaren arabera, uhartea K. a. 510. urtean sortu zen Tarquino erregearena zen Campo Marzio izeneko zelaian garia segatu ondoren geratu ziren lasto hondarren metaketen ondorioz. Hala ere, ikerketa batzuek frogatu dute uhartea ustezko gertakizun hori baino lehenago sortu zela. Uharteak hiriko bizitzarekin loturarik ez zuenez, Eskulapioren (medikuntzaren jainkoa) tenplua eraiki zuten. Jainko hau gurtzen K. a. 292. urtean hasi ziren, izurrite baten ondoren. K. a. I. mendearen hasieran, \"opus quadratum\" teknika erabiliz monumentalizatu egin zuten, \"ponte Fabrizio\" eta \"ponte Cestio\" zubiak eraiki zituzten aldi berean. Bi zubiek \"Vicus Censorius\" delakoak batzen zituen. Monumentalizazio horretan, uharteak berez zeukan itsasontzi itxura nabarmendu egin zuten eta gaur egun ere itsasontziaren branka antzeman daiteke. Itsasontziaren kanpoaldea trabertinozko blokeez osatuta zegoen; barrualdea, ordea, peperino harriz osatuta. Horretaz gain, apainketa batzuk zeuden, Eskulapio bere sugearekin eta seguru aski itsasontziak lotzeko erabiltzen zen zezen buru batekin irudikatzen zutenak. Uhartearen erdian obelisko bat zegoen, masta nagusi sinboliko bat irudikatzeko eta esandako jainkoa K. a. 292. urtean Epidaurotik iritsi zela gogorarazteko. Izan ere, bi urte lehenago Erromako hainbat jakintsu Greziako hiri horretara joan ziren izurrite baten ondoren jainkoari aholkua eskatzeko; mitoak dioenez, suge bat (jainkoaren sinboloa) tenplutik atera eta itsasontzira igo zen. Behin Erromara iristean, sugea uhartera zuzenean joan eta bertan hartu zuen bizilekua; jainkoari eskainitako tenplua eraiki ondoren, izurritea mirariz desagertu omen zen.\nMonumentuak.\nTenpluak.\nEskulapioren tenplua uhartearen hegoaldean eraiki zuten K. a. 289. urtean. Leku horretan, gaur egun, San Bartolomeo eliza dago: barrualdean dagoen putzuaren lekuan antzinako santutegiko iturria zegoen. Tenpluaren alboetan bi atari zeuden erromesei eta, bereziki, gaixoei harrera emateko. Bestalde, eraikuntzaren iparraldean hainbat santutegi txiki zeuden: K. a. 194. urtean Fauno eta Veioveri eskainitako bi tenpluak; jatorri sabinarra duen Sancus jainkoari eskainitako aldarea eta Iuppiter Iuralius (\"zinen bermatzailea\") jainkoarentzako kapera bat, orain San Giovanni Calibita eliza kokatzen den lekuan, hain zuzen ere.\nIzan ere, egun Fatebenefratelli ospitalearen zimenduen artean daude aipatutako santutegiak. Uhartean bertan beste jainko batzuk ere gurtzen zituzten, esate baterako, Tiberino jainkoa eta Gaia eta Belona jainkosak.\nObeliskoa desagertu ondoren, zutabe bat jarri zuten haren lekuan eta bertan urtero abuztuaren 24an pazkokoa egin ez zutenen zerrenda ipintzen zen. Geroago, zutabea San Bartolomeo elizaren atarira eraman zuten eta 1867. urtean puskatu zen, gurdi baten kolpe baten ondorioz. Gaur egun uhartearen erdialdean gurutze bat zuen tenplete txiki bat dago. Pio IX.a aita santuak Ignazio Giacomettiri eskatu zion tenplete hori eraikitzea 1869. urtean eta haren lau nitxoetan uhartearekin lotutako santuak daude irudikatuta, esaterako, San Bartolome, San Paolino Nolakoa, San Frantzisko Asiskoa eta San Joan Jainkoarena. Abuztuaren 24an angurrien festa ere ospatzen zen eta hainbat saltzailek beren salgaiak erakusten zituzten. Bitartean, pertsona batzuek igeriketa lehiaketak egiten zituzten, Fabricio zubitik Ponte Rottora arte angurriak hartzeko. Jokoak 1870. urtean debekatu ziren, ibaiko ur-lasterrengatik egondako ezbeharren ondorioz.\nSan Bartolomeoren eliza.\nEskulapioren tenpluaren hondakinen gainean Odon III.a enperadoreak eliza bat eraiki nahi izan zuen X. mendean Adalberto, Paolino eta Bartolomeo santuei eskaintzeko. Hala ere, 1180. urtean, Alexandro III.a Aitasantuak eliza zaharberritu zuen eta aipatutako azkeneko santuari bakarrik eskaini zion (garai horretakoa da egun elizaren aurrealdean dagoen mosaiko atala). Urte batzuk lehenago, 1113. urtean, hain zuzen ere, kanpandorre bat gehitu zioten Paskoal II.a Aitasantuaren eskariz. Barrualdean putzu zahar bat dago, antzinako zutabe baten enbor atal bat aprobetxatuz egina, hiru santuak (edo agian Salbatzailea, San Adalberto, San Bartolomeo eta Odon III.a) irudikatuta dituena, Nicola d\u2019Angelok edo Pietro Vassalletok egindakoa den baxuerliebean. Erromatarrek pentsatzen zuten putzuko ura mirarigilea zela, Esuperanzio eta Marcello martirien hezurrez gain honako hau esaten zuen idazkun bat ere aurkitu baitzuten: \u201c\"Os putei Sci sancti circumdant orbe rotanti\"\u201d; joan den mendean, putzua itxi egin zuten ura osasunarentzat kaltegarria zelako.\nElizan, ezkerreko lehenengo kaperan, \"Argiontziaren Birjina\"ren freskoa kontserbatu da (1557ko uholdeari eta orduan gertatutako mirariaren tradizioari lotua). Freskoa XIII. mendearen bigarren zatian margotu zen, eta bertan Amabirjina Jesus Haurrarekin agertzen da, harkaitz handi baten gainean; horregatik, \"Harkaitzeko Amabirjina\" bezala ere ezagutzen zuten. Kondairaren arabera, ur goraldi baten ondorioz, urak irudia estali zuen baina aurrean zuen argiontzia piztuta mantendu zen gertakizuna amaitu arte. \"Sakramentuaren Kapera\"n, aldiz, hamalau zentimetroko diametroa duen kanoi bala bat dago, 1849ko Erromaren setioan jaurti eta han erori zena: osorik eta bizirik geratu zirenek leku hartan utzi zuten kanoi bala hura gertakaria gogoratzeko.\nXVII. mendean Tiberren hildakoen omenezko zeremonia bat egiteko ohitura sortu zen: azaroaren 2an, hildakoen egunean, San Bartolomeo elizatik \"Confraternit\u00e0 dei Sacconi Rossi di Santa Maria dell\u2019Orto\" delakoaren prozesioa abiatzen zen, lastargiak eskuetan, ibai ertzera iritsi arte, eta han ura bedeinkatu eta lore koroa bat jaurtitzen zuten. Urte batzuetan prozesioa egiteari utzi ondoren, 1984. urtean berriz ekin zion \"Confraternit\u00e0 dei Sacconi Scuri\" delakoak. Beste tradizio baten arabera, Giambattista Orsenigo Lonbardiako fraidea hagin-ateratzaile ezin hobea zenez, 1867 eta 1903. urteen artean pertsona ospetsu ugari izan zituen paziente, horien artean Leon XIII.a Aita santua.\nJoan Paulo II.ak, 2000. urteko Jubileu Nagusiaren prestakuntzan, erabaki zuen \u201cMartiri Berrien\u201d batzorde bat ezartzea, XX. mendeko kristau martiriak aztertzeko. Batzordeak bi urte eman zituen lanean San Bartolomeoren elizaren barnean, eta martiri eta fedearen lekukotasunei buruzko 12.000 bat txosten bildu zituen, mundu osoko elizbarrutietatik bidaliak.\nJubileu Nagusia amaitu ondoren, Joan Paulo II.ak nahi izan zuen XX. mendeko fedearen lekukotasun horien oroigarria San Bartolomeoren Basilikan ikusgai egotea; ondorioz, 2002ko urrian, ospakizun ekumeniko bat antolatu zen eta aldare nagusian XX. mendeko martiriei eskainitako ikono handi bat ipini zen. Ikonoak, Apokalipsitik hartutako sinbologia erabiliz, batzordeari esker ezagutu diren martirien istorioak irudikatzen ditu. Martirien beste oroigarri batzuk alboko kaperetan ipini ziren, kapera bakoitza garai historiko berezi bati eskainiz.\nFatebenefratelli ospitalea.\nSan Bartolomeo elizaren parean dagoen ospitale hau 1583an sortu zuten Jainkoaren San Joan-en jarraitzaileek eta Cesare Bazzanik zaharberritu zuen 1930-1934. urteetan. Ospitalearen eskuinaldean San Giovanni Calibita eliza dago, Iuppiter Iurarius jainkoaren tenpluaren hondakinen gainean eraikia, eta 870. urte inguruan santuari eskainia. Aurrealdea Luigi Barattonik 1640. urtean hasi eta 1711. urtean Romano Carapecchiak bukatu zuen."}
{"id": "92780", "revid": "512", "url": "https://eu.wikipedia.org/wiki?curid=92780", "title": "80/00", "text": "80/00, Betagarri taldearen bertsio diska da. Azkarateko (Nafarroa Behera) Katarain Estudioetan grabatu zuten. Bertan, Euskal Herriko Punk mugimenduaren 20. urteurrena ospatzen zela eta, garaiko taldeei omenaldia egin zieten."}
{"id": "92781", "revid": "105290", "url": "https://eu.wikipedia.org/wiki?curid=92781", "title": "Ireki Ateak", "text": "Ireki Ateak, Fermin Muguruza eta Dutek batera kaleraturiko diska da eta 1997an Esan Ozenki zigiluak kaleratu zuen. Diska, Biarritzeko Laguna Studiosetan grabatua izan zen Xabi Pery teknikariarekin.\nAbesti guztiak, Fermin Muguruza eta Dutenak dira \"Derecho a vivir en paz\" abestia izan ezik. Abesti hau Victor Jararena da."}
{"id": "92787", "revid": "512", "url": "https://eu.wikipedia.org/wiki?curid=92787", "title": "Ten Foot Pole", "text": "Ten Foot Pole, 80ko hamarkadan Kalifornian (Estatu Batuak) sortutako Hardcore punk taldea da. Taldearen historia osoan zehar hainbat musikari ibili dira.\nHistoria.\nTen Foot Pole taldea, hasiera batean Sacared Straight izenpean sortu zen 1983an. Baina 90ko hamarkada hasieran Europar biran zeudela, izena aldatu behar izan zuten, beste talde batekin izena elkarbanatzen zutelako. Horregatik , 1993. urtetik aurrera, Ten Foot Pole izenez ezagutzen da taldea.\nIzenez aldatu eta berehala, Scott Radinsky eta Dennis Jagard sartu ziren taldean. Honela, urte horretan Swill diska kaleratu autoekoiztu zuten. Diska honetan, Dennis Jagard (Gitarra), Scott Radinsky (Ahotsa), Pete Newbury (Bajua), Steve Carnan (Gitarra) eta Jordan Burnsek (Bateria) hartu zuten parte. Honen ondoren, Rev diska kaleratu zuten 1994ean Epitaph Records zigiluaren laguntzaz eta partaide berdinekin.\n1995ean, Satanic Surfers taldearekin batera, EP bat kaleratu zuten. Disko hau kaleratu ostean, Scott Radinskyk taldea utzi behar izan zuen, Baseballeko jokalari profesionala zelako eta ezin zituelako bi lanak batera eraman. Honen ondorioz, Dennis Jaggard hasi zen abesten eta gitarra jotzen.\nUnleashed (1997) eta Insider (1998) diskoekin jarraitzaile berri gehiago lortu zituzten, nahiz eta aurreko diskoko entzule askok ez zitzaien gustatu abeslari berriaren aldaketa.\n200an, Bad Mother Trucker diska kaleratu zuten Victory Records zigiluaren laguntzaz. Diska hau, Kevin Ruggeri (Bateria), John Chapman (Bajua), Steve Carnan (Gitarra) eta Dennis Jagardek (Gitarra eta ahotsa) grabatu zuten.\n2004ean kaleratu zuten diskorako ere (Subliminal Message), formazio aldaketa garrantzitsu bat izan zuten. Disko honetan, 2002ko diskoan parte hartu zuten Dennis Jagard eta Kevin Ruggeriz gain, Mike Levy (Bajua eta ahotsa) eta Eric Codyk (Gitarra) ere parte hartu zuten. Disko hau kaleratu ondoren eta Europan, Canadan eta Estatu Batuetan kontzertuak ematen egon ondoren, etenaldi bat egin zuten.\n3 urte jo gabe egon ondoren, 2009ko Apirilaren 4ean burutuko den Belgikako Festival Riorocken joko dutela anuntziatu dute bere web orrian."}
{"id": "92788", "revid": "56334", "url": "https://eu.wikipedia.org/wiki?curid=92788", "title": "I\u00f1aki Salvador", "text": "I\u00f1aki Salvador Gil (Donostia, 1962ko apirilaren 10a) gipuzkoar musikagile, pianista, soinujole eta moldaketagilea da, izenik ospetsu eta aipagarrienetakoa Euskal Herriko eta Espainiako jazzean. Hainbat musikariren diskoetan parte hartu du eta, besteak beste, Mikel Laboaren piano-jotzailea izan zen hogeitaka urtean.\nBizitza.\nEuskal Herrian bertan hasi zituen piano, soinu eta konposizio ikasketak. Piano, akordeoi, harmonia eta kontrapuntu eta fuga ikasketa klasikoak egin zituen lehenengo, eta jazz aldera jo zuen gero. 1980ko hamarkadatik hona atergabe jardun du ikasten eta lanean: bere taldeak osatu ditu, besteri lagundu dio, irakasle izan da, antzerki eta dantza ikuskizunetan parte hartu du, filmetan, jazz jaialdietan, makina bat disko egin du, sariak irabazi.\nHainbat maisu eta interpretatzailerekin aritu da: Z\u00e9 Eduardo, Daniel Roth, Lluis Vidal, Jean Luc Vallet, Dave Liebman, Richie Beirach, Billy Hart, eta abar. Interpretatzaile eta artista ugarirekin lan egin du (Mikel Laboa, Oskorri, Luis Eduardo Aute...), musikari, moldatzaile eta estudioko laguntzaile gisa.\nKonposizioaren arloan, telebistarako eta zinemarako lan egin du: \"Mait\u00e9\" eta \"S\u00ed quiero\" Carlos Zabala eta Eneko Olasagastiren filmei musika jarri die, bai eta Arantxa Lazkanoren \"Urte ilunak\" lanari ere. Antzerkirako musika ere egin du, esaterako, Ur taldearen \"Romeo y Julieta\" lanari musika jarriz. Jazzlari gisa, Kursaal taldearen sortzaile izan zen, eta I\u00f1aki Salvador Tr\u00edo taldeko burua da. Gaur egun irakasle lanetan ari da Donostiako Musika eta Dantza Eskolan."}
{"id": "92790", "revid": "336", "url": "https://eu.wikipedia.org/wiki?curid=92790", "title": "Momio", "text": "Probabilitatean eta estatistikan, gertakizun baten momioa gertakizunaren probabilitatea zati gertakizuna ez gauzatzeko probabilitatea da. Gertakizun baten probabilitatea \"p\" izanik, gertakizunaren momioa \"p/(1-p)\" izango da, beraz. Probabilitateen arrazoi bat besterik ez da, gertakizun batek aurkakoaren aldean dituen aukerak adierazten dituena. Adibidez, astegun bat zoriz aukeratu behar du pertsona batek, \"igande\" aukeratzeko momioa 1/6 izango da. \"Igande\" aukeratzeko \"probabilitatea\" berriz, 1/7 da.\nMomioak maiz kirol apustu munduan erruz erabiltzen dira. Momioa 1/6 bada, aurrekoan bezala kalkulatuz, gertakizuna gauzatzen bada, apustu egindako moneta unitate bakoitzeko (euro bakoitzeko, esaterako), 6 euro kobratuko ditu \"igande\" aukeratzearen aldeko apustua egin duena."}
{"id": "92791", "revid": "119247", "url": "https://eu.wikipedia.org/wiki?curid=92791", "title": "Piramide (geometria)", "text": "Piramidea poliedro bat da. Piramidearen oinarria poligono sinple bat da eta poligonoko alde bakoitzak triangelu batenarekin egiten du bat; triangelu guztiak \"goi-erpin\"-ean elkartzen direlarik. Triangeluei \"albo aurpegi\" deritze eta bi aurpegik bat egiten duten zuzenkiari, berriz, ertz. Ertzen kopuru totala, oinarriaren ertz kopuru bikoitza da. Aitzitik, \nformula_1 oinarriaren erpin kopurua izanik, poliedroak formula_2 erpin ditu.\nPiramide motak.\nPiramide zuzena: Goi-erpinaren proiekzio ortogonala, oinarriaren zentroidearekin bat datorren piramidea da.\nPiramide zeihar: Zuzena ez den piramidea da. Piramide zeiharraren oinarria poligono erregularra den kasuetan, litekeena da albo aurpegiren bat triangelu isoszelea izatea.\nPiramide erregular: Oinarrian poligono erregularra duen piramide zuzena da. Piramide erregularretan, albo aurpegi guztiak berdinak dira, triangelu isoszeleak hain zuzen ere. Piramide hauen altuerari apotema deritzo.\nPiramide konbexua: Oinarrian poligono konbexua duen piramidea da.\nPiramide ahurra: Oinarrian poligono ahurra duen piramidea da.\nPiramide tetraedrikoa: Oinarritzat hirukia duen piramidea da.\nAzalera.\nPoligono erregular baten azalera.\nPoligono erregular baten azalera ertzen luzera eta ertz kopuruaren menpe kalkula daiteke. \"n\" aldeko poligono erregular bat, \"n\" triangelu isoszeletan bana daiteke (hexagonoaren kasuan, triangelu isoszeletan); haien oinarriak poligono erregularraren ertzak direlarik. Triangelu bakoitzaren altuera, poligono erregularraren apotema bat da eta triangelu isoszele bakoitza bi triangelu angeluzuzenetan banatzen du, honela poligonoa \"2n\" triangeluz banatzen delarik.\nPoligono erregularren azalera (\"A)\" triangelu zuzenen azaleraren (A) batura da.non a poligono erregularraren apotema den. Apotemaren luzera kalkulatzeko trigonometria erabiltzen da:non \"\u03b1\" triangelu angeluzuzenaren angelua den, zentruarekin bat egiten duen erpinarena. Apotemaren balioa poligonoaren azaleran ordezkatuz, ondokoa lortzen dugu:\"\u03b1\" angeluaren balioa, angelu osoa (\"2\u03c0\") triangelu angeluzuzenen kopuruarekin (\"2n\") zatituz lortzen dugu: formula_3 Ondorioz, poligono erregular baten azalera hurrengoa da:\nPiramide erregularraren alboko azalera.\nPiramidearen alboko azalera, albo aurpegien azaleren baturaren eta albo aurpegien arteko biderkadura da. non \"ap\" piramidearen apotema eta \"p\" oinarriaren perimetroa diren. Piramidearen apotema (\"ap\"), Pitagorasen teorema erabiliz kalkula daiteke, oinarriaren apotema (\"ao\") eta piramidearen altuera erabiliz (\"h\"):\nPiramidearen azalera osoa.\nPiramidearen azalera osoa, oinarriaren azalera eta alboko azaleraren batura da.Piramide erregularraren kasuan, oinarriaren azalera () eta alboko azaleraren ekuazioa () , () adierazpenean ordezkatuz, ondokoa lortzen da:\nBolumena.\nPiramidearen bolumena kalkulu diferentzialaren bitartez lor daiteke. Plano batek piramidea zeharka ebakitzerakoan sortutako sekzioaren azalera piramidearen oinarriaren azalerarekiko (\"Ao\") eta erpinaren eta planoren arteko distantziaren berbidurarekiko zuzenki proportzionala da. Distantzia hau (\"d\") piramidearen altueraren (\"h\") eta plano ebakitzailearen altueraren (\"z\") arteko diferentzia da.formula_4Beraz, plano ebakitzeileak piramidearen oinarritik z altuerara sortzen duen sekzioaren azalera ondoko formulak ematen digu:Piramidearen bolumena oinarriaren forma eta erpinaren kokapenarekiko independentea da. Bolumena piramidearen oinarriaren azalera eta altuera ezagutuz lortzen dugu, formula_5Konoarentzat ere baliozkoa da formula hau. Lehen aipatu bezala, bolumenaren kalkulua oinarriaren formarekiko independentea da. Bolumenak azalerarekiko soilik du dependentzia.\nPiramide erregularraren bolumena.\nOinarritzat poligono erregular bat duen piramideari poligono erregular deritzo. Honen bolumena poligonoaren oinarria definitzen duen poligono erregularraren aldea eta piramidearen altueraz kalkula daiteke. Oinarriaren azalera Ao () piramidearen bolumenaren ekuazioan () ordezkatuz, ondokoa lortzen dugu:Poligono erregularrean zirkunskribatutako zirkunferentziaren r erradioa, poligonoaren barruan aldeen arteko &lt;chem&gt;\\alpha&lt;/chem&gt; angelua, h altuera eta alde kopurua ,n, erabilz bolumena honela kalkula dezakegu:formula_6\nZentroidea, masa zentroa eta grabitate zentroa.\nTetraedro erregularraren zentroidea (edo barizentroa) haren \"altueran\" dago kokatuta. Albo bakoitzarekiko perpendikularrak diren zuzenak, tetraedroaren altueran ebakitzen diren puntua da zentroidea. Puntu hau tetraedroaren oinarritik distantzia honetara topatzen da:\nformula_7\nZentroidea dentsitate uniformeko tetraedro erregularraren masa zentroaren berdina da. Horrez gain, grabitazio eremu uniformeko eta dentsitate uniformeko tetraedro erregularraren grabitate zentroaren berbera ere bada.\nPiramidearen oinarritik abiatuz, haren altuera laurdenera dentsitate eta grabitazio eremu uniformeko piramidearen grabitate zentroa kokatzen da. \nBolumen erdiko piramide homotetikoa.\nIzan bedi, h altuerako piramide zuzena. Piramide zuzenaren bolumen erdia duen piramide homotetikoak h' altuera izango du; hots,\nformula_8\nFrogapena\nKoka dezagun oinarriarekiko paraleloa den planoa piramidearen goi-erpinetik h' distantziara. Orduan, bolumen berdineko bi zatitan ebakitzen da piramidea. Bila dezagun homoteziaren arrazoia: piramide homotetikoaren dimentsioak lortzeko piramidearen oinarriaren aldeak eta altuera biderkatzeko erabiltzen dugun koefizientea.\nPiramidearen bolumen osoa hau bada:formula_9Bolumen erdiko piramidearena berriz:formula_10x homoteziaren arrazoia, proportzionaltasunaren koefizientea izanik.formula_11dugunez, ondokoa ondorioztatzen dugu:formula_12sinplifikatuz,formula_13formula_14formula_15Homoteziaren arrazoia 0,79370053 da gutxi gorabehera."}
{"id": "92792", "revid": "201", "url": "https://eu.wikipedia.org/wiki?curid=92792", "title": "Francesc Macia", "text": ""}
{"id": "92793", "revid": "2962", "url": "https://eu.wikipedia.org/wiki?curid=92793", "title": "Piramidea", "text": ""}
{"id": "92794", "revid": "1310", "url": "https://eu.wikipedia.org/wiki?curid=92794", "title": "Piramide", "text": ""}
{"id": "92795", "revid": "1519", "url": "https://eu.wikipedia.org/wiki?curid=92795", "title": "Ekthelion I.a", "text": "Ekthelion I.a, Gondorreko hamazazpigarren seneskal erregeordea izan zen. Bere aita Orodreth Gondorrekoaren oinordeko izan zen.\nEkthelion I.a, nagusiki, Minas Tiritheko azken mailan zegoen Dorre Zuria berreraiki izanagatik da ezaguna, ordutik aurrera, Ekthelionen Dorre Zuria bezala ezagutua izan zena.\nEguzkiaren Hirugarren Aroko 2685ean bihurtu zen bere aita Orodrethen oinordeko, eta hamahiru urte beranduago, 2698an hil zen, oinordeko bezala, bere seme Egalmoth utziz."}
{"id": "92796", "revid": "336", "url": "https://eu.wikipedia.org/wiki?curid=92796", "title": "Tar-Surion", "text": "Tar-Surion, Tolkienen legendarium ospetsuan agertzen den fikziozko pertsonaia bat da. Dunadan bat da, Tar-Anarionen semea. Eguzkiaren Bigarren Aroko 1257. urtean jaio zen, Numenor uhartean.\nZetrua, 1394. urtean jaso zuen, bere aitaren eskutik, honela, Numenorreko bederatzigarren errege bihurtu zelarik. Tronua, bere alaba nagusia zen Tar-Telperi\u00ebni eman zion 1556an eta 1573an hil zen.\nEtimologia.\nNumenorreko erregeek, euren quenya hizkuntzako tituluak, sorreratik hartzen zituzten, handik urte askotara, Ar-Ad\u00fbnakh\u00f4rrek, hogeigarren erregea izan zenak, erresuman elfoen hizkuntzak erabiltzea debekatu zuen arte, eta bere titulua adunaikoz hartu zuen, Numenorreko hizkuntzan. Surion izena, modu ezberdinetan interpreta daiteke, izena osatzen duten hitzen esanahiaren arabera.\nBeraz, izenak, \"Haizearen Semea\" edo \"Jatorri ezezagunekoa\" esan nahiko du."}
{"id": "92799", "revid": "6950", "url": "https://eu.wikipedia.org/wiki?curid=92799", "title": "Fikziozko pertsonaia", "text": "Fikziozko pertsonaia, fikziozko lan batean agertzen den edozein pertsonaia da. Zehatzago, lan horren unibertsoaren barnean existitzen dela irudikatzen den pertsona edo jendea da. Pertsonez gain, estralurtarrak, munstroak, animaliak, jainkoak edo bizirik gabeko objektuak izan daitezke. Pertsonaia hauek, ia beti, fikziozko lanen protagonista dira, bereziki eleberri eta antzezlanetan. Izan ere, zaila egiten da pertsonaiarik gabeko eleberri bat irudikatzea, ezaugarri hori duen lanik egiten saiatu den arren, (James Joycen \"Finnegans Wake\" lana, adibidez). Olerkaritzan, beti dago pertsonaren bat presente, baina, oro har, irudizko kontatzaile edo entzule bezala.\nKritikoek, \"pertsonaia biribil\" eta \"pertsonaia lau\"en artean bereizten dituzte. Lehenak, nortasun ezaugarri ugari izaten ditu, eta konplexuak izaten ohi dira, benetakoago eta sinesgarriagoak. Pertsonaia linealek, berriz, nortasun ezaugarri gutxi batzuk baino ez dituzte izaten, eta sinpleagoak eta sinesgarritasun gutxiagokoak izaten ohi dira. Eleberri bateko protagonista (batzuetan heroia), oro har, pertsonaia zirkular bat izaten da, eta, inguruan dituen bigarren mailako pertsonaiak, linealak. Haizeak eraman zuena filmeko Scarlett O'Hara pertsona, adibidez, pertsonaia zirkular baten adibide on bat da, Prissy zerbitzaria, lineala izango litzatekeen bitartean. Berdin, zenbait pertsonaia antagonista (protagonistekin tupust egiten dutenak, batzuetan bilau ere deituak), pertsonaia zirkularrak dira. Pertsona antagonista zirkular baten adibide ona, Rhett Butler da.\nDramaren historian zehar, estereotipo bihurtutako zenbait pertsonaia garatu dira: nekazari inuzentea, iruzurgilea eta abar.\nZenbait antzezlanetan, eskenaratze eta filmetan (animaziozkoetan izan ezik), fikziozko pertsonaiak, aktore, dantzari eta abeslariek protagonizatzen dituzte. Animazio eta txotxongiloetarako, ahotsezko aktoreak daude, ahotsak, ordenagailu bidez ere sor daitezkeen arren.\nPertsonaia motak.\nNortasunaren arabera.\nHorrelako pertsonaiak \"onak\" direnean, heroi edo superheroi izaten dira. Bertute guztien jabe, beti ausart, beti trebe jokatuko dute. Normalean protagonistak izaten dira.\nHorrelako pertsonaiak \"gaiztoak\" direnean, berekoiak eta ankerrak izaten dira. Normalean antagonistak izaten dira.\nPertsonaien karakterizazioa.\nNarrazioetan pertsonaia batzuen izaeraren berri eta nortasunaren berri ematen da. Pertsonaien berri emateko moduari karakterizazio esaten zaio. Bi karakterizazio mota nagusi daude:"}
{"id": "92800", "revid": "512", "url": "https://eu.wikipedia.org/wiki?curid=92800", "title": "Ondoher", "text": "Ondoher, Tolkienen legendariumean eta Amaitu gabeko ipuinak lanean, Gondorreko hogeitamaikagarren erregea da. Eguzkiaren Hirugarren Aroko 1787. urtean jaio zen, eta Kalimehtar erregearen semea da. Bi seme, Artamir eta Faramir eta alaba baten, Firiel, aita da. Bere izena, quenya hizkuntzatik dator eta \"Harriaren Jauna\" bezala itzul daiteke.\nHistoria.\nOndoherrek, Gondorreko tronua Eguzkiaren Hirugarren Aroko 1936an hartu zuen, bere aita hil ondoren. Zortzi urte beranduago, 1944an, Gondorrek, Aurigen, Variagen eta Haradrimen eraso konbinatua jaso zuen bi aldetatik: hegoaldetik eta ekialdetik. Ondoherrek \"leinu gerlari batetatik zetorrena eta bere soldaduek maite eta estimatzen zutena\", iparralderantz joan ziren tropen buru abiatu zen bere seme Artamirrekin. Baina, Mordorren ateetan, Gondorreko armadaren aurregoardia, Auriga eta Variag mordo batek ustekabean harrapatu zuen, eta garaitua izan zen. Une horretan, Ondoher eta bere semea hil ziren, Kanpamenduko gudua deritzonean.\nErregeak, bere bigarren semea, Faramir, Minas Tirithen utzi zuela uste izan zuen, baina hau, mozorroturik, bere aitaren atzetik joan zen, eta hau ere guduan hil zen, eta, beraz, erresuma, tronurako oinordekorik gabe geratu zen. Baina, 1940an, Ondoherrek, bere alaba, Arveduiri, Arthedaineko erregeari eman zion emazte bezala, errege honek, Gondor oinordekorik gabe geratu zela jakitean, erresuma honetako tronua aldarrikatu zuelarik. Orduan, Gondorreko kontseilua bildu zen, Pelendur seneskala buru zuela, eta aldarrikapenari uko egin zion, eta, beraz, Aurigak eta Haradrimak garaitu zituen E\u00e4rnil kapitaina izendatu zuten Gondorreko errege berri."}
{"id": "92801", "revid": "105290", "url": "https://eu.wikipedia.org/wiki?curid=92801", "title": "Variag", "text": "Variagak, Tolkienen legendariumean agertzen diren fikziozko pertsonaia batzuk dira. Variagak, Khand lurraldeko gizaki barbaroak ziren, Erdialdeko Lurraldearen hegoekialdean, Haradrim eta inguruko beste herri batzuekin batera, Sauron jaun ilunarekin aliatu zirenak, Gondor zenbait alditan erasoz."}
{"id": "92803", "revid": "336", "url": "https://eu.wikipedia.org/wiki?curid=92803", "title": "Kadmo", "text": "Kadmo () greziar mitologiako heroi bat izan zen, Telefasa eta Feniziako errege zen Agenorren semea. Greziar mitologian duen garrantzia, nagusiki, Tebasen sortzailea izatean oinarritzen da, baita Grezian alfabetoa sartu zuena ere.\nZilix eta Europaren anaia, azken hau, Zeusek bahitu zuena zezen itxura hartuz. Kadmo, bere arrebaren bila joan zen bere aitaren aginduz. Kadmok, Delfoseko orakulu bati galdetu zion, eta honek, Europa bilatzeari uzteko esan zion, eta, horren ordez, Beozia guztitik behi baten atzetik joan zedila. Behia geratzen zen tokian, Kadmok hiri bat sortu beharko zuen. Behin han, Kadmok, bere lagunak ur bila bidali zituen Aresen iturrira. Iturri hau, guztiak hil zituen herensuge batek zainduta zegoen. Beranduago, Kadmok herensugea hil zuen. Hil zuenean, Atenea agertu zitzaion, animaliaren hortzak ereiteko aholkatu ziona. Hori egin ondoren, Espartoak deritzen gizon armatu batzuk irten ziren. Kadmok, Aresen herensugea hil zuelako, jainkoa zerbitzatu behar izan zuen esklabu bezala zenbait urtez.\nBere zigorra amaitu ondoren, Tebaseko errege bihurtu eta Harmoniarekin ezkondu zen, Ares eta Afroditaren alaba zena. Jainkoek, ezkon opari bezala, Hefestok eginiko urrezko lepoko bat eta jantzi bat eman zioten. Beranduago, Tebaseko tronua euren biloba Penteori utzi zioten, eta Iliriara joan ziren Adriatiko Itsasoaren ertzean, non, suge bihurtuak eta Zelai Eliseoetara eramanak izan ziren. Uste zenez, Kadmo Feniziatik zetorren, eta berari zor zitzaion greziar alfabetoaren sorrera."}
{"id": "92807", "revid": "336", "url": "https://eu.wikipedia.org/wiki?curid=92807", "title": "Espartoak", "text": "Espartoak greziar mitologian (antzinako grezieraz \u03a3\u03c0\u03b1\u03c1\u03c4\u03bf\u03af Sparto\u00ed, literalki \"ereindako gizonak\", \u03c3\u03c0\u03b5\u03af\u03c1\u03c9 hitzetik, \"erein\" esan nahi duena), herensuge baten hortzetatik jaio ziren gizonak izan ziren, Kadmok erein zituen hortzak.\nKadmo erregeak, Atenea jainkosari sakrifizio bat eskaini guran, Aresen iturritik ura hartu zuen, hori lortzeko, aurretik, iturria zaintzen zuen herensugea hilez. Behin herensugea hil ondoren, erregeak, animaliaren hortzak erein zituen, hortz horietatik, armatutako gizon mordoa jaio zirelarik. Hauetaz mesfidati, Kadmo, haien aurka harrika hasi zen, honen ondoren, elkarri errua botaz hasi zirelarik eta euren artean borrokan hasiz. Guduaren ondoren, bost baino ez ziren bizirik geratu: Ktonio, Ekion, Udeo, Peloro eta Hiperenor.\nAzken hauek, Kadmori, Tebas eraikitzen lagundu zioten."}
{"id": "92809", "revid": "56334", "url": "https://eu.wikipedia.org/wiki?curid=92809", "title": "Menkara", "text": "Menkara Egiptoko VII. dinastiako faraoi bat izan zen, K.a. 2175 inguruan gobernatu zuena.\nEgiptoko VI. dinastiaren azken garaian, \"Ordena Zaharra\" behera etorri zen, eta Goi Egiptoko nomoetako gobernariek, euren lurraldeen gaineko nagusitasuna ezarri zuten. Gobernari hau, zailtasun ekonomiko edo politikoko garai batean sortutako denbora baterako agintari kontseilu batetakoa ere izan zitekeen.\nEgoerak, Menfisen, kaotikoa izan behar zuen, Manetonek, Sexto Julio Afrikanoren arabera, dinastia \"Menfiseko 70 erregez osatu zen, 70 egunez gobernatuz\" esan baitzuen.\nBere izena, Abidoseko Errege Zerrendan agertzen da."}
{"id": "92810", "revid": "512", "url": "https://eu.wikipedia.org/wiki?curid=92810", "title": "Berenize Sira", "text": "Berenize Sira (Alexandria, K.a. 280 - Antiokia, K.a. 246, Egiptoko printzesa eta antzinako Siriako erregina ezkontidea izan zen, Antioko II.a Theos seleuzidar erregearen emaztea. Ptolomeo II.a Filadelfoa eta honen lehen emaztea izan zen Arsinoe I.a traziar printzesaren alaba izan zen.\nEzkontza.\nPtolomeotar dinastia eta seleuzidarren artean, K.a. 249an sinatutako bake itun baten zati bezala, Bigarren gerra Siriarrarekin amaitzeko, Berenize, K.a. 261ean, Antioko II.a Theos erregearekin ezkondu zen, itunean hitzartutako baldintzen arabera, bere aurreko emaztea izan zen Laodize I.ataz dibortziatu zena eta oinordekotza eskubideak, Berenizeren semeari eman zizkiona, Siria hegoaldearen jabetzaren truke. Horregatik, \"Ezkon ordainaren eramalea\" ezizena jaso zuen. Ptolomeok, pertsonalki lagundu zuen bere alaba Pelusiora, eta Apoloniok, Antiokoren ministroak, Sidonera eraman zuen, non Siriako erregeak hartu zuen.\nOinordekotza gerra.\nPtolomeo K.a. 246an hil zenean, Antioko II.a, berriz, bere lehen emaztea izan zen Laodize I.arekin ezkondu zen. Siriako erregea, handik gutxira hil zen, Efeson, pozoitua, uste denez. Laodizek eta bere aldekoek, Berenizeren semea oinordekotzatik kendu eta, oinordeko bezala, Seleuko II.a izendatu zuen. Lekuko batzuen arabera, testamentua benetakoa zen, baina erregea mozkortuta zegoenean sinatutakoa. Berenize erreginak, Antiokian zegoena, bere semearen eskubideak defendatzea erabaki zuen (hau ere Seleuko deitua), eta Laodizeren aurkako gerra aldarrikatu zuen Soloia (Zilizia) konkistatuz bere armadarekin, bere anaia Ptolomeo III.ari laguntza eskatuz, baina biak, Berenize eta bere semea, Laodizeren aldekoak ziren Gennaios eta Ikadionek pozoituak izan ziren, Laodizek, honela, eskubide dinastikoak bere semearengana itzultzen zirela bermatuz. Ptolomeo III.ak, bere arrebaren hilketa mendekatu zuen Siria inbadituz, Laodize hilez eta lurraldea okupatuz K.a. 246 eta K.a. 244 bitartean, Hirugarren gerra Siriarra deritzonean."}
{"id": "92811", "revid": "1545", "url": "https://eu.wikipedia.org/wiki?curid=92811", "title": "Bigarren Siriar Gerra", "text": "Bigarren Siriar Gerra K.a. 260 eta K.a. 253 bitartean gertatu zen gerra bat izan zen. Antigono II.a Gonatas eta Antioko II.a Theos, azken hau, Antioko I.a Soterren oinordekoa zena, aliatu eta Ptolomeo II.a eraso zuten, hau, bere aldetik, Pergamoko Eumenes I.a erakartzen saiatu zelarik. Gerra, egiptoar flotaren porrotarekin amaitu zen Koseko guduan, non, egiptoar faraoiak, Egeoko itsas nagusitasuna galdu zuen. Honen ondorioz, Egiptok, Asia Txikiko lurralde askoren kontrola galdu zuen, eta, zenbait estatu txiki, Seleuzidar Inperioaren eraginpean sartu ziren. Egiptok, Anatolia hegoaldeko hiriren batzuk kontrolatzen jarraitu zuen, eskualdean modu erabakiorrean eraginik izan gabe."}
{"id": "92812", "revid": "105290", "url": "https://eu.wikipedia.org/wiki?curid=92812", "title": "Koseko gudua", "text": "Koseko gudua K.a. 258an, Egipto eta Mazedoniaren artean gertatu zen itsas gudu bat izan zen. Azkenik, Antigono II.a Gonatas eta bere tropak nagusitu ziren Ptolomeo II.aren aurrean. Hala eta guztiz ere, Egiptok ez zuen bere itsas nagusitasuna galdu."}
{"id": "92813", "revid": "536", "url": "https://eu.wikipedia.org/wiki?curid=92813", "title": "Itsas gudu", "text": "Itsas gudua, etsaiek, itsasoan borrokatzen duten gudu bat da. Ontzi ezberdinak erabil ditzakete. Historikoki, itsas gudu gehienak, itsasontzien artean gertatu izan dira, baina, XIX. mendean itsaspekoa asmatu zenetik, hauek ere parte hartu izan dute gerratan, nagusiki, Lehen Mundu Gerran eta Bigarren Mundu Gerran."}
{"id": "92814", "revid": "105290", "url": "https://eu.wikipedia.org/wiki?curid=92814", "title": "Khi-karratu", "text": "Khi-karratu (formula_1) terminoak, alfabeto grekoko khi minuskula hizkiari 2 goi indizea gaineratuz irudikatzen dena, esanahi ezberdinak ditu estatistikan:"}
{"id": "92815", "revid": "6327", "url": "https://eu.wikipedia.org/wiki?curid=92815", "title": "Hipotesi-kontraste", "text": ""}
{"id": "92816", "revid": "512", "url": "https://eu.wikipedia.org/wiki?curid=92816", "title": "Eumenes I.a", "text": "Eumenes I.a Pergamokoa (; K.a. 241ean hila), atalidar dinastiaren sortzailea izan zen Fileteroren anaia Eumenesen semea zen. Eumenes I.a, Fileteroren adopziozko seme eta oinordekoa izan zen, eta hau hil zenean hartu zuen Pergamoko tronua, K.a. 263an, Eumenes bera hil zen arte, K.a. 241ean.\nTeorikoki Seleuzidar Inperioaren mende zegoen arren, Pergamok, autonomia handia izan zuen Fileterorekin. Hala eta guztiz ere, tronura iritsi zenean, Eumenes matxinatu egin zen, beharbada Egiptoko faraoia zen Ptolomeo II.aren laguntzarekin, eta Antioko I.a Soter seleukotar erregea garaitu zuen Lidiako hiriburu zen Sardesetik gertu, K.a. 262an. Honela, Pergamo askatu eta bere lurraldeak nabarmen hedatu ahal izan zituen, baita iparraldean garnizioak ezarri ere, Ida mendian, Filetero deitua, bere adopziozko aitagatik, eta ekialdean, Tiatiratik ipar-ekialdera, Lykus ibaiaren iturburutik gertu, bere aitonagatik Atalea deitua. Bere kontrola, Kaiko ibaitik hegoaldera hedatzea ere lortu zuen, Cyme golkoraino.\nSeleukotarren aurkako matxinadaren ondoren, Eumenesen garaian Pergamorekin lotutako ondorengo etsaitasunen berririk ez dago, Seleukotar eta Ptolomeotarren arteko gatazka amaitu ez zen arren, galaziarrak, eskualdea etengabe arpilatzen ari ziren arren. Eumenes, Pergamo, galaziarren erasoetatik aske mantentzeko gai izan bazen, ziur asko, zeozer ordaindu zielako izango zen.\n\"Errege\" titulurik sekula erabili ez zuen arren, Eumenesek, boterea, errege bezala erabili zuen. Bere oinordekoa, Atalo I.a Soter izan zen."}
{"id": "92817", "revid": "336", "url": "https://eu.wikipedia.org/wiki?curid=92817", "title": "Tiatira", "text": "Tiatira (; ) Asia Txikiaren mendebaldeko muturrean zegoen hiria izan zen, Lidia eta Misiaren arteko mugan. Gaur egun Turkiako Akhisar hiria da, \"gaztelu zuria\" esan nahi duena.\nAsia Txikiko zazpi elizetako bat da Apokalipsiaren liburuan. Arropari ematen zizkioten tindagaiengatik ospetsua zen, eta hala izaten jarraitzen du.\n366an, gudu bat gertatu zen Tiatiratik gertu, Valente erromatar enperadoreak Prokopio usurpatzailea garaitu zuenean.\nGaur egun, Greziako Eliza Ortodoxoaren elizbarruti bat dago bertan, \"Tiatira eta Britainia Handia\" izenekoa."}
{"id": "92818", "revid": "336", "url": "https://eu.wikipedia.org/wiki?curid=92818", "title": "Prokopio (usurpatzailea)", "text": "Prokopio (326-366ko maiatzak 27) Valente enperadorearen aurkako usurpatzaile bat eta konstantinoar dinastiako partaide bat izan zen.\nAmiano Martzelinoren arabera, Prokopio, jatorriz, Ziliziakoa zen. Juliano Apostata enperadorearen lehengusua zen amaren aldetik. Prokopiok, enperadoreak, Sasanidar Inperioaren aurka 363an egin zuen kanpainan parte hartu zuen, Julianori laguntzera itzultzeko. Juliano hil zenean, enperadore honek, oinordeko bezala, Prokopio pentsatu zuela zioten zurrumurruak agertu ziren, baina, armadak, Joviano aukeratu zuenean, Prokopio izkutatu egin zen, bizia salbatzeko. Antzinako historialariak, ez datoz bat Prokopioren ezkutuko bizitzari buruzko xehetasunetan, baina publikoki Kaltzedonian agertu zela diote, uneko egoera zein zen jakin gabe. Joviano hila zen, ea Valentiniano I.ak, enperadore kargua, Valenterekin banatzen zuen. Prokopio, berehala mugitu zen, bere burua enperadore izendatuz. Konstantinoplako bi legio erosi zituen bere asmoen alde egiteko, eta hiria inperialaren kontrola hartu zuen. Hau gertatu eta gutxira, bere burua enperadore izendatu zuen 365eko irailak 28an, eta berehala hartu zuen Trazia, eta, beranduago, Bitinia probintzien kontrola. Valente arduratu zen usurpatzailea erditik kentzeaz, eta, hurrengo hilabeteetan, euren leialtasunari buruzko zalantzak zituzten unitate eta hiriak erreprimitu zituen. Prokopioren armada ere garaitu zuen Tiatirako guduan. Prokopiok, gudu zelaitik ihes egin zuen, baina bere jarraitzaileetako bik traditu zuten, eta entregatua izan zen. Valentek, 366ko maiatzak 27an exekutatu zuen."}
{"id": "92819", "revid": "105290", "url": "https://eu.wikipedia.org/wiki?curid=92819", "title": "Tiatirako gudua", "text": "Tiatirako gudua, 366an gertatu zen, Tiatiran, Frigia, egungo Turkian, Valente erromatar enperadorearen armada eta Prokopio usurpatzailearen armadaren artean, bere jeneral Gomoariok zuzendutakoa. Gomoarioren porrotak, Prokopiok, tronura igotzeko zituen aukerak murriztu zituen, eta, Valentek, Prokopio eta honen tropak Nakoleian harrapatu zituenean, Prokopioren tropek, euren buruzagia bakarrik utzi zuten, eta Prokopio, Valentek kartzelatu eta exekutatu zuen."}
{"id": "92821", "revid": "148237", "url": "https://eu.wikipedia.org/wiki?curid=92821", "title": "Frigia", "text": "Frigia, gaur egun Turkiari dagokion lurraldean, Anatolia penintsula gehiena hartzen zuen Asia Txikiko antzinako eskualde bat izan zen. Sakarya ibaiaren iturburuez inguratuta zegoen, egungo Afyonkarahisar, Eski\u015fehir eta Ankara probintzien artean.\nHistoria.\nMendebaldeko indoeuroparrak iritsi ondoren konkistatua izan zen, K.a. 1200 inguruan iritsi zirenak, eta euren arrasto kultural propioa utzi zutena, artisau bikain bezala. Eskualde aberats bat zen, Zibira eta Apamea bezalako hiri ugariduna, Lidia eta Kariaren merkatal ibilbideetan zegoena, ekialderantz zihoazenak. Frigia, nekazaritzari dagokionez indartsua zen, euria, mendietan oso bizia zena, hirira jaisten zelako. Indar honek, Frigiari, garai klasiko greziarraren hasieran erresuma handi bat sortzea ahalbidetu zion. Bere mugak, persiar eta lidiar, erromatar eta galiar, arabiar eta erromatar, gurutzatu eta seliuzudar, otomandar eta mongoliar eta bizantziar eta turkiarrentzako gudu zelaia izan ziren. Monumentuak eta hondakinak, Sakaryan ugariak dira.\nTraziako inbaditzaile bezala, frigiarrek, paper erabakigarria izan zuten hititar inperioaren suntsipenean eta Troiaren erorketan. K.a. VIII eta K.a. VII. mendeetako frigiar erresumak, gertu mantendu zituen ariarrekin harremanak ekialdean eta greziarrekin mendebaldean. Bere historia, oso laburki kontatzen du Herodotok, Midas erregeak Gordionen bere buruaz beste egin zuela kontatzen duena, K.a. 676an zimeriarren aurrean erori zenean. Galiarrak Frigiaren ekialdean ezarri zirenean, Zibeles jainkosa amaren gurtza, hiriko biztanleen artean hedatu zen.\nEragina musikan.\nFrigia hitza, modu greziar frigiarrarekin lotzen da (kasu honetan, \"modu\" hitzak ez du esanahi zehatzik), eta, ondoren, musika modu gregoriar frigiarra izendatzeko erabiltzen da.\nKlaudios Ptolemaiosek (Tolemaida, Tebaida 85-165, beste egile batzuen arabera 100-170) frigiar deitzen duen eskala, bitarteari dagokionez, izen bereko modu gregoriarrarekin bat dator. Modu frigiarra ikusteko era grafiko bat (modu gregoriar guztietan bezala) eskala naturaletik abiatuta da, hau da, aldaketarik gabe. Kasu honetan, Mi notatik hasten da. Modu gregoriar honetako bi tonoerdiak, Toniko eta bigarrenaren artean daude eta Bosgarrena edo Nagusia eta Seigarrena edo erlatibo txikiaren artean, eskala eskala txiki bat sortuz. Arabiar kutsuko soinua du, beranduago, Espainian, eskala flamenkoa bezala erabili zena."}
{"id": "92824", "revid": "1105", "url": "https://eu.wikipedia.org/wiki?curid=92824", "title": "Ernest Alkat", "text": ""}
{"id": "92827", "revid": "105290", "url": "https://eu.wikipedia.org/wiki?curid=92827", "title": "Apamea (Frigia)", "text": "Apamea, Frigiako hiri helenistiko bat izan zen, egungo Turkiako Dinar barrutitik gertu.\nAntioko I.a Soter seleuzidar erregeak eraikiarazi zuen K.a. III. mendean Menderes ibaiaren ertzean. Zelaenae gotortutako hiriaren ordezko bezala, Apamea, Seleuzidar Inperioko ekialde-mendebalde merkatal ibilbidearen puntu nabarmen batean kokatua izan zen.\nK.a. II. mendean, Erromatar Inperioaren zati izatera pasa zen, eta merkatari mediterranear eta judutarren gune garrantzitsu bat bihurtu zen. Bere gainbehera, III. mendean gertatu zen, ondoren, turkiar inbaditzaileek hartu zuten 1070ean, eta, azkenik, lurrikara batek suntsitu zuen."}
{"id": "92828", "revid": "56334", "url": "https://eu.wikipedia.org/wiki?curid=92828", "title": "Erriberriko Errege Jauregia", "text": "Erriberriko Errege Jauregia edo Erriberriko gaztelua Nafarroako errege-erreginen egoitza izan zen, XIII. eta XIV. mendeetan Erriberrin eraikitako eraikin militarra. Karlos Noblearen erregealditik aurrera Nafarroako Erresumako Gortearen egoitza izan zen. Nafarroako kultura ondasuna izendatua dago. Alboan, atxikia du Andre Maria Erreginaren eliza.\nHistoria.\nJauregia eraikitzerakoan ez zuten proiektu \"osoa\" egin eta mendeetan zehar eginiko etengabeko lanen emaitza da. Gaur egun, jauregia hiru zatitan banatua dago: Jauregi Zaharra (egun Espainiako Turismo Paradore dena), San Jurgi kaperaren hondakinak eta Jauregi Berria.\nJauregi Zaharrak, izenak dioen bezala antzinakoenak, oinplano laukizuzena du eta erromatar garaiko \"praetorium\"-a dela uste da, babes sistemako eraikuntza garrantzitsuena. Horma eta dorreetako oinetan erromatar garaiko aztarnak aurkitzen dira, I. mendekoak.\nGaurko itxura ematen dioten lan nagusiak Antso VII.a Nafarroakoaren erreinaldian, XIII. mendean, hasiak izanda ere, gehiena XIV. mendearen bukaeran eta XV. mendearen hasiera artean egin zuten, batez ere 1402-1424 tartean. Garai hartako Nafarroako erregeak, Karlos Nobleak, gaztelua errege egoitza bihurtzea erabaki zuen eta beraz jauregiek behar zituzten apaingarriz bete zituen. Evreux leinuko errege hura ezagunagoa da kultura eta jauregiko luxuzko bizimoduagatik, bere kanpaina militarrengatik baino, eta horren lekuko da Erriberriko jauregia, garaian Europako luxuzkoenetariko bat.\nKarlos III.a Leonor Trastamarakoarekin ezkondu zen 1375ean, eta zortzi seme-alaba izan zituzten. Horien artean zegoen Zuria erregina (erregealdia 1425-1441 artean), Vianako printzearen ama. Biek Erriberriko gorteko bizimodu lasaia gozatu zuten, XVI. mendea hasi arte.\n1512ko Gaztela eta Aragoiko erresumen Nafarroako konkista eta gero jauregiaren hondatzea hasi zen, bakarrik erregeordeek noizean behin erabilia izan zelako. Pixkanaka-pixkanaka hondatzen ari bazen ere, XIX. mendearen hasieran oraindino zutik zegoen eta Iberiar Penintsulako Gerran, 1813an, Espoz y Minak erabaki zuen jauregia erretzea Napoleonen tropek erabil ez zezaten.\n1923an Nafarroako Foru Aldundiak iragarri zuten lehiaketa gaztelua zaharberritzeko. Lehiaketaren irabazleak Javier eta Jose Iarnotz izan ziren eta egungo itxura sortu zuten lanak 1937an hasi zuten. Lanak oraindino bukatzeke daude izan ere gazteluaren jatorrizko egitura berreskuratzea dute helburu, antzinako eraikina eta zaharberritutakoa bereiziz. Tamalez, harresiak betetzen zuen barne-dekorazio joria behin betiko galduta dago, gaztelua inguratzen zuten kanpoaldeko lorategiak bezala.\nDeskribapena.\nKarlos III.a Nobleak antzinako gaztelu zabaldu eta errege jauregia eraiki zuen. Askok \"gaztelua\" deitzen badute ere, gaztelua baino areago jauregia da, eraikitzerakoan bizileku-aldeak militar-aldeak baino inportanteagoak zirelako.\nJauregi Zaharra.\nEraikin hau zen jauregi osoaren jatorrizko erdigunea. Erromatar garaiko oinarrien gainean eraikia, bisigodoek hartu zuten VII. mendean eta Antso Azkarra erregeak bisitatu, Tibalt dinastiakoek (Tibalt I.ak eta Tibalt II.ak) guztiz eraberritu zuten arte XIII. mendean.\nJatorrian, erdiko patio baten inguruan egituratua zegoen. Behe solairuan \"Gortearen Aretoa\" zegoen (Nafarroako Gorteen batzartokia) eta solairu nagusian \"Joana andrearen ganbera\" eta \"Ganbera luzea\" (fatxadako leihoekin). Jauregi berria eraiki ondoren, eraikuntza hau zalditegi, bihitegi eta jantokietarako erabili zen.\nNafarroako konkistaren ondoren, erregeordeen egoitza izan zen urte batzuz. 1584an, Almazango markesak sarrera berria egin zion Filipe II.a Espainiakoaren armarriarekin, egun oso hondatua dagoena. XIX. mendeko sutearen eta ondorengo arpilatzeen ondoren, guztiz suntsituta utzi zuten, salbu-eta kanpo hormak eta dorreak. Egungo barnealdea osoki berria da, XX. mendeko bigarren erdialdean eraikia hotel bat ezartzeko.\nLau erpinetan dorre bana dago: \"San Jurgi dorrea\", \"Presondegi dorrea\", \"Zikoinaren\" edo \"Talaiaren dorrea\" eta izenik ez duen laugarrena.\nSan Jurgi kapera.\nJauregi Zaharraren alboan kokatua, Andre Maria elizaren absidearen ondoan, San Jurgi kapera errege-erreginen otoizleku pribatua zen. Izan ere, Andre Maria eliza handiegia eta oparoegia zen eguneroko bizitzarako, eta ospakizun garrantzitsuetan soilik agertzen ziren.\nXIV. mende amaieran eraikia, gune horri \"Erreginaren jauregia\" ere deitzen zaio, Leonor Trastamarakoak sustatu baitzituen obrak. Eraikuntzan Valentziako hargin musulmanek parte hartu zuten eta Martin Peritz Lizarrakoa izan zen hargin-maisua.\nHala ere, egun bi horma leihodun baino ez dira geratzen, beste guztiz hondatu baita. Lurrazpian ordea, jauregiko upategi bat gordetzen da oraindik.\nErregearen ganbera.\nLeiho gotiko zabalak eta sutondo handia dituen ganbera handi hau erregeak erabiltzen zuen, gonbidatuei harrera egiteko. Begizten ganbera ere esaten zaio, zurezko kasetoidun sabai osoan begiztak baitzeuden landurik, Karlos III.aren ikurretako bat zena.\nTxoko batean dagoen irtengune txikia \u201cretrait\u201d delakoa zen, hau da, erregeak atseden hartzeko erabiltzen zuen lekua pribatua.\nErregearen galeria.\n\"Erregearen galeria\" Europako gotiko zibilaren adibide garrantzitsua da. Hegoalderatz begiratzen du eta \"Laranjondo gaineko galeria\" ere esaten zitzaion, begiratokiko behealdean zegoen laranjondo lorategiarengatik. Egun, \"Masustondoaren patioa\" dago behealdean, bertan masustondo zahar bat baitago.\nKarlos III.aren bizitzaren azken urteetan, beirate koloredunez estali zen, aire-lasterrik izan ez zedin. Gainera, beste gela batzuetan bezala, zurezko sabaia, ederki landua, urreztatua zegoen. Arkuen trazeria begiratuz, erraz bereizten da zaharberritu den zatia (eskuinaldea) eta jatorrizkoa.\nErreginaren ganbera.\n\"Erreginaren ganbera\" edo \"Aingeruen ganbera\" Jauregi Berriko lehen solairuan dago, Erregearen ganberaren alboan, baina hego-ekialdera irekia. Gainerako gelak bezala, behinola guztiz apaindua zegoen: zurezko behe-oholak, kolorezko zeramika, tapiz, margo eta igeltsulanez. Pirinioetatik ekarritako zurez eginak ziren ateak, tapiz-gortina lodiz estaliak. Adreilu esmaltatuz zolaturik zeuden lurrak, ihizko lurreko tapizez estaliak, horietako batzuk Zipre edo Turkiatik ekarriak. Leihoen itxitura kolorezko beiratez, harzuriz edo ohial ezkoztuz egina zegoen.\nErreginaren galeria.\nErreginaren ganberari atxikia eta Arkuen gelaren gainean kokatua, erdi-kalostra itxurako lorategi esekia da Erreginaren galeria. Gaur egun erabat zaharberritua dago, jatorrizko elementu gutxi ez baitira gelditu, horien artean filakteria duen aingeru bat eta zutabeen oinarriak.\nLorategiaren azpian, behe soilairuan, \"Arkuen gela\" dago, jauregiko gela ikusgarrienetakoa. Eraikuntza-eginkizun soila zuen, Erreginaren galeria eusteko egin baitzen, arku zorrotz handiz eraikia. Euria egitean edo lorategia ureztatzean, ura gela hontara isurtzen zen, erabilgaitz bihurtuz, batez ere neguan. Iragazgaitzeko lanak XX. mendean egin ziren. Gaur egun, agertoki bezala erabiltzen da Antzerki Klasikoaren Jaialdian.\nIgeltsulanen ganbera.\n\"Ganbera mudejarra\" ere esaten zaio, hango hormen zati bateko igeltsulanen motagatik. Jatorrizko apainketa (partzialki) mantendu duen gela bakarra da: Erriberako maisu mudejarrek egindako 10 panel daude bertan. Marrazki geometrikoak, begiztak, ikur heraldikoak eta gaztainondo hostoak irudikatzen dituzte besteak beste.\nApaindurak antzinakoak eta aski delikatuak direnez, bisitarien kopurua mugatua dago.\nJauregi berriko dorreak.\nFenero portaleko dorrea.\nDorre azpian dagoen sarbide portalea da Erdi Arotik egundaino bere horretan iraun duen bakarra. \"Fenero portalea\" deitzen da, Erriberrira zekarten belar ondua (erromantzez \"feno\") handik sartzen baitzen. Portalearen gainean Nafarroako eta Evreuxko armarria dago.\nTalaia dorrea.\n\"Talaia dorrea\" edo \"Zelatariaren dorrea\" izenekotik kontrolatzen zen ea kanpotik berririk heltzen zen Erriberrira. Talaiatik Uxue herriaren silueta ikusten da. Aragoiko erresumaren mugatik oso hurbil zegoenez, Uxuetik seinaleak egiten ziren inguruko herrietako behatoki edo talaietara, balizko arriskuez ohartarazteko.\n\"Joiosa Guardaren dorrea\" ere esaten zaio (frantsesezko \"Joyeuse Garde\" esapidetik, euskaraz \"Zaintza Alaia\"), soldaduak zaintzan zeudelarik edaten, dadotan edo kartetan pasatzen baitzuten denbora. Egundaino gorde den leihoko trazeriak \"Betiereko begizta\" irudikatzen du, Karlos III.aren ikurretako bat.\nLau Haizeen dorrea.\n\"Lau haizeen dorrea\" lau aldeetara irekita dagoen dorrea da, hiru behatoki edo leiho gotiko handi dituena. Horregatik \"\"Tres finestras\" dorrea\" ere esaten zaio (\"leiho\" erromantzez \"finestra\"). Dorreko behatoki horietan jarriak, errege-erreginak eta aitoren semeek jauregiaren kanpoaldeko zelaigunean egiten ziren ikuskizunak ikusten zituzten, hala nola zezenketak, justak, torneoak eta pilota jokoak. Gangaren giltzarrian Nafarroa-Evreuxko armarria dago, jauregiko eta herriko beste hainbat tokitan bezala.\nHasieran, pasabide estu batek (estalia, beharbada) lotzen zituen Taiala dorrea eta Lau Haizeena. XVI. mendean hormabularrak eta arku sendo batzuk gehitu zizkioten dorreei haiek indartzeko.\nMartin Peritz Lizarrakoa izan zen hargin-maisua.\nUharkaren dorrea.\n\"Uharkaren dorrea\" andel bezala erabiltzen zen eta hango harriak berunez loturik zeuden, zirrikituetatik urik isur ez zedin. Zeramikazko hodien bidez, Zidakos ibaitik dorrearen behealdera bideratzen zen ura, jarraian, horren oinarrian zegoen zurezko torloju batek uharkaren barneraino igotzen zuen.\nJauregi osoak berunezko hoditeria zuen, ura bideratzeko. Oraindik hormetan antzeman daitezke hodiak sartzen ziren erretenak, batez ere Masustondoaren patioan eta Lorategi Zaharrean.\nHiru koroen dorrea.\n\"Hiru koroen dorrea\" jauregiko ikusgarrienetakoa da: oktogono oinplanokoa, hiru gorputz ditu, goruntz gutxituz doazenak. Hortik datorkio izena. Ingurabidez eta matakanez inguraturiko solairuen gainaldean, bi tximinia artistiko ezarri ziren XX. mende erdialdeko zaharberritzean.\nHorri buruzko kondaira baten arabera, erregeak eraikiarazi zuen horrela dorrea, bere seme-alabek jolastokia izan zezaten. Hala ere, ez dago halakorik baieztatzen duen agiririk.\nDorre nagusia.\n\"Dorre nagusia\" 40 m garai da, jauregiko puntu gorena. Hala ere, jatorrian ez zen hain handia, zaharberritzean goratu baitzuten. Gehitutako zatia argi ikusten da hormetako harlanduetan, behekoak zaharragoak eta latzagoak baitira eta goikoak berriagoak eta leunagoak.\nLorategi zaharra.\nJauregi Berrirako egungo sarbidea dena, garai hartan \"Lorategi zaharra\" deitzen zioten, zuhaitz eta bestelako landare ugari baitzegoen han. Barnean zein inguruan jauregiak zituen lorategien adibide xume bat besterik ez da. Laranjondo, limoiondo, zidrondo, mingranondo edo jasminez beterik zeuden lorategiak, garai hartan landare exotikoak baitziren, oso estimatuak. Horien artean ziur aski Masustondo ospetsua eraman zuten.\nPatioan Andre Maria elizaren absidea ikusten da, baita kanpandorreren oina ere.\nElurzuloa.\nHarresien kanpoaldean dago elurzuloa, baina jauregiari atxikia ia, leku ospelean. \"Arrautza-oskol\" itxura du eta haren azpian 8 m sakon den zulo edo putzua dago, non neguko izotz eta elurra gorde eta uda arte izozturik mantentzen zena. Horrela, edari hotzak edo izozkiak prestatzeko erabiltzen zituzten, baina baita ere janaria kontserbatzeko edo medikuntzan erabiltzeko. Isolazio termikoa bermatzeko, izotz-elurrak geruzatan ipintzen zen, lasto geruzak tartekatuz.\nNahiz eta ezin den baieztatu errege-erreginek erabili zutenik, hainbat agirik frogatzen du XVII. mendetik XX. mende hasierara erabili zela."}
{"id": "92831", "revid": "6327", "url": "https://eu.wikipedia.org/wiki?curid=92831", "title": "Erriberriko gaztelua", "text": ""}
{"id": "92833", "revid": "512", "url": "https://eu.wikipedia.org/wiki?curid=92833", "title": "Menderes ibaia", "text": "Menderes edo B\u00fcy\u00fck Menderes ibaia, historikoki Meandro ibaia (antzinako grezieraz: \u039c\u03b1\u03af\u03b1\u03bd\u03b4\u03c1\u03bf\u03c2, \"Ma\u00edandros\"; turkieraz: \"B\u00fcy\u00fck Menderes Irma\u011f\u0131\"), Turkia hego-mendebaldeko ibai bat da. Herrialdearen erdi-mendebaldeko zatian du bere iturburua, 2309 metroko Murat Dagi menditik hegoaldera, eta Banaz izena hartzen du Adig\u00fczeleko uharkara iritsi arte, non emari gutxiagoko antzeko beste ibai batekin elkartzen den, baina askok, benetako Meandro ibaitzat hartzen dutena, hau, antzinako Zelaenae (egun Dinar) hiri frigiarretik gertu jaiotzen dena. 350 kilometroko ibilbide baten ondoren, Egeo Itsasoan itsasoratzen da, Miletotik gertu.\nAntzinatean bere grezierazko izenagatik ezagutua, Meandro ibaiak beti harritu zituen greziarrak, kurba zabaleko sigi-sagako ibilbidean aurrera egiteko moduagatik. \"Meandro\" hitza, beste edozein ibairen halako kurbentzako hartu zen. Meandrok sigi-sagako ibilbide hori marrazten duen tokia, kurba ugari eta ibilgu utziekin (perra lakuak edo antzinako ibilgu lehorrak), itsasoratzetik gertu dagoen ordoki alubialean da, 100 kilometro inguruan. Hala ere, ordoki horretan, ibaiaren ibilgua bideratu zen, ibilguaren ezegonkortasuna eragozteko. Ibilgu artifizialak, ordoki alubialaren bi alboetan kokatutako zati zuzeneko lerroak dira, eta ez dute ibaiaren emari osoa bideratzen, baizik eta ureztatzerako eta uholdeak ekidin edo mugatzeko."}
{"id": "92834", "revid": "201", "url": "https://eu.wikipedia.org/wiki?curid=92834", "title": "Bigarren gerra Siriarra", "text": ""}
{"id": "92836", "revid": "336", "url": "https://eu.wikipedia.org/wiki?curid=92836", "title": "Ana Genoveva Borboi-Cond\u00e9koa", "text": "Ana Genoveva Borboi-Cond\u00e9koa, Longuevilleko dukesa (1619ko abuztuaren 28a - 1679ko apirilaren 5a), Henrike II.a Borboi-Cond\u00e9koak eta honen emazte Charlotte Montmorencykoak izan zuten alaba bakarra izan zen. Luis II.a Borboi-Cond\u00e9koa eta Armando Borboi-Contikoaren arreba izan zen. Vincenneseko presondegian jaio zen, non bere gurasoak preso zeuden, Ankreko mariskalaren aurka egoteagatik, Maria Mediciren faboritoa, Luis XIII.a Frantziakoa adin txikikoa zen bitartean erregeordea izan zena.\nZorroztasun handiz hezia izan zen, Parisko Saint Jacques kaleko karmeldarren komentuan, non Pierre Corneillen lanak ezagutu eta lan hauengatik zaletu zen. Bere lehen urteak, bere amaren neba bakarra zen Henrike II.a Montmorencykoaren 1632ko exekuzioagatik itzalduak izan ziren, Richelieu kardinalaren aurka azpijokoan aritzeagatik zigortua izan zena, baita bere amaren lehengusu baten heriotzagatik ere, Fran\u00e7ois de Montmorency-Boutevillena, dueluan hil zena 1627an. Baina bere gurasoek, bakeak egin zituzten Richelieurekin, eta gizartean aurkeztu ahal izan zen 1635ean, kultura arloetako damarik ezagunenetako bat bihurtuz. 1642an, adina bikoizten zion gizon alargun batekin ezkondu zen, Henrike Orleansekoarekin (1595-1663), Longuevilleko dukea, Normandiako gobernari izan zena 40 urtez. Richelieu hil ondoren, Anaren aita, Luis XIV.a Frantziakoa adin txikikoa zen bitartean erregeordetzako kontseiluaren buruzagi izendatu zuten, bere anaia Luisek, Rocroiko gudua irabazi zuen 1643an, eta, dukesa, pertsona politikoki garrantzitsu batean bihurtu zen. 1646an, bere senarrarekin joan zen M\u00fcnsterrera, nora Julio Mazarinok bidali zuen misioaren buru bezala, eta non, Anak, Westfaliako Bakea prestatzen ari ziren diplomatiko alemaniar guztiak txunditu zituen, honen ondorioz, \"Bakearen eta Konkordiaren jainkosa\" deitua izan zelarik.\nItzuli zenean, Fran\u00e7ois de La Rochefoucauld dukearen maitale bihurtu zen, Maximak lanaren egilea, pasio hau, bere anaiaren eragina lortzeko erabili zuena. Ana, lehen Frondaren arima izan zen, Armando Borboi-Contikoarekin \"pozik ez zeudenen\" laguntza lortuz, baita bere bigarren nebarena ere, eta bere senarrarena, Cond\u00e9 bera ere lortu nahirik, honek monarkiari zion leialtasunak, kolpea zapuztu zuelarik. Bakeak ez zuen konforme utzi, La Rochefoucauldentzat, honek nahi zituen tituluak lortu zituen arren.\nBigarren fronda, gainera, berak pentsatua izan zen, funtsezko paper bat izanez, lehenik Cond\u00e9 eta, ondoren, Turenne, matxinatuengana biltzera lortu zuenean. Gerraren azken urtean, Ana Bordelen bizi izan zen, Nemourseko dukearekin, La Rochefoucauldi, Ana utzi eta bere aurreko maitalea izan zen Chevreuseko dukesarekin itzultzeko aitzakia eman zion adiskidetasun bat.\nUtzia eta gortean zoritxarrean eroria, Ana Genoveva, depresio batean erori zen, erlijioan, jansenismoan eta karitatean babestera eraman zuena."}
{"id": "92837", "revid": "43399", "url": "https://eu.wikipedia.org/wiki?curid=92837", "title": "20.000 d\u00f3lares por un cad\u00e1ver", "text": "20.000 d\u00f3lares por un cad\u00e1ver, 1969an Jose Maria Zabalza zine zuzendari irundarrak zuzendutako spaghetti western generoko film bat da. Gidoia ere, zuzendariak berak egin zuen.\nIstorioa.\nPistolari bat, trenbidearen eraikuntza boikotatzen aritzen den talde batetako partaidea dena, etxalde batean lapurtzera sartzen da. Jabeak ustekabean harrapaturik, honek hil egiten du. Nekazariak, ordainsaria kobratzea erabakitzen du, baina hildakoaren lagunek, bere etxea erre eta dirua lapurtzen diote. Nekazariak, trenbidearen konpainiari bere zerbitzuak eskainiko dizkio, gaizkileekin amaitzeko."}
{"id": "92838", "revid": "512", "url": "https://eu.wikipedia.org/wiki?curid=92838", "title": "Zenon Tarsokoa", "text": "Zenon Tarsokoa (, \"Zenon\"; fl. K.a. 200) filosofo estoiko bat izan zen, Krisipo Solikoaren ikaslea. Zenonek, Diogenes Babiloniakoa eta Antipatro Tarsokoarekin ere ikasi zuen.\nEstoizismoari buruz zuen iritzia, ezezaguna da, baina bera izan zen Krisiporen oinordekoa. Zenonen oinordekoa, denbora batez, Diogenes izan zen, baina irakatsi zuen denbora, ezezaguna da.\nDirudienez, doktrina estoiko guztiak onartzen zituen, unibertsoaren amaierako suntsipena izan ezik."}
{"id": "92839", "revid": "56334", "url": "https://eu.wikipedia.org/wiki?curid=92839", "title": "Asoziazio (estatistika)", "text": "Estatistikan, asoziazioa bi aldagaien arteko erlazioa edo lotura adierazteko erabiltzen termino orokorra da. Zentzu hertsiagoan, aldagai nominalen arteko erlazioa adierazteko erabiltzen da (adibidez, sexuaren eta boto-preferentziaren arteko asoziazioa). Asoziazioaren intentsitatea (zenbateraino diren ezberdinak gizonak eta emakumeak boto-preferentziari buruz) eta zentzua (emakumeek eta gizonek zein boto-preferentzia berezi duten) zehazteko hainbat prozedura eta neurri eratu dira. Gehienak datu nominalak modu bateratuan erakusten dituen kontingentzia taulan oinarritzen dira. Halaber, kontingentzia taulak beste neurketa-maila batean jasota dauden datuak jasotzeko ere erabiltzen direnez, asoziaziorako prozedura eta neurriak aldagai ordinal eta kuantitatiboetarako ere zabaldu daitezke, baina horietarako beste alde batetik badaude anitz prozedura berezi eskura, neurketa-maila horietako propietateak kontuan hartzen dituztenak. Beraz, oro har, asoziazio neurriak aldagai nomimalak aztertzeko soilik erabiliko dira.\nAsoziazioaren intentsitaterako neurriak.\nAsoziazioaren intentsitatea neurtzen duten koefizienteak sail bereizietan biltzen dira:\nKhi-karratu estatistikoan oinarritutako neurriak\nErrore-neurriak\nBestelako neurriak"}
{"id": "92840", "revid": "105290", "url": "https://eu.wikipedia.org/wiki?curid=92840", "title": "Khi-karratu estatistiko", "text": "Estatistikan, khi-karratu estatistikoa (formula_1 irudikatzen dena, alfabeto grekoko khi letra maiuskula erabiliz, 2 goi-indizeaz) erabilera anitz duen estatistikoa da: egokitzapenaren doitasunaren azterketan, probabilitate teoriko multzo batetik errealitatean jasotako maiztasunak neurri adierazgarri batez urruntzen diren erabakitzeko alegia, kontingentzia-taula batean aldagai kualitatiboen arteko erlazioa neurtu eta taulako bi aldagaien artean independentzia dagoen aztertzeko eta beste hainbat froga estatistikoetan. \"Khi-karratu\" izena estatistikoaren lagin banaketa khi-karratu banaketari jarraiki banatzen delako esleitu zaio.\nKontingentzia-tauletarako khi-karratu.\nKontingentzia taulak aztertzen direnean, khi-karratu estatistikoa bi aldagairen artean independentzia dagoen erabakitzeko erabiltzen da, independentziarako khi-karratu frogaren bitartez. Asoziazio neurriak eratzeko ere erabiltzen da.\nnon formula_3 behatutako maiztasunak edo maiztasun enpirikoak eta formula_4 itxarondako maiztasunak edo maiztasun teorikoak diren.\nformula_3 maiztasun enpirikoak gelaxka ezberdinetako maiztasunak absolutuak dira, guztirako eta bazter maiztasunak ezik.\nformula_4 maiztasun teorikoak bi aldagaien artean erabateko independentzia balitz, izango liratekeen maiztasun absolutuak dira. Honela kalkulatzen dira gelaxka bakoitzeko: gelaxkari dagozkion bi bazter maiztasunak, bere zutabeko eta errenkadako baturak alegia, biderkatu eta guztirako datu kopuruaz zatitu egiten da.\nKhi-karratu kalkulatzeko, nahikoa da taulako gelaxka guztietarako, formula_7 kalkulatu eta emaitzen batuketa kalkulatzea. Khi-karratu estatistikoa zenbat eta handiagoa, orduan eta handiagoa izango da bi aldagaien arteko dependentzia, maiztasun teoriko eta enprikoen arteko aldea orduan eta handiagoa izango baita.\nAdibidez, ikasle batzuen gainean sexua eta azterketa bat gainditu duten jaso da. Kontingentzia taula honetan azaltzen dira datuak bildurik:\nAurreko maiztasunak maiztasun enpirikoak edo behatutako maiztasunak dira. Jarraian, maiztasun teorikoak edo itxarondako maiztasunak nola kalkulatzen diren azaltzen da:\nOndoren, gelaska bakoitzeko formula_7 kalkulatu behar da:\nGelaska hauetako zenbatekoen batura izango khi-karratu estatistikoa:\nformula_9\n2x2 tauletarako adierazpen berezia badago khi-karratu estatistikorako:\nKhi-karratu zenbat eta handiagoa (hau maiztasun teorikoak eta enpirikoak oso ezberdinak direnean izango da) aldagaiak independenteak izateko aukerak orduan eta txikiagoak izango dira. Khi-karratu estatistikoaren balioa independentzia ukatzeko aski handia edo adierazgarria den erabakitzeko, independentziarako khi-karratu froga burutu beharko da.\nDoikuntzaren egokitasunerako khi-karratu.\nEgokitzapenaren doitasuna aztertzeko ere erabil daiteke khi-karratu estatistikoa, egokitzapenaren doitasunerako khi-karratu frogaren bitartez, zorizko eredu estatistiko bat edo probabilitate-banaketa bat jasotako datuetara egokitzen den erabakitzeko. Kasu honetan, khi-karratu modu berean kalkulatzen da:\nbaina oraingo honetan, maiztasun teorikoak probabilitate banaketak balio bakoitzari esleitzen dion probabilitateei dagokien maiztasunak dira. Adibidez, eredu batek 2 balioari 0.3 probabilitatea ezarri badio eta guztira 100 datu jaso dira, maiztasun teorikoa 100\u00d70.3=30 litzateke datuak eredura erabat egokitzen badira. Maiztasun enpirikoa, kasu honetan, 2 datua zenbat aldiz agertzen litzateke. Aldagai batek balio ezberdin asko hartzen dituenean, aldagai jarraituen kasuan alegia, datuak tartetan biltzen dira kalkulurako.\nAdibidez, dado bat botatzean lortutako puntuek dadoa orekatua den erakusten den erabaki nahian, dadoa 60 aldiz jaurti eta egokitzapenaren doitasunerako khi-karratu froga garatzean honela kalkulatuko litzateke khi-karratu estatistikoa:\nYatesen jarraitutasun zuzenketa.\n2x2 kontingentzia taula baterako gomendatzen den zuzenketa da, khi-karratu estatistikoa kalkulatzerakoan, gelaxkaren baten maiztasun teorikoa 5etik beherakoa denean:\nIturri batzuk gelaxkaren baten maiztasun teorikoa 10 baino txikiagoa denean erabili behar dela diote eta beste batzuk beti erabili behar dela. Dena den, gelaxketako maiztasunak handiak direnean, bere efektua oso txikia da.\nZuzenketa hau Frank Yates estatistikari ingelesak proposatu zuen 1934. urtean."}
{"id": "92841", "revid": "105290", "url": "https://eu.wikipedia.org/wiki?curid=92841", "title": "Zertarako Amestu", "text": "Zertarako Amestu (\"Jaio.Musika.Hil egunak\") Berri Txarrak rock musika talde nafarrak kaleratutako DVDa da, 2007an argitaratutakoa. Lan honek \"Jaio.Musika.Hil\" aurreko diskoarekin munduan zehar egindako bira eta grabaketa jasotzen ditu dokumental batean, alde batetik, euskaraz, gaztelaniaz eta ingelesez ikus-entzungai dagoena. Eta bestetik Gernikako Astra Gaztetxean grabatutako kontzertua."}
{"id": "92843", "revid": "336", "url": "https://eu.wikipedia.org/wiki?curid=92843", "title": "CMOS", "text": "CMOS edo MOS osagarria zirkuitu integratuak egiteko erabiltzen den familia logikoetako bat da. CMOS ingelerazko \"Complementary metal\u2013oxide\u2013semiconductor\" hitzetatik dator (\"Metal Oxido Erdieroale Osagarria\" euskaraz).\nCMOS teknlogia mikroprozesadoreetan, mikrokontrolagailuetan, RAM estatikoetan eta beste zirkuitu digital askotan erabiltzen dira. Horrez gain, hainbat zirkuitu analogikoetan erabiliak dira, besteak beste: irudi-sentsoreetan, datu-bihurgailuetan eta integrazio-maila altuko transzeptoreetan. Frank Wanlassek patentatu zuen CMOS teknologia 1967an (US Patent 3,356,858).\nCMOSek batzuetan COS-MOS izena jasotzen zuen, ingelerazko \"complementary-symmetry metal\u2013oxide\u2013semiconductor\" hitzetatik (\"Metal Oxido Erdieroale Osagarri Simetrikoa\" euskaraz). \"Osagarri simetriko\" hitzek CMOS teknologiaren diseinu-digital ohikoena aipatzen dute, funtzio logikoak inplementatzeko P eta N-motako MOSFET transistoreak bikoteka erabiltzen baitira.\nCMOS gailuek bi ezaugarri garrantzitsu dituzte. Lehena zarata elektronikoen aurrean duten immunitatea da eta bestea potentzia-kontsumo estatikoa txikia da. Hala ere, kommutazioetako potentzia-kontsumoa nabarmena da. Kontsumo horrek potentzia-kontsumo dinamikoa izena du. Ondorioz, CMOS teknologiaren bero-galera TTLrena edo NMOS logikarena baino txikiagoa da. CMOS teknologiarekin funtzio logiko-dentsitate altua dituzten txipak garatu daitezke.\n\"Metal Oxido Erdieroale\" hitzek (\"metal\u2013oxide\u2013semiconductor\" edo MOS) FET motako MOSFET transistoreen egiturari aipu egiten diote. FET transistorearen ate izeneko terminalaren metalezko elektrodoa oxidozko isolagailu baten gainean dago, eta oxidozko isolagailua, berriz, erdieroalearen gainean dago.\nEzaugarri teknikoak.\n\"CMOS\" siglak diseinu elektronikoa eta zirkuitu integratua osatzeko erabilitako familia mota zehazten du. CMOS zirkuituek potentzia gutxiago xahutzen dute estatikoan, eta funtzionaltasun bereko beste inplementazioak baino konpaktuagoak dira. Horrexegatik CMOS teknologia nagusitu da, eta gaur egungo zirkuitu gehienak CMOS teknologian oinarritzen dira.\nCMOS zirkuituek P eta N-motako MOSFET transistoreen konbinazioak erabiltzen dituzte ate logikoak eta zirkuitu digitalak garatzeko.\n1980. urtean inguruan, zirkuitu-fabrikatzaileak eskala oso handiko integrazioa (VLSI) lortu zuten, 100.000 transistoretik gora txip bakar batean integratuz. 2000. urtean, Intelek 42.000.000 transistore integratzea lortu zuen bere Pentium 4 mikroprozesadoreetan.\nOsaketa.\nCMOS zirkuituen oinarria P motako eta N motako MOSFET transistoreak erabiltzean datza, zirkuituaren irteeran tentsio maila altua edo baxua ezartzeko. Hori lortzeko, transistoreak kommutatu behar dute batzuetan elikatze-iturrirako eta bestetan masarako bideak sortuz.\nInbertsioa.\nCMOS zirkituen antolaketa hurrengoa da. PMOS transistorearen sarrerak elikatze-iturritik edo beste PMOS batetik etorri behar du. Antzeko zerbait gertatzen da NMOS transistorearekin, NMOSaren sarrerak masatik edo beste NMOS batetik etorri behar du.\nIrudiko zirkuituan, sarrerako tentsioa (A tentsioa) maila baxukoa denean, NMOS transistoreak erresistentzia altua du eta masa irteeran eragina izatea ekiditzen du. Bitartean PMOSak erresistentzia baxua du eta ondorioz irteerako tensioa elikatze-iturriarena da.\nBestalde, sarrerako tentsioa (A tentsioa) maila altukoa denean, PMOS transistoreak erresistentzia altua du eta elikatze-iturriaren tentsioa blokeatzen du. Bitartean NMOSak erresistentzia baxua du eta ondorioz irteerako tensioa baxua izango da.\nLaburbilduz sarrera baxua denean irteera altua da, eta sarrera altua denean irteera baxua. Ondorioz, CMOS zirkuituen irteera lehenetsia sarreraren inbertsioa da.\nDualtasuna.\nCMOS zirkuituen ezaugarri nagusietako bat PMOS eta NMOS transistoreen arteko dualtasuna da. CMOS diseinuan irteera masarekin edota elikatze-iturriarekin konektatzen da, horrexegatik bide horiek konplementarioak izan behar dira, tentsio maila altua edo baxua izateko ezarritako baldintzaren arabera.\nDe Morganen legeetan oinarrituz, paraleloan dagoen PMOS bakoitzeko seriean NMOS bat dago. Era berean, paraleloan dagoen NMOS bakoitzeko seriean PMOS bat dago.\nLogika.\nIrudiko zirkuitua CMOS logikarekin inplementatutako bi sarrerako eta irteera bateko EZ-ETA ate logikoa da. A eta B sarrerak altuak badira, NMOS transistoreek eroango dute eta irteera baxua izango da.\nGainerako kasuetan, A edo B sarreretako bat baxua denean, PMOSetako batek eroango du eta tentsio altua jarriko du irteeran."}
{"id": "92846", "revid": "512", "url": "https://eu.wikipedia.org/wiki?curid=92846", "title": "Diogenes Babiloniakoa", "text": "Diogenes Babiloniakoa edo Diogenes Seleuziakoa (; ; \u2013 ) K.a. II. mendeko filosofo greziar bat izan zen. Seleuzia Tigrisekoan jaioa, Babiloniatik gertu. Zenon Tarsokoaren oinordekoa izan zen eskola estoikoaren zuzendaritzan. Greziarrek Erromara bidali zuten enbaxadako zati izan zen, Karneades eta Kristolaorekin batera, K.a. 156an, Atenasi, Orope inbaditzeagatik jarri zitzaion zigorra ezeztatzeko. Lengoaia eta etikaren arloetan ekarpenak egin zizkion estoizismoari. Lehenean, Diogenesek, hiru plano ezberdintzen ditu: soinua, espresioa eta hitza. Krisipo Solikoa zein bera, esaldia, zati hauetan, izen propioa, deitura, lotura eta artikuluan banatzearen arduradunak dira. Etikaren arloan, ezberdin ezin daitezken gauzen artean hautespen arrazionala aztertu zuen."}
{"id": "92847", "revid": "336", "url": "https://eu.wikipedia.org/wiki?curid=92847", "title": "Okinotorishima", "text": " Japonian hegoaldeen kokaturiko uhartea da, koordenatuetan, Tokiotik 1.740 kilometrotara eta Oki Daito uhartetik 534 kilometrora hego-ekialdean (gertuen dagoen Japoniar uhartea). Administratiboki Minami Ioshima uhartearena da, 567 kilometrora.\nJaponieraz \"urrun dagoen txorien uhartea\" esan nahi du eta Minamitorishimaren ondoren uharterik urrunena da. Hiru uhartetxo txiki ditu bere baitan:\nUharte hauek 10 edo 20 zentimetro ateratzen dira uraren gainetik marea gora dagoenean, koral uharri baten aintziraren barruan. Badago beste laugarren arroka bat ekialdean.\nJaponiak uharte izatea nahi du baina Txinak eskubide hori ukatu eta oraindik gatazkan dago. Japoniarentzat uharte balitz 430.000 km2 izango lituzke esplotazio komertzialerako. Japoniak hala ere milaka euro erabili ditu higadura ekidin eta eraikuntzak sortzeko.\nUhartea lehenengo aldiz Miguel Lopez de Legazpi zumarragarrak aurkitu zuen 1565an eta Parece Vela uhartea izena jarri zion."}
{"id": "92848", "revid": "512", "url": "https://eu.wikipedia.org/wiki?curid=92848", "title": "Karneades", "text": "Karneades (; K.a. 214 inguru-K.a. 129) Antzinako Greziako filosofo eta hizlari bat izan zen. Zirene greziar kolonian jaio zen, beranduago, Atenaseko hiritar bihurtuz Atenasko Akademiaren zuzendaria izan zen K.a. 160tik K.a. 137 arte.\nBere doktrina filosofikoak, bere ikasle izan zen Klitomakok ezagutarazi zituen, Karneadesek berak ez baitzituen argitaratu. Karneades, dogmatismo ororen aurka zegoen, erabateko ziurtasuna zein erabateko ziurgabetasuna existitzearen ezinezkotasuna defendatuz, baita jainkotasunaren ezagutzara iristearen ezineskotasuna ere.\nAtenasek, Erromara, K.a. 156 edo K.a. 155an bidali zuen enbaxada baten zati izan zen, erromatarrek, atenastarrei, Oropo hiria eraso eta arpilatzeagatik jarri zieten bostehun talentuko zigorra gutxitzeko. Esaten denez, hizlari bezala zuen abileziaren ondorioz, zigorra murriztea lortu zuen, honegatik, Filostratok \"Sofisten Bizitzak\" izeneko bere liburuan sartzen duelarik, filosofo mota hauen eredu bezala.\nBere irudi bat, Atenasko agoran dago, eta, honen kopia erromatar bat, Municheko Gliptotekan."}
{"id": "92849", "revid": "1519", "url": "https://eu.wikipedia.org/wiki?curid=92849", "title": "Oropo", "text": "Oropo (grezieraz \u039f\u03c1\u03c9\u03c0\u03ce\u03c2 eta latinez \"Oropus\"), Beozia eta Atika arteko mugako hiri bat izan zen, Oropia izeneko barrutiaren hiriburua. Asopo ibaiaren itsasoratzean zegoen, Eubearen pareko kostaldean.\nBere izena, Anfiaraoren santutegi ospetsuarekin lotuta dago.\nHiria, jatorrian, beoziarra izan zen, baina, Peloponesoko Gerraren aurretik hiri honen jabetza lortu zuten atenastarren aldetik leihatua izan zen. K.a. 412 arte mantendu zuten, orduan, beoziarrek berreskuratu zutelarik. Hiria, K.a. 402an matxinatu zen, eta, beoziarrek, hiria, kostaldetik urrun zegoen beste toki batetara eraman zuten. Hurrengo 60 urteetan, sarri pasa zen esku batzuetatik besteetara beoziar eta atenastarren artean.\nKeroneako guduaren ondoren, Filipo II.a Mazedoniakoak Atenasi eman zion. K.a. 318an, independentzia lortu zuen, baina, sei urte beranduago, K.a. 312an, Kasandro Mazedoniakoaren eskuetara pasa zen. Antigono I.a Monoftalmosen jenerala zen Ptolomeo I.a Soterrek, mazedoniar goarnizioa kanporatu zuen eta hiria, Tebasi eman zion, hiri honen jabetzakoa izan zelarik beste ehun urte inguruz.\nEgungo Orop\u00f3 da, kostaldetik hiru kilometro ingurura. Antzinako hondakin batzuk mantentzen dira."}
{"id": "92850", "revid": "12788", "url": "https://eu.wikipedia.org/wiki?curid=92850", "title": "Keroneako gudua", "text": "Keroneako gudua Antzinako Greziako gudu bat izan zen, Filipo II.a Mazedoniakoaren indarren eta Tebasko eta Atenasko armada bateratuaren artekoa, Keronean gertatu zena, K. a. 338an. Filipok garaipen erabakigarria erdietsi zuen eta, harrezkero, greziar hiriak mazedoniarren aliatu bilakatu ziren, estatu zergari gisa, baina eutsi ahal izan zioten beren independentziari.\nHistoria.\nFilipo Mazedoniakoa, greziar lurretatik eginiko espedizio baten buru izan zen, lurralde guzti horien jabe eta subirano bihurtzeko asmoz. Beranduago herri inbaditzaile askorekin gertatuko zen bezala, greziar kultura babestu eta miresten zuen, eta, beraz, greziarrak bere agintepean izatea nahi zuen, ez hauek suntsitzea. Greziako hiri eta herri ezberdinek, urteak zeramatzaten euren artean borrokan, Greziako nagusitasunaren bila. Filipok nahi zuenerako, pare-pareko egoera.\nAlexandro Handiaren aitak Grezian lortu zuen lehen garaipena K.a. 346an izan zen, Fozia eskualdea konkistatu zuenean (greziar penintsularen erdian). Une horretatik aurrera, Mazedonia, honen erregea buru zela, Anfiktionian onartua izan zen. Lortu berri zuen bere boterearekin, Filipok, Greziako kontuak domeinatzen zituen, eta Delfoseko orakuluaren kontrola hartu zuen, funtsezko garrantzia zuena arlo militar edo politikoko edozein erabaki hartzerako orduan.\nK.a. 338an, Tebas eta Atenas hiriak, elkarren artean borrokan zebiltzan, baina, Filipok eta bere armadak suposatzen zuen arriskuaren aurrean, eta Demostenes hizlari eta politikariaren hitzak jarraituz, amankomunean zuten etsaiaren aurka elkartzea erabaki zuten, gerra hasiz. Hiru armadak, Keroneako zelaietan borrokatu ziren. Mazedoniar armadak, bi estratega bikain zituen jeneral bezala: Filipo bera, eta honen semea, Alexandro Handia, garai hartan 18 urte baino ez zituena eta 1800 zaldizko zuzentzen zituena. Hasieran, garaipena greziarren aldekoa izango zela zirudien, baina agintari mazedoniarrak profesional onak ziren, eta Filipok, etsaia modu erabakiorrean engainatzen jakin zuen, aurretik ustekabean hartua izan zena, eta albo bat agerian zuena. Gudua irabazi zuen eta, ondoren, jakinduria politikoz jokatu zuen, garaituak lotsagarri utzi gabe, batez ere atenastarrak, presoei askatasuna emanez.\nGuduaren deskribapena.\nMazedoniar armadaren erdialdea eta eskuineko alboa, falangeak eta aliatuek (euren aldeko greziarrak) osatzen zuten, Filipo eta Parmenioren agindupean. Ezkerrekoa, Alexandrok eta honen hetairoi zalditeriak zuzentzen zuen. Greziar armadan, atenastarrak ezkerreko hegalean jarri ziren, eta tebastarrak eskuinekoan, honen muturrean, Tebasko Batailoi Sakratua zegoelarik. Hauen aurrean, Alexandroren hetairoi zalditeria zegoen. Filipok, bere jendea mugitu zuen, atenastarrei aurre eginez, eta, ondoren, erretiratzeko keinua egin zuen. Une egokian, gelditu, biratu eta atenastar jazartzaileei aurre egin zien hauek ustekabean hartuz. Filipok hau egiten zuen bitartean, bere semea, parean zuen batailoi sakratuaren aurka joan zen, garaitu eta greziar armadaren eskuineko hegala suntsituz. Atenastarrek, ihes egin zuten, eta, tebastarrak, erabat garaituak izan ziren."}
{"id": "92851", "revid": "2241", "url": "https://eu.wikipedia.org/wiki?curid=92851", "title": "Egalmoth", "text": "Egalmoth, Tolkienen legendariumean eta Eraztunen Jaunaren eranskinetan, Gondorreko hamazortzigarren seneskal erregeordea izan zen. Minas Tirithen jaio zen, Eguzkiaren Hirugarren Aroko 2626an.\nBere aita Orodreth Gondorrekoaren oinordeko bihurtu zen Eguzkiaren Hirugarren Aroko 2698. urtean.\nBere agintaldian, Mendi Lainotsuetako orkoen aurkako borroka berrabiarazi zen, indartsu bihurtu zirenak, eta Moriatik eta Gundabad menditik, Eriador, Rohan eta Anorien askotan eraso zituzten.\n45 urteko agintaldia eta 117ko bizitza baten ondoren, Eguzkiaren Hirugarren Aroko 2743an hil zen, eta bere seme Beren Gondorrekoa izan zen bere oinordekoa.\nTolkienen beste lan batzuetan.\n\"Gondolinen Erorketa\"n Zeruko Arkuaren Leinuko nagusia zen, elfoa izanik, eta ez gizakia."}
{"id": "92852", "revid": "336", "url": "https://eu.wikipedia.org/wiki?curid=92852", "title": "Tar-Telperi\u00ebn", "text": "Tar-Telperi\u00ebn, Tolkienen legendariumeko fikziozko pertsonaia bat da. Dunadan bat da, Tar-Surionen lehen alaba eta Isilmoren arreba. Eguzkiaren Bigarren Aroko 1320an jaio zen, Numenor uhartean.\nBere aitak, zetrua eman zion 1556an, Numenorreko bigarren erregina erregeordea eta orotara hamargarrena bihurtuz. Urte asko bizi izan zen, eta ez zuen ezkontzerik nahi izan, eta, beraz, hil zenean, 1731n gertatu zena, zetrua, bere iloba Tar-Minastirrentzat izan zen.\nBere erregealdian, Sauronek, Eregioneko elfoak engainatu zituen botere eraztunak egin zitzaten, berak, sekretupean, gainontzeko guztiak kontrolatuko zituen eraztun bakarra egiten zuen bitartean. Minastir printzeak, flota handi bat bidali zuen Lindonera Gil-galad elfoari laguntzeko.\nEtimologia.\nNumenorreko erregeek, euren quenya hizkuntzako tituluak, sorreratik hartu zituzten, handik denbora batetara, Numenorreko hogeigarren erregea izan zen Ar-Ad\u00fbnakh\u00f4rrek, erresuman hizkuntza elfikoak debekatu zituen arte. Berak, bere titulua, Numenorreko hizkuntza zen adunaikoz hartu zuen. Telperi\u00ebn, modu ezberdinetara itzul daiteke, osatzen duten hitzen esanahiaren arabera.\nIzenak, beraz, \"zilarrezkoa\" esan nahiko luke."}
{"id": "92853", "revid": "1105", "url": "https://eu.wikipedia.org/wiki?curid=92853", "title": "EZ-ETA ate logiko", "text": ""}
{"id": "92854", "revid": "512", "url": "https://eu.wikipedia.org/wiki?curid=92854", "title": "Kalimehtar", "text": "Tolkienen legendariumean eta Eraztunen Jauna eleberriko eranskinetan, Kalimehtar Gondorreko hogeitamargarren erregea izan zen. Eguzkiaren Hirugarren Aroko 1736. urtean jaio zen, eta Narmazil II.aren semea da. Bere izena, quenya hizkuntzazkoa da eta \"Argi iturria\" esan nahi du.\nHistoria.\nKalimehtarrek hartu zuen Gondorreko tronua bere aita 1856an hil ondoren. Bere aurrekoek bezala, Lautadetako guduaren ondoren, Loeg Ningloron eta Karroka artean hedatzen zen Anduineko Haranen zatian bizitzen jarri ziren Iparraldeko Gizakiekin Gondorrek zuen adiskidetasun ohitura jarraitu zuen.\n1899an, Marhariren seme den Marhwiniren bidez, Aurigak Kalenardhon mehatxatzen ari direla jakiten du, eta, Anduin, Ukondoen inguruan zeharkatzeko asmoa zutela. Kalimehtarrek, orduan, bere aita mendekatzeko aukera ikusi zuen, eta, beraz Eotheodekin aliantza bat ezarri zuen, eta, Marhwinirekin batera, eraso plan bat pentsatu zuen, Gondor, Dagorladeko gudua irabaztera eraman zuena.\nAliantza honek, garaipenaz gain \"orduan inork aurreikusterik ez zuen etorkizun batean argituko zen eragin bat izan zuen: Gondor salbatzera joan ziren Rohirrimen bi espedizio handiak, Eorlen iritsiera Zelebranteko zelaietara eta Theoden erregearen adarrak Pelennorren, horiek gabe, erregearen itzulera alferrikakoa izango zena\".\nEguzkiaren Hirugarren Aroko 1900ean, Dorre Zuria eraikitzea agindu zuen, bera hil aurretik amaitu zena. Xedea, etsaia begiztatzea ahalbidetuko zion zaintza dorre bat izatea zen. Uste denez, gainera, erregea bera izan zen Minas Tiritheko Palantirra han ezkutatu zuena, kontserbatzeko.\nKalimehtarrek, bere erregealdia, bakean amaitu zuen, Gondorren etsai nagusiak, barne gerra batean murgilduta baitzeuden, lurraldeen jabetzagatik. Eguzkiaren Hirugarren Aroko 1936an hil zen, bere oinordekoa, bere seme Ondoher izan zelarik."}
{"id": "92855", "revid": "56334", "url": "https://eu.wikipedia.org/wiki?curid=92855", "title": "Neferkara II.a", "text": "Neferkara II.a, Egiptoko VII. dinastiako faraoi bat izan zen, K.a. 2170 inguruan gobernatu zuena, Egiptoko lehen tarteko aroaren garaian.\nOrdena Zaharra, Egiptoko VI. dinastiaren amaieran behera etorri zen, eta Goi Egiptoko nomoetako gobernariek, euren lurraldeen gaineko nagusitasuna ezarri zuten. Gobernari hau, zailtasun politiko edo ekonomiko garai batean sortutako denboraa baterako agintari kontseilu batetakoa ere izan zitekeen. Egoerak, Menfisen, kaotikoa izan behar zuen, Manetonek, Sexto Julio Afrikanoren arabera \"Menfiseko 70 erregez, 70 egun gobernatuz\" osatu zela esan baitzuen.\nNeferkara II.aren izena, Abidoseko Errege Zerrendan agertzen da."}
{"id": "92856", "revid": "119247", "url": "https://eu.wikipedia.org/wiki?curid=92856", "title": "Egiptoko VII. dinastia", "text": "Egiptoko VII. dinastia, K.a. 2175 inguruan hasi zen, eta Egiptoko lehen tarteko aroaren hasieratzat hartzen da, egiptologo askok, bere balizko kronologiari buruz zalantzan jartzen duten arren, eta batzuk, dinastia bera existitu izana ere zalantzan jartzen dute.\nHistoria.\nManetonek, Sexto Julio Afrikanoren arabera, \"Menfiseko 70 erregez, 70 egunez gobernatuz\" osatu zela esan zuen. Eusebio Zesareakoak, pixkat ezberdina den istorioa ematen du. \"Menfiseko bost erregez, 75 urtez gobernatu zutenak\" (75 urte bertsio armeniarrean) zetzan VII. dinastia bat aipatzen dinosku.\nDenbora tarte labur batez nagusi izan ziren erregetxoak izan zitezkeen, benetako dinastia bat baino gehiago. Uzta txarren ondorioz, zailtasun politiko edo ekonomikodun garai batean osatutako denbora baterako agintari kontseilu bat ere izan zitekeen. Beharbada, etengabeko gobernari aldaketak jasan zituen etengabeko borroken garai bat izan zen.\nVII., VIII., IX., X., eta XI. dinastiaren lehen zatia, Egiptoko lehen tarteko aroaren barnean sartzen dira.\nVII. dinastiako gobernariak.\nEgiptologo batzuek iradokitako hipotesia.\nBeste hipotesi batzuk.\nOxfordeko \"Antzinako Egiptoren Historia\"k, zazpigarren eta zortzigarren dinastiak, Egiptoko Antzinako Inperioaren barnean sartzen dituzte."}
{"id": "92857", "revid": "119347", "url": "https://eu.wikipedia.org/wiki?curid=92857", "title": "I crudeli", "text": "I crudeli, Espainia eta Italiaren artean eginiko spaghetti western generoko film bat da, Sergio Corbuccik 1967an zuzendutakoa.\nBere gaiagatik, oso modu susmagarrian, 1964ko Rio Conchos filma gogorarazten duen film bat da. \"I crudeli\", aurrekontu txikiko spaghetti western bat da, gainbehera zihoan Joseph Cottenen parte hartzea duena, filmeko pertsonaia nagusia interpretatzen duena.\nIstorioa.\n1865. urtea da, Ameriketako Estatu Batuetako Gerra Zibila amaitua da, baina ez Jonasentzako, Ameriketako Estatu Konfederatuetako koronel bat. Jonasek, bere borroka propioa jarraitzen du, bideetan arpilatzen duen diruarekin tropa konfederatuak berrantolatzeko ideiarekin. Berarekin bidaia egiten duen taldekoak, Kitty izeneko emakume bat, alarguntzat pasatzen dena eta honen hiru seme-alabak dira. Oso segurua ez den lurralde batetik bidaiatzen dute, horregatik, zerraldo baten barnean lapurtutako dirua daramate, ustez, bere semearen gorpua daramana. Baina, bidean zehar, arazo larriei aurre egin behar diete: euren arteko borrokak, Batasuneko Armadako soldaduen jarraikako mehatxuak, cowboy talde batekin dituzten nahas-mahasak eta indiar tribu gerlari batekin dituzten arazoak. Eurek, estatuen arteko borroka berriz hasteko itxaropena dute, baina, azkenean, suntsituak izango dira."}
{"id": "92858", "revid": "105290", "url": "https://eu.wikipedia.org/wiki?curid=92858", "title": "Box-Cox aldakuntza", "text": "Estatistikan, Box-Cox aldakuntza aldagai bakarreko datu multzo bat banaketa normalera egokitzeko aldakuntza da: funtzio baten bitartez, jatorrizko datuak beste datuetara bihurtzen dira, banaketa normalera egokituagoak izango direlako helburuz.\nJatorrizko datuak \"x\" eta datu aldatuak formula_1 izanik, honela definitzen da aldakuntza:\nformula_2\nnon formula_3 datuetan oinarrituz zenbatesten den parametroa den, aldakuntza parametroa alegia. \"x+m\" balio guztiak positibo egiten dituen \"m\" balioa aukeratu behar da. Beraz, m=0, datu guztiak positiboak badira, eta bestela, datu txikienaren balio absolutua izango da, datu negatiborik badago.\nAldakuntza parametroaren zenbatespena.\nDatuak banaketa normalera egokitzen dituen formula_3 parametroa honela zenbatetsi daiteke:"}
{"id": "92859", "revid": "512", "url": "https://eu.wikipedia.org/wiki?curid=92859", "title": "Zipetes I.a", "text": "Zipetes I.a Bitiniakoa () Bitiniako erresuma independenteko bigarren gobernaria izan zen, K.a. 326tik K.a. 278 arte gobernatuz.\nZipetes, bere aita Bas Bitiniakoaren oinordekoa izan zen K.a. 326an, eta 48 urtez gobernatu zuen. Ohi, Bitiniako lehen erregetzat (\"basileus\") hartzen da, hala izendatu zen lehena izan baitzen, K.a. 297an (bere aitak, Bitiniako printze titulua zuen).\nBere erregealdian, Zipetesek, kanpaina arrakastatsuak izan zituen Lisimako Traziakoaren aurka (Alexandro Handiaren diadokoetako bat, Alexandro hil zenean, honen inperioaren zatien kontrola hartu zutenak). Baita Antioko I.a Soterren aurka ere (beste diadoko bat izan zen Seleuko I.a Nikatorren semea). K.a. 315ean, Zipetesek, Astako eta Kaltzedoniaren aurka, huts egin zuen espedizio bat bidali zuen. Egitasmo horretan jasotako porrota, nagusiki, Antigono I.a Monoftalmosek bidalitako laguntza tropengatik izan zen.\nZipetesek, hiri bat sortu zuen Lypedron mendiaren magalean, baina mendiaren kokapena, eta, beraz, hiriarena, ez da ezagutzen.\nZipetes, 76 urterekin hil zen, lau seme-alaba utziz, horietatik nagusiena zen Nikomedes I.a izan zelarik bere oinordekoa."}
{"id": "92860", "revid": "62526", "url": "https://eu.wikipedia.org/wiki?curid=92860", "title": "Uusikaupunki", "text": "Uusikaupunki (Nystad suedieraz), Finlandia hegomendebaldeko kostaldeko hiri bat da, Finlandia Propioa izeneko eskualdean.\nHistoria.\nBere izenak, \"hiri berria\" esan nahi du, herrialdeko hiririk antzinakoenetako bat den arren, zehatzago, antzinatasunaren arabera, 10.a. 1617an sortu zuen Gustavo II.a Adolfo Suediakoa erregeak. Bere historiako unerik garrantzitsuena, mende bat beranduago iritsiko zen. Nystadeko bakea edo hitzarmena sinatu zen tokia izan zen, Errusiar Inperioa eta Suediar Inperioaren arteko Iparraldeko Gerra Handiari amaiera eman ziona, 1721eko abuztuak 30ean. Hitzarmen honen ondorioz, Suediak, Petri I.a Errusiakoari, Estonia, Ingria, Livonia eta Kareliaren zati handi bat eman behar izan zizkion, Vyborg hiriaz gain.\nGeografia.\nHiria, Botniako Golkoak inguratzen du. Kostaldea, oso moztua da, uharte ugarirekin, baina, erliebea, nahiko gutxi nabarmentzen da. Kostalde berezi honek, hiriari, bigarren mailako 4.000 bizileku izatea ahalbidetzen dio.\nGertuko hiriak, Pyh\u00e4ranta iparraldean, Laitila ekialdean, Vehmaa hegoekialdean eta Taivassalo hegoaldean dira."}
{"id": "92861", "revid": "12654", "url": "https://eu.wikipedia.org/wiki?curid=92861", "title": "Finlandia Propioa", "text": ""}
{"id": "92862", "revid": "1545", "url": "https://eu.wikipedia.org/wiki?curid=92862", "title": "Bilketa Berria", "text": "Bilketa Berria, Antzinako Erregimeneko antzinako kode bat da, ofizialki, 1567ko martxoak 14an onartua Filipe II.a Espainiakoak. 1505eko Toroko legeetan eta lehenagoko bilketetan oinarritua dago: 1348ko Alkalako Ordenamendua eta 1484ko Montalvoko Ordenamendua. Ondorengo legediak zabaldu egin zuen, eta 1805eko Bilketa Oso Berrian moldatua. Gaztelako Koroako zuzenbide arrunteko lurraldeetan zegoen indarrean, lurralde foralek, Nafarroako erresumak eta Aragoiko Koroak, euren legedi propioak baitzituzten. Hartzen zuen lurraldearen jarraikako hedapenak egon ziren, lurralde foralek euren forutasuna galdu zutenean (Euskadi eta Nafarroa izan ezik).\n1534an, Madrilgo Gorteek, Montalvoko Ordenamenduan nabaritu ziren akatsak zuzentzeko beharra ezarri zuten, indarrean zeuden legedi guztiak, testu bakar batean bilduz. Egitasmoa, Pedro Lopez de Alcocer epaileak hasia, hogeitamar urte beranduago amaitu zen, Bilketa Berriarekin, idazketa prozesuan, Lopez de Arrieta edo Bartolome de Atienza bezalako lizentziatu ospetsuak, Gaztelako Kontseilua eta Valladolideko Errege Audientzia eta Kantzelaritzak parte hartu zutelarik. 1567ko martxoak 14an, Bilketa Berriaren izaera ofiziala adierazten zuen aldarrikapen pragmatikoa egin zen, Filipe II.ak, justizia auzitegi guztiek aplika zezatela aginduz."}
{"id": "92863", "revid": "7301", "url": "https://eu.wikipedia.org/wiki?curid=92863", "title": "Doragon B\u014dru Zetto", "text": ""}
{"id": "92865", "revid": "336", "url": "https://eu.wikipedia.org/wiki?curid=92865", "title": "Leukotoe", "text": "Greziar mitologian, Leukotoe, printzesa hilkor bat zen, Orkamoren alaba eta Klitiaren ahizpa. Helios jainkoak liluratu zuen, nor Leukotoeren ama zen Eurinome bezala mozorrotu zen, Leukotoeren gelara sartu ahal izateko. Klitia, bere ahizpagatik jeloskor, honek Helios berarentzako bakarrik nahi zuelako, Orkamori egia kontatu zion, bere ahizparen sekretuak eta konfidantza tradituz. Haserre bizian, Orkamok, Leukotoe bizirik lurperatua izan zedila agindu zuen. Helios, Leukotoe berpizten saiatu zen, baina ezin izan zuen, eta, beraz, intsentsu landare bihurtu zuen. Klitia ere utzi zuen, honen traizioagatik mindurik, eta hau, desesperaturik, bederatzi egun jan gabe eman zituen, soilik Helios zerutik pasatzen ikusiz, ekilore bihurtu zen arte.\nLeukotoe, Higinoren arabera, nereida baten izena ere bada, baita Leukotearen aldaera bat ere, honekin nahastu behar ez delarik."}
{"id": "92866", "revid": "336", "url": "https://eu.wikipedia.org/wiki?curid=92866", "title": "Orkamo", "text": "Orkamo, greziar mitologiaren arabera, greziar errege bat izan zen, Klitia eta Leukotoe lamien aita. Klitiak, jelosiak jota, bere ahizpa Helios eguzki jainkoarekin harremanetan dabilela kontatzen dionean, Orkamok, Leukotoe, bizirik lurperatua izatera zigortzen du, hil arte kobazulo batean giltzaperatua izatera."}
{"id": "92867", "revid": "105290", "url": "https://eu.wikipedia.org/wiki?curid=92867", "title": "TTL", "text": "TTL edo transistore-transistore logika, \"transistor-transistor logic\" ingeleraz, transistore bipolarrez (BJT) eta erresistentziez egindako zirkuitu digital mota bat da.\nTTL familiak.\nNormalean, TTL teknologiako zirkuituek 74 aurrizkia daramate (54 aurrizkia segida militarra edo industriala bada). Ondoren, digito bateko edo gehiagoko kodea eransten zaio familia mota adierazteko, eta geroago bi eta lau arteko zifra zirkuituaren izenarekin. Adibidez: 74ALS245.\nTTLren barne dauden familiak:"}
{"id": "92868", "revid": "1105", "url": "https://eu.wikipedia.org/wiki?curid=92868", "title": "Transistore-transistore logika", "text": ""}
{"id": "92869", "revid": "1340", "url": "https://eu.wikipedia.org/wiki?curid=92869", "title": "Darko Kovacevic", "text": ""}
{"id": "92871", "revid": "1105", "url": "https://eu.wikipedia.org/wiki?curid=92871", "title": "TTL teknologia", "text": ""}
{"id": "92872", "revid": "336", "url": "https://eu.wikipedia.org/wiki?curid=92872", "title": "Zeto", "text": "Zeto, greziar mitologian (, \"arrain handia\", eta, bereziki, balea, hortik zetazeo hitza), uretako munstro izugarri bat zen, Gea eta Pontoren alaba.\nItsasoko arriskuen pertsonifikazioa zen, izu ezezagunen eta izaki bitxiena. Zeto hitzak, itsasoko edozein munstrorentzako laburdura izaten amaitu zuen, eta hala erabiltzen jarraitzen da.\nBere senarra Fortzis izan zen, eta, honekin, seme-alaba ugari izan zituen, modu orokorrean, Fortzide bezala ezagutuak.\nGreziar artean, suge formako arrain bat bezala irudikatzen zen. Zetok, Zetus konstelazioari izena ere eman zion."}
{"id": "92873", "revid": "6950", "url": "https://eu.wikipedia.org/wiki?curid=92873", "title": "Enio", "text": "Greziar mitologian, Enio (antzinako grezieraz \u0388\u03bd\u03c5\u03ce Eny\u1ed1, \"izua\") \"Hiri Suntsitzaile\" homeroar epitetoagatik ezagutu zen antzinako jainkosa bat zen. Sarri, odolez estalirik eta gerra armak eramanez irudikatzen zen. Sarri, Fobos eta Deimosekin irudikatzen zen, Aresen laguntzaile bezala, gerraren jainko nagusia, eta bere ama zein arreba zela esaten da.\nTebasen eta Orkomenon, \u038c\u03bc\u03bf\u03bb\u03ce\u03ca\u03b1 izeneko jaialdi bat ospatzen zen, Zeus, Demeter, Atenea eta Enioren omenez, eta, esaten zenez, Zeusek, homoloios epitetoa, Homoloisengandik jaso zuen, Enioren apaiz andere bat. Enioren estatua bat, Praxitelesen semeek egina, Atenaseko Aresen tenpluan altxatzen zen. Hesiodok, bere Teogonian aipatzen zituen Graien artean, Enio zegoen.\nErromatar mitologiako bere baliokidea, Belona zen."}
{"id": "92875", "revid": "1545", "url": "https://eu.wikipedia.org/wiki?curid=92875", "title": "Sadaba", "text": ""}
{"id": "92876", "revid": "201", "url": "https://eu.wikipedia.org/wiki?curid=92876", "title": "Berenize Syra", "text": ""}
{"id": "92877", "revid": "512", "url": "https://eu.wikipedia.org/wiki?curid=92877", "title": "Mikel Arana", "text": "Mikel Arana Etxezarreta (Ordizia, Gipuzkoa, 1973ko urriaren 2a) euskal herritar politikaria da. 2009ko martxoaren 13tik Ezker Batua - Berdeak alderdiko koordinadore nagusia izan zen, 2012an koalizioa utzi eta Ezker Anitza sortu zuen arte. Baita ere, IX. legegintzaldian Eusko-Legebiltzarkide izan zen. Javier Madrazok 2009ko Eusko Legebiltzarrerako hauteskundeen ostean bere karguari uko egin ondoren izendatu zuten militanteen %86ko babesa lortuz. Zuzenbidean lizentziaduna eta Enpresen Administrazioan masterduna da.\nEuskal Herriko Unibertsitateak Donostian duen Zuzenbide Fakultatean Zuzenbide ikasketak egin zituen euskaraz. 1996an, ikasketak amaitzean, Ezker Batua Berdeak alderdiaren militante egin zen.\n2009ko Eusko Legebiltzarreko hauteskundetan Ezker Batua - Berdeak alderdiko zerrendaburua izan zen Gipuzkoatik, EAEn aurkeztutako zerrenda guztietatik lortu zuten EB-Bko legebiltzarkide bakarra izanaz. 2012an EB utzi eta Ezker Anitza sortu zuen, alderdi horren parlamentari izatera pasaz. 2012ko Eusko Legebiltzarrerako hauteskundeetan Ezker Anitzak lorturiko emaitza kaskarrak ikusiz, kargua utzi zuen.\nMikel Aranak euskara du ama-hizkuntza, gazteleraz gain, eta ingelesez eta italieraz ere hitz egiten du."}
{"id": "92878", "revid": "119347", "url": "https://eu.wikipedia.org/wiki?curid=92878", "title": "Xabierko gaztelua", "text": "Xabierko gaztelua Nafarroa Garaiko Xabier hiribilduaren muino batean dagoen gaztelua da, Iru\u00f1etik 52 km ekialderantz eta Zangozatik 8 kilometrora kokatuta. Aragoi ibaiaren ezkerraldean kokatzen da.\nHistorikoki sinbolismo handikoa da, bertan jaio baitzen Frantses (Frantzisko) Xabier, eta Nafarroako Erresumako familia gorenetako baten jabetza zelako, Jatsu-Azpilkueta, Erresumaren burujabetzaren alde borrokatu zena. Egun, Jesusen Konpainia da haren jabea.\nIzena.\nGazteluak bertako hiriaren izena du. Antzinako \"etxebarri\" izenaren eboluzioa omen da: exaberria, exabier eta xabier.\nDeskribapena eta eraikuntza.\nGazteluak hiru atal ditu, antzinatasunaren arabera mailakatuta. Dorre nagusia ez ezik, ziegak eta kapera ere azpimarratzekoak dira. Kaperan gurutzefika gotikoa eta hormetan Heriotzaren Dantza irudikatzen duten margolanak daude\nDorre nagusia, \"San Migel dorrea\" izena duena, alde zaharrena da, gaztelua sortu zuen dorre-talaia. Gazteluan betan jaiotako Frantzisko Xabierkoari sagaratutako museoa ere badago.\nGazteluaren basamentuetan oinalde musulmanak daude, X. mendekoak izan litezkeenak. XI. mendean inguruko barrutia eraiki zuten, antzinako gelak sortu zuena. XIII. mendean gainera, lau aldetan atal poligonal bi eta dorre bi gehitu zituzten.\nHistoria.\nErdi Aroa.\nGazteluaren aztarna zaharrenak X. mendekoak dira. Garai hartan, dorre bat baizik ez zen, San Migelen Dorrea deitua.1198ko Nafarroaren inbasioan, indar aragoitarrek atzeman zuten, eta zenbait urtez hala geratu ziren gaztelua eta gertuko hiribildua, Antso VII.a Nafarroakoak 1223 inguru berreskuratu zituen arte: Nafarroako erregeak Aragoiko infanteari 9.000 soseko mailegua eman eta berme moduan gaztelua eta herria bereganatu zituen atzera. Azken epea bukatu eta aragoiarrak ezin izan zuenez dirua itzuli, behin betiko geratu ziren Nafarroan. Era horretan Esc\u00f3, Pe\u00f1a, Petilla, Gallur, Trasmoz, S\u00e1daba, eta beste hainbat gaztelu ere lortu zituen.\n1236an Tibalt I.ak Adan Sadakoari eman zion. Sada leinuan egon zen 1474an Joana Aznarez Sadak Martin Azpilkueta baztandarrarekin ezkondu zen arte. Azpilkuetako jaunaren alaba Mariak Joanes Jatsurekin ezkondu zen, eta Joanes bihurtu zen gazteluko jaun. Bertan jaio zen Frantses Xabier, Joanes Jatsuren eta Maria Azpilkuetaren seigarren semea. Ordurako lubanarroa ere bazuen, eta zubi mugikorra zuen barnealdera igaro ahal izateko.\nNafarroaren konkista.\n1512ko Nafarroako konkista eta gero, Joanes Jatsu eta haren oinordeko Mikel Jatsu Azpilikueta agaramontarrek Nafarroako errege-erreginen alde egin zutenez, Cisneros kardinalak 1516an gazteluaren eraiste osoa agindu zuen. Zorionez, mozketa bat baino ez zuten egin:\n1521ean, Mikel Jatsu zen Xabierko jauna, eta Hondarribian gotortu zen 1522-1524an, Karlos V.aren indar setiatzaileei aurre egiten. Zehazki, azpilkuetarrek eta Mariak berak ezin izan zituzten konfiskatu hainbat ondasun berreskuratu. Xabierko gazteluak familiaren eskuetan jarraitzen bazuen ere, familia hondamendi politiko eta ekonomikoan erortzen joan zen. Gaztelua gero eta gehiago hondatzen joan zen urteen joanean. \nMendetako bilakaera.\nOinordetzaz oinordetza, gazteluak, Xabier herriarekin batera, Villahermosako dukeen eskuetan bukatu zuen. XIX. mendearen bukaeran gaztelua erortzeko zorian zegoen eta, Mar\u00eda del Carmen de Arag\u00f3n-Azlor Villahermosako dukesak ordainduta, Angel Goikoetxea arkitektoak zaharberritu egin zuen gaztelua. Aldiz, arkitekto horrek berreraikuntza faltsua egin zuen, hainbat atal asmatuz; gainera, dukesa haren aginduz, basilika bat eraiki zuten gazteluari itsatsia 1901ean.\nXX. mendearen hasieran, Villahermosa dukesak gaztelua eta eraikitako basilika Jesusen Konpainiari eman zion. Redondo jesuitaren ekimenez, errore horiek zuzentzen saiatu ziren 1952an, baina basilika, maitatu ez arren, ez zuten eraitsi. Urtero, martxoaren hasieran, gaztelura doan erromesaldia egiten da Nafarroaren eta Euskal Herriaren zaindari den Frantzisko Xabierkoa omentzeko: Xabierraldi izenekoa.\nXabierraldia.\nUrtero martxo aldera, Iru\u00f1etik hasi eta Xabierko gazteluaren aurrean amaitzen den Xabierraldia izeneko erromesaldia burutu ohi da, Espainiako Gerra Zibil ostean hasia."}
{"id": "92879", "revid": "512", "url": "https://eu.wikipedia.org/wiki?curid=92879", "title": "Jos\u00e9 Miguel Fern\u00e1ndez L\u00f3pez de Uralde", "text": "Jos\u00e9 Miguel Fern\u00e1ndez L\u00f3pez de Uralde, \"Fote\" ezizenez, (Gasteiz, Araba, 1972ko maiatzaren 3a) euskal herritar politikaria da. Lanbidez abokatua da.\nArabako batzarkidea izan zen, 1999tik hiru legegintzalditan zehar. Hala ere, 2008ko urtarrilaren 29ra Arabako batzarkidea izateari utzi zion eta Kontxi Bilbao ordezkatu zuen Eusko Legebiltzarrean.\n2009ko Euskadiko Hauteskundeetarako Ezker Batua - Berdeak alderdiko zerrendaburua da Arabatik."}
{"id": "92880", "revid": "1001969", "url": "https://eu.wikipedia.org/wiki?curid=92880", "title": "Jos\u00e9 Miguel Fern\u00e1ndez", "text": ""}
{"id": "92882", "revid": "119347", "url": "https://eu.wikipedia.org/wiki?curid=92882", "title": "Arretxinaga", "text": "Arretxinaga Markina-Xemeingo auzo bat da, fusioa baino lehengo Xemeinen dagoena.\nJaiak eta ospakizunak.\nArretxinagako jaiak irailaren 29an izaten dira, Mikel goiaingeruaren omenez. Egun horretan Xemeingo ezpata dantza (eguerdian) eta mahai gainekoa (gauerdian) dantzatzen dituzte herriko dantzariek."}
{"id": "92883", "revid": "1712", "url": "https://eu.wikipedia.org/wiki?curid=92883", "title": "Olerkaritza", "text": ""}
{"id": "92885", "revid": "1712", "url": "https://eu.wikipedia.org/wiki?curid=92885", "title": "Beroa", "text": ""}
{"id": "92890", "revid": "336", "url": "https://eu.wikipedia.org/wiki?curid=92890", "title": "Deimos (mitologia)", "text": "Deimos greziar mitologian (\u0394\u03b5\u03b9\u03bc\u03bf\u03c2 grezieraz), izuaren pertsonifikazioa zen. Ares gerraren jainkoaren eta Afrodita maitasunaren jainkosaren semea zen. Zizeronek, \"De Natura Deorum\" izeneko bere lanean, Erebo eta Nixen seme bezala aipatzen du, gainontzeko daimonak bezala, Higinok, Eter eta Gearen seme-alaben artean aipatzen duen bitartean.\nBere aita Ares laguntzen zuen gudura, bere anaia Fobosekin (Beldurra) eta Enio jainkosarekin batera, bi anaiak, gerraren jainkoaren auriga zirelarik.\nDeimosek eta beste daimon izugarri batzuk, Tisifone erinia lagundu zuten, honek, Semeleren senar zen Atamante erotzeko grinean.\nAresen beste seme batek, Ziknok, Tesaliako erregea, bere gortera zihoazen atzerritar guztiak hiltzen zituen, horien burezurrekin, bere anaia Deimosentzako tenplu sakrilego bat eraikitzeko asmoz.\nErromatar mitologian, bere baliokidea Fuga zen, Metus, Formido, Timor edo Pavor ere deitua.\nAsaph Hallek, Marte planetaren ilargiak aurkitu zituenak, hauetako bati, Deimos izena jarri zion."}
{"id": "92892", "revid": "96586", "url": "https://eu.wikipedia.org/wiki?curid=92892", "title": "Torbe", "text": "Torbe, benetako izenez Natxo Allende Fern\u00e1ndez, (Portugalete, Bizkaia, 1969ko maiatzaren 25a - ) euskal aktore, zuzendari eta porno ekoizlea, telebistako showmana, umorista, idazlea eta komikigilea da.\nEguneko 100.000 bisita baino gehiago jasotzen dituen \"Putalocura\" webgune pornografikoaren sortzailea da.\n2005ean helduentzako zinearen AVN Saria irabazteko hautagaia izan zen aktore onenaren kategorian.\nLiburu bat idatzi du: \"Putalocura, Los mejores art\u00edculos de la web m\u00e1s friki de Internet\" izenekoa, webgunearen lehenengo hamar urteetako artikulurik onenak jasotzen dituena.\nFilm pornoetan agertzeaz gain, film arruntetan Santiago Segurarekin agertu da \"Torrente 2 Misi\u00f3n en Marbella\", \"Torrente 3 El protector\" eta \"Isi &amp; Disi, alto voltaje\" paper txikiak antzezten.\n2007an eta 2008an Santiago Segurak aurkeztutako LaSexta kateko \"Sab\u00edas a lo que ven\u00edas\" programan pornografiari eta sexuari buruz hitz egiten zuen.\nJustiziarekin arazo handiak izan ditu, batez ere adin txikiko neskekin aritzeagatik. 2016an hilabete batzuk espetxean eman zituen.\nKomikiak.\n1994an, \"La Comictiva\" komikia sortu zuen eta editatu eta zuzendu zuen 2000ra arte. 1995ean Bartzelonako Komiki Azokaren fanzinerik onena izateko hautagaia izan zen. Horrez gain, \"TMEOn\", \"Al Ataque\", \"Makoki\" eta beste zenbait komikitan marraztu zuen."}
{"id": "92893", "revid": "7476", "url": "https://eu.wikipedia.org/wiki?curid=92893", "title": "Berengela Nafarroakoa", "text": "Berengela Nafarroakoa (ziur asko Tutera, Nafarroako Erresuma, 1165 aldean - Le Mans, 1230eko abenduaren 23a) Rikardo \"Lehoibihotza\"ren emaztea eta Ingalaterrako erregina ezkontidea izan zen.\nBizitza.\nAntso VI.a Nafarroakoaren eta Antsa Gaztelakoaren alaba zaharrena zen. Haren haurtzaro eta gaztaroari buruz ez dago datu zehatzik. 1185ean erregeak Monreal eman zion Berengelari. Arrazoi diplomatiko eta dinastikoak kontuan izanik, 1190ean Leonor Akitaniakoak bere seme Rikardo Lehoi Bihotzaren eta Berengelaren arteko ezkontza hitzartu zuen. Ituna ospatzeko, oturuntza egin zuten Erriberriko Nafarroako Erregeen Jauregian.\n1191n Berengela printzesa Saladinoren aurkako Gurutzadako ontzidian ontziratu zen, Siziliako erregina Joanarekin batera (Rikardo Lehoi Bihotzaren arreba). Marseillako portutik 200 ontzi baino gehiago irten ziren, baina handik bi egunetara ekaitz batek multzoa banandu eta hiru ontzi Ziprera iritsi ziren, Berengela eta Joana zeramatzana barne. Isaak enperadorea zen orduan uhartearen agintean eta ontzietako bidaiariak atxilotzeari ekin zion, hauek lurra zapaldu orduko. Palestinan zegoen Rikardo Lehoi Bihotzek egoeraren berri jaso eta hirutan eskatu zion enperadoreari atxilotuak aska zitzan. Berengela eta Joana itsasontzian ziren artean. Azkenean Ingalaterrako erregeak Isaaken kanpamendua eraso eta menpean hartu zuen enperadorea. Eta Rikardoren arrebak eta Berengelak Zipreko lurra zapaldu ahal izan zuten Urte bereko maiatzaren 12an ezkondu ziren Rikardo Lehoi Bihotza eta Berengela, Zipren bertan, Limasolen.. Egun berean erregeak koroatu zuen emazte berria. Nafarroako printzesa zen Ingalaterrako erregina berria. Ezkontzan, besteak beste, Bernard Lakarra Baionako apezpikuak hartu zuen parte.\nBerengela senarrarekin batera zen azken horrek Kreta menpean hartu zuenean, baita, ondoren, Akre hiriarekin gauza bera egin zuenean ere. Rikardok Gurutzadan jarraitu zuen orduan, baina berehala lehentasunak Frantziara eraman zuen, bere aurkako erreboltak itzaltzera. Baina Henrike VI.a, Alemaniako enperadoreak Rikardo atxilotu eta 1194a arte giltzapean izan zuen. Orduan Berengela erreginak eta Joana koinatak Erroman bilatu zuten babesa, baita Zelestino III.a aita santuak eman ere. Sei hilabetez han izan ondoren, bidaia luze eta neketsua egokitu zitzaien biei: Pisara iritsi ziren lehenik, handik Genovara joateko. Marseilla izan zen hurrengo geldialdia; handik Tolosako mugetara iristea lortu zuten eta azkenik, Saint Guilleseko kondearen babesean, Poitouraino iritsi ziren.\nBerengela 1199an geratu zen alargun, Rikardo Ch\u00e2lusko gazteluaren erasoan hil zutenean. Hori bai, lehenago Ingalaterrako erregeak bere agintepean zegoen Nafarroa Beherea emaztearen anaiari, Antso Azkarrari, eman zion. Nafarroako Erresumaren parte izan zen handik aurrera lurralde hau. Alarguna ere ez zen esku hutsik geratu: Bayeux hiria eta bertako lur guztiak beretzat ziren, Anjouko bi gaztelu ere bai, eta mila marka esterlinako errenta jasoko zuen bizi artean.\n1230eko abenduaren 23an hil zen erregina ohia Le Mansen (Anjou, Frantzia). Bertako katedralean dago nafarraren hilobia eta kale batek bere izena darama, inguru horietako etnografia museo batek bezalaxe. Itsasoz edo lurrez, Berengelak hiri eta lurralde ugari ezagutu zituen eta garaiko gertakizun garrantzitsuen lekuko izan zen. Baina zortzi urtez Ingalaterrako erregina izan zenak ez zuen bizi guztian Ingalaterra zapaldu."}
{"id": "92894", "revid": "90204", "url": "https://eu.wikipedia.org/wiki?curid=92894", "title": "Rebeca Linares", "text": "Rebeca Linares, benetako izenez Ver\u00f3nica Linares (Donostia, Gipuzkoa, 1983ko ekainaren 13a - ) euskal herritar aktore porno ohia da.\nBiografia.\nDonostian jaioa, Bartzelonara joan zen eta hantxe hasi zen zinema pornoaren munduan, orduko bere mutil-lagunari esker (Nacho Vidal espainiar \"pornostar\"raren lagun mina zen.) Rebeca ezizena hautatu zuen, \"laburra eta gogorra zelako\". 2005ean, Milkyway Channel espainiar ekoiztetxean hasi arren, lan eskasa eta diru gutxi zela eta, Alemanian eta Frantzian hasi zen lanean. 2006an Los Angelesera (Kalifornia) joan zen Nacho Vidalekin batera.\nEstatu Batuetan lan egin eta ospetsu bilakatu zen eta industrian, aldizkarietan eta bideoen azaletan agertu zen. Harrezkero, \"Primera L\u00ednea\", \"Bang Bros\", \"Private Sex\" eta \"Cumlouder\" bezalako enpresetarako lan egin du\".\"\n2008ko uztailean, lehendabizikoz zinema konbentzionalean aritu zen, \"Homo Erectus\" Ron Jeremy eta Jacklyn Lick bezalako izar pornoekin batera. Urte hartan \"Maxim\" aldizkarian ere agertu zen eta, Ron Jeremy, Max Hardcore, Alexis Silver, Gia Paloma, Kinzie Kenner, Tricia Devereaux eta beste aktore pornoekin batera, \"Necro\" newyorktar rap abeslariaren \"Who's ya daddy\" bideoa egin zuen.\n2009an, \"Penthouse\" \"pet\" bilakatu zen eta, hilabete batzuk geroago, Canal+ek \"Vente a Las Vegas, nena\" izeneko dokumentala grabatu zuen, bere bizitza eta estatubatuar ibilbideari buruzko: Las Vegasen filmatua da eta haren eguneroko bizitza eta lan-arazoak azaltzen ditu.\n2010eko urtarrilean, Toni Ribas espainiar aktorearekin batera, AVN sari bat (porno industrian, Oscar Sarien baliokidea da) lortu zuen, \"Tori Black is Pretty Filthy\" filmean egin zuen hirukotearengatik.\n2010eko ekainean, itxura aldatzea eta bular-inplante jartzea erabaki eta B neurritik D neurrira aldatu zuen.\nBere azken filma 2016an argitaratu zuen.\nBitxikeriak.\n\"Ze Esatek\" euskal taldeak abesti bat eskaini dio, Urrezko Danborra saria Donostiarekin zer ikusirik ez duen edonori ematen zaiola kritikatzearren; Rebeca Linaresek saria jasotzeko merezimendu gehiago dituela dio abestiak."}
{"id": "92895", "revid": "336", "url": "https://eu.wikipedia.org/wiki?curid=92895", "title": "Eter (mitologia)", "text": "Greziar mitologian, Eter edo Aether (, \"A\u00edth\u1ebfr\", \"a\u00edth\u00f4\" hitzetik, \"erre\") Greziar mitologiako jatorrizko jainkoetako edo Protogonoetako bat zen \"zeru gorena\", espazioa eta paradisuaren pertsonifikazioa. Jainkoek arnasten duten aire altua, garbia eta distiratsua da, hilkorrek arnasten zuten Lurreko \u1f00\u03ae\u03c1 a\u1ebfr edo airearekin kontrastatuz.\nSoilik Ereboren semea zen, edo, iturrien arabera, baita Nixena ere, eta Hemeraren neba, honekin elkartuz, eta, elkarrekin, Higinoren arabera, Gea, Urano eta Ponto izanez. Aristofanesen arabera, bere kabuz, lainoetako lamien, nefeleen aita ere izan zen. Eterra, munduko arima zen, eta bizitza guztia, beragandik irteten zen. Nixek, Ereboren laino ilunak eramaten zituen zerutik, mundura gaua eramanez eta Eterra ezkutatuz, Hemerak, eguna ekarriz, kentzen zituen bitartean. (Antzinako teogonietan, eguna eta gaua, eguzkiagandik independenteak zirela uste zen).\nBeste iturri batzuk, Kaosetik sortu zela diote. Orfismoak, Eter, Kronos eta Anankeren semea zela zioen.\nAetherra, Zeusen harresi defentsiboa bezala ere ezagutzen zen, Tartaro kosmosetik kanpo giltzapetuta uzten zuen hesia.\nBosgarren elementua.\nAitherra (aether), suarekin lotutako beste kontzeptu misteriotsu bat da. Kontzeptu greziar hau, dirudienez, bere baliokide hindua den akashatik dator. Aitherra, bosgarren elementua da, beste laurekin batera: ura, lurra, sua eta airea. Aitherra, Su Zerutiarra izango litzateke. Bost elementu hauek, ez dira mundua osatzen dutenak, suntsitzen dutenak baizik: sua (suteak), ura (uholdeak), haizea (urakanak eta haize erauntsiak) eta lurra (lurrikarak). Zerrenda honen arabera, aitherra, eguzkiarena eta antzeko erradiazio termikoa da, espazio hutsean hedatzeko gai dena.\nLau (edo bost) elementuen doktrina, antzinakoa da Grezian, non Sokratesen aurreko garaietan datatua dagoen. Baina are antzinakoagoa da oraindik Ekialde Urrunean, eta India eta Txinan oso hedatu zen, non budismoaren zein hinduismoaren oinarria den, bereziki, testuinguru esoteriko batean. Aither hitz greziarra, \"aith\" erro indoeuroparretik dator, \"sua\" edo \"erre\" esan nahi duena. Erro hau, Aithiopia (Etiopia) izenean agertzen da, \"lur errea\" esan nahi duena.\nGreziar doktrinetan, dirudienez, aitherra, su zerutiarra zen, jainkoek arnasten zuten eta hauek bizi ziren esentzia garbia."}
{"id": "92896", "revid": "58701", "url": "https://eu.wikipedia.org/wiki?curid=92896", "title": "Akasha", "text": "Akasha, sanskritozko hitz bat da (\u0906\u0915\u093e\u0936, \u0101k\u0101\u015ba), eter, espazioa, edo zerua esan nahi duena. Kintaesentzia edo soinu sakratu ere baderitzo.\nHinduismoan, \"bost elementu handi\"etatik bosgarrena da (pancha-mah\u0101-bh\u016bta)\nWiccan.\nWiccaren tradizio batzuetan, akasha, planetako izaki bizidun bakoitzean eta mundu naturala, ezagutzen dugun moduan osatzen duten beste lau elementuetan (airea, sua, ura eta lurra) berez dagoen energia bateratzaile bat da.\nErregistro akashikoak.\nTeosofiaren arabera, erregistro akashikoa, arima bakoitzaren karma eta berraragitzeei buruzko informazioa metatzen den unibertsoko toki bat izango litzateke."}
{"id": "92897", "revid": "1712", "url": "https://eu.wikipedia.org/wiki?curid=92897", "title": "Zoloft", "text": ""}
{"id": "92898", "revid": "105290", "url": "https://eu.wikipedia.org/wiki?curid=92898", "title": "Erdialdeko Amerikako eta Karibeko II. Jokoak", "text": "Erdialdeko Amerikako eta Karibeko II. Jokoak Kubako hiriburu Habanan jokatu ziren, 1930eko martxoaren 15etik apirilaren 5 arte.\nHistoria.\nBigarren joko haietan, lehenengo jokoetan jokatu ziren kirol guztiez gain, beste bat gehitu zen: futbola. Eta, aurreko jokoetan parte hartu zuten hiru herrialdeez gain, beste herrialde hauek ere lehiatu ziren: Panama, Jamaika, Costa Rica, Puerto Rico, Honduras eta El Salvador."}
{"id": "92900", "revid": "56334", "url": "https://eu.wikipedia.org/wiki?curid=92900", "title": "Neferkara Neby", "text": "Neferkara Neby edo Neferkara III.a, Egiptoko VII. dinastiako faraoi bat izan zen, K.a. 2170 inguruan gobernatu zuena, Egiptoko lehen tarteko aroaren garaian.\nOrdena Zaharra, Egiptoko VI. dinastiaren amaieran hondoratu zen eta Goi Egiptoko nomoetako gobernariek, euren lurraldeengan nagusitasuna ezarri zuten. Gobernari hau, zailtasun ekonomiko edo politikoen garai batean sortutako denbora baterako agintari kontseilu batetakoa ere izan zitekeen. Egoerak, Menfisen, kaotikoa izan behar zuen, Manetonek, Sexto Julio Afrikanoren arabera, dinastia \"Menfiseko 70 erregez, 70 egunez gobernatuz\" osatu zela baitio.\nNeferkara Neby, ziuraski, VI. dinastiako Pepi II.a faraoiaren seme bat izan zen.\nBere izena, honako hauetan dago:"}
{"id": "92902", "revid": "105290", "url": "https://eu.wikipedia.org/wiki?curid=92902", "title": "Erdialdeko Amerikako eta Karibeko III. Jokoak", "text": "Erdialdeko Amerikako eta Karibeko III. Jokoak El Salvadorko hiriburu San Salvadorren jokatu ziren, 1935eko martxoaren 16tik apirilaren 5 arte.\nHistoria.\nEl Salvadorrek Erdialdeko Amerikako eta Karibeko Jokoak antolatu dituen lehen aldia da. Hirugarren joko haiek, berez, 1934an ospatu beharrekoak ziren, baina aurreko urtean jasandako denborale baten ondorioz, luzapen bat eskatu zuen, 1935ean antolatzeko.\nParte hartu zuten kirolari kopurua, 741ekoa izan zen, eta, kirolen artean, golfa, hipika, boxeoa eta borroka sartu ziren. Emakumeek, boleibolean, igeriketan eta saskibaloian parte hartzen jarraitu zuten.\nJoko hauetan, Jamaikak ez zuen parterik hartu."}
{"id": "92903", "revid": "105290", "url": "https://eu.wikipedia.org/wiki?curid=92903", "title": "Corri, uomo, corri", "text": "Corri, uomo, corri, 1969an, Sergio Sollimak zuzendutako spaghetti western generoko film bat da. Tomas Milianek \"Cuchillo\"ren paperean egiten duen bigarren zatia da. Aurrekoa, La resa dei conti da.\nIstorioa.\n\"La resa dei conti\" film handiaren jarraipena da (zuzendari berak egina), eta, protagonista, \"Cuchillo\" da. Kartzelan, Cuchillok Ramirez ezagutzen du, zeldakide bat, norekin ihes egitea lortzen duen, eta, elkarrekin, Ramirezen herrira doaz. Reza, gaizkile bat, eta bere taldea, altxor baten bila ari dira, eta Ramirez da altxor hori non dagoen dakien bakarra, Mexikoko iraultza finantzatzeko baita. Hil aurretik, Ramirezek, egunkari bat ematen dio Cuchillori. Hau, altxorraren bila doa dokumentuarekin, baina atzetik jende asko datorkio."}
{"id": "92904", "revid": "336", "url": "https://eu.wikipedia.org/wiki?curid=92904", "title": "Sergio Sollima", "text": "Sergio Sollima (Erroma, 1921eko apirilaren 17a - \"ib.\", 2015eko uztailaren 1a), zinema zuzendari eta gidoilari italiarra izan zen.\nBiografia.\n1921eko apirilak 17an jaio zen Erroman, eta kultuko europar zine zuzendari asko bezala, Peplum generoko pelikulen grabazioetan parte hartzen hasi zen, 1950 eta 1960ko hamarkadetan oso ezagunak zirenak.\nZinearen munduan, Domenico Paolellaren laguntzaile bezala hasi zen. 1960ko hamarkadan, spaghetti westernen espezialista bezala ospea hartu zuen. Bere lanean, argi eta garbi ikusten da Sergio Leone maisuaren eragina. Bitxikeria gisa, bere lanetakoren bat, Simon Sterling ezizenarekin filmatu zuela esan behar da.\nHiru western baino egin ez zituen arren, eta Sergio Leone eta Sergio Corbucci bezain ospetsu egin ez zen arren, zaletu eta kritikoek, genero honetako zuzendari handienetakotzat hartzen dute. Hiru western hauetan, musika, Ennio Morriconek egin zuen."}
{"id": "92905", "revid": "135740", "url": "https://eu.wikipedia.org/wiki?curid=92905", "title": "Inkesta", "text": "Inkesta populazio bateko pertsona edo erakundeei egin beharreko galdera multzoa da, eskuarki aurrez behar bezala egituratua eta era arautu batez, galdera hauek asmatu, egituratu eta burutzeko metodologiarekin batera. Galdera multzo soilari galde sorta deritzo. Inkestak, galde sortaz gainera, beste zeregin eta elementu batzuk ere barne hartzen ditu, hala nola, populazioaren definizioa, lagina osatu eta aukeratzeko metodologia eta erantzunen bilketa eta tratamendua.\nInkestak arruntak dira soziologian, ekonomian, merkatu ikerketan eta osasungintzan, esaterako; helburua alor horietako alderdi jakin bat, zabalagoa edo murritzagoa, aztertzea izan ohi da. Adibidez, euskararen erabilerari buruzko inkestak, irakurketari buruzko inkestak eta elikadurari buruzko inkestak egiten dira. Galderak iritziei edo egitate zehatzei buruz izan daitezke, ikerketaren gaiaren eta helburuaren arabera. Ohikoak dira, halaber, hauteskundeetako emaitzak aurreikustekoak, boto emaileen iritzia eta boto asmoa jasotzeko asmoz.\nInkesta motak.\nErrolda inkestak eta laginketa inkestak bereizten dira. Lehenengoetan, helburua populazioko elementu guztiak, pertsonak edo erakundeak, aztertzea da; bigarrenean, ostera, elementu horietako batzuk aukeratzen dira, inferentzia estatistikoa egin ahal izateko.\nGalderak egin eta erantzuteko era ezberdinak daude: telefonoz, postaz, internetez edo aurrez aurre (inkestatuaren etxean edo beste leku esanguratsu batean. Metodologia bakoitzak bere abantailak eta desabantailak ditu, eta unean uneko denbora, diru baliabide eta ikerketa motaren arabera aukeratu ohi da bata edo bestea."}
{"id": "92906", "revid": "512", "url": "https://eu.wikipedia.org/wiki?curid=92906", "title": "Etazeta", "text": "Etazeta Bitiniakoa, Nikomedes I.a Bitiniakoaren bigarren emaztea izan zen. Erresuma honen historian, Etazetaren igarotzea, laburra da, baina zalapartatsua.\nHistoriara, bere semeak Bitiniako tronuan jartzen saiatzeagatik pasa zen, Zielas Bitiniakoak zapuztu zuena, Nikomedes I.ak, bere lehen ezkontzan izan zuen semeak. Izan ere, erregeak berak, hil aurretik, Etazetarekin izan zituen semeak izendatu zituen tronurako oinordeko bezala, baina, Nikomedesen semeak, hau hil zenean, oraindik adin txikikoak zirenez, Etazetak gobernatu zuen euren izenean urte betez, K.a. 255etik K.a. 254 arte.\nHil aurretik, Nikomedes I.ak, gainera, Ptolomeo II.a Egiptokoa eta Antigono II.a Mazedoniakoa, bere seme-alaba txikienen zaindari izendatu zituen. Bizantzio, Heraklea Pontika eta Zio hiriei, antzeko eginkizuna eman zitzaien.\nNikomedes I.a, K.a. 255ean hil zen, eta, honen ondoren, Zielas, bere aitaren borondatea onartzeari uko egin zion, eta bere amaordearen aurka gerra kanpaina bat bidali zuen erresumako tronua berreskuratzeko. Gatazkak ez zuen asko iraun, Nikomedes I.ak, bere seme txikien, eta, beraz, Etazetaren semeen, zaindari bezala izendatutako hiri eta pertsonetako bakar bat bera ere ez baitzen laguntzera joan.\nK.a. 254an, Etazeta, bere hildako senarraren anaiarekin ezkondu zen, legitimitatea eta babesa lortzeko, baina, ahalegin hau, alferrikakoa izan zen, handik gutxira, Zielasek erabat garaitu baitzuen, nork, haren semeekin batera, Mazedoniara erbesteratu zuen."}
{"id": "92908", "revid": "336", "url": "https://eu.wikipedia.org/wiki?curid=92908", "title": "Kaliasen bakea", "text": "Kaliasen bakea, K.a. 449 inguruan eman zen, Atenasek zuzendutako Deloseko Liga eta Persiar Inperioaren artean, Mediar Gerrak amaitutzat emanez.\nEzaugarriak.\nBakea, Kalias politikari atenastarrak negoziatu zuen. Persiak, lurraldea galtzen jarraitzen zuen greziarren esku Xerxes II.ak K.a. 479an inbasioak amaitu zituenetik, eta, K.a. 450erako, bakea ezartzeko prest zeuden.\nKaliasen bakeak, Asia Txikiko estatu joniarrei autonomia eman zien, persiar probintzietako gobernariak Egeo Itsasoaren kostaldean ezartzea debekatu zuen, eta persiar itsasontziak itsaso honetatik nabigatzea debekatu zuen. Aldi berean, Atenas, Persiak Asia Txikian, Zipre edo Egipton zituen lurraldeak bakean uztera konprometitu zen.\nLitekeena da bake hitzarmen hau, ofizialki sekula existitu ez izana. Tuzididesek ez zuen sekula aipatu, eta, Plutarkok, Eurimedonteko guduaren ondoren sinatu zela edo sekula ez zela sinatu mantendu zuen.\nOndorioak.\nEdonola ere, dirudienez, Persiarekin etsaitasunak amaitzea lortu zuen adostasunen bat egon zen, eta, Atenasi, Korinto eta Tebas bezalako beste estatu batzuetatik zetozen mehatxu berriei aurre egitea ahalbidetu ziona. Gatazka horiek, beste greziarrek, Deloseko Ligak existitzen jarraitzko arrazoirik ez zegoela sentitzen hasii zirenean agertu ziren (Espartarrek, Xerxes II.aren inbasioari aurre egiteko sortu zuten Peloponesoko Ligan oinarrituta sortu zena), Persia, jada ez baitzen mehatxu bat.\nAtenasek, zerga gehiago eta gehiago eskatzen zituenez, eta bere aliatuenganako kontrol handiagoa zuenez, Liga, benetako inperio batean bihurtu zen, eta Atenasen lehenagoko aliatu asko, matxinatzen hasi ziren. Kalias, Espartarekin K.a. 445ean lortutako bakearen arduraduna ere izan zen arren, hogeitamar urteko bakea deritzona, gorantz eta gorantz zihoan atenastar mehatxua, azkenik, Peloponesoko Gerran amaituko zen.\nK.a. 450 ondoren, ez zen greziar eta persiarren artean gudu zuzenik izan, baina Pertsiak, greziar kontuetan muturra sartzen jarraitu zuen hurrengo hogei urteetan, eta, bere laguntza, erabakigarria izan zen Espartak Peloponesoko Gerra irabazterako garaian."}
{"id": "92909", "revid": "42829", "url": "https://eu.wikipedia.org/wiki?curid=92909", "title": "Hogeita hamar urteko bakea", "text": "Hogeitamar urteko bakea, Atenas eta Espartaren artean K.a. 445ean sinatutako bake hitzarmen bat izan zen. Hitzarmen honekin, Grezia, K.a. 460tik suntsitzen ari zen Peloponesoko Lehen Gerra deritzon gatazkari amaiera eman zion.\nHala ere, Hogeitamar urteko bake honek, 13 baino ez zuen iraun, K.a. 432an, Atenasek, Espartaren aliatu bat eraso eta garaitu baitzuen Potideako guduan. Eta garaipen honek, Espartaren aliatu zen Megara hiriari Atenasek berriki jarri zizkion merkataritza zigorrekin batera, Espartarrek, Atenastarrek bake hitzarmena hautsi zutela adieraztea eragin zuten, eta, beraz, gerra adieraztera. Une horretan, hogeitamar urteko bakea bertan behera utzi zen, eta Peloponesoko Bigarren Gerra (ohi Peloponesoko Gerra bezala ezagutzen dena) hasi zen."}
{"id": "92910", "revid": "336", "url": "https://eu.wikipedia.org/wiki?curid=92910", "title": "Tar-Minastir", "text": "Tar-Minastir, \"Goardiaren dorrea\" esan nahi duena quenya hizkuntzan, Tolkienen legendariumeko fikziozko pertsonaia bat da. Dunadan bat da, Isilmoren seme nagusia, Eguzkiaren Bigarren Aroko 1474. urtean jaioa Numenorren.\nBere izebak, Tar-Telperi\u00ebn erreginak, ezkontzeari uko egin zion, eta, seme-alabarik izan gabe hil zenez 1731n, zetrua, Tar-Minastirrentzat izan zen, Numenorreko hamaikagarren errege bihurtu zena. Izen hau, Orometeko muinoaren gainean, Anduni\u00ebko portutik gertu dorre altu bat eraiki zuelako hartu zuen, eta han ematen zuen denbora asko, mendebaldea begiratzen.\nGarai honetan, Sauronek Eregioneko elfoak engainatu zituen, eta gainontzeko eraztunak kontrolatzeko eraztun bakarra egin zuen. Erdialdeko Lurraldea erabat kontrolatzeko nahiarekin, Sauronek, bere erasoa Eriadorretik jarraitu zuen, eta Gil-galadek, Numenorri laguntza eskatu behar izan zion. Erantzun bezala, Tar-Minastirrek, flota handi bat bidali zuen Lindonera, Gil-galadi laguntzera, eta, azkenik, Sauron garaitu eta Eriadorretik kanporatu zuten.\nEranskinen arabera, Tar-Minastirrek, Eldarrak maite zituen, baina, aldi berean, bekaitza zien, azken hauen hilezkortasuna zela eta. Hau izan zen Sauronen itzalaren lehen zantzua Numenorren, baina argi eta garbi, bere semeagan agertu zen.\nMinastirren semea, Eguzkiaren Bigarren Aroko 1634an jaio zen, eta Tar-Ziriatan izena eman zion. Hala ere, honen izaera, bere aitarenaren ezberdina zen, eta, esaten denez, zetrua, behar baino lehenago ematera behartu zuen, Tar-Minastir, hiru urte beranduago hil zen arren, Eguzkiaren Bigarren Aroko 1873an."}
{"id": "92911", "revid": "105290", "url": "https://eu.wikipedia.org/wiki?curid=92911", "title": "Anduni\u00eb", "text": "Anduni\u00eb Tolkienen legendariumean, izen bereko badian, Andustarren dagoen portu bat da, eta, hasieran, Numenorreko hiririk garrantzitsuena, uhartearen hiriburua baitzen, eta hara iristen baitziren, nagusiki, Tol Eress\u00ebako Eldarren itsasontziak. Bere izenak, \"Eguzkiaren tokia\" esan nahi du quenya hizkuntzan. Elrosen ondorengo zen Silmari\u00ebnen seme zen Valandili, lehen aldiz eman zioten Anduni\u00ebko jauna izeneko titulua, eta, bere ondorengoak, fededunen agintariak izan ziren, erresumako politiketan paper garrantzitsu bat betetzen jarraitzen dutenak.\nBaina, Sauronen itzala Numenorren gainera iristen ari zenez, Armenelos, Anduni\u00eb baino hiri garrantzitsu eta handiagoa bihurtu zen. Erresumaren amaiera aldera, gainontzeko fededunak, erregearen gizonek disidentetzat jo zituzten, eta asko, Romenna eta ekialdeko beste eskualde batzuetara erbesteratuak izan ziren, Anduni\u00ebko jaunak barne."}
{"id": "92912", "revid": "536", "url": "https://eu.wikipedia.org/wiki?curid=92912", "title": "Annuminas", "text": "Annuminas, elfoeraz \"mendebaldeko dorrea\" esan nahi duena, Tolkienen legendariumean agertzen den fikziozko toki bat da. Toki honen istorio laburra, Eraztunen Jauna eleberriaren eranskinetan kontatzen da. Arnor erresumaren hiriburua zen, Nenuial aintziraren ertzean. Arnor zatitu ondoren, bertan behera utzia izan zen, eta Elendilen etxearen heredentzia ziren objektuak (Annuminaseko zetrua eta palantirretako bat), Fornostera pasa ziren, Arthedain erresuma berriko hiriburura, aipaturiko leinuko erregeekin batera. Elessarren erregealdian, Annuminas berriztua izan zen, eta, berriz, Iparraldeko Erresumako hiriburu bihurtu zen."}
{"id": "92913", "revid": "512", "url": "https://eu.wikipedia.org/wiki?curid=92913", "title": "Orzorrotzeko gaztelua", "text": "Orzorrotzeko gaztelua Ituren eta Zubieta arteko gaztelua izan zen, Ekaitzaren gailurretik hurbil dagoen Makilipurdi mendian kokatua, 814 metroko altueran.\nEgun zimendatzearen hondarrak baino ez daude. Oinarriak 16 metroko luzera eta 13 metroko zabalera zituen. Nahiz eta 1200 inguru eraiki omen, 1298 urtekoa da lehendabiziko aipamena. Gaztelaua baino 10 edo 15 lagunentzako gotorlekua zen, baina noizean behin 40 ere egon bazeuden. Gazteluaren helburu nagusia Nafarroak Gipuzkoarekin zuen muga babestea zen.\nGaztelako Erresumak 1522ko martxoan erraustu zuen Nafarroako Erresuma berreskuratzeko hirugarren saiakeran."}
{"id": "92914", "revid": "105290", "url": "https://eu.wikipedia.org/wiki?curid=92914", "title": "Annuminaseko zetrua", "text": "Annuminaseko zetrua, Arnorreko errege Dunedainen artean erregetzaren ikur nagusia zen, antzinako numenortarrek bezala, ez baitzuten koroarik erabiltzen. Numenorren, Anduni\u00ebko jaunen haga izan zen, Erdialdeko Lurraldera, jaun hauetako azkena izan zen Amandilen seme zen Elendilek Numenor urpean hartu ostean. Numenorreko erregeen jatorrizko zetrua, Ar-Ph\u00e2razonek Aman eraso eta, erregea, bere armadarekin batera muinoen azpian harrapatua geratu ostean galdu zen.\nZilarrezko haga bat zen, eta Eraztunaren Gerraren garaian, Erdialdeko Lurraldean kontserbatzen zen Gizakiek eginiko gauzarik antzinakoena zen, 5.000 urte baino gehiago baitzituen Aragornengana iritsi zenean. Elrondek zaindu zuen, Narsilen zatiekin eta Barahirren eraztunarekin batera, Rivendelen, eta Aragornek garaipena lortu eta hau errege koroatu arte mantendu zuen. Orduan, Minas Tirithen eman zion, eta, horrela, bi ikurrak lortu zituen. Gondorreko erregeen koroa eta Arnorreko erregeen zetrua. Honela, Aragorn, Erresuma Bateratuko errege izendatua geratu zen."}
{"id": "92915", "revid": "105290", "url": "https://eu.wikipedia.org/wiki?curid=92915", "title": "Nenuial", "text": "Nenuial edo Evendim Tolkienen legendariumean, Eriador iparraldeko aintzira handi bat da, Evendimeko muinoen ekialdeko magalean dagoena. Baranduin ibaia, bere uretatik jaiotzen da, bere ekialdeko kostaldetik ipar erdialdera.\nNenuial da sindarinezko izena, eta \"Ilunabarraren Aintzira\" esan nahi du. \"Nen\" (NEN erroa; \"ura\" edo \"aintzira\") eta \"uial\" (YU eta KAL erroak; \"Ilunabarra\") hitzez osatua.\nAnnuminas, Arnor erresumako antzinako hiriburua, laku honen hegoaldeko ertzean eraikia izan zen."}
{"id": "92916", "revid": "21098", "url": "https://eu.wikipedia.org/wiki?curid=92916", "title": "Progress", "text": "Progress (errusieraz \u041f\u0440\u043e\u0433\u0440\u0435\u0441\u0441, \"Aurrerapena\") gidari gabeko espazio-ontzi errusiarrak dira, estazio espazialetara janaria eta erregaia bidaltzeko erabiltzen zirenak. Hasiera batean Saliut 6, Saliut 7 eta Mir estazioetarako erabili ziren, tripulazio sobietarrak eta errusiarrak espazioan denbora mugagabez egotea ahalbidetuz. Geroago |Nazioarteko Egoitza Espazialean erabili ziren. Elikagai eta erregai horniketaz gain, Progress ontziek, motorrak erabiltzen dituzte estazioaren orbita forma erregularrean handitzeko. Bere diseinua Soiuz espazio-ontzian oinarrituta dago ia osagai berdinak erabiltzen dituztelako. Espazio egoitzatik banatzean Progressak hondakin eta zaborrez beteta daude eta hauek progressekin batera erretzen dira atmosfera ailegatzean. Progressak TSKBEM enpresak diseinatu zituen, konpainia honen sortzailea Sergei Koroliov da. Gaur egun RKK Energia enpresak sortzen ditu. Soiuz kohetearen bidez espaziora jaurtitzen dira.\nDiseinua.\nBere diseinua Soiuzen antzekoa da eta hiru zatitan banatuta dago:\nBertsioak.\nProgress.\nHasierako bertsioa Soiuz 7K-Ten oinarrituta. 42 Progress espazio-ontzia bidali ziren 1978 eta 1990 urte bitartetan Saliut 6, Saliut 7 eta Mir estazioetara.\nEzaugarri Teknikoak:\nProgress M.\nSoiuz T eta Soiuz TM bertsiotan oinarrituta. Eguzki panelak eta akoplamendu automatikorako mekanismo berri bat erantsita dauka. 48 Progress M bidali ziren 1989 eta 2003 urte bitartean Mir eta Nazioarteko Egoitza Espazialaera. Soiuz bezala estazio espazial batera akoplatuta egon daiteke gehienez 6 hilabete. Muga hidrogeno peroxidoa erabiltzen duten posizio kohete txikien ondorioa da.\nEzaugarru Teknikoak:\nProgress M1.\nProgress M-ren modifikazio txikia Nazioarteko Egoitza Espazialerako 2000. urtean sortua. Erregai gehiago garraiatzeko edukiera dauka, 1950kg. Baita ere 1800kg janari eta tresneria eraman dezake. Progress M1 sortu harren Errusia Progress M bidaltzen jarraitu du."}
{"id": "92917", "revid": "103793", "url": "https://eu.wikipedia.org/wiki?curid=92917", "title": "Xabierraldi", "text": "Xabierraldia (gaztelaniaz: \"Javierada\") urtero martxoaren lehenengo asteburu bitan Frantzisko Xabierkoa omentzeko Xabierko gaztelura doan erromesaldia da.\nErromesaldi edo erromeriaren sorrera 1886koa da. Nafarroako agintariek herrialdean zegoen kolera izurriaren kontra Nafarroako zaindaria den Frantzisko Xabierkoari laguntza eskatu zioten. Izurriak atzera egin eta agintariek Xabierrera erromes joatearen promesa egin zuten.\nUrtero, batez beste, Nafarroa osotik joandako 30.000 lagunek parte hartzen dute, Zangoza eta Xabierko gazteluaren arteko 8 kilometroko ibilbidea eginez.\nBestalde, Iru\u00f1ean ibilbide hau San Frantzisko Xabierkoaren lagunmina izan zen San Inazio Loiolakoarekin zerikusia duen GR 21 edo Inazio Bidearekin bat egiten du.\nIbilbideak.\nIparraldeko ibilbidea.\nIru\u00f1ea - Badostain - Ilundain - Lizarraga - Artaitz - Zuhatzu - Ardanatz - Urbikain - Indurain - Tabar - Itzagaondoa - Irunberri - Irunberriko arroila - Ledea - Xabierko gaztelua\nHegoaldeko ibilbidea.\nIru\u00f1ea - Badostain - Labio - Aranguren - Elortz - Elo - Ibargoiti - Abintzao - Izko - Aibar - Rocaforte - Zangoza - Xabierko gaztelua"}
{"id": "92918", "revid": "1545", "url": "https://eu.wikipedia.org/wiki?curid=92918", "title": "Xabierraldia", "text": ""}
{"id": "92919", "revid": "105290", "url": "https://eu.wikipedia.org/wiki?curid=92919", "title": "Liposoma", "text": "Fosfolipidoz osaturiko bigeruza lipidikozko besikula esferikoa da liposoma. Tamaina aldakorrekoa izan daiteke (25 nm - 1 \u03bcm) eta barnean medio urtsua du. Bigeruza lipidiko sintetikoen erabilerak mintz plasmatikoaren ezaugarriei buruzko ikerketak erraztu ditu.\nLipido mota desberdinak eta horien nahaste desberdinetatik abiatuz sintetiza daitezke liposomak, baina garrantzitsuenak fosfolipidoak dira. Posible da gainera, lipidoez gain proteinak dituzten liposomak sortzea.\nLiposoma motak.\nBi liposoma mota bereizten dira:\nErabilera.\nAzken urteotan liposomen teknologia asko garatu da eta jatorrizkoaz gain (mintzari buruzko ikerketak) erabilera ugari garatu dira:\nMedikamendu, drogak eta bestelako substantziak liposometan sartu eta garraiatzea posible dela frogatu da. Medikamenduz beteriko liposomak medikamendu soilaren administrazioak baino abantaila handiagoak ditu. Alde batetik, eraginkortasuna areagotzea lortzen da, ehun osasuntsuak ekidin eta ehun gaixoetara zuzentzen baitira. Bestetik, liposomak toxikoak ez direnez, medikamendu baten eraginkortasuna/toxikotasuna hobe daiteke.\nPosible da liposomak zeluletara atxikitzea mintz-antigenoen aurkako antigorputzak erabiliz. Honela, molekula desberdinak mintz lipidikoan murgildurik babestuta daude eta zelula zein ehun desberdinetara bidera daitezke. Dena den, oraindik arazo ugari konpondu gabe daude eta nahiz eta medikamendu ugari liposometan enkapsulaturik komertzializatu, beste askoren erabilera oraindik ezinezkoa da."}
{"id": "92920", "revid": "1002426", "url": "https://eu.wikipedia.org/wiki?curid=92920", "title": "Oscarra zuzendaritza onenari", "text": ""}
{"id": "92921", "revid": "1002429", "url": "https://eu.wikipedia.org/wiki?curid=92921", "title": "Oscarra film onenari", "text": ""}
{"id": "92922", "revid": "105290", "url": "https://eu.wikipedia.org/wiki?curid=92922", "title": "Baranduin", "text": "Baranduin, Tolkienen legendarium ospetsuan agertzen den ibai baten izena da. Eraztunen Jaunaren euskarazko bertsioan, hobbitek Brandiarno deitua (Brandywine ingelesezko jatorrizko bertsioan), Eriadorreko hiru ibai handietako bat zen. Bere iturburua, Nenuial aintziran zegoen, lehenagoko garai batzuetan, Arnor erresumaren sorgunea izan zena, eta hegomendebalderanzko norantzan zihoan, Eskualdea eta Oihan Zaharraren artean, itsasora, Ered Luin mendien hegoaldeko muturrean iritsiz, Minhiriath eta Harlindon eskualdeak banatuz. Bere ibilbide luzean, ibaiadar ugariren urak jasotzen zituen, garrantzitsuenak eta ezagunenak, Eskualdea zeharkatzen zutenak zirelarik: Withywindle, Zepeda Errekaztoa eta Eskualdeko Ibaia.\nMuga egiten zuen ibaia izateak, hobbitei, Eskualdea ondo babestua egotea ahalbidetzen zien, ibaia zeharkatzeko toki gutxi baitzeuden: Sarneko ibia, Eskualdearen hegoaldean, Nazg\u00fblen Jaunak zeharkatu zuena, Arbotanteen Zubia, Dunedainek Arnor erresumaren garai oparoan Ekialdeko Laurdenean eraikitakoa, nondik Ekialdeko Bide Handia igarotzen zen, eta Baltsadera izeneko herriko baltsa, Marjala lurraldean, lau hobbitei, Nazg\u00fblen jazarpenetik ihes egitea ahalbidetu ziena.\nIzenaren etimologia.\nIbaia, elfoeraz, Baranduin deitzen zen, \"ibai luze marroi-urrexka\" esan nahi duena. Baran sindarinezko hitzarekin osatua, \"marroi\" edo \"marroi horixka\" esan nahi duena, BARAN errotik, eta \"duin\" hitzarekin, \"ibaia\" esan nahi duena (oso luzea den ibai bati erreferentzia egiten dio), DUI errotik, bere uren koloreagatik."}
{"id": "92923", "revid": "1545", "url": "https://eu.wikipedia.org/wiki?curid=92923", "title": "Deioko gaztelua", "text": "Deioko gaztelua edo Monjardingo gaztelua Villamayor de Monjardinen dagoen X. mendeko gaztelua da, 890 metroko altuera duen koxkorrean.\nDeskribapena.\nErdi Aroko gaztelua izandakoa orain ganga-formako teilatua duen etxe bateko hareharrizko harresiak eta antzinako ur-tanga baino ez dago. Harresien barnean beranduago eraikitako ermita dago. Omenaldi-dorrearen hondakinak ere badaude. Guztira gazteluak 62 metroko luzera eta 30 metroko zabalera ditu.\nHistoria.\nKondairak dio 925ean Antso I.a Gartzez bertan lurperatu zutela dio, 908. urtean konkistatu eta gero. Banu Qasi leinuaren eskuetatik konkista horri ezker, Iru\u00f1eko Erresumako armada Ebro haranean sartu zen.\nKroniken arabera, hori baino lehen Zaragozatik etorritako Karlomagnoren armadak eta, hilabete batzuk geroago, Kordobako emirra zen Abd ar Rahman I.ak eraso zuten. Garai hartako gazteluaren jabea Moxmino izeneko buruzagi baskoia omen zen, gero Semeno leinuarekin lotuta. Deio bera edo eskualdeko beste gotorlekua zenetz ezin esan.\nGero, Antso II.ak gaztelua eta inguruabarreko lurraldeak Iratxeko monasterioari eman zizkion. Antso Nagusiak berriz, Iru\u00f1eko diozesiari.\nXVI. mendearen hasieran, Nafarroako konkista eta gero Albako dukea zen Fadrique \u00c1lvarez de Toledo gazteluaren jabe bihurtu zen.\nXIX. mendeko Karlistadetan karlistek eta liberalek okupatu zuten eraikina."}
{"id": "92924", "revid": "1545", "url": "https://eu.wikipedia.org/wiki?curid=92924", "title": "Monjardingo gaztelua", "text": ""}
{"id": "92925", "revid": "336", "url": "https://eu.wikipedia.org/wiki?curid=92925", "title": "Yavanna", "text": "Yavanna, quenya hizkuntzan \"Fruitu emalea\" esan nahi duena, Tolkienen legendariumean agertzen den pertsonaia bat da. Valierretako bat da, bigarren boteretsuena, eta Aratarretako bat. Vanaren ahizpa nagusia eta Aul\u00ebren emaztea zen. E\u00e4n daraman mozorroan, emakume altu baten itxura du, berdez jantzia, batzuetan, zuhaitz baten forma hartzen zuen arren. Elfoek, Kementari (Lurreko Erregina) ere deitu zuten.\nDenboraren hasieran, Valarrak Erdialdeko Lurraldean bizi zirenean, Yavannak haziak erein zituen Endor guztian, eta Valarren Lanparak lehen aldiz dizdira egin zutenean, haziak, irten eta hazi egin ziren. Honela hasi zen Ardako Udaberria. Baina Melkorrek Lanparak suntsitu zituen, eta Valarrek egindako gauza guztiak kaltetu zituen, Yavannarenak barne.\nValarrak Aman eraikitzen hasi zirenean, Yavannak, han, landare gehiago erein zituen, eta lehenengoak baino are ederragoak izan ziren. Valinorren sortu zituen basoetan, Orom\u00eb Valarrak, izaki ugari, eta, ondoren, elfoak prestatzen zituen Melkorren aurka borrokatzeko.\nBehin Valinor amaitu ondoren, Yavannak, Ezellohar muinoa bedeinkatu zuen, eta Niennak bere malkoekin ureztatu zuen. Orduan, Yavannak, Valarrentzat kantatu zuen, eta, muinoan, Laurelin eta Telperion hazi ziren, Valinorreko Bi Zuhaitzak, Yavannaren asmakuntzarik handiena bihurtu zirenak.\nAulerekin izandako elkarrizketa baten ondoren, non Eruren semeek (gizakiak, elfoak, eta, adopzioz, nanoak) berak sortutako gauzak (landare eta animaliak) errespetatuko ez dituztela argi geratzen den, Manweri, bere asmakuntzarik preziatuenak diren zuhaitzak defenda ahal daitezela eskatzen dio, eta Manwek, Eruren aholkua jarraituz, Entak sortzen ditu, zuhaitz artzainak.\nYavannarena zen Aiwendil edo Radagast maiarra, Istarietako bat."}
{"id": "92926", "revid": "512", "url": "https://eu.wikipedia.org/wiki?curid=92926", "title": "P\u00e4rnuko aireportua", "text": "P\u00e4rnuko aireportua (estonieraz P\u00e4rnu lennujaam) (NAGE kodea: EPU, eta NAZE kodea: EEPU), P\u00e4rnu konderriaren hiriburu den P\u00e4rnu hiritik 4 kilometrora dagoen aireportu bat da, Estonia kontinentalaren hegomendebaldeko muturrean, Itsaso Baltikotik gertu."}
{"id": "92927", "revid": "105290", "url": "https://eu.wikipedia.org/wiki?curid=92927", "title": "P\u00e4rnu konderria", "text": "P\u00e4rnu konderria (estonieraz P\u00e4rnu maakond) edo P\u00e4rnumaa, Estonia administratiboki banatuta dagoen hamabost konderrietako bat da. Herrialdearen hegomendebaldean dago, Rigako Golkoaren kostaldean, eta honako konderri hauekin muga egiten du:\nHiriburua, P\u00e4rnu da.\nKonderriko gobernua.\nHerrialdea osatua dagoen konderrietako bakoitza, gobernu zentralak bost urtetik behin aukeratutako gobernari batek gobernatzen du (estonieraz \"maavanem\". 1993ko abenduak 7tik, kargu hori, Toomas Kivim\u00e4gik betetzen du.\nUdalerriak.\nKonderria, udalerritan banatzen da. 2 hiri udalerri daude (estonieraz \"linn\"- hiria) eta 19 landa udalerri (estonieraz \"vallad\"-udalerriak) konderri honetan."}
{"id": "92928", "revid": "105290", "url": "https://eu.wikipedia.org/wiki?curid=92928", "title": "Batzorde Zentral", "text": "Batzorde Zentrala, alderdi politiko askoren Kongresuen arteko erabakitze organo nagusia da, batez ere alderdi sozialista eta komunistetan. Alderdiaren Kongresuan aukeratutako delegatu kopuru batetaz osatuta dago."}
{"id": "92930", "revid": "105290", "url": "https://eu.wikipedia.org/wiki?curid=92930", "title": "Kongresu (argipena)", "text": "Kongresu hitzak adiera zenbait ditu:"}
{"id": "92931", "revid": "512", "url": "https://eu.wikipedia.org/wiki?curid=92931", "title": "Fagozitosi", "text": "Fagozitosia zelulak burutzen duen molekula ingestio prozesu aktiboa da. Endozitosi mota bat da. Zelulak mintz plasmatikoa erabiltzen du partikula handiak (\u2265 0.5 \u03bcm) inguratzeko, esaterako mikroorganismo edo hondakin zelularrak, eta ondoren eratzen diren besikulak fagosomak dira. Hauek handiak izaten dira, normalean 250nm-tik gorakoak.\nEtimologia eta historia.\nAntzin grekerazko \"\u03c6\u03b1\u03b3\u03b5\u1fd6\u03bd\" (\"phagein\")\",\" \"jan\" esna nahi du, eta \"\u03ba\u03cd\u03c4\u03bf\u03c2,\" (\"kytos\") , \"zelula\" esan nahi du. Prozesu hau 1876an William Osler mediku kanadarrak aipatu zuen aurrenekoz baina \u00c9lie Metchnikoff zoologo errusiarra izan zen 1880an izendatu eta ikerketak burutu zituena.\nInmunologia sisteman.\nUgaztunetan fagozitosia bereziki bi motatako zelulek burutzen dute: makrofagoek eta neutrofiloek. Immunitate-sistemaren zelula fagozitiko espezializatuak dira eta zelula zaharrak, bakterioak, partikula handiak... fagozitatzen dituzte. Bost urrats jarraitzen dituzte:\nKimiotaxia.\nZelula batek fagozitosi prozesua martxan jartzeko lehendabizi mintz plasmatikoan dituen hartzaile bereziek fagozitatu beharreko bakterioa edo partikula ezagutu eta lotzea beharrezkoa du. Modu honetan hartzaileak aktibatu egiten dira, zelula barnera prozesua hasteko seinaleak bidaliz.\nFagozitosia aktibatzen duten molekula ezagunenak antigorputzak dira. Bakterioen horman dauden antigenoen aurkako antigorputzak sintetizatzen dira, opsonina izenarekin ere ezagutzen direnak.\nAdherentzia.\nLeukozitoen mintzeko antigorputz edo opsonina hauek bakterioak inguratzen dituzte eta mikrobioaren horma zelularreko elementu espezifikoei lotzen zaizkie. Manosa hartzaileak, scavengerrak, CD14...\nIrenstea.\nMakrofago eta neutrofiloek antigorputz hauen Fc zatia ezagutzen duten hartzaile espezifikoak dituzte. Puntu horietan, hartzaile-antigorputz tokietan, makrofagoak pseudopodoak edo zitoplasmaren luzapenak ateratzen ditu, kremailera bat bailitzan bezala itxiz eta bakterioa fagozitatuz.\nDigestioa.\nZitoeskeletuko firuen eraginez fagosoma zentrosomarantz gerturatzen da eta lisosomarekin bat egiten du fagolisosoma sortuz. Fagolisosoma azidifikatzen hasten da eta digestio entzimak aktibatzen dira.\nLeukozitoek zianuroa ekoizten dute fagozitosian zehar.\nIraizketa.\nDigestioan sortutako hondakinak zelulatik kanporatuak izango dira exozitosi bidez.\nFagozitosia oso bortitza denean, zelula barneko presio osmotikoa handiegia suertatzen da, fagolisosomen mintza puskatu eta entzimak zitoplasman husten dira. Neutrofiloak modu horretan autoliseritzen dira, horren ondorioz guk zorne bezala ezagutzen dugun likido dentsoa sortzen da.\nApoptosian.\nApoptosia ausazko izaera duen zelularen heriotza programatua da, populazio zelularra fisiologikoki erregulatzeko modu bat da. Hiltzera doan zelulak molekula zehatzak azaleratzen ditu zelula mintzean (kalretikulina, fosfatidilserina, anexina A1, LDL oxidatua eta aldaturiko glikano batzuk...). Fagozitoek molekula hauek ezagutzen dituzte eta fagozitosia abiatzen dute.\nProtozooetan.\nProtozooek elikatzeko erabiltzen dute fagozitosia."}
{"id": "92932", "revid": "105290", "url": "https://eu.wikipedia.org/wiki?curid=92932", "title": "Pinozitosi", "text": "Zelulak burutzen duen molekula ingestio prozesu aktiboa da pinozitosia. Zelularen \u201cedaria\u201d esan nahi du. Fluido eta solutuen ingestioa besikula txikien bidez ematen denean gertatzen da (150 nm-tako diametroa baino txikiagoa)\nPraktikoki zelula eukarioto guztiek burutzen duten prozesua da. Ziklo endozitikoa depresio gaineztatuak izeneko mintz plasmatikoaren azaleraren toki lokalizatu batzuetan hasten da, Depresio hauek eratu ondoren inbaginatu egiten dira mintz plasmatikotik banandutako besikula gaineztatuak eratuz.\nBesikula hauek egitura poligonala eratzen duten zenbait proteinez gaineztatuta daude. Proteina hauetatik garrantzitsuena klatrina da. Depresio gaineztatuen inbaginazioa mintz plasmatikoaren alde zitoplasmatikoan dauden klatrina eta beste proteina batzuen mihiztadurak eragindako indarrek bultzatzen dutela uste da.\nDepresio gaineztatuen alde ez zitoplasmatikoan molekula espezifikoak ezagutu eta lotzen dituzten hartzaile bereziak daude. Honela likido estrazelularreko molekula ugari toki hauetan kontzentratu eta endozitatu egiten dira. Hartzaile bidezko endozitosia deritzo honi eta modu honetan hartzen dituzte espezifikoki zelulek beharrezko makromolekulak.\nLigando espezifikoez gain, likido estrazelularrean disolbaturiko molekulak ere barneratzen dira inespezifikoki. Hau endozitosi ez espezifikoa bezala ezagutzen da.\nEndosomak endozitosiarekin erlazionatutako organuluak dira. Bi motatakoak bereizten dira:"}
{"id": "92933", "revid": "512", "url": "https://eu.wikipedia.org/wiki?curid=92933", "title": "Caspar David Friedrich", "text": "Caspar David Friedrich (1774ko irailaren 5a \u2013 1840ko maiatzaren 7a) XIX. mendeko margolari erromantiko alemaniarra izan zen, mugimendu horretako garrantzitsuenetakoa. Ezaguna da batik bat bere paisaia alegorikoengatik, nora pertsonaiak, aurri, zuhaitz, egunsentiko laino edo gaueko zeruen artean kokatuta, so daude, jeneralean begiraleari bizkarra emanda. Maiz klasizismoaren aurka doan arte sinboliko honek mundu naturalaren gaineko ikuspegi subjetiboa eta emozionala biltzen du bere baitan. Modu bereizgarrian, Friedrichen artean gizakiak zabaltzeko joera duten paisaietan kokatzen dira.\nSuediako Pomeraniako Greifswald hirian jaioa, Kopenhagenen ikasi zuen 1798 arte, Dresden finkatu aurretik. Garai horretan, Europan zehar, gizarte materialista gero eta nahigabe handiagoa sortzen ari zen, izpiritualtasuna hedatzen zein heinean. Ideien aldaketa hau mundu naturalaren birbalorizazioan gorpuztu zen, eta Friedrich, J. M. W. Turner (1775-1851) edo John Constable (1776-1837) gisako artistek natura gizakien zibilizazioaren ifrentzua bezala irudikatu zuten.\nFriedrichek ospea irabazi zuen bizirik zegoela, eta David d'Angers eskultore frantziarrak (1788-1856) esan zuen Friedrichek \"paisaiaren tragedia\" aurkitu zuela. Nolanahi ere, azken urteotan bere arrakasta apaldu zen, eta iluntasunean hil zen. Alemaniak XIX. mendean modernizazioaren bidean aurrera egin ahala, bizkortasuna nagusitu zen bertako arte-mugimenduetan, eta Friedrichen geldotasuna pasatako garai batekotzat jo ziren. XX. mendearen hasieran, ordea, haren lana berriz hasi zen baloratzen. 1920ko hamarkadarako espresionismoak aurkituta zeukan bere lana, eta hurrengo hamarkadetan surrealistek eta existenzialistek haren margoetatik lortzen zituzten ideia franko. Nazismoaren gorakadan ere, Friedrichen ospea igo zen, baina, lotura hau zela eta, Bigarren Mundu Gerraren ostean gainbehera latza pairatu behar izan zuen Friedrichen lanak. Nolanahi ere, 1970eko hamarkadan Friedrichek dagokion postua Alemaniako erromantizismoan eta nazioarte mailan lortu zuen berriro."}
{"id": "92935", "revid": "536", "url": "https://eu.wikipedia.org/wiki?curid=92935", "title": "Karbono asimetriko", "text": "Molekula batean, Karbono asimetrikoa, da bere lau balentziak erradikal desberdinez beteta dituena. Hainbat konposatu organikotan agertzen dira karbono asimetrikoak, adibidez gluzidoetan.\nGlizeraldehidoaren kasuan, adibidez, bigarren karbonoa da karbono asimetrikoa (ikusi irudia). Karbono asimetrikoak dituzten molekulek aktibitate optikoa dute, eta enantiomero izeneko isomeroak sortzen dituzte.\nBeheko irudian ikus daitekeen bezala, karbonoak lau atomo desberdinak ditu bere lau loturetan (karbono asimetrikoa da). Bi karbonoen artean isomeria optikoa dago, bi karbonoak enantiomeroak dira."}
{"id": "92936", "revid": "336", "url": "https://eu.wikipedia.org/wiki?curid=92936", "title": "Enantiomero", "text": "Kimikan eta biokimikan, enantiomeroak (isomero optikoak ere deituak) estereoisomeroetako mota bat dira. Enantiomeroetako bikote batean, bietako bat bestearen ispiluko irudia da, eta biak ezin dira gainjarri (pertsona baten bi eskuekin gertatzen denaren antzera).\nMolekula enantiomeroek antzeko ezaugarri fisiko eta kimikoak dituzte, bat izan ezik: argi polarizatua norabide ezberdinetan desbideratzen dute. Argiaren bibrazio-planoa eskuinalderantz desbideratzen badu, dextrogiro deitzen zaio molekula enatiomeroari, eta ezkerralderantz desbideratzen badu, lebogiroa.\nEnantiomeroak karbono asimetrikoak dituzte. Karbono asimetrikoa da bere lau balentziak erradikal desberdinez beteta dituena. Azido laktikoaren kasuan, adibidez, karbono asimetrikoa da 2. karbonoa (ikusi irudia). Karbono asimetrikoan OH taldea eskuinean dagoenean, molekula enantiomeroa D taldekoa da; karbono horretan OH taldea ezkerrean dagoenean, molekula L da.\nAzpimarratu behar da ez dagoela inongo loturarik isomero dextrogiroaren eta isomero lebogiroaren eta D eta L konfigurazioen artean. D konfigurazioko enantiomero bat dextrogiroa edo lebogiroa izan daiteke, eta baita L konfigurazioko enantiomero bat ere. Esaterako, glukosak naturan duen ohiko forma dextrogiroa da, eta fruktosaren ohiko forma lebogiroa da; biak ala biak, ordea, D konfiguraziokoak dira."}
{"id": "92938", "revid": "336", "url": "https://eu.wikipedia.org/wiki?curid=92938", "title": "Lotura peptidiko", "text": "Lotura peptidikoa aminoazidoen artean gertatzen den lotura kimikoa da. Bi aminoazidoen artean sortzen den lotura kobalentea eta oso egonkorra da. Aminoazido baten \u03b1-karboxilo bat hurrengo aminoazidoaren \u03b1-amino taldearekin elkartzen da erreakzioan ur molekula bat askatuz.\nPeptidoak.\nAminoazidoak lotura peptidikoen bidez elkar lotzean peptido izeneko kateak sortzen dira.\nAminoazido gutxiz osatuta peptido kateak oligopeptidoak dita eta kate luzeak aldiz, polipeptidoak.\nAminoazido bat peptido baten osagai bihurtzean, ez da jadanik aminoazido osoa, karboxilo edo amino taldea, edo biak, galdu baititu. Horregatik hondarrak bihurtzen dira, hondar aminoazidoak. Esaterako, tetrapeptido bat sortzeko lau aminoazido eta hiru lotura peptidiko beharko ditugu.\nKate peptidiko baten bi muturrak ez dira berdinak, bereizi egiten dira. Hori dela eta, katea polarra dela esaten da. Katearen mutur batean aminoazidoak amino talde aske bat izango du baina ez du karboxilo talde osoa. Amino talde horri amino muturra edo N-muturra esaten zaio. Katearen beste aldean aldiz, amino taldea ez da osoa eta karboxilo taldea bai, hortaz, karboxilo muturra edo C-muturra izango da hau.\nEra honetako konposatuetan, R taldearengatik bereizten dira hondar aminoazidoak eta elkarren segidan izendatzen dira \"-il\" atzizkiarekin.\nAminoazidoak alderantziz izendatuz gero konposatu desberdina lortuko genuke, beraz, ordenak garrantzi handia du.\nKate nagusian erreparatuz gero, errepikatu egiten dela konturatuko\ngara. Kate guztietan berdina da, desberdintasun bakarrak luzera eta adarrak (R) dira.\nAdar hauek aminoazido hondar osagaien saila edo sekuentzia bezala ezagutzen dira. Honek peptido kateen ezaugarri nagusia direla esan nahi du, hondar aminoazidoak identifikatu ahal izateko beharrezkoak.\nLotura peptidikoaren ezaugarriak.\nLotura peptidikoaren osagaiak amidak eta karboniloak dira. Lotura eratzerakoan amida eta karboniloa planu berean kokatzen dira. Hau, karbono eta nitrogenoaren arteko lotura bakuna delako gertatzen da. Hala ere, karbonoak lotura bakunak dituenean izaera tetraedala hartzen du eta hau ez da kasua.\nTalde horretan elektronegatiboena oxigenoa da. Nitrogenoa ere nahiko elektronegatiboa den arren (karbonoa baino gehiago bai behintzat), ez da oxigenoa bezainbeste. Beraz, oxigenoak, hain elektronegatiboa denez, berarengana erakartzen ditu karbonoaren elektroiak, erresonantzi elektronikoa sortuz.\nHorrela, loturak izaera partzial bikoitza hartzen du, ez da erabat bakuna, baina ezta bikoitza ere. Horregatik kokatzen dira plano berean molekula guzti horiek. Aipatutako bi lotura horiek zurrunak dira, ez dute biratzeko gaitasunik.\nOxigenoak nitrogenoak baino gaitasun handiagoa duenez elektroiak erakartzeko, karga partzial negatiboa hartzen du eta nitrogenoak aldiz, karga partzial positiboa. Era honetako egiturei dipoloak deritze.\nBi talde peptidikoen artean beti \u03b1-karbonoa dago. Honek ondoan dituen taldeekin lotura bakuna osatzen du eta biratzea posible du. Beraz, kate peptidikoa ez da erabat zurruna.\nSegidan dauden \u03b1-karbonoen R taldeak \"trans\" konfigurazioa dute, hau da, aurkako aldean kokatzen dira.\nBestalde, proteinaren egitura tridimentsionalak garrantzi handia du beren funtzio fisiologikoan."}
{"id": "92941", "revid": "336", "url": "https://eu.wikipedia.org/wiki?curid=92941", "title": "Brasilgo Kongresu Nazionala", "text": "Brasilgo Kongresu Nazionala (), botere legegilea Brasilen maila federalean erabiltzen duen organo arduraduna da. Bere egoitza, Brasilian dago, errepublikako hiriburuan.\nKongresu Nazionala, bi ganberatakoa da Diputatuen Ganberak () eta Senatuak osatutakoa.\nEskumenak.\nBere eskumenen artean, honako hauek daude:"}
{"id": "92942", "revid": "63274", "url": "https://eu.wikipedia.org/wiki?curid=92942", "title": "Regia", "text": "Regia, Pontifize Eskolaren egoitza zen. Erromatar foroan zegoen, iparralderantz begira. Erromatar jainko tradizional batzuen aldareak eta erlikarioak jarrita zeuden antzinako tenplu bat zen, aurpegirik, sexurik eta mitologiarik gabeko jainkoak, Opikonsibia (Ops) eta Vesta bezala, indar izpiritualtzat hartuak, numen bezala ezagutuak. Eraikin honetan, pontifize nagusiak zituen bere bulegoa eta artxibategiak. Lanerako tokia zen, ez bertan bizitzeko. Beste kontzeptu bat, Regia Marina da, Italiako itsas armada guztia biltzen duena Bigarren Mundu Gerran. Regia, genero femeninoko adjektibo kalifikatibo bat da, zeozer sublimea deskribatzen duena. Mexikoko Nuevo Leon estatuko Monterrey herriko gaztelerazko jentilizio femeninoa den Regiomontanaren laburdura ere bada.\nHistoria.\nErroman, Errepublika garaian ezagutu zuten eraikina, Monarkiaren garaikoa da. Erregearen etxea zen, erlijioko buru eta Janoren apaiza zena, eta Vestaren tenplutik gertu zegoena, zaindu ahal izateko. Tradizioak zioenez, Erromako bigarren errege izan zen Numa Ponpilio izan zen bertan bizi izan zen lehena.\nMonarkiaren garaian, jada kontserbatzen ziren eraikin honetan dokumentu erlijioso eta juridikoak, \"libri pontificum\" eta \"leges regiae\" deritzenak.\nRegia, errepublika garaia amaitu arte, Erromako bertako jainkoen gurtza lekua izan zen. Ondoren, Palatinora pasa zen, jainko hauen gurtza gune bihurtu zena, Augusto eta bere familiaren jauregitik gertu egon zitezen. Eraikin edo santutegi honetako gela batean, sagrarioan, Marte jainkoaren lantza sakratuak kontserbatzen ziren, \"hastae Martiae\" deituak, hauengatik, erromatarrek, miresmen handia zutelarik. Lantza hauek, herriak, jainkoaren izenarekin izendatzen zituen, hau da, Marte. Soldadurik ausart eta gogorrenak, jainkoarenen antzerako lantza batekin saritzen ziren. Esaten zenez, Regiako lantzak, une kritikoetan astintzen ziren modu misteriotsuan zeozer iragartzeko.\nRegiaren barnean, \"sacrarium Martis\" delakoa zegoen, batzuen ustez, eraikinaren barnean zegoen tenplu antzeko bat zena, soilik Marteri eskainia. Beste historialari batzuk, gerrarekin zerikusia zuten objektu sakratuak uzten ziren toki bakartua zela uste dute. Gerra adierazten zenean, jenerala sacrariumera joaten zen lantza astintzeko, jainkoari, honako hitzok zuzentzen zizkion bitartean: Mars, vigila!.\nRegiaren barneko beste toki edo kapera sekretu bat, Ops jainkosarena zen, Tito Tazio errege sabinarrak berak aldare bat eskaini ziona. Kapera, oso sekretua zen, eta bertan, Vestaren birjinak eta apaiz publikoa baino ezin zitezkeen sar."}
{"id": "92944", "revid": "336", "url": "https://eu.wikipedia.org/wiki?curid=92944", "title": "Regia Marina", "text": "Regia Marina edo Italiako Errege Itsas Armada, 1861ean sortu zen. Italiako Erresumako itsas armada militarra izan zen 1946 arte. Italiako Itsas Armadan bihurtu zen errepublika aldarrikatu zenean.\nRegia Marinaren lehen eginkizuna, 1866ko Lisako guduan izan zen, Italiaren bateraketaren testuinguruan.\nBigarren Mundu Gerran sartzean, Regia Marina, munduko bosgarren itsas armada zen, AEB, Erresuma Batua, Japonia eta Frantziakoaren ondoren. Aliatuekin, 1943an armistizioa sinatu zenean, itsas armada, tropa nazien aurkako erresistentziarako erabili zen."}
{"id": "92948", "revid": "58701", "url": "https://eu.wikipedia.org/wiki?curid=92948", "title": "Urrutia txaleta", "text": "Urrutia txaleta 1910an Gue\u00f1esen eraikitako indiano etxea da. Emiliano Pagazaurtundua arkitektoak diseinatu zuen, Mexikon dirutza handia egin zuen Urrutia-Galdames familiarentzat. Txaletaren fatxadetan, Frantziako Bigarren Inperioaren eta arkitektura modernistaren eragina nabaria da.\nEraikinaren barruan, apaingarri neo-pizkundetarrak eta Amadeo Depriten beirateak aipagarri dira. Etxearen inguruan, pergola, lorazainaren etxea, eta urmaela zeuden. 1974. urteaz geroztik txaleta Gue\u00f1esko udaletxea da."}
{"id": "92952", "revid": "512", "url": "https://eu.wikipedia.org/wiki?curid=92952", "title": "Lexartza jauregia", "text": "Lexartza Jauregia Martinez Lejartza familiak 1853an Portugaleten eraikitako aisialdirako etxea da. Bizkaiko burgesiak XIX. mendean ezaguturiko garapen handiaren ondorioz eraikitako lehen eraikin garrantzitsua izan zen. Estilo neoklasiko berantiarrekoa, etxearen inguruan, lorategia, te-aretoa eta kapera zeuden. Gaur egun te-aretoa kontserbatzen ez den arren, kapera San Inazio parrokia moduan erabiltzen da.\nGerra Zibilaren ondoren, Jesusen Lagundiak dohaintza moduan jaso zuen jauregiaren jabegoa eta gaur egun UNED unibertsitatearen Bizkaiko egoitza dago bertan."}
{"id": "92955", "revid": "58701", "url": "https://eu.wikipedia.org/wiki?curid=92955", "title": "Abaroa Jauregia", "text": "Abaroa Jauregia, Agustindar Errekoletoen Komentu zaharra, 1891n Lekeition (Bizkaia) eraikitako jauregi dotorea da. Frantziako Bigarren Inperioko eraikina A. Feiner arkitektoak diseinatu zuen Jose Maria Abaroarentzat. Egituratik aipagarriena arbelezko teilatuak, fatxadaren goikaldeko apaindurak, eta eta balkoi korrituak dira.\nJauregiaren barrukaldea bitan banatzen zen, ohikoa zen moduan, batetik alde nagusia, eta bestetik zerbitzarien eremua, horrez gain, eraikin barruan kapera ere kokatzen zen. Abaroa jauregiaren elementu garrantzitsu bat aireztapen-sistema da, XX. mendea izateko nahiko aurreratua. Etxearen inguruan lorategi handi bat eta lan eraikinak zeuden, lorazainaren etxea esaterako.\n1940ko hamarkadaz geroztik, jauregia Agustindar Errekoletoen egoitza da, eta bertan dauden erlijiosoek euren beharrizanetara egokitu zuten jatorrizko eraikina. Gaur egun, eraikina hutsik dago, erabilpen berriak ikertzen ari diren bitartean.\n2015eko urriaren 6an Eusko Jaurlaritzak \"monumentu\" izendatu zuen, Sailkatutako Kultura Ondasuna.\nDeskribapena.\nPuntu kardinaletara begirako eraikin koadrangularra da, arbelezko txapitula estalkidun sabaia duena. Zerbitzu-solairua, goiko hiru solairu eta estalkipeko solairua ditu.\nAlfred Feinek egina da eraikina. Alfred Feine frantses eklektizismoko arkitekto ezaguna da eta bere ibilbidearen azken urteetan egin zuen jauregiaren proiektua. Planoak 1891. urtean izenpetu zituen eta planootan ezarritako antolaketa espaziala aldaketa gutxirekin gorde da. Dena dela, ez da ezer gorde jatorrizko altzarietatik, ez eta eraikinak hormetan zituen estalki eta tapizetatik ere.\nFatxada nagusiaren altxaera hierarkizatutako bost hutsarte-ardatzen bidez antolatua dago, erdiko ardatza apur bat aurreratua delarik. Bertan kokatua dago sarrerako ate handia, zerbitzu-solairuaren eta sarrera-solairuaren arteko erdiko altueran. Erdiko ardatzak bertikalean jarraitzen du harrizko balkoi baterako irispide batekin. Irispide horrek erdian txarro bat duen frontoi triangeluar, zatitu eta kiribilduaz koroatutako burualde zuzena du. Hutsune horren gainetik, bi hutsarteak zirkulu erdiko bi arkutxoren bidez ixten dituen leiho geminatuarekin jarraitzen du ardatzak. Hori guztia harriz eginda dago eta zutarri atxikiak eta harrizko kapitelak ditu alboan.\nFatxada horren beste hutsarteak eta izkinak ere zutarri atxikiz eta harrizko kapitelez inguratuta daude. Hutsarte guztiak balkoi erakoak eta irtenxeak dira. Sarrera-solairukoak giltzarri nabarmendun arku deprimitu lerrozuzen baten pean irekita daude. Gainerako solairuetan burualde zuzenekoak dira.\nErdiko ardatza frontoi triangeluar batek osatzen du, non argizulo batek zulatutako arbelezko ganga irteten baita. Erdiko ganga horren alboetan, eraikinaren estalkiak bi txapitula ditu. Frontoi zatituaren izkinetan, estalki guztia inguratzen duen harrizko baranda dago.\nEkialdeko albo-fatxadak hiru hutsarte-ardatz ditu, zutabe atxikiez inguratuak, eta erdiko ardatza pixka bat aurreratua dutela, zein friso oso apaindua duen frontoi lerromakur batek osatzen baitu. Fatxada horrek, lehen solairuan, erdiko balkoi bat du, toskaniar ordenako bi zutabe dotoreren artean. Solairu horretako alboko hutsarteak, bestalde, bi arku deprimitu zabalen pean kokatuta daude. Gainerako hutsarteak zirrimarratuak eta burudunak dira, eta zutabe atxikiz inguratuta daude. Estalkiak fatxadaren hiru ardatzak osatzen dituzten hiru txapitula ditu.\nMendebaldeko albo-fatxadak aurrekoaren osaera bera du, baina erdiko balkoirik gabe.\nEgoitza-egitarauaren garapena funtsezko bi alderdik baldintzatzen dute, jabearen eta zerbitzuaren ibileren banaketa zorrotzak eta funtzio ezberdinen goitik beherako antolaketak.\nFeine arkitektoak, jabeen eta zerbitzuaren ibilerek talkarik ez egiteko, hiru eskailera ezarri zituen: bi zerbitzukoak batak solairu guztiak zeharkatzen ditu erdisototik teilatuperaino, eta bestea erdisototik beheko solairura doa eta nagusia beheko solairutik hirugarren solairura igotzen dena. Nagusiak eta erdisotoko bigarrenak egurrezko egitura dute eta zerbitzukoak beltzez margotutako burdinurtuzko baranda eta egurrezko zangoak ditu.\nEgitarauaren funtzioak bost mailatan antolatuta daude:\nErabilitako materialei dagokienez, nabarmentzekoa da kareharri grisa, kanpoko eskailera, beheko solairuko harlandu-lan ildokatua, lehen eta bigarren solairuko balkoiak, eraikinaren eskantzuak, fatxadetan sartutako zutarri atxikiak, estalkiaren kiribildura guztia eta errematea emateko balkoi perimetrala estereotomia egokiz egiteko erabilia. Fatxadako elementu batzuk, balkoietako barandetako balaustradak eta ekialdeko fatxadako zutabeak, besteak beste, Ere\u00f1oko marmol gorriz eginda daude. Azken bi solairuetan fatxadek harlangaitz errebokatu eta margotuz egindako tarte bertikalak dituzte.\nEstalkia osatzeko materialak arbela eta zinkezko (jatorrian berunezko) xafla dira.\nBarrenean, bi jabe ezberdinek egindako aldaketak izan arren, eraikinak Feine arkitektoak asmatutako hasierako banaketa fideltasun handiz gorde du, gorde diren planoen azterketa eginez egiazta daitekeen bezala.\nBestalde, barreneko apainketan, arkitektura-diseinuari zor zaion dotorezia mantendu da, atartean, kaperan eta eskailera nagusiko kasetoiduran, hasieran bezala gorde diren guneetan ikus daitekeen legez.\nAbaroaren botere ekonomikoa erakutsi nahi den sarreragunea da atartea. Kalitate handiko eta margo ikusgarrizko kolore ezberdineko marmolak, eskaiolak eta estukoak materialekin egindako apainketa zainduari esker eta barrenean solairu t'erdiko garaiera-aldea duen monumentu-eskailera eraikiz lortu da hori. Garaiera-aldea atartearen eszenografia-efektua indartzen duen eskailera-zatiarekin konpontzen da.\nEtxebizitza burgesaren egituraren osagai bereizgarria da kapera eta, kasu honetan, fatxada nagusiaren antolaketaren barrenean erdiko lekuan kokatua dago. Apainketa oso landua du: diseinu eklektikodun eskaiolak sabaietan, egurrezko panelak zokaloetan eta kromatismo ikusgarriko beirateak leihoetan eta sarrerako atean.\nAbaroa etxearen barreneko giroan, familia burges bakarreko egoitza handia denez, garrantzitsuak dira egur-lanaren kalitatea eta noblezia, hutsarteen, zoruen, zokaloen, sarrera-ateen, armairuen, eta eskailera nagusiaren eta eskailera irudikatzailearen kasetoiduraren arotz-lanean agertzen direnak.\nErdizka bada ere, jantokiaren diseinua ere gorde da, sabaiaren egurrezko kasetoiduran, itsas-zalditxo itxurako leihoen heldulekutan eta jatorrizko berokuntzaren saretxo batzuetan egiazta daitekeen bezala. Diseinu arruntagokoak izan arren, eremu publiko eta pribatuko geletan jatorrizko heldulekuak ere gorde dira.\nEskaiolak marrazki soilekoak dira, bai eremu partekatuan, bai gauekoan, gehiegi apainduak dauden argi-sabaietan izan ezik.\nLorategia eta eraikin atxikiak.\nJauregiaren inguruak eta horko zuhaitzen eta haien arteko eremuak osatzen dute Abaroa Jauregiaren lorategia; eraikuntza nagusira atxikita egon arren, ondoko hiri-inguruarekin lotura duen malda-guneko lorategi-eremua osatzen du. Jauregiaren inguruko sarrera bera da lorategiko sarrera, zeinak ibilgailuentzako sarbidearen ondoan oinezkoentzako beste sarbide bat baitu. Bi sarbideok itxituraren erremate horizontala osatzen duten harlanduzko zatiak eta ibilgailuentzako sarbidea inguratzen duten bi zutabetzarrak kokatzen diren eraikuntza sendoko harlanduzko hormaz mugatuta daude.\nHarriaren gainean, ixteko burdin-hesiak diseinu eklektiko egokia du.\nLorategiaren elementu bereizle eta monumentu-multzoari dotorezia handiagoa ematen laguntzen duten bi eraikuntza gorde dira lorategian: glorieta edo te-gunea, alde batetik, eta bestetik, erremate-dorreak eta zaintzailearen etxeak osatzen duten multzoa. Bi horiek lorategiaren itxitura-hormaren ipar-ekialdeko erpinean kokatuta daude. Glorieta, berriz, mugatutako eremuaren ipar-mendebaleko erpinean kokatua dago; horren sototik abiatzen da tunela, alboko kalearen beste aldean kokatua dagoen lursaila eta Abaroa jauregiaren lorategia lotzen zituena. Gaur egun, tunela itxita dago.\nLorategiaren plano antolatzaileari dagokionez, eta urteetan zehar izan dituen aldaketak gorabehera, neurri handi batean antzeman eta berregin daiteke, lorategian bertan eraikitako eta aipatutako elementuen sarbideak marrazten diren jatorrizko planotik datoz-eta lorategiko ibilbideak.\nBabesteko elementuen artean, lorategiko zati dira gaur egun lorategian dauden 100\u00a0cm-ko edo gehiagoko enbor-perimetroa duten zuhaitz guztiak, baita Piedadeko (Aitta Piela) baselizaren kalea zabaltzeko itxitura-horma lekuz aldatzeagatik lorategitik kanpo geratu dena ere."}
{"id": "92956", "revid": "95298", "url": "https://eu.wikipedia.org/wiki?curid=92956", "title": "Patrokua jauregia", "text": "Patrokua jauregia \u2014Gaitan Aialaren etxea izenaz ere ezaguna\u2014 Markina-Xemeinen (Bizkaia) dagoen jauregi bat da.\nPatrokua jauregia elkarri lotutako eraikinen multzoa da. Eraikinik zaharrena, estilo neoklasikoari jarraiki altxaturiko XVIII. mende amaierako egitura da, ibaiaren ondoan kokaturik. Eraikuntza Migel Barroetak agindu zuen.\n1927 eta 1929 urteen artean, Barroetarren ondorengo izan zen Gaitan Aiala familiak, jauregiaren handitzearen enkargua eman zion Emiliano Amman bizkaitar arkitektoari. Ammanek altuera ezberdineko hiru eraikin berri egin zituen, eta jatorrizko eraikinaren zaharberritzea zuzendu zuen.\n1945ean Joaquin Irizarrek, loggia batekin estali zuen bigarren eraikina. Eraikinaren barrualdetik, zurezko estaldura, eta liburutegia dira aipagarri. Gaur egun, jauregia Lea-Artibaiko udalen mankomunitatearen egoitza da.\n2006ko urriaren 17an, Eusko Jaurlaritzak kultura ondasun izendatu zuen, \"monumentu\" sailkapenarekin.\nDeskribapena.\nPatrokua jauregia Xemeingo Andra Maria parrokiatik 100 metro eskasera dago, eta Markina-Xemeingo herrigune historikotik beste 130 metro ingurura, Urko ibaiaren gaineko zubia zeharkatu ostean betiere. Honako muga hauek zituen partzela zabal baten baitan zegoen kokatuta: mendebaldetik Urko ibaia; hegoaldetik Markina-Xemeindik Xemeinera doan bidea (horren ondoan dago jauregia); eta ekialdetik eta iparraldetik Andre Maria parrokiaren ingurutik hasi eta Xemeingo Elizateko udaletxe zaharretik eta Arretxinagako San Migel ermitatik barrena doan bidea.\n1970eko hamarkadaren erdialdean Lea Artibai ikastetxea kokatu zen bertan. Egoki jokatu eta jauregitik hurbilen dagoen inguruko lorategia errespetatu zuten, balio eta tamaina nabarmenak dituzten zuhaitz-espezie zahar eta guzti.\nJauregia hasieratik bertatik izan zen Barroetatarrena eta ondorengoena, Gaitan Aialatarren aldekoena. Barroetatarrak jauntxo buruzagien artekoak izan ziren, baita Markina-Xemeingo familiarik ezagunenetako bat ere, protagonismo handia izan zutelako eta familiak jarraitasuna izan zuelako denboran. Iparraldera, jauregitik kilometro ingurura, Oxillaingo burdinola eta errota, eta San Joakin eta Santa Anaren ermita ditugu. XVIII. mendearen amaieran Gaitan Aialatarrekin ahaidetu ziren. Ayalatarrek jauregia handitzeko obra handiak egin zituzten, eta beraiek eman diote izena jauregiari. Badirudi Patrokua izenak familia honek Xemeingo Elizatean zuen nagusitasunarekin duela zerikusia.\nXVIII. mendearen amaieran, Miguel de Barroetak eraiki zuen mendebaldeko muturrean dagoen eraikin neoklasikoa, ibaiaren ondoan. Bolumen kubikoa da, beheko oina eta bi solairu eta lau isurkiko estalkia dituena. Lehenengo bi solairuak harlangaitzezkoak dira, harlanduzko platabandek bereizten dituztela, eta azkena adreilu zarpiatukoa. Harlandua du eskantzuetan eta baoen inguruan, ataburu nahiz leihoburuetan. Barnealdean ondo antolatutako lau horma-arteko egurrezko egitura du.\nEraikin horri ekialdetik atxikita egin ziren handitzeko lanak (1927-1929), Gaitan Aialak Emiliano Amann arkitektoari eskatuta. Estilo neobarrokoa du eta elkarri atxikitako hiru bolumen ditu. Lehena jatorrizko eraikin neoklasikoarekin lotzeko bolumena da, hasiera batean solairu bakarra izan zuena, terraza batek estalita. Alabaina, Joaqu\u00edn Irizaren (1945) berritzearen ostean solairu bat gehiago du: egutera bikoitza, erdi-puntuko hiru arkurekin, bistako adreiluz egindakoa eta zutabe toskanarrak dituena oinarri. Hori guztia bi isurkiko teilatuak estaltzen du.\nBigarren gorputza da nagusia eta hiru solairu ditu, lau isurkiko estalkiaren azpian. Beheko bi solairuak harlangaitzezkoak dira eta inposta molduratua dute erremate gisa. Horrek ematen dio bide azkeneko solairuari, bistako adreiluko erdi-puntako arkutxoen segidak osatzen duenari, logia moduko harrizko kolomatxoen gainean. Gorputz honen konposizioari dagokionez nabarmentzekoa da kantoiko leiho-balkoia, kantoian bertan kokatutako arku babeslearen azpian dagoena, baita estalkiaren erremate gisako diren angeluetako lau garitoi eta pinakuluak ere.\nZabaltzeko lanen baitan egindako hirugarren bolumena zerbitzu eta sukaldeetara bideratutakoa izan zen, eta beraz, huraxe da xumeena, bai bolumenari begira, bai konposizioari begira. Hala eta guztiz ere, gainerako eraikuntzen ildo nagusiari jarraitzen dio. Beheko solairua harlangaitzezkoa da eta ganbara, berriz, bistako adreilukoa.\nBarnealdeari dagokionez, azpimarratzekoa da gaztainondoa erabili izana estaldura eta dekoraziorako. Egun ere oraindik ikus daiteke gaztainondoa eraikinaren hainbat tokitan. Bertako gela guztien artean liburutegia gailentzen da nabarmen. Liburutegia eraikin nagusi neobarrokoaren lehen solairuan dago eta berori da jauregiko gelarik nobleena, gaztainondoz egindako dekorazioa dela eta."}
{"id": "92959", "revid": "1712", "url": "https://eu.wikipedia.org/wiki?curid=92959", "title": "Enatiomeroa", "text": ""}
{"id": "92961", "revid": "1712", "url": "https://eu.wikipedia.org/wiki?curid=92961", "title": "Karbono aximetrikoa", "text": ""}
{"id": "92963", "revid": "1545", "url": "https://eu.wikipedia.org/wiki?curid=92963", "title": "Olozaga Txaleta", "text": ""}
{"id": "92964", "revid": "94547", "url": "https://eu.wikipedia.org/wiki?curid=92964", "title": "Parisko Panteoia", "text": "Parisko Panteoia (), Frantziako hiriburuko monumentu bat da. Parisko V. barrutian dago, \"Auzo Latindarra\" deritzonean, Sorbonatik eta \"Louis Le grand\" eta \"Henry IV\" lizeo elitistetatik gertu.\nHistoria.\nMonumentua eraikitzeko lanak 1764an hasi zituen Jacques-Germain Soufflotek, eta 26 urte beranduago bukatu zituen Jean-Baptiste Rondeletek. Frantziako lehen monumentu neoklasikoetako bat da. Hasiera batean, hiriko patroia den Santa Genovevaren omenezko eliza bat izatea aurreikusita zegoen. Baina, Frantziako Iraultzak, aberriko gizon-emakume gailenen gorpuak hartzeko tenplu bezala balio izatea eragin zuen (frontoian, honako hau dago grabatua: \"Aux grands hommes la patrie reconnaissante\" (Gizon-emakume handiei, aberriak esker ona ematen die)).\nNapoleonen erorketaren ondoren Antzinako Erregimena berrezarri zenean, eliza bezala zuen erabilera berreskuratu zuen, eta \"Bigarren Inperioa\"ren garaian mantendu. \"Frantziako Hirugarren Errepublika\" iristean, berriro erabilera laikoa eman zitzaion, Victor Hugo idazle ospetsuaren hiletagatik.\nGainean frontoi klasiko bat duen arkupe kolomaduna, Erromako Agriparen Panteoian oinarritua dago; kupula, berriz, Londresko San Paulo Katedralaren kupulan oinarritzen da; eta biak, Bramantek Erroman eginiko San Pietro in Montorioko Tenplutxoaren oinordeko dira.\n1851n, L\u00e9on Foucaultek bere pendulu ospetsua jarri zuen, Foucaulten pendulua izenez ezagutzen dena. Hantxe egin zuen, eraikinaren altuera handiak esperimentua egiteko modua ematen baitzuen. Esperimentu haren bidez, Lurraren errotazio-mugimendua eta Coriolis efektuaren existentzia frogatu zen. 1995etik, pendulua Panteoian dago berriro.\nHilobiak.\nPanteoian hobiratuta daude, besteren artean, Voltaire, Jean-Jacques Rousseau, Jean Paul Marat, \u00c9mile Zola, Victor Hugo, Jean Moulin, Marie Curie, Louis Braille, Jean Monnet, Simone Veil eta eraikina eraikitzen hasi zen Jacques-Germain Soufflot arkitektoa.\n2002ko azaroaren 30ean, Alexandre Dumas ehortzi zuten Panteoian; Hiru mosketariak lan ospetsuaren egilea. Belus urdinezko mantu batez estalita zegoen zerraldoa, eta mantuan idatzita, mosketarien leloa: \u00ab\"Un pour tous, tous pour un\"\u00bb (\"bat guztiontzat, guztiok batentzat\"). Ordura arte, Dumasen hondarrak Villers-Cotter\u00eatseko hilerrian egon ziren, Frantziako Aisne departamenduan. Une hartan Frantziako presidentea zen Jacques Chiracek bere hitzaldian esan zuenez, idazle frantziar handienetako batekin egindako bidegabekeria zuzendua geratzen zen ekintza harekin."}
{"id": "92966", "revid": "46380", "url": "https://eu.wikipedia.org/wiki?curid=92966", "title": "1997ko Uharte Arakilgo tren istripua", "text": "Uharte Arakilgo tren istripua 1997ko martxoaren 31n gertatu zen, arratsaldeko 19:43etan, Madrildik Irunera zihoan Renfe Intercity motako tren bat, bere bidetik atera zen Uharte Arakilgo burdinbidearen geltoki parean, gehiegizko abiaduragatik. Geroagoko ikerketek frogatu zutenez, trenaren gidaria 130 kilometroko abiaduran zihoan, askoz abiadura txikiagoan joan behar bazen ere.\nHamazortzi pertsona hil ziren.\nDeskribapena.\n1997ko martxoaren 31n, Bartzelona-Hendaia ibilbidea egiten ari zen Intercity \"Miguel de Unamuno\" trenbidetik atera zen orratz-aldaketa batean, eta abiadura handiegian sartu zen, makinistak eta laguntzaileak mantendutako bertsioaren arabera, geltokira hurbiltzeko seinale aurreratua zegoelako bide libreko akatsagatik (argi berdea), zuhurtasun-iragarkian izan beharrean (30 km/h-ko murrizketa adieraziko zuen). Geltokirako sarrera geldialdi-iragarkian, 137tik gelditzeko denborarik gabe Seinaleen arduraduna zen geltokiko buruaren bertsioan, hark ukatu egin zuen aurreratze-seinalea bide librean egon zitekeenik. 18 pertsona hil ziren, eta 80 eta 100 artean zauritu."}
{"id": "92968", "revid": "119347", "url": "https://eu.wikipedia.org/wiki?curid=92968", "title": "Txema Uriarte", "text": "Txema Uriarte Gonz\u00e1lez (Bilbo, Bizkaia, 1960) historialaria, irakaslea, idazlea eta zinema ekoizlea da.\n\"El Barrio de Las Cortes. Una historia de La Palanca Bilbaina\" liburuaren egilekidea eta Bilboko Gizarte Ikerketarako Talde Eragilearen koordinatzailea. San Frantziskoko gau-eskolako irakaslea. \"Sagarren denbora\" (Josu Martinez eta Txaber Larreategi, 2010) filmaren ekoizlea."}
{"id": "92969", "revid": "42829", "url": "https://eu.wikipedia.org/wiki?curid=92969", "title": "Enrique P\u00e9rez Vergara", "text": "Enrique P\u00e9rez Vergara, Flipy ezizenez ezagutua, (Valladolid, Gaztela eta Leon, Espainia, 1974- ) aktore eta umorista espainiarra da. Horrez gain, hainbat telebista-programen ekoizlea da.\nLanak.\nEkoizpena.\nVicente Harorekin batera, La 2 telebista-kateko \"Muchachada Nui\" programaren ekoizle exekutiboa da."}
{"id": "92970", "revid": "336", "url": "https://eu.wikipedia.org/wiki?curid=92970", "title": "Carmen Electra", "text": "Tara Leigh Patrick, Carmen Electra bezala ezagutua, (Cincinnati, Ohio, Ameriketako Estatu Batuak, 1972ko apirilaren 20a - ) aktore, modelo, abeslari eta ekoizle estatubatuarra da."}
{"id": "92971", "revid": "96586", "url": "https://eu.wikipedia.org/wiki?curid=92971", "title": "Cecilia Roth", "text": "Cecilia Rotenberg Rot, Cecilia Roth bezala ezagutua, (Buenos Aires, Argentina 1956ko abuztuaren 8a - ) aktore argentinarra da. Ariel Rot musikariaren arreba da eta Diana Rot abeslari, pianojole eta musikologoaren alaba."}
{"id": "92972", "revid": "119347", "url": "https://eu.wikipedia.org/wiki?curid=92972", "title": "San Anton mendia (Getaria)", "text": "San Anton mendia \u2014ekialdetik begiratzen zaionean duen formagatik, \"Getariako arratoia\" edo \"sagua\" izenaz ere ezaguna\u2014 Getariako itsasbazterreko mendia eta erdiuhartea da, mendi hegal malkartsukoa. Euskal Herriko itsasertzeko gune ezagunenetariko bat da. Aisialdirako erabilera du nagusiki, hala getariarrentzat, nola kanpotik etorritako bisitarientzat.\nLandare mota ugari \u2014bertakoak eta exotikoak\u2014 dituen parke natural interesgarria du. Mendi mazelaren goialdea leunagoa da, eta funtsean apaingarria den zuhaizti batek estaltzen du. Itsaslabarren eremuan, ordea, haitzak bereizgarri duen landaredia gorde du; esate baterako, oso bakana den \"Armeria euskadiensis\" endemismoa.\nXV. mende arte uhartea izan zen. Mende hartan, baina, istmo artifizial baten bitartez herriari lotuta geratu zen. Gorako bidean, itsasargia ikusiko dugu lehenbizi; hortik ematen zuten baleen edo ekaitzen etorreraren berri. Itsasargia utzi eta gorako bideari jarraituz, mendiko punturik altuenera iritsiko gara, eta hantxe Katxapo izeneko eraikuntza txikia dago. Tontor horretatik, Euskal Herriko kostaldearen zati luze bat ageri da.\nBestalde, San Antongo behatokitik ere Getariatik Matxitxako lurmuturrera doan kostaldearen ikuspegi bikainak daude."}
{"id": "92973", "revid": "336", "url": "https://eu.wikipedia.org/wiki?curid=92973", "title": "Pinta", "text": "Pinta anglosaxoi sistemako bolumen unitateetako bat da. Britainiar bertsioan, pintak 20 fluido-ontza inperial balio du, 568 mililitroren baliokidea. Estatu Batuetan, berriz, 16 fluido-ontza estatubatuar balio du, 473 mililitroren baliokidea. Pinta unitatearen laburdura \"p\" edo \"pt\" hizkiak dira."}
{"id": "92974", "revid": "90523", "url": "https://eu.wikipedia.org/wiki?curid=92974", "title": "Ohar-liburu", "text": "Ohar-liburu, koaderno () edo kaier () bat oharrak hartzeko erabiltzen den tamaina txikiko liburua da. Kartoi mehe bati elkartutako hutsik dauden orrialdeak dira.\nGaur egun, ordenagailuek eta beste euskarri elektronikoek koadernoen erabilera murriztu dute.\nKoaderno digitala.\nOharrak hartzeko ordenagailuak erabil daitezke gaur egun eta ohar horiek internet sarean karga daitezke. Gaur egun badaude hainbat baliabide, wikiak, esate baterako, oharrak sarean eskegitzeko, bai bakarka edo bai elkar lanean. Koaderno digitalak pertsona batenak zein talde batenak izan daitezke.\nZenbait ikastetxetan garai bateko koadernoetan idazteko erabiltzen ziren moduko gaur egungo wiki batzuei koaderno digitalak deitzen diete. Adibide bat.\nKoadernoa hezkuntzan.\nWaldorf pedagogian, koadernoa funtsezko elementu didaktikoa da. Bere koadernoan, haurrak egindako lana eta eskuratzen doan ezagutza jasotzen du, irakaskuntza tradizionaleko testuliburuetako eduki inpertsonalen ordez. Pedagogia sistema horretatik, koadernoa tresna didaktiko garrantzitsua bilakatu da beste pedagogietan ere."}
{"id": "92975", "revid": "69477", "url": "https://eu.wikipedia.org/wiki?curid=92975", "title": "Kaier", "text": ""}
{"id": "92976", "revid": "105290", "url": "https://eu.wikipedia.org/wiki?curid=92976", "title": "Ezpainetako", "text": "Ezpainetakoa,ezpainetako barra edo ezpain-barra ezpainak margotzeko erabiltzen den produktu kosmetikoa da. Pigmentuak, olioak, argizariak eta emolienteak ditu ezpainak margotzeko eta hauen ehundura aldatzeko."}
{"id": "92977", "revid": "56334", "url": "https://eu.wikipedia.org/wiki?curid=92977", "title": "Azazkal-esmalte", "text": "Azazkal(etako) esmaltea, azazkal(etako) pintura edo azazkal(etako) berniza azazkalak margotzeko erabiltzen den produktu kosmetikoa da. Besteak beste, nitrozelulosa, toluenoa eta formaldehidoa duten konposatu organikoez egina dago.\nMargoa esmalte-kentzeko izeneko produktuarekin ezabatzen da. Alabaina, azetonarekin ere ken daiteke."}
{"id": "92978", "revid": "105290", "url": "https://eu.wikipedia.org/wiki?curid=92978", "title": "Esmalte-kentzeko", "text": "Esmalte-kentzekoa azazkal-esmaltea ezabatzen duen disolbatzaile organikoa da. Azazkalak garbi uzteko erabiltzeaz gain, azazkal-esmaltea eduki ondorengo denboraldian azazkalak hidratatzeko erabiltzen da.\nEsmalte-kentzekoaren oinarrizko disolbatzailea azetona edo etil azetatoa da. Iraganean azetonitriloa ere ikus zitekeen, baina oso toxikoa da. Hori dela eta, 2000. urteko martxoaren 17an, Europako Esparru Ekonomikoak azetonitriloa kosmetikoetan erabiltzea debekatu zuen."}
{"id": "92979", "revid": "105290", "url": "https://eu.wikipedia.org/wiki?curid=92979", "title": "Belzteko krema", "text": "Belzteko krema edo beltzarantzeko krema eguzkirik gabe azala belzteko edota eguzkia dagoenean azkarrago belzteko erabiltzen den produktu kosmetikoa da.\nBelzteko kremek ez dute izpi ultramoreetatik babesten. Beraz, erreduretatik babesteko eguzki-babesleak erabili behar dira."}
{"id": "92982", "revid": "56334", "url": "https://eu.wikipedia.org/wiki?curid=92982", "title": "Dyedkara Shemai", "text": "Dyedkara Shemai edo Dyedkara II.a, Egiptoko VII. dinastiako faraoi bat izan zen, K.a. 2170 inguruan gobernatu zuena, Egiptoko lehen tarteko aroan.\nOrdena Zaharra, Egiptoko VI. dinastiaren amaieran hondoratu zen, eta Goi Egiptoko nomoetako gobernariek, euren lurraldeen gaineko nagusitasuna ezarri zuten. Gobernari hau, zailtasun ekonomiko edo politikoko garai batean sortutako denbora baterako agintari kontseilu batetakoa ere izan zitekeen. Egoerak, Menfisen, kaotikoa izan behar zuen, Manetonek, Sexto Julio Afrikanoren arabera, dinastia \"Menfiseko 70 erregez, 70 egunez gobernatuz\" osatu zela esan baitzuen.\nBere izena, Abidoseko Errege Zerrendan dago."}
{"id": "92983", "revid": "105290", "url": "https://eu.wikipedia.org/wiki?curid=92983", "title": "La resa dei conti", "text": "La resa dei conti, 1967an Sergio Sollimak zuzendutako spaghetti western azpigeneroko film bat da. Tom\u00e1s Mili\u00e1nek Cuchilloren paperean egin zituen bi filmeetatik lehena da. Hurrengoa, Corri, uomo, corri da.\nIstorioa.\nJonathan Corbett (Lee Van Cleef) sheriffak, bere postua uzten du \"Cuchillo\" (Tomas Milian) ezizenez ezagutzen den mexikar gazte baten atzetik joateko, hamabi urteko neskato txiki bat bortxatzea leporatzen zaiona. Aiztoarekin azkarra da Cuchillo, eta harrapatzeko zaila, eta, beraz, bere jazarpena, luzea eta zaila da. Baina, gaizkile honen harrapaketa aurrera doan heinean, sheriffa, neskato hura bortxatu zuena Cuchillo ez dela ohartzen joaten da, baizik eta amerikar aberats bat..."}
{"id": "92985", "revid": "105290", "url": "https://eu.wikipedia.org/wiki?curid=92985", "title": "Rodea", "text": "Greziar mitologian, Rodea (antzinako grezieraz \u03a1\u03cc\u03b4\u03b5\u03b9\u03b1) ozeanideetako bat zen, Ozeano eta Tetisen alabetako bat. Aldi berean, Demeter jainkosaren alaba zen Persefoneren jolas laguna ere bazen.\nBere izena dela eta, Rodorekin nahasten da, Rodas uharteko lamia eponimoa."}
{"id": "92986", "revid": "1545", "url": "https://eu.wikipedia.org/wiki?curid=92986", "title": "Manuela Velasco", "text": "Manuela Velasco D\u00edez, (Madril, Espainia 1975ko urriaren 23a - ) aktore eta telebistako aurkezle espainiarra da. Concha Velasco aktore eta telebistako aurkezlearen iloba da."}
{"id": "92989", "revid": "56334", "url": "https://eu.wikipedia.org/wiki?curid=92989", "title": "Teogonia", "text": "Teogonia (, \"Theogon\u00eda\", literalki, \"Jainkoen Jatorria\"), Hesiodok idatzitako lan poetiko bat da, greziar mitologiaren Hasiera bezala dena. Eztabaidan dago K.a. VII. mendean edo K.a. VIII. mendean datatu behar ote den.\nEdukia.\nBertan, kosmosaren sorrera eta greziar mitologiako jainkoen leinua kontatzen da, ordura arte, ahoz aho soilik hedatua. Lehen pertsonan idatzia, Hesiodok, munduan, funtsezko mailen arabera pentsatzeko zuen grina islatzen du. Epika grekolatindarreko funtsezko lanetako bat da.\nIdazlanaren ardatza jainkoen segida bortitz baten inguruan antolatzen da eta Zeusen garaipenarekin amaitzen. Ardatz honen inguruan mitoak eta genealogiak gehitzen ditu. Hesiodoren mitoek ekialdeko beste kontakizun batzuekiko harremanak dituzte, Egeo inguruan bat egin zuten zibilizazio ezberdinen ondorioa ziurrenik.\nHesiodoren Teogoniak jatorri hirukoitza du. Batetik, beoziarrek orduan ere mantentzen zuten fedea eta Hesiodok ezagutzen zituen beste tradizio batzuk; bestetik, Homeroren jainkoen mundua; eta, azkenik, Hesiodo beraren baliabideak.\nTeogoniaren kontakizuna laburbilduz, honako eskema aurki daiteke:\na) \u00a0 Hitzaurrea: Musak aurkezten ditu eta haien kantuen hartzaileen zerrenda, ondoren Musak laudatzeko eta haiei laguntza eskatzeko.\nb) \u00a0Kosmogonia: hasieran Kaosa zen, eta haren gainean Lurra etzan zen, gainontzeko izakien egonleku. Eros indar sortzailea dugu.\nc) \u00a0 Jainkoen lehen belaunaldia: Gea eta Uranoren seme-alabak.\nd) \u00a0Jainkoen bigarren belaunaldia: Gauaren, Erisen eta Lurra eta Pontoren\u00a0 seme-alabak.\ne) \u00a0 Jainkoen hirugarren belaunaldia: Pontoren seme-alaben ondorengoak, Uranoren seme-alaben ondorengoak.\nf) \u00a0 Zeusek boterea hartzen du: Titanomakia kontatzen da.\ng) \u00a0Jainkoen laugarren belaunaldia: Zeusen boterea sendotzen da bere seme-alaben bitartez.\nh) \u00a0Heroien katalogoa.\ni) \u00a0\u00a0 Emakume heroien katalogoaren hitzaurrea.\nTeogoniak, Hesiodoren ondorengo lana funtsatzeko balio izan zuen, moralistagoa eta eguneroko bizitzarako gida praktiko bat bezala diseinatua, non lanaren jainkotiar justifikazioa azaltzen duen, jainkotiarra, errealitatearen sortzaile bezala ulertzen den testuinguru batean, baina soilik, bere presentzia eta errealitatea, egunero, munduko gertaeretan ziurtatzen diren heinean.\nHomeroren testuetan ez bezala, \"Teogonia\" Egia bezala irakurtzeko idatzia dago, egileari Helikon mendiko Musek egin zioten adierazpen bat bezala, testuaren lehen zatia osatzen duen istorioa. \"Teogonia\"ko istorioak, homeroar tradizioko jainkoen gehiegizko gizakitzearen erantzun bezala idatziak dirudite."}
{"id": "92990", "revid": "688", "url": "https://eu.wikipedia.org/wiki?curid=92990", "title": "Kosmos", "text": "Bere zentzurik orokorrenean, kosmosa sistema ordenatu edo harmoniatsu bat da. Grezierazko \u03ba\u03cc\u03c3\u03bc\u03bf\u03c2 hitzetik sortzen da, ordena esan nahi duena, eta kaosaren antitesia da. Gaur egun, hitza, unibertso hitzaren sinonimo bezala erabiltzen da (honek duen ordena kontutan hartuta). Kosmetiko eta kosmetologia hitzek, jatorri bera dute. Kosmosaren azterketari (edozein ikuspuntutik) kosmologia deritzo. Hitz hau, hitz absolutu bezala erabiltzen denean, existitzen den guztia esan nahi du, aurkitu dena eta aurkitu ez dena.\nFilosofia.\nEsaten denez, Pitagoras izan zen kosmos hitza unibertsoari erreferentzia egiteko erabili zuen lehen filosofoa, beharbada, zeru izartsuaren ordenagatik.\nErrusiar kosmismoa, Errusian, XX. mendearen hasieran agertu zen filosofia kosmozentriko eta mugimendu kultural bat da.\nGainera, kosmos hitzak, antolaketa esan nahi du.\nTeologia.\nTeologian, hitza, unibertsoaren sorrera adierazteko erabil daiteke, Jainkoa kanpoan utzita. Septuagintak, kosmos zein oikumene erabiltzen ditu munduko gune populatuentzako. Teologia kristauan, hitza, aionen sinonimo bezala erabiltzen da, \"bizitza mundutiarra\"ri edo \"mundu honi\" erreferentzia egiteko, \"beste mundua\"ren aurkakoa.\nKosmologia.\nKosmologia, kosmosaren azterketa zenbait ikuspuntutik abiatuta da, testuinguruaren arabera. Kosmologia guztiek, izaeraren osotasunean dagoen berezko ordena ulertzen saiatzea dute amankomunean. Honela, erlijio eta sistema filosofiko gehienek dute kosmologia bat.\n a gertatu eta 700.000 urtera. Orohar, duela 13.700 milioi urte gertatu zela esaten da.]]\nKosmologia fisikoari dagokionez, kosmos hitza, sarri, modu teknikoan erabiltzen da, balizko multibertso baten barneko jarraikako espazio-denborari erreferentzia eginez. Gure kosmos berezia, orokorrean, Kosmosa bezala izendatzen da.\nFilosofiaren arloan, \"absolutu\", \"kosmos\" eta \"unibertso\" hitzak, existitzen den guztiaren sinonimo bezala erabil daiteke.\nAro Berriko Filosofia.\nKen Wilber filosofoak, Kosmos hitza, existentzia ezagun guztiei erreferentzia egiteko erabiltzen du, kontzientziaren arlo ezberdinak barne. Xede horrekin erabilitako Kosmos hitzak, Unibertso ez dual bat (bere ustez, alde fisikoak eta etika eza barne hartzen dituena) Unibertso zorrozki fisiko batetatik ezberdintzen du, azken hau, ohiko zientzien ardura dena.\nLiteratura.\nKosmosa \"natura autonomo\" bezala ikusteak, natura, gizakien hazkuntzarako mekanismo soil bezala ikustearekin kontrastatzen du.\nKosmosaren munduaren iritzian, gizakia, naturaren zati bat da, mekanismoaren munduaren iritzian, gizakiak natura domeinatzen duen bitartean.\nKen Wilberrek, kosmos hitza, existitzen den guztiari erreferentzia egiteko erabiltzen du. Kosmos hitza, unibertso ez dual hau (bere ustez, alde ez etiko eta fisikoak barne hartzen dituena), unibertso zorrozki fisikotik ezberdintzeko erabiltzen da, azken hau zientzia tradizionalen ardura dena, eta, ohi, kosmos hitzarekin lotzen dena."}
{"id": "92991", "revid": "58701", "url": "https://eu.wikipedia.org/wiki?curid=92991", "title": "Flammarion irarlana", "text": "Flammarion irarlana, Camille Flammarionen 1888ko \"L'Atmosphere: M\u00e9teorologie Populaire\" liburuan agertutako marrazki ezagun bat da, liburuko 163. orrialdean, eta, askotan, gizakiak astronomia aurkitu izana irudikatzeko. Marrazki misteriotsu honek, bere egilea ezagutzen ez dena, gizon bat (beharbada astronomo bat) erakusten du, lurreko atmosferatik begira, hau, bazter daitekeen gortina bat izango balitz bezala, honela Unibertsoaren funtzionamendua ikusiz. Flammarionen jatorrizko lana laguntzen duen testuak, honako hau dio:\n\"Zer da orduan, ganga urdin hau, benetan existitzen dena eta izarrak egunez ikustea eragozten diguna?\"\nIrarlan hau, iturri ugaritan, oker, Erdi Aroko lan bezala deskribatzen da, munduaren ikuspegi sinpleagatik, eta, baita, lur lauaren marrazkitzat ere hartua. Hala ere, inongo zalantzarik gabe, beranduago egin zen, bere data zehatza ezagutzen ez den arren. Flammarion, antzinako liburu astronomikoengatik zuen zaletasunagatik ere ezagutzen da, eta Kepler, Isaac Newton eta Tycho Braheren lanak zituen.\nBertsio koloreztatuak.\nGaur egun, marrazki honen koloreztaturiko bertsio ugari aurki daitezke."}
{"id": "92992", "revid": "1545", "url": "https://eu.wikipedia.org/wiki?curid=92992", "title": "Due violenti", "text": ""}
{"id": "92993", "revid": "2241", "url": "https://eu.wikipedia.org/wiki?curid=92993", "title": "Tar-Ziriatan", "text": "Tar-Ziriatan Tolkienen legendariumean eta Silmarillion eleberrian, Numenorreko hamabigarren erregea izan zen. Eguzkiaren Bigarren Aroko 1634an jaio zen eta aurreko errege izan zen Tar-Minastirren semea zen, eta honen oinordeko bihurtu zen Eguzkiaren Bigarren Aroko 1869an.\nItsasontzi eraikitzaile handi bat izan zen, Erdialdeko Lurraldeko altxor ugari bereganatu eta berriz Numenorrera eraman zituena. Tronua, 2029. urtean utzi zuen, 6 urte beranduago hiltzeko, 2035ean. Bere oinordekoa Tar-Atanamir izan zen."}
{"id": "92994", "revid": "536", "url": "https://eu.wikipedia.org/wiki?curid=92994", "title": "Narmazil II.a", "text": "Narmazil II.a, Tolkienen legendariumean eta Eraztunen Jaunaren eranskinetan, Gondorreko hogeitabederatzigarren erregea izan zen. Minas Tirithen jaio zen Eguzkiaren Hirugarren Aroko 1684. urtean, eta Telumehtar-Unbardazilen semea da. Bere izena quenya hizkuntzatik dator eta \"Eguzkiaren Ezpata\" bezala itzul daiteke.\nHistoria.\nNarmazil II.ak, Gondorreko tronua, bere aita Eguzkiaren Hirugarren Aroko 1850ean hil ondoren hartu zuen.\nBere erregealdia, laburra izan zen, baina arazoz josia Gondorren historiarako, Eguzkiaren Hirugarren Aroko 1851. urtean hasi baitziren erresumaren ekialdeko lurraldeak hartu zituzten Aurigen erasoak. Nazg\u00fblek ere ezarri ziren, ezkutuan, Minas Ithilen, Mordorreko mugen zaintza falta probestuz.\nEguzkiaren Hirugarren Aroko 1856an hil zen, Lautadetako Guduan, Aurigen esku, hain zuzen ere. Bere oinordekoa, bere seme Kalimehtar izan zen."}
{"id": "92995", "revid": "536", "url": "https://eu.wikipedia.org/wiki?curid=92995", "title": "Beren Gondorrekoa", "text": "Beren Gondorrekoa, Tolkienen legendariumean eta Eraztunen Jaunaren eranskinetan, Gondorreko hemeretzigarren seneskal erregeordea izan zen, Egalmothen semea. Minas Tirithen jaio zen, Eguzkiaren Hirugarren Aroko 2655ean.\nBere aitaren oinordeko bihurtu zen 2743. urtean. Bere agintaldian gertatu zen Umbarreko Kortsarioen erasoa Gondorreko hegoaldeko kostaldeari. Hiru flota handirekin, hegoalde guztia suntsitu zuten, Lefnui eta Isen ibaietatik sartzeraino, azken honetatik, Rohan hartu zuten Dunledinarrei laguntza bidali zien.\n2758-2759ko Negu Luzeak, Helm Burdin Eskuri laguntza bidaltzea zaildu zuen, gainera, bere armada gehiena, hegoaldean borrokan ari zelako, bere seme Beregonden agindupean. Baina, udaberria iristean, Kortsarioak garaituak izan ziren, eta berehala bidali zien laguntza Rohirrimei, Rohan lurraldea etsaiz garbitzen lagunduz.\nBeharbada, Rohirrimak, Negu Luzetik eta inbasiotik oso poliki oneratu zirelako edo Dunledinarrengan, arrisku bizi bat ikusten zuelako, Berenek, Isengarden giltzak eman zizkion Sarumani, eta azti zuria, ordutik, Orthancen bizi izan zen.\n20 urteko erregealdia eta 108 urteko bizitza baten ondoren, 2763an hil zen, oinordeko bezala, bere seme Beregond Gondorrekoa utziz."}
{"id": "92996", "revid": "105290", "url": "https://eu.wikipedia.org/wiki?curid=92996", "title": "Lefnui", "text": "Lefnui, Tolkienen legendariumean, Gondor hegoaldeko ibai bat da, Ered Nimrais mendilerroaren mendebaldeko adarreko hegoaldeko ertzean jaiotzen dena, mendi hauen erdigunea osatzen duten tontorren magaletan, eta hegomendebalderantz jaisten da, Andrasten eteten den adarrarekiko ia paraleloan, itsasoan, Belfalaseko Badiaren mendebaldeko muturrean itsasoratuz, estuario garrantzitsu batean. Gondorreko hegomendebaldeko muga adierazten du, Gondor, Pukel Territorio Zaharragandik bananduz, eta, gainera, Anfalaseko kostalde luzea adierazten du.\nIzenaren etimologia.\nBere izena, Bosgarrena bezala itzul daiteke, izenaren lehen zatia, lef, quenyazko \"lempe\"tik eta sindarinezko \"leben\"etik baitator, LEP erroarekin lotua, \"hatza\" esan nahi duena \"bosta, zenbaki berezi bat baitzen elfo edo gizaki erako herrietan, esku bateko hatz kopurua zelarik\". Eta ui amaiera \"esanahi berezirik gabeko adjektibozko amaiera orokor bat da\", \"ezagutzen ez den jatorrikoa, baina, ziuraski, Eldarin arrunteko -ya-tik zetorrena, E.C. -o edo -un amaitutako izen erroei gehitutakoan, sindarinez -ui ematen zuena.\nIzena, Gondor hegoaldeko azken ibai handia izateagatik datorkio, Erui, Sirith, Serni eta Morthronden ondoren."}
{"id": "92997", "revid": "105290", "url": "https://eu.wikipedia.org/wiki?curid=92997", "title": "Andrast", "text": "Andrast, sindarinez \"Kostalde Luzea\" esan nahi duena, Tolkienen legendarium ospetsuan agertzen den fikziozko toki bat da. Gondorreko eskualde eta feudo bat da, Ras Morthil ere deitua. Gondorreko mendebaldean Belegaer itsasoan irtetzen den penintsula luze bat da, eta Belfalaseko Badiaren mendebaldeko muturra da.\nAndrasten, Numenortarrek, sutzar bat jarri zuten, beti piztuta zegoena, Numenorreko marinelei, badiarako sarrera aurkitzea ahalbidetzeko. Horretaz gain, goarnizio militar bat ere ezarri zuten, eta itsasontzi txiki eta txalupei, uharteetatik iristen ziren itsasontzi handiei jakiak eramatea ahalbidetzen zuen ainguraleku bat.\nPenintsula horretan, baina, zehazkiago, eskualdea inguratzen zuten basoetan ezarri ziren Druedainak, Ered Nimrais iparraldeko bere bizilekuetatik kanporatuak izan ondoren, Gondorreko gizonek Druaith laur edo \"Pukel Lurralde Zaharra\" bezala ezagutu zutenean."}
{"id": "92998", "revid": "512", "url": "https://eu.wikipedia.org/wiki?curid=92998", "title": "Belfalaseko Badia", "text": "Belfalaseko Badia, Tolkienen legendariumeko fikziozko toki bat da. Gondor hegoaldeko badia handi bat da, Belegaer itsasorantz ematen duena.\nBadia, garai batean, Beleriand eta Hegoaldeko Lurraldeak Eguzkiaren Lehen Aroan banatzen zituen Golko Handiaren hondakina zen. Haserrearen Gerraren ondoren, Erdialdeko Lurraldearen zati handi bat ur azpian hartua izan zen, eta, kostalde berri honekin, Belfalaseko Badia, Andrastetik Anduinen ahoetararte hedatzen zen, eta, ondoren, hegoalderantz, Umbar eskualde ezezagunetara igaroz.\nGondorreko ibai gehienak Belfalaseko Badian itsasoratzen dira, lurmutur asko zituena, itsasoratze horien ondorioz. Bere kostaldean, Dol Amroth ere dago, Gondorreko Belfalas eskualdearen hiriburua, izen hori, badiagatik jasotzen duena.\nBelfalaseko badia, itsasontzientzako sarrera garrantzitsua zen, eta korridore bezala erabili zuten bereziki Umbarreko Kortsarioek, Minas Tirithetik gertu iristeko Pelennorreko Zelaietako guduan, baina Aragornek zuzendutako Hildakoen Armadak garaitu zituen, aipaturiko gudura iritsi aurretik.\nBelfalas hitzak \"Kostalde Handia\" esan nahi du sindarinez: bel (handia, indartsua) eta falas (kostaldea, hondartza)."}
{"id": "92999", "revid": "90204", "url": "https://eu.wikipedia.org/wiki?curid=92999", "title": "MDMA", "text": "MDMA MetilenoDioxiMetAnfetamina izeneko substantzia kimikoa da. Amama, estasi edo molly ere deitzen zaio. MDMA enpatogeno moduan deskribatzen da, gogo-aldartea aldatzen duen serotonina eta dopamina moduko substantzia kimikoak isurarazten baititu garunean. Horiek maitasuna eta laguntasuna moduko sentipenak sorrarazten dituzte. Kontsumitzaileak maitatuak eta zoriontsuak sentitzen dira. MDMAk haluzinazioak eragin litzake.\nAlderdi kimikoak.\nGai elkartu honen nomenklatura sistematikoa (RS)-1-(1,3-metilenodioxifen-5-il)-N-metilpropan-2-amina litzateke, sarritan 3,4-metilendioximetanfetamina laburdura erabiltzen den arren. Bere formula molekularra C11H15NO2 da.\nMDMA basea olio kolorgea da, uretan disolbaezina. MDMAren gatz arruntena klorhidrato gatza da. MDMA klorhidrato purua uretan disolbagarria da, eta kristal edo hauts zuri moduan ager daiteke.\nSintesia.\nMDMA sintetizatzeko 20 prozesu inguru daude. Horietatik 7 gehiago erabiltzen dira legez kanpo ekoizteko.\nMerck-en patentean azaldu zen metodo originala safrolaren bromazioan datza. Horrela 1-(3,4-metilendioxifenil)-2-bromopropano lortzen da eta azken hau metilaminarekin erreakzionarazten da.\nMetodo xinpleena 3,4-metilenodioxifenil-2-propanona (MDP2P) erreaktibotik abiatzea da. Konposatu hau oso erabilia da elikagai industrian, zaporea emateko, eta lurringintzan osagai gisa. MDP2P konposatua piperonala, isosafrola edo safroletik sintetizatu daiteke. Safrolaren isomerizazioz isosafrola lortu daiteke, base sendo baten presentzian. Ondoren isosafrola MDP2P-ra oxidatu daiteke.\nBeste metodo bat safrola MDP2P artekarira zuzenean oxidatzea litzateke, Wacker-en prozesua erabiliz; hau da, paladio katalizatzailea erabiliz. Jarraian, MDP2P artekariaren aminazio erredukzioaz MDMA errazemikoa lortzen da: (R)-MDMA eta (S)-MDMA konposatuen nahastea 1:1 proportzioan.\nMDMA kantitate handiak egiteko, olio lurrunkor kantitate erlatiboki txikiak behar dira. Ocotea cymbarum olio lurrunkorrak, adibidez, %80 eta %94 tarteko safrol konposizioa ohi du.\nKontsumorako moduak.\nArestian aipatu bezala, MDMA kristal edo kristal hauts moduan lor daiteke. Hortik datorkio \u00abkristal\u00bb izena. Konpaktante eta aglutinatzaileak dituzten piluletan komertzializatu ohi da ere. Kasu honetan hartutako dosiaren neurria neurtzea zaila da, pilulen purutasuna eta MDMA konposizioa ezezaguna izan ohi delako. Honen arabera, heldu baten dosia 60 mg eta 290 mg artean egongo litzateke.\nIrensketa modu anitz daude: arrozaz egindako paperaz estalitako kapsuletan ( hauei \u00abbonbatxo\u00bb izena ematen zaie), piluletan, disolbatuz eta injektatuz edo sudurretik hartuz. MDMA salerosketaren debekuak ekarri duen arazoetako bat estasi izenez saltzen diren pilulek MDA, MDEA, DXM, kafeina, opiazeoak, analgesikoak edota ketamina eduki dezaketela da. Gainera, Sassafras olio horniduraren murrizketa globalak arazo hau areagotu du. Sustantzia gehigarri hauek MDMAren sintesitik lortzen diren produktuak dira eta MDMArekin nahastuz ondorio larriak eduki ditzakete. Ketaminaren kasuan bihotz-biriken gelditzea ere gerta daiteke. Kristal hauts moduan saltzen den MDMAk metilona, etilona, MDPV, mefedrona edo \u201cbainu-gatz\u201d izenez ezagututako beste edozein konposatu gehigarri eduki dezake\nGiza gorputzak MDMArekiko tolerantzia garatu dezake. Beraz, bere kontsumo jarraituak drogaren efektuen intentsitate eta ezaugarrien murrizketa dakar. Denboraldi jakin batez kontsumitu ezkero \u00abmagia galera\u00bb efektua gerta daiteke. Efektu hau enpatia eta musikarekiko sentimendu sakona galtzean datza. Hala eta guztiz ere, hipertentsioa, pupilen dilatazioa eta deshidratazioa inoiz desagertzen ez diren efektuak dira.\nMDMAren ajea akidura fisiko eta mentala eta pentsatzeko zailtasunarengatik ezaugarritzen da. Gauzak horrela, subjektua orduz etzanda eta isilik egon daiteke.\nEraginak.\nMDMAk garunak serotonina eta dopamina gehiago ekoiztea eragiten duela ematen du. Serotoninak gure gogo-aldarteari eragiten dio; dopaminak, berriz, erlaxazioa bultzatu eta mina arintzen du.\nLehenengo sentsazioa ordubetera agertzen da, sakona eta deskribatzen zaila da (hotzikara iraunkor baten moduko arintasun fisiko eta mentaleko egoera bat da; hortik datorkio hain zuzen droga honi bere izena). Ondoren, noizbehinka berriz ere agertzen da, baina geroz eta intentsitate txikiagoarekin. Bukaera arte irauten duen egoera hau modu askotara deitu daitezke.\nAmamaren ondorio nagusiena enpatia da, hau da,pertsonen arteko intimitatearen eta komunikazioaren handitzea alegia.Era berean,sosegua,beldur eta tentsioen askapena, mugimenduen askatasun handiagoa, pentsamenduen argitzea, ikusmeneko hautematearen eraldaketak eta ukimenaren eta entzumenaren hobetzea eragiten ditu.\nEnergia maila handitzea da, gau osoan salto eta dantza egiteko gogoa izateraino. Neke fisikoaren sentsazioa ere ekiditen du, estimulazio eta erlaxazio uneak konbinatzen, eta maitemintzearen antzeko egoera emozional bat eragiten. Amama ez da afrodisiakoa, nahiz eta ukitzearen eta ukitua izatearen plazera indartu. Sentsualitatea eragiten du.\nItxura.\nAmama hainbat neurri eta koloretako piluletan merkaturatzen da, eta eskuarki logotipoak izaten ditu idatzirik. Amama sintesi droga da, eta eskuarki pilula moduan kontsumitzen den arren, pilula txikitu eta sudupiltzen dutenak ere badaude. Bere ezaugarri nagusia emozioetan aldaketak eta, neurri txikiagoan, pertzepzioan eraldaketak eragitea da.\nGaindosia.\nIzu-krisia: zure laguna paranoiko agertzen bada, eta herstura eta izua edukitzen hasten bada, jendetsua ez den leku lasai batera eraman ezazu, eta lasaitzen saiatuz zaitez.\nBerotasuna: eraman ezazu zure laguna leku fresko batera eta emaiozu freskagarri bat, edari energetiko bat; ez utzi azkar edaten.\nHitz egin edo mugitzeko gaitasunik eza: egoera kritiko edo heriotza ekarri dezakeen arrisku egoera baten lehenengo sintoma izan daiteke, toxikazioa bezala ezagutzen dena alegia.\nKonortea galtzen badu, larrialdi-zerbitzuetara joan. Konorte barik dagoenean gorakoa botatzen badu, arnasten jarraitzen duela kontrolatu."}
{"id": "93000", "revid": "336", "url": "https://eu.wikipedia.org/wiki?curid=93000", "title": "Manw\u00eb", "text": "Manw\u00eb, Tolkienen legendariumean eta idazle honen hil ondorengo lana den Silmarillionen agertzen den pertsonaia bat da. Valarretako garrantzitsuena, eta, beraz, Aratarretako bat da. Manw\u00eb, Melkorrenm Jaun Ilunaren anaia txikia zen Eruren pentsamenduan. Ardaren gaineko botere eta autoritaterik gehien jaso zuena izan zen, bertan, Eruren ordezkari bihurtuz.\nVardaren senarra da, Izarren Anderea, Valarren Erreginetako bat. Honekin batera bizi da Taniquetilen, Ardako mendirik garaienean. Manw\u00eb, Haizearen Jauna eta Lehen Erregea da. Arda da bere domeinua, baina bere gauzarik gogokoena, airea da, eta, horregatik, Sulimo ere deitua da, \"Ardako Hatsaren Jauna\".\nTronu leundu batean eserita dago, urdin argi koloreko arroparekin jantzia, eskuan zafirozko zetru bat duela. Manw\u00ebren begiek ere, zafirozkoak dirudite, baina distiratsuagoak, eta tximista bezain beldurgarriak. Manw\u00ebk mundu osoa ikusten du zerupean. Arranoak dira bere mezulariak, eta Eonw\u00eb maia da bere heraldoa."}
{"id": "93001", "revid": "6327", "url": "https://eu.wikipedia.org/wiki?curid=93001", "title": "Estasis", "text": ""}
{"id": "93002", "revid": "119347", "url": "https://eu.wikipedia.org/wiki?curid=93002", "title": "Italiako Erresuma (1861-1946)", "text": "Italiako Erresuma, 1861ean Italiako errege koroatu zen Vittorio Emmanuele II.a buru zuen Italiaren bateraketaren (1848-1870) ondoren sortu zen estatua izan zen. Italiako Erresumak, bi mundu gerretan parte hartu zuen. Hain zuzen ere, Bigarrenean parte hartu izanak eraman zuen desagerpenera, 1946an erreferendum bat egin ondoren, non errepublika sistema garaile irten zen monarkikoaren aurrean, azken honek, gerran zehar galdu zuen ospearen ondorioz. Azkenik, 1946ko ekainak 2an, Italiako Errepublika aldarrikatu zen.\nHistoria.\n1849an, Vittorio Emmanuele II.a, Sardiniako errege eta Savoiako duke koroatua izan zen. Errege hau izan zen, penintsularen zati gehienaren bateraketaren buru izan ondoren, 1861ean Italiako errege koroatua izatea lortu zuena. Honen biloba Viktor Emanuel III.ak 1946ko maiatzean Hunberto II.a oinordekoaren mesedetan utzi zuen tronua. Urte bereko ekainean errepublika aldarrikatua zen.\n1861etik 1922 arte, Italia, sufragio mugatuen bidez aukeratutako legebiltzar bat zuen monarkia konstituzionala izan zen (lehen gizonezkoen sufragio unibertsala 1913an egin zen). Lehen Mundu Gerran lortutako garaipenaren ondoren, Italiak bere lurraldea hedatu zuen, ordura arte Austriar-Hungariar Inperioarenak ziren lurraldeekin: Trieste, Trentino, Hegoaldeko Tirol eta Istria\n1922tik 1943 arte.\nBenito Mussolini lehen ministro zuen diktadura faxista bihurtu zen.\nKanpo politikari dagokionez, Italiako Erresuma (berandu elkartu zelako) Afrikaren banaketatik kanporatua izan zen Berlingo konferentzian. Hala ere, koloniak ezarri ahal izan zituen Libia, Etiopia, Somalia eta Eritrean.\nHegoaldeko Erresuma.\nHegoaldeko Erresuma (), 1943ko iraila eta 1944ko ekaina arteko garaia ezagutzen da, Viktor Emanuel III.a erregea eta Pietro Badoglio Brindisin ezarri zirenean, aliatuek hartutako lurraldea. Garai hau, Italiako Errepublikaren aldarrikapenarekin amaitzen dena, beste lautan banatzen da."}
{"id": "93003", "revid": "96586", "url": "https://eu.wikipedia.org/wiki?curid=93003", "title": "Pepe Rubianes", "text": "Jos\u00e9 Rubianes Alegret, Pepe Rubianes bezala ezaguna, (Vilagarc\u00eda de Arousa, Galizia, 1947ko irailaren 2a - Bartzelona, Katalunia, 2009ko martxoaren 1a) haurtzarotik Katalunian bizi zen aktore eta antzerki-zuzendari galiziarra zen. Pantomiman, imitazioetan eta bakarrizketan espezializatua zen. Bere ironia, umore azidoa eta hitz-jario itsusiengatik nabarmentzen zen.\n2008ko apirilean biriketako minbizia diagnostikatu zioten eta 2009ko martxoaren 1ean hil zen Bartzelonan zuen etxean 61 urte zituela."}
{"id": "93004", "revid": "1545", "url": "https://eu.wikipedia.org/wiki?curid=93004", "title": "Brasilgo Senatua", "text": "Brasilgo Senatu Federala, Brasilgo Kongresu Nazionalaren ganbera garaia da.\nBrasilgo Inperioaren lehen konstituzioarekin batera sortua izan zen, 1824an eman zen konstituzioa. Erresuma Batuko Loren Ganberan oinarritzen zen, baina, Errepublika aldarrikatu zenean, AEBetako Senatuaren antzeko eredu bat hartu zuen.\n2007ko abendutik, Senatuko presidentea Garibaldi Alves Filho da.\nOsaketa.\nSenatuak, 81 senatari ditu, 3, Brasilgo estatu bakoitzeko.\nSenatariak, zortzi urteko agintaldi batetarako aukeratzen dira, hauteskundeak, lau urtetik behin egiten direlarik, lehenik, heren bat berritzen delarik, eta, lau urte beranduago, gainontzekoak. Hauteskundeak, 1994tik, presidentzialak eta estatalekin batera egiten dira.\nEgungo Partaideak.\n2006ko Brasilgo hauteskunde orokorretan, honako senatari konposaketa hau aukeratua izan zen:"}
{"id": "93006", "revid": "119347", "url": "https://eu.wikipedia.org/wiki?curid=93006", "title": "Lorden Ganbera", "text": "Lorden Ganbera () Erresuma Batuko Legebiltzarreko goi ganbera da, 746 partaidez osatua. Legebiltzarrak, Subiranoa eta behe ganbera edo Komunen Ganbera ere hartzen ditu. Westminster jauregian dago.\nJatorria.\nGanberaren jatorria XIV. mendean dago; harez geroztik, ia etengabe dihardu, izen hori 1544an hartu zuen arren. 1649an abolitu zuen Oliver Cromwell iraultzaileak, baina 1660an berrezarri zen.\nGaur egun, rol sinboliko eta tradizionala du. 1911n, \"Parliament Act\"a onartu zen: horren bidez, lordek, aurrekontuak izan ezik, lege ororen onarpena urtebete atzera lezakete, baina sekula ez arbuiatu. 1968an, bertako partaideen pribilegio aristokratikoak amaitu nahi zituen erreforma egitasmo bat onartu zen. Tony Blairren gobernuak ganbera horri garrantzia kentzeko erreforma legegileak segitu zituen; 1999an, lordak oinordekotzarik gabekoak zirela adierazi zen, baizik eta aristokraten artean aukeratuak. \nEgun, soilik Norfolkeko Dukea eta Choldmondleyko Markesa oinordekotzadun lord bakarrak dira, Estatuko Ofizial Handiak izateagatik. Norfolkeko Dukeak legebiltzarra irekitzen du; halaber, errege-erreginen koroaketaz eta estatu hiletez arduratzen da. \n1998 eta 1999 bitartean, Augusto Pinochet jenerala auziperatzeko ere erabili zen Lorden Ganbera: Londresen 1998ko urriaren 16an atxilotua izan zen. "}
{"id": "93007", "revid": "65203", "url": "https://eu.wikipedia.org/wiki?curid=93007", "title": "Norfolkeko Dukea", "text": "Norfolkeko Dukea, noblezia titulu ingeles bat da, Howard familiarena dena 1472tik. Egungo dukea, Edward Fitzalan-Howard da, titulu hau, bere aita Miles Francis Stapleton 2002an hil zenean jaso zuena.\nNorfolkeko Dukea, Loren Ganberaren zati izateko oinordekotza eskubidea duten azken bi lord britainiarretako bat da.\nNorfolkeko dukeek, ondoko titulu batzuk ere badituzte, Arundeleko Kontea kasu. Historikoki, Ingalaterrako lehen familia aristokratikoetako bat izan zen. Familia osoa, tradizionalki, katolikoa izan da eta ezespen ingelesaren ordezkaririk nagusiena."}
{"id": "93009", "revid": "59723", "url": "https://eu.wikipedia.org/wiki?curid=93009", "title": "Brasilgo Demokraziaren Mugimendua", "text": "Brasilgo Demokraziaren Mugimendua (), 2017ra arte Brasilgo Demokraziaren Mugimenduaren Alderdia, Brasilgo alderdi politikorik handienen artean dago: erdialde inguruko pentsaera du eta, zalantzarik gabe, herrialde osoan ordezkaritzarik gehien duten alderdietako bat da. Paper nabaria bat izan du gobernu guztietan, erregimen militarra amaitu zenetik. Hauteskunde kodea 15 du.\n1979an sortu zen, antzinako Mugimendu Demokratiko Brasildarraren erregularizazioarekin, Alderdi Politikoen Legeari buruz jarritako arau berrien arabera. MDBak, gobernuaren aurka zeudenak bildu zituen Erregimen Militarrean, Aliantza Berritzaile Nazionalaren aurkakoa zena, hau, erregimenaren aldekoa zelarik."}
{"id": "93010", "revid": "105290", "url": "https://eu.wikipedia.org/wiki?curid=93010", "title": "Mugimendu Demokratiko Brasildarra", "text": "Mugimendu Demokratiko Brasildarra (), alderdi politiko brasildar bat izan zen, 1966ko martxoak 24an sortua, diktadura militarraren garaian, bipartidismoa derrigorrezkoa zenean. 1979ko azaroak 27an desagertu zen, sistema bipartidistarekin batera, baina Mugimendu Demokratiko Brasildarraren Alderdia izenarekin birsortu zen.\nDiktadura militarrean, udal karguak eta Senatu eta Diputatuen Ganberatako partaideak hauta zitezkeen. Bi azken organo hauetan, MDBak garaipen garrantzitsuak lortu zituen, batez ere 1970eko hamarkadan, alderdi ofizialista arerioa zen Aliantza Berritzaile Nazionalaren aurka. Erregimenaren alde gogorrak, beti ados ez zegoen alderdiaren aurka egin zuen, zabalkuntza politikoa, segurtasun nazionalaren kalterako izango zela ustez."}
{"id": "93011", "revid": "59723", "url": "https://eu.wikipedia.org/wiki?curid=93011", "title": "Aliantza Berritzaile Nazionala (Brasil)", "text": "Aliantza Berritzaile Nazionala (, \"ARENA\") 1966ko apirilaren 4an sortutako alderdi politikoa izan zen, 1964ko Brasilgo Estatu Kolpearen ondoren sortu zen erregimen militar berria babesteko. Nagusiki kontserbadorea zen. Haren sorrera 2. zenbakidun lege instituzionalaren bidez bipartidismoa ezarri zenean gertatu zen. 1980an, alderdi aniztasuna legeztatu zen eta Alderdi Demokratiko Soziala izenaz berrizendatu zen, gaur egun, Alderdi Progresista izenaz ezagutzen dena.\nBipartidismo brasildarrak bi alde politikook sortu zituen: ofizialista, Aliantza Berritzailearena, eta oposiziokoa, Mugimendu Demokratiko Brasildarrarena."}
{"id": "93012", "revid": "98220", "url": "https://eu.wikipedia.org/wiki?curid=93012", "title": "Whiski", "text": "Whiskia (ingelesez orokorrean eta Eskozian, \"whisky\", eta Irlanda eta AEBetan, w\"hiskey\"; jatorri etimologikoa Eskoziako gaelerazko \"uisge beatha\") graduazio handiko edari alkoholdunetatik ezagunenetarikoa da, hainbat isurkari azukredunetako edo garagardoetako destilazio prozesutik lortua.\nEtimologia.\n\"Whiski\" hitza gaelikotik dator, Eskoziako gaeleraz \"uisge\" eta irlanderaz \"uisce\", \"ura\", eta hura Eskoziako gaeleraz \"uisge beatha\" eta irlanderaz \"uisce beatha\", \"bizi-ura\", \"pattar\" esapidetik. Fraide eskoziarrek hitz horren esanahia \"aqua vitae\" esapidera aldatu zuten, edariaren ezaugarri anestesikoak eta medizinalak zirela eta. Whiskia egiteko hainbat ale erabiltzen dira, besteak beste, artoa, garagarra, zekalea eta baita suge-ilarra (\"buckwheat\") ere.\nHedapena.\nWhiskia Eskozia eta Irlandatik AEBetara eta Kanadara hedatu zen. Hori dela-eta, gaur egun mota ugari daude, ekoitzitako lekuaren arabera. Horrexegatik, mota hauek azpimarratzekoak dira: estatubatuarrak (Corn, Rye eta Bourbon), kanadarra, irlandarra eta eskoziarra, bait eta japoniarra eta indiarra ere, hainbesteko garrantzia ez duten arren.\nHortaz, whiski mota guztiak zerealetatik lortzen dira; baina benetako ezberdintasuna erabilitako teknika, nahasketa eta zahartze-prozesuaren araberakoa da.\nElaborazioa.\nWhiskia egiteko oinarriko osagaiak garagarra eta ura dira. Bi osagai horiek hainbat urrats dituen prozesu batean nahasten dira azkenean whiskia lortzeko. Hasierako prozesua, garagarra maltatzea eta hartzitzea garagardoarenaren nahiko antzekoa da. Ondorengo destilazio-prozesuek zapore berezia eta alkohol-graduazioa ematen diote.\nMaltatzea.\nLehenik eta behin, garagar-aleak bildu eta uretan sartzen dira, ondo busti daitezen. Aleak uretan daudela, garagarra ernetzen hasten da. Nahiko ernatu dela ikusten denean, garagarra lehortu egiten da, ernetzea gelditzeko. Prozesu horren helburua garagarraren almidoia azukre bihurtzea da.\nGaragar ernatuaren lehortzea tradizionalki zohikatza edo turba errearen beroarekin egiten zen, hori baitzen Eskozian eta Irlandan eskuragarrien zegoen erregaia. Lehortze prozesu horretan, beraz, baliteke garagar maltatuari zohikatz zaporea gehitzea, ketzearen eraginez.\nProzesu horri guztiari maltatzea deitzen zaio eta ondorioz maltatutako garagarra lortzen da, edo besterik gabe \"malta\" deitua ere bai. Prozesu horretatik eratortzen da, beraz, \"malta-whiskia\" izena. Maltatze prozesuak astebete edo bi irauten du. Destilategi batzuek oraindik prozesu guztia eskuz egiten badute, gehienek maltatzeko errota bereziak erabiltzen dituzte: bertan zohikatz zaporea neurrira aukera daiteke.\nHartzidura.\nMaltatutako garagarra eho egiten da errotan, irin hautsa baino handixeagoa den tamaina batean utzi arte. Hortik ateratzen osagaiari Eskozian \"grist\" deitzen diote.\n\"Grist\" hori metalezko ontzi zilindriko batean ur berotan beratzen uzten da (\"mash tun\"). Tarteka nahastu egiten da, prozesuak aurrera egin dezan. Ontzitik isurkaria drainatzen da eta bertan garagarraren oskolak eta azalak baino ez dira geratzen. Hondakin hori animaliak elikatzeko erabilitzen da.\nDrainatutako isurkariari \"worts\" deitzen diote eta kolore marroia du eta zapore gozokoa da. Wortsa, lehenik, \"underback\" izeneko ontzi biltegiratzen sartzen da, eta ondoren, \"washback\" izeneko zurezko upel erraldoi bertikal batzuetara pasatzen da. Orduan legamia gehitzen zaio eta hartzidura hasten da. Hartzidura amaitutakoan, geratzen den isurkariak etxean egindako garagardoaren usain bizia du eta % 8ko alkohola du gutxi gorabehera.\nDestilazioa.\nHartzitutako isurkaria kobrezko alanbike batean sartzen da. Eskozian bi alanbike erabili ohi dira, bata bestearen ondotik. Lehenengo alanbikean (\"wash still\"), isurkaria irakiten jartzen da, eta alkohola nahasketako ura baino lehenago lurrintzen hasten da. Lurrin hori alanbikearen goialdera igotzen da eta pipa moduko beso batetik ateratzen da. Alanbikearen besotik ateratako lurrina hoztu egiten da, isurkari bihurtzen da, eta orduan, bigarren alanbikean sartzen da (\"spirit still\").\nDestilaziotik ateratzen den isurkaria hiru ataletan banatzen da, destilazio momentuaren arabera:\nFase honetan atal bakoitzaren azterketa kimiko bat egiten da eta hiruen arteko nahasketa egokiena bilatzen da.\nBiltegiratzea.\nDestilatzetik ateratako likorea zurezko upeletan gordetzen da. Eskozian aldez aurretik sherria edo bourbona izan duten upelen zurak berrerabiltzen dituzte whiski upelak egiteko, izan ere, horrek zapore berezia ematen baitio edariari. Zur horiek Estatu Batuetatik ekartzen dituzte gehienbat, izan ere, herrialde hartako osasun legeriaren arabera, zurezko upel bakoitzak erabilpen bakarra baino ezin du izan.\nEskozian, edari biziari \"whiski\" izena eman ahal izateko, gutxienez hiru urtez egon behar du upelean. Whiski gehienek epe hori hirukoizten dute, eta malta bakarreko whiskiek (\"single malt\") hamar eta hamabi urte ematen dute upeletan, botilaratuak izan aurretik. Upelategietako usaina oso berezia izaten da, besteak beste, upelek galera txikiak izaten dituztelako. Upel bakoitzak % 2 urtean galtzen du gutxi gorabehera; beraz, hamar urteren buruan beren edukiaren bostena galtzen du: kopuru horri \"Aingeruen zatia\" deitzen diote.\nWhiskia botilan sartzen denean, ontzeari uzten dio, eta itxidura irekitzen ez den bitartean, ez da sekula txartzen. Behin irekita, urte bete edo bi urteko epean galtzen da.\nEraginak.\nAlkohola, eta zehazki etanola, albo ondorioak sortzen dituen droga psikoaktiboa da. Edari hori hartzearen ondorioak zeharo aldatzen dira alkohol-kopuruaren eta edateko unearen arabera. Esate baterako, bazkari luze baten ostean, intoxikazioa pairatzeko probabilitateak txikiagoak dira, urdaila hutsik egonik edatean baino.\nAlkoholak efektu bifasikoa dauka gizakien gorputzaren gainean; hau da, efektuak aldatzen joaten dira denboraren joanean. Hasieran, alkohola edateak alaitasun eta erlaxazio sentsazioa sortzen du, baina, geroago, koordinazio-arazoak sor ditzake, eta ikusmena lerma dezake. Zelula-mintzek, gainera, alkohol asko xurgatzeko gaitasuna dute; horren ondorioz, alkohola odol-hodietan dagoenean, gorputzaren bazter guztietara hedatzen da.\nGehien kaltetzen diren organoak bihotza, nerbio-sistema, gibela eta burmuina dira. Beste ondorio batzuk ere badauzka: aknea larriagotzea, azala zahartzea, pisua hartzea, barneko lesioak, alkoholismoa eta drogamenpekotasuna.\nArriskuak.\nAlkohol gehiegi edateak ekar dezakeen arrisku handienetako bat menpekotasuna da; hau da, alkohola edateko ohiturarekin itsutzea. Menpekotasun hori dutenek, alkohola edatean ez dutenean, abstinentzia sindrometzat ezagutzen diren efektuak izaten dituzte.\nBestetik, alkohol gehiegi edateak burmuina, bihotza, pankrea, urdaila eta gibela kalte ditzake; gainera, eragin fisiko eta psikologiko itzulezinak izan ditzake.\nAzkenik, beste arrisku bat intoxikazioa da. Taula honetan intoxikazio-mailak adierazita daude:"}
{"id": "93013", "revid": "101250", "url": "https://eu.wikipedia.org/wiki?curid=93013", "title": "Metanfetamina", "text": "Metanfetamina (baita ere metilanfetamina, N-metilanfetamina edo desoxiefedrina) nerbio sistema zentralari eragiten dion eragingarri oso adiktiboa da. Nahiz eta, hemen erabiltzen dugun metanfetamina gehiena, laborategi nazional eta internazionaletik etorri, ezkutuko laborategietan osagai ekonomikoz eta medikazio errezetarik gabe ere ekoiztu daiteke. Alderdi hauek, metafentamina gehiegikeri masiboarentzat oso potentzia handiko droga egiten dute.\nMetanfetamina \"anfeta\", \"meta\" eta \"tiza\" izenaz ere ezagutzen da gazteleraz eta \"speed\", \"meth\" eta \"chalk\" ingelesez. Nagusiki drogaren itxurarekin erlazionatuta daude eta \"izotza\", \"kristala\", \"oldar\", \"beira\" bezala erre daiteke. Hauts zuri, kristalino, usainik gabe, zapore mingotsa eta uretan edo alkoholean erraz disolbatzen den droga da. Anfetaminarekin gertatzen den antzera, metanfetaminak, aktibitatea eta hizkera handitzen ditu, jangura gutxitu eta ongizate sentsazioa eragiten du normalki. Hala ere, metanfetamina eta anfetamina dosi berdinetan erabiltzen direnean, burmuinean sartzen den metanfetamina kantitatea askoz handiagoa da, droga oso boteretsua, efektu iraunkorrekin eta kaltegarriekin, nerbio sistema zentralari ukituz.\n\u201c\"Ley sobre Sustancias Fiscalizadas\"\u201d delakoaren bigarren zerrendako eragingarria da, hau da, oso potentzial handia duela zaindua izateko eta bakarrik medikuaren baimenarekin lortu ahal dela. Narkolepsia eta hiperaktibitate tratamenduei aurre egiteko erabiltzen da. Erabilera mediko hauek, kasu berezietan eta oso dosi txikietan erabiltzen dira.\nHistoria.\nHirugarren Reichan \"Pervitina\" izenez inongo errezetarik gabe salgai zegoen. Bigarren Mundu Gerran zehar bai naziek nahiz aliatuek pervitina beren gudarosteak guduan kementzeko erabiltzen zuten.\nEragina.\nBurmuinean.\nMetanfetaminak, neurotransmisioaren \u201cdopamina\u201dren kontzentrazio handien askapena eragiten du. \u201cDopamina\u201dk, sustantzia kimiko bat da, motibazioan eta motor funtzioan sartuta; akzioan oinarritutako mekanismo arruntean parte hartzen du, sahindutako droga da gehienentzat.\nDenbora tarte batean, metanfetaminaren sahitzeak, oso modu bortitzean aldatzen du burmuinaren funtzionamendua. Ikasketa ez inbasiboak, aldakuntzak sistema dopaminergikoaren aktibitatean, elkartuta daudela, errendimendu motorraren gutxipenean eta hitzezko ikastaroaren narriduran, erakutsi dizkigute. Metanfetaminaren gehiegikerian sartutako pertsonen ikasketak, ezagutarazi dute, burmuinaren aldaketa nabariak egituran eta funtzionamenduan, emozioekin eta memoriarekin lotuta. Metanfetaminaren gehiegikeria denbora luzean zehar, ere, ekar dezake adikzioa. Aldaketa hauetako batzuk, nahiz eta metanfetamina hartzeaz utzi, oraindik bi urte inguru iraun dezakete ondorioak.\nOsasunean.\nMetanfetaminaren kontsumoak, nahiz eta kantitate txikietan hartu, denbora pasatu ahala, oso ondorio larriak ekar ditzake. Adibidez: \u201cinsomnioa\u201d, \u201caktibitate fisiko handiagoa\u201d, \u201cjanguraren gutxitzea\u201d, \u201cmaiztasuna arnas aparatuan\u201d, eta \u201cbihotzaren irregulartasuna\u201d.\nMetanfetaminaren gehiegikeriak ondorio oso latzak ekar ditzake; pisuaren galera, hortzetan ere eragina izaten du, irrika, lotsa, insomnioa, aldaketa oso azkarrak tentuan eta portaera bortitzak. Denbora luze baten tartean, metanfetaminaren gehiegikeria duten pertsonek ere, ezaugarri psikotiko batzuk erakusten dute; paranoiak, ikusmenaren eta entzumenaren lilurapenak eta eldarnioa (adibidez, zomorro batek azalaren azpitik ibiltzearen sentsazioa).\nMetanfetaminaren gehiegikeriaren beste ondorio batzuk GIBaren transmisioa eta B hepatitisa eta Cren gaixotasunak dira. GIBa gehien transmititzen diren pertsonak toxikomanoak dira droga injektatzeko orratz eta xiringak batzuetan kutsatuta daudelako eta gehienetan konpartitzen dutelako. Metanfetaminaren efektu intoxikatzaileak adimena eta inhibizioa aztoratu dezakete eta gaixotasun hauek esukitzeko posibilitateak handitzen dira. Baita ere, metanfetaminaren gehiegikeria GIBaren eboluzioa eta ondorioak gaizkitu dezake. Ikerketak demostratzen dute GIBa metanfetamina hartzen duten pertsonetan min neuronal eta kognitibo gehiago sorrarazten duela ez dutenak hartzen baino.\nTratamendua.\nGaur egun tratamendu eraginkor gehienak konduktualak dira. Adibidez, mentanfetaminaren gehiegikeria lortu duen tratamendu bat \u201cMatrize eredua\u201d da, tratamendu hau terapia egiten du familiarteko heziketarekin, banakako kontseilaritzarekin, hamabi pausoetan bermatzeko taldearekin eta drogekin erlazionatuta ez dauden sustapen ariketekin. Baina gaur egun, ez daude metanfetaminaren atxikipenarentzat medikamentu aprobatuak.\nGehiegikeriaren izaria.\n\u201cEstudio de Observaci\u00f3n del Futuro del 2007\u201d esaten duen bezala, 8\u00ba, 10\u00ba eta 12\u00ba ikasleei egin zioten inkesta batean oinarrituta azken urteetan drogen gehiegikeria gutxitu egin da. Gainera, 2007an (8\u00ba %0,4a, 10\u00ba %0,6a eta 12\u00ba %0,6a) aitortu egin zuten inkesta egin baino urte bat baino lehenago metanfetamina kontsumitzen zutela. 2006 eta 2007 urteen bitartean 8\u00ba eta 12\u00ba ikasleen artean gutxitu egin zen berriro."}
{"id": "93018", "revid": "105290", "url": "https://eu.wikipedia.org/wiki?curid=93018", "title": "Uraren Euskal Agentzia", "text": "Uraren Euskal Agentzia, ezagunagoa URA izenaz, Euskal Autonomia Erkidegoan uraren politika aurrera eramateaz arduratzen den agentzia da, Uraren 1/2006 Legearen bitartez sortua eta 2008an abian jarria. Eusko Jaurlaritzan ingurumenaren arloko eskumenak dituen sailari atxikirik dagoen eskubide pribatuko erakunde publikoa da, eta bere jarduera lau bulegotan banatzen du, Gasteizen dagoen egoitza nagusian eta lurralde historiko bakoitzeko hiru bulegoetan.\nEginkizunak.\nAgentziak aurrera eramango ditu 1/2006 Legearen 7. artikuluan jasotako eginkizun guztiak, alegia:\nUraren politika Euskal Autonomia Erkidegoan.\nUraren politika hainbat arlok osatzen du baina funtsean esan daiteke uraren administrazio eraginkorrean datzala, hurrengo hauek kontuan hartuz: alde batetik, ura zainduz eta uraren egoera ekologikoa hobetuz (ibaiak, lurrazpiko urak) eta bestetik, ura herritarrei modu hoberenean eskainiz eta ondorengo saneamendua kontrolatuz. Horiez guztiez gain, muturreko gertakari metereologikoen arriskuak \u00a0murrizteaz ere arduratzen da, batez ere, uholde-arriskuez.\nEuskadiko uraren politikak ur arlorako Europatik datorren Uraren Esparru Zuzentaraua jarraitzen du, \u00a0eta besteak beste, Demarkazio Hidrografikoa zehazten du baliabide hidrikoak kudeatzeko unitate. Zentzu horretan garrantzitsua da azpimarratzea direlako Demarkazioek barnean arro desberdinak izan ditzaketela, eta horien kudeaketa,\u00a0 zenbaitetan, ez datorrela bat herrialdearen eskumen-banaketa administratiboarekin.\nEuskadik, hain zuzen, hiru mugape ditu barnean: Kantauri Mendebaldeko Demarkazioa, Kantauri Ekialdeko eta Ebrokoa. Eta hiru administrazio hidrauliko: Uraren Euskal Agentzia (URA), Ebroko Konfederazio Hidrografikoa (CHE) eta Kantauriko Konfederazio Hidrografikoa. (CHC).\nDemarkazio bakoitzean administrazio hidrauliko horiek lurraldea antolatu, beharrezko kontrola egin, obrak egin eta uraren inguruko kanonak eta tasak kudeatzerakoan, foru aldundiekin eta udalekin batera dihardute. Foru aldundiek, toki erakundeekiko laguntza-lanaz gain, badituzte aipatutako erakunde horiekin\u00a0 eskumen partekatuak, eta udalek, berriz, eskumenak dituzte uraren ziklo integralean, hau da, uraren horniketan, saneamenduan eta hondakin uren arazketan. EAEko udal ugari partzuergo edo mankomunitateetan bildu dira, uraren ziklo integralean dituzten eskumenen kudeaketa eraginkorragoa lortze aldera."}
{"id": "93022", "revid": "336", "url": "https://eu.wikipedia.org/wiki?curid=93022", "title": "Delirium tremens", "text": "Delirium tremens (latinezko lokuzio beretik, euskaraz literalki \"dardara\" eragiten duen \"eldarnio\" edo \"nahasmendua\") edo delirio alkoholiko, besteak beste haluzinazioak eta dardarak eragiten dituen abstinentzia-sindromearen fase akutua da, alkoholdun edariak gehiegi hartzeagatik eragindakoa.\nTratamendua lasaigarriekin egiten da, baina zenbait kasuetan antipsikotikoak ere ematen zaizkio gaixoari."}
{"id": "93023", "revid": "1545", "url": "https://eu.wikipedia.org/wiki?curid=93023", "title": "GHB", "text": "Azido gamma-hidroxibutirikoa, azido 4-hidroxibutanoikoa, azido oxibikoa edo GHB-a sistema nerbiosoaren zelula txiki batzuetan sortzen den sustantzia da. Kantitate txikietan sortzen da izaki bizidun guztietan, gizakietan baita ere. Produktu askotan agertzen da, baietan edo ardo batzuetan, baina kantitate oso txikietan. Gatz potasiko edo sodikoa bezala erabilera terapeutikoa dauka narkolepsiaren sistomak neurtzeko, loezin edo gehiegizko gaueko logura eta suplementu alimentario neuroproktetore moduan. Historikoki modu desberdinetara erabili egin da, anestesia moduan adibidez, likorraren abstinentzia tratatzeko eta etekin etletikoa hobetzeko. Gorputza hormona hau akumulatzen badu, atzerapen mentala sortzen du.\nGHB -a droga psikotroka bat moduan erabiltzen da, horregatik estatu askotan kontrolatuta dago. Droga hau kontsumitzerakoan, oso erraz galtzen da konortea eta horregatik bortxaketa droga moduan erabili izan da. Baita ere, ezaugarri afrodisiakoak ditu, horregatik gauean bere kontsumoa handitzen da.\nGHB -aren kontrako erreakzioak.\nInplikatutako sistema CIOSM taldea Erreakzio mota\nTrastorno gastrointestinalak Ohikoak Nauseak, botaka / Gutxitan Tripako mina, beherakoa\nNerbio- sistemaren trastornoa Ohikoak Zorabioak, buruko mina / Gutxitan Somnolentzia, hipoestesia, parestesia.\nLogura trastornoak Gutxitan Loezina, amets- gaiztoak, amets arraroak, lo- ibiltzea\nBeste trastorno psikiatrikoak Gutxitan Desorientazioa, depresioa, agitazioa, memoriaren galtzea\nArnasketa trastornoak Ohikoak Logure apnea / Gutxitan Disnea\nKomuneko trastornoak Gutxitan Gaueko eneuresia\nAsko Gutxitan nasofaringeako irritazioa, ikuspegi txarra, hipertensioa\nProduktu honen kontsumoa neurotoxizitatea sortzen du denbora luzera. Arratoiekin frogatu da laborategietan eta mugitzeko eta erreakzionatzeko denbora asko handiagoa dela ikusi egin da. Gero eta gehiago kontsumitzen bada, gero eta erreakzio gehiago dauzka. Urte asko zehar kontsumitzen egon ondoran, bat-batean kontsumitzeari usten badiozu, abstinentziaren sindromea sortu dezake beste produktu asko bezala. GHB \u2013aren toxizitatea, hartzen dituzun dosiekiko doa. Droga honen sobredosis baten arazo handiena konortea galtzea da. Droga honen sobredosiak oso kasu arraroetan heriotza sortzen du. Droga hau ez da oso toxikoa gizakiarentzar, nahiz eta animalientzat handiagoa izan. Baina bere kontsumoa beste produktu batzuekin nahasten bada, oso arriskutsua izan daiteke eta batzuetan heriotza sor dezake. Heriotza arnasketa- krisi baten ondorioz eman ahal da, baina beste efekto asko izan dezake sobredosiak.\nGHB- a gatz sodiko eta potasiko askotan erabiltzen denez, gatz erabilera handiagoa izaten hasi da eta arazo hori kontutan hartu behar da hipertentzioa eta beste antzeko arazo batzuk dituen jendearekin eta gatzaren erabilera jeitsi beharko dutenak. Kontsumitu ondoren, pertsona horrek ezin du kotxea gidatu sei ordu pasatu arte, bere efektu lasaigarriengatik.\nErabilera errekreazionala\nGHBak eta bere metabolitoak, egoera mentalaren eta sentsasioen alterazioaren hondamena eragiten du. Bere sustantziak, zentral urduritasun sistemeko psikotropikak depresorak, droga ludikoa bezala erabiltzen dira. Kultura popularrean GHB extasi likidoa bezala ere ezagutzen da, nahiz eta extasiarekin ikusurik ez izan. Ondorio lasaigarri eta sutuen nahasketaren ondorioz GHB-ak mozkorkeria, euforia, antsietatearen murriztapena, logurea, eta beste sentzazio batzuk eragiten ditu. GHBaren efektua ordu erdi edo hiru ordu bitartean irauten du, eta pixka bat gehiado dosia altua hartzekotan edo alkoholarekin nahastu ondoren.\nIkerketa batek dionez, droga hau askok erabiltzen dituzte erlazio sexual gehiago izateko. Ikerketaturiko 23 pertsona 1500 erlazio izan zituzten 12 hilabetetan.\nEskuarki helburu ludikoarekin hartzen duten pertsonak 500mg eta 3000mg tarteko dosiak hartzen dituzte.\nBortzakeri droga\nHerrialde batzuetan GHBren erabilera, bortzakeria droga bezala erregistratu dute, alkohola edo Rohypnol-a bezala. Koloregabea, usaingabea eta zapore gozokoa denez, erraz nahastu daiteke edariarekin, normalean alkoholikoa bere potentzia handitzeko. Delitugile sexualaren asmoa da bere biktima lasaitzea edo konortea galtzea. Hala ere oso zaila da ikustea ze kasoetan erabili izan den GHBa, sustantzia honek bizitza oso laburra dauka eta oso zaila da gernu froga batean ikustea."}
{"id": "93024", "revid": "90799", "url": "https://eu.wikipedia.org/wiki?curid=93024", "title": "Alkohol", "text": "Alkoholak konposatu kimiko organikoak dira, eta oso ugariak dira naturan. Batzuk fruituen edo garauen hartziduraz sortzen dira. Beste zenbait gas naturaletik edo petroliotik lor daitezke. Alkoholak erregai edo disolbatzaile moduan erabiltzen dira. Alkohol hitza entzutean, zuzenean, etanola datorkigu burura, baina etanola alkoholen taldeko konposatuetako bat besterik ez da. Horrelako konposatuak dira, adibidez, 2-feniletanola \u2014arrosen usaina eragiten duena\u2014, kolesterola edo sakarosa. Alkoholek &lt;chem&gt;R-OH&lt;/chem&gt; formula orokorra dute, eta, euren egituran, hidroxilo (&lt;chem&gt;-OH&lt;/chem&gt;) funtzio-taldea agertzen da. Egitura aldetik, uraren antzekoak dira, baina, alkoholetan, alkilo edo arilo taldea dago hidrogenoetako baten ordez. Hidroxilo taldeari lotutako ikazkaiak ordezkatuta dituen hidrogeno-kopuruaren arabera, primarioak (&lt;chem&gt;CH3-CH2OH&lt;/chem&gt;), sekundarioak [&lt;chem&gt;(CH3)2CHOH&lt;/chem&gt;] edo tertziarioak [&lt;chem&gt;(CH3)3COH&lt;/chem&gt;] izan daitezke alkoholak. Konposatu hauek izendatzeko, IUPAC sistemari jarraituz, \"-ol\" bukaera erabiltzen da.\nOxigeno-hidrogeno lotura polarizatuta dago elektronegatibotasun-diferentziagatik. Hori dela eta, alkoholek hidrogeno-loturak eratzeko gaitasuna dute, eta, ondorioz, alkanoekin edo eterrekin konparatuz, irakite-puntu eta urtze-puntu altuagoak dituzte. Era berean, pisu molekular txikiko alkoholak uretan disolbagarriak dira.\nSintesi organikoan, oso erabilgarriak dira alkoholak, haietatik abiatuz hainbat konposatu sintetiza baitaitezke. Adibidez: deshidratazioz, alkenoak; oxidazioz, zetonak, aldehidoak edo azidoak; erredukzioz, alkanoak; ordezkapen-erreakzioaren bidez, alkil haluroak eta abar.\nHizkera arruntean, alkoholaz hitz egiten denean alkoholdun edariei buruz egiten da. Edari horiek etanola dute.\nHidroxilo bat baino gehiago izanez gero, polialkoholak esaten zaie. Polialkoholak, poliolak edo alditolak karbono bakoitzaren gainean OH talde bat duen kate karbonatu batean egituratuta dauden substantziak dira. Elikadurarako interesgarriak diren polialkoholik garrantzitsuenak dira: monosakarido baten aldehidoa edo zetona taldea murriztean edo oligosakarido baten karbonilo talde librea murriztean lortutakoak. Murrizketa hori eskala industrialean egiten da, hidrogenoarekin, katalizatzaile gisa nikela erabiliz. Disakaridoetatik lortutakoen kasuan, polialkoholek badute monosakaridoetako baten eraztun itxia ere, baina karbonilo taldea ez da murriztailea. Alkoholak honako hauek izan daitezke: primarioak (karbono bakar bati lotuta dagoen karbono batean kokatutako hidroxido taldea), bigarren mailako alkoholak edo sekundarioak (karbono bati lotuta dagoen karbono batean kokatutako hidroxido taldea) edo hirugarren mailako alkoholak edo tertziarioak (hiru karbonori lotuta dagoen karbono batean kokatutako hidroxido taldea).\nAlkoholek konposatu mota ugari osatzen dituzte; oso ohikoak dira naturan, eta, askotan, funtzio garrantzitsuak dituzte organismoetan. Alkoholak sintesi organikoan zeregin garrantzitsua izan dezaketen konposatuak dira, propietate kimiko paregabeak baitituzte. Gizartean, alkoholak aplikazio ugariko produktu komertzialak dira, bai industrian, bai eguneroko jardueretan; etanola (alkohol mota bat) edari askotan dago.\nHistoria eta etimologia.\nEdari alkoholdunak antzinarotik egin ditu gizakiak, gutxienez Iraultza neolitikotik. Hala ere, gauza bat dira edari alkoholdunak eta beste bat alkoholaren destilazioa. Destilazioa Erdi Aroan ezagutzen zuten mundu Islamikoan, gutxienez VIII. mendean. Al-Kindi arabiar kimikariak dudarik gabe deskribatu zuen ardoaren destilazioa \"Perfume eta Destilazion\" kimika Liburuan. Rhazes persiarrak (854-925) etanola aurkitu zuen.\nAlkohol hitza arabieratik dator, \"kohl\" hitzetik (), kosmetikan erabiltzen den produktu bat. \"Al-,\" berriz\",\" arabierazko artikulu definitua da, euskarazko amaierako \"-a\"ren parekoa. \"Alkohol\" hitza, hasieran, estibina mineralaren sublimazioz lortzen zen antimonio trisulfidoaren &lt;chem&gt;Sb2S3&lt;/chem&gt; produktua izendatzeko erabiltzen zen, eta, beraz, substantzia horren esentzia edo izpiritua. Begiak margotzeko helburuaz gain, antiseptikoa ere bada ekoizkin hau. Denborarekin, \"alkohol\" hitza destilatutako edozein substantziari eman zitzaion, eta, ondoren, etanolari buruz hitz egiteko murriztu zen, \"izpiritu\" hitza (\"espirituoso\", \"spirits\"...) edari alkoholdun indartsuen sinonimo gisa erabiltzen zenean.\nBartholomew Traheronek, 1543an, Giovanni da Vigo itzuli zuen, eta, bertan, hitz hau \"barbaroek\" (mairuek) \"hauts fina\" esateko erabiltzen zutela aipatzen zuen. Vigok idatzi zuen: \u00abHauts fina adierazteko, barbaroek alkohola edo alkofola (batzuetan idatzita aurkitu dudanez) erabiltzen dute\u00bb.\n1657ko \"Lexicon Chymicum\" lanean, William Johnsonek alkohola \"antimonium sive stibium\" bezala definitu zuen. Estentsioz, ondoren, destilazioz lortutako edozein jariakin izendatzeko hasi zen erabiltzen, \"ardoaren alkohola\" barne, destilatutako ardoaren esentzia. Libaviok bere \"Alchymia\" lanean (1594) esaten du jada: \"vini alcohol vel vinum alcalisatum\". Johnsonek, 1657an, \"alcohol vini\" hitza definitu zuen: \u00ab\"quando omnis superfluitas vini a vino separatur, ita ut accensum ardeat donec totum consumatur, nihilque f\u00e6cum aut phlegmatis in fundo remaneat\u00bb\" esanez. Laster, hitzaren esanahia \"ardoaren izpiritua\" adigaira aldatu zen, gaur egun etanol gisa identifikatuko genukeen alkohol mota. XVIII. mendetik aurrera, beste alkoholetara ere hedatu zen, bereziki 1850az gero.\nEtano hitzari -ol atzizkia gehituz, etanol hitza asmatu zen1892an.\nKimika organikoa.\nNomenklatura.\nAlkoholek (zetonak eta eterrak bezalako beste konposatu organikoek) izendatzeko modu desberdinak dituzte:\nAlkoholetan, halaber, hidroxilo taldea lotuta dagoen karbonoaren atomoaren kokapena identifikatu behar da, adibidez, 2-butanol. Bertan, bi zenbakiak esan nahi du karbono bian (kateko posizioa) hidroxido taldea dagoela, \"but \"hitzak lau karbonoko katea dela esaten digu, eta \"k\" alkohola dela adierazten ari zaigu (IUPAC nomenklatura). Alkohol-taldea ordezkatzailea denean, \"hidroxi \"aurrizkia erabiltzen da. \"Diol\", \"triol \", eta abar atzizkiak erabiltzen dira, dagoen OH talde kopuruaren arabera.\nAdibideak.\nAdibideak:\nAlkoholen sailkapena.\nOro har, alkohol batek sekuentzia hau dauka:\nnon R erradikal organiko aldakorra den, sarritan alkiloa.\nAlkohol-taldeak daraman karbonoaren izaeraren arabera, honako hauek bereizten dira:\nFormulazioa.\nIrismenetatik eratorritako monoalkoholek CHOH formula orokorrari erantzuten diote.\nPropietate orokorrak.\nAlkoholak usain bereizgarriko likido koloregabeak izaten dira, uretan disolbagarriak proportzio aldakorrean eta ez hain trinkoak. Masa molekularra handitzean, urtze- eta irakite-puntuak ere handitzen dira, eta, giro-tenperaturan, solidoak izan daitezke (adibidez, pentaerititrola 260 \u00b0C-ra urtzen da). Alkanoak ez bezala, zeinengandik datozen, hidroxilo funtzio-multzoak molekula uretan disolbagarria izatea ahalbidetzen du, hidroxilo taldeak ur-molekularekin duen antzekotasunagatik, eta hidrogeno loturak sortzeko aukera ematen dio. Molekularen disolbagarritasuna kate kimikoaren tamainaren eta formaren araberakoa da; izan ere, kate kimikoa luzeagoa eta handiagoa den heinean, molekulak hidrokarburo baten antz handiagoa izango du, eta ur-molekularena, aldiz, txikiagoa. Zenbait alkoholek (batez ere polihidroxilikoek eta eraztun aromatikoekin) urarenak baino dentsitate handiagoa dute.\nHidroxilo taldeak hidrogeno-loturak eratu ahal izateak alkoholen urtze- eta irakite-puntuei ere eragiten die. Sortzen den hidrogeno-lotura beste lotura-mota batzuekin alderatuta oso ahula bada ere, molekulen artean kopuru handian eratzen dira, molekulek dauden egoeratik (solidoa edo likidoa) ihes egitea zailtzen duen sare kolektibo bat eratuz, eta, horrela, haien urtze- eta irakite-puntuak handitzen dira dagozkien alkanoekin alderatuta. Gainera, bi puntuak oso bereizita egoten dira, eta, beraz, izotzaren aurkako nahasketen osagai gisa erabiltzen dira maiz. Adibidez, 1,2-etanodiolak -16 \u00b0C-ko fusio-puntua eta 197 \u00b0C-ko irakite-puntua ditu.\nPropietate fisiko-kimikoak.\nItxura.\nPisu molekular txikiko alkoholak, giro-tenperaturan, likido koloregabe gisa agertzen dira; alkoholik astunenak, berriz, solido zurixkak dira.\nPolaritatea eta lotura-hidrogenoen presentzia.\nHidroxilo taldeak, oro har, alkohol-molekula polarra bihurtzen du. Hori gertatzen da ukondoan duten geometriagatik eta karbonoaren, oxigenoaren eta hidrogenoaren elektro-negatibitateengatik. Talde horiek hidrogeno-loturak sor ditzakete haien artean edo beste konposatu batzuekin (horrek azaltzen du uretan eta beste alkoholetan duen disolbagarritasuna).\nIrakite-puntua.\nAlkoholetan, irakite-puntua altua da:\nAlkoholen irakite-puntua ere hainbat altuagoa da zenbat eta:\nDisolbagarritasuna.\nAlkoholen disolbagarritasuna uretan, aurrez aipatutako bi faktoreen araberakoa da, baina, kasu hauetan aurkakoak dira:\nHorrela, alkoholak uretan disolbagarriagoak dira, zenbat eta:\nPisu molekular txikiko alkoholak disolbagarriak izan ohi dira solido organikoetan, hala nola zetonan edo eterrean.\nAlkoholen propietate kimikoak.\nAlkoholek azido edo base gisa joka dezakete talde funtzionala uraren antzekoa delako, eta, beraz, ur-molekulak duen oso antzeko dipoloa ezartzen da.\nAlde batetik, oinarri sendoko alkohol bati edo metal alkalinozko hidruro bati aurre eginez gero, alcoxi taldea eratzen da, non hidroxilo taldea desprotonatu egiten den oxigenoa karga negatiboarekin utziz. Hidroxilo taldearen azidotasuna urarenaren antzekoa da, baina, funtsean, eragozpen estetikoaren eta eragin induktiboaren araberakoa da. Hidroxilo bat karbono tertziario bati lotuta badago, karbono hori karbono sekundario bati lotuta balego baino azido gutxiago izango luke, eta karbono sekundario hori karbono primario bati lotuta balego baino azido gutxiago izango luke, eragozpen esterikoak molekula modu eraginkorrean solbatatzea eragozten baitu. Eragin induktiboak alkoholaren azidotasuna areagotzen du molekulak atomo elektronegatibo ugari baditu alboko karbonoekin lotuta (atomo elektronegatiboek lagundu egiten dute oxigenoaren karga negatiboa egonkortzen erakarpen elektrostatikoaren ondorioz).\nBestalde, oxigenoak partekatu gabeko bi pare elektroniko ditu, eta, beraz, hidroxiloa protonatu egin daiteke, nahiz eta horrek, praktikan, oso base ahulera eramaten duen; beraz, prozesu hori gertatzeko, alkoholari azido oso indartsu batekin aurre egitea beharrezkoa da.\nAlkoholen halogenazioa.\nEdozein alkohol fluoratzeko, Olahren erreaktiboa edo Ishikawaren erreaktiboa behar dira. \nAlkoholak kloratzeko, honako alderdi hauek hartu behar dira kontuan: \nAlkohol tertziarioek, kloroalkano tertziarioa sortzeko, zuzenean erreakzionatzen dute azido klorhidrikoarekin, baina alkohol primario edo sekundarioa erabiltzen bada, beharrezkoa da Lewis-en azido bat egotea (\"aktibatzaile\" bat), zink-kloruroa izan daitekeena; Appel erreakzio bidez ere lor daiteke. Bihurketa egiteko, tionilo kloruroa (SOCl2) erabil daiteke zuzenean, alternatiba gisa.\nBi adibide:\nAlkohol bat bromoalcano ere bihur daiteke azido bromhidrikoa edo fosforo tribromuroa erabiliz (PBr3).\nHidroxilo taldea iodo batez ordezten da iodoalkano sortzeko, fosforo gorria eta iodoa erabiliz \"in situ\" fosforo triioduroa sortzeko.\nAlkoholen deshidratazioa.\nAlkoholak deshidratatzea prozesu kimiko bat da, eta alkohol bat eraldatzen du kanporatze-prozesuen bidez alkeno bat izan ahal izateko. Prozedura hori egiteko, azido mineral bat erabiltzen da hidroxilo taldea (OH) alkoholetik ateratzeko, karbonoan karga positibo bat sortuz. Karbono horretatik, hidroxiloa ateratzen da, eta horrek elkarreragin elektrikoa du hurbilen dauden elektroiekin (besterik ezean, hidrogeno baten elektroiak, beste ordezkatzailerik ez badago), eta horiek lotura bikoitza osatzen dute haren ordez.\nHori dela eta, alkoholak deshidratatzea erabilgarria da, alkohol bat alkeno bihurtzen baitu erraz.\nAdibide sinple bat ziklohexenoaren sintesia da, ziklohexanolaren deshidratazioaren bidez. Azido sulfurikoaren (H2SO4) eragina ikus daiteke, alkoholaren hidroxilo multzoa kentzen duena, lotura bikoitza eta ura sortuz. Alkohola baldintza leunagoetan deshidratatu behar bada, Burgess-en erreaktiboa erabil daiteke.\nToxikotasuna.\nToxikotasun akutuari dagokionez, alkohol sinpleek toxikotasun akutu txikiak dituzte. Mililitro batzuen dosiak onartzen dira. Pentanol, hexanol, oktanol eta alkohol luzeagoen kasuan, LD50a 2 eta 5 g/kg artekoa da (ahozkoan). Etanola ez da hain toxikoa.\nMetanolaren metabolismoari (eta etilenozko glikolari) etanolaren presentziak eragiten dio, eta horrek kidetasun handiagoa du alkohol hepatikoaren deshidrogenasarentzat. Horrela, metanola osorik ezabatuko da gernuan.\nIturriak.\nAlkohol asko fruta edo legamia duten aleak hartzituz sor daitezke, baina, modu horretan, etanola bakarrik ekoizten da erabilera komertzialean, batez ere erregai eta edari gisa. Beste alkohol batzuk, oro har, gas naturalaren edo petrolioaren deribatu sintetiko gisa ekoizten dira.\nErabilerak.\nAlkoholek erabilera ugari dituzte industrian eta zientzian disolbatzaile eta erregai gisa. Etanola eta metanola gasolina edo gasolioa baino garbiago erre daitezke. Toxikotasun txikia duenez eta polarrak ez diren substantziak disolbatzeko aukera duenez, etanola disolbatzaile gisa erabiltzen da maiz farmakoetan, lurrinetan eta banilla bezalako bizi-esentzietan. Alkoholak maiz erabiltzen dira sintesi organikoan bitartekari gisa\nAlkohol isopropilikoa edo 2-propanola oso garrantzitsua da bere aplikazio industrialengatik, disolbatzaile organiko oso ona baita, eta erretxinak, gomak eta lakak tratatzeko erabiltzen da beste konposatu batzuekin nahastutako alkohol etilikoaren desnaturalizatzaile gisa eta azetona fabrikatzeko.\nEtanola da ahoratu daitekeen alkohol bakarra, izan ere, edari alkoholdunen osagai nagusia da.\nAlkoholaren eragina gorputzean.\nAlkoholaren efektuak asko dira, eta oso desberdinak haien artean. Alde batetik, alkohola edan osteko efektuak ditugu, momentukoak. Ohikoa da jendaurreko ekitaldietan, bi pertsonen arteko lehengo elkarrizketan eta honelako beste egoera batzuetan alkoholaz baliatzea. Beste alde batetik, alkohol asko eta askotan edatearen ondorengo efektuak daude. Bi aspektu hauetan ikusten da alkohola noizbehinka kontsumitzearen berehalako ondorioak eta alkoholikoa izatearen arteko ezberdintasuna. Alkohola gorputzeko leku guztietara heltzen da, eta guztietan du bere efektua. Efektu horiek dira alkohola drogaren kategorian sartzen dutenak eta adikzioaren eta dependentziaren erantzukizuna duena\nAlkoholetik sortutako gaixotasun edo arazoak.\nNerbio sistema zentralean.\nAlkoholaren tasa odolean igotzen doan heinera, nerbio sistemara heltzen den alkohol kantitatea ere igotzen doa, eta, horren ondorioz, psikomotorreko oinarrizko hainbat gaitasun okertzen doaz. Horien artean, idatzizko gaitasun eta zehaztasuna eta trebezia behar duten edozein ekintza daude. Beste alde batetik, ikusmen eta entzumena ere gutxitzen doa, eta, erreakzionatzeko, denbora gehiago behar izaten da.\nBeraz, alkoholaren tasa igotzen doan heinean garuneko egituretan hurrenkera honetan eragiten du:\n1- Burmuin-azalean\n2- Erdigunean\n3- Garuntxoan\n4- Bizkarrezur-muinean\n5- Bizkarrezur-erraboilean\nGibelean, alkoholaren efektu zuzenaren ondorioz, gibela kaltetu egiten da. Asko edaten duten pertsonengan, grasa eta proteina metaketa gertatzen da gibelean bertan, eta, horrela, zirrosia, hepatitis alkoholikoa edo hain ohikoak ez diren beste gaixotasun hepatiko batzuk sortzen dira.\nEginkizun sexualean, noizbehinkako alkohol kontsumoak erlazioak errazten ditu, eta erlazio sexualen desira igotzen da. Hala ere, funtzio sexuala zailtzen du, kasu batzuetan kontsumitzaile kronikoei inpotentzia eraginez.\nSendagai batzuetan, alkohola medikamentu batzuekin batera hartzen denean, haren akzioa markatuagoa edo indartzuagoa izan daiteke, edo kontrakoa ere gerta daiteke, medikamentuaren efektua gutxiagotuz.\nAlkoholismotik aparte, alkoholarekin eta alkoholaren adikzioarekin erlazioa duten beste gaixotasun eta arazo batzuk ere badaude:"}
{"id": "93027", "revid": "336", "url": "https://eu.wikipedia.org/wiki?curid=93027", "title": "Cathal Brugha", "text": "Cathal Brugha (Charles William St. John Burgess izenpean jaioa) (Dublin, 1874ko uztailaren 18a \u2013 1922ko uztailaren 7a) irlandar iraultzaile eta politikaria izan zen 1916ko Pazkoko Matxinada, Irlandar Independentzia Gerra eta Irlandako Gerra Zibilean esku hartu zuen, D\u00e1il \u00c9ireann legebiltzarreko \"Ceann Comhairle\" postuan ere egon zen."}
{"id": "93028", "revid": "336", "url": "https://eu.wikipedia.org/wiki?curid=93028", "title": "Eusko-estatubatuarrak", "text": "Eusko-estatubatuarrak (ingelesez \"Basque Americans\") euskaldun jatorria eta estatubatuar herritartasuna duten gizabanakoak dira. Ameriketako Estatu Batuetako 2000ko erroldan, 57.793 estatubatuarrek alde bateko edota euskaldun jatorri osoa dute. Eusko-estatubatuar gehien dituzten estatuak Kalifornia (20.868), Idaho (6.637), Nevada (6.096), Washington (2.665) eta Oregon (2.627) dira.\nHistoria.\nEuskal inmigrazioa bere gorenera iritsi zen 1830eko hamarkadako Lehen Gerra Karlistaren ondoren eta 1860ko hamarkadan, Kaliforniako Sierra Nevada mendikatearen inguruetan urrea aurkitu ondoren. Euskal etorkinen gaur egungo ondorengoek, batez ere, inguru horretan eta, Sierra Nevadan zehar, Nevadako iparraldean eta, iparralderago, Idahon irauten dute. Kalifornia, Arizona eta Mexiko Berriko egungo estatuak Estatu Batuek bereganatu zituztenean Mexikoko eta Estatu Batuetako gerraren ondoren (1848), milaka euskaldun zeuden Mexikon, batez ere Pazifikoko kostaldean.\n1850eko hamarkadan, euskal artzain batzuk lanean ari ziren Cahuenga Valleyn (gaur egun Los Angeles, Kalifornia). 1870eko hamarkadan, Los Angelesko eta Inland Empireko lurren sukarrak, ustez, jada Mexikon zeuden eta Euskal Herrian zeuden milaka euskaldun erakarri zituen, baina informazio horiek ez dira berresten Estatu Batuetako hegoaldean dauden euskaldunen zentsuan, non euskaldunak oso bakanak baitira AEBko zentsuaren txostenetan. 1880ko hamarkadan, euskal immigrazioa Oregon, Utah, Montana eta Wyomingera hedatu zen, eta kopuru askoz txikiagoa iristen zen Arizona, Mexiko Berria eta Texasko hegoaldeko estatuetara. 1895ean euren burua euskalduntzat zuten 10.000 pertsona inguru zeuden Ameriketako Estatu Batuetan. AEBra migratu zuten euskaldunek, Hego Amerikara migratu zutenek ez bezala, ingelesa ikasi behar izan zuten, hizkuntzaren aldetik muga zail bat ezarriz migrazioari. \nEusko-estatubatuarrak Bigarren Mundu Gerran.\nEuskal herritarrak mendebaldeko frontean ez ezik, Ozeano Barean ere aritu ziren, baita euskal diasporako kide ugari ere. Urte luzez euskara Bigarren Mundu Gerran \"code talker\" gisa erabili zela esan da, baina mito bat da, ziurrenik AEBko zerbitzu sekretuek bultzatua. Izan ere, euskara ezaguna zen alemanentzat zein japoniarrentzat: Hiroshiman baziren 35 jesuita, Txinan eta Filipinetan baziren pilotari euskaldunen taldeak, eta Asian baziren Falange Espa\u00f1olako kide euskaldunak. Pedro Arrupe zen Hiroshiman (Japonia) zeuden 35 jesuita haietako bat. Hantxe, gerrari bukaera emango zitzaion ekintzaren lekuko izan zen: hiriko bonbardaketa atomikoaren lekuko, alegia.\nMitoak mito, euskal diasporako pertsona ugarik hartu zuten parte Pazifikoko Gerran, AEBko militarren adar guztietan. Sancho de Beurko Elkarteak egindako ikerketa batek Ameriketako Estatu Batuetako Marineen Gorputzean parte hartu zuten 48 euskal jatorriko militar aurkitu ditu, gehienak AEBn jaioak, Mexikon jaio zen Federico Claver\u00eda eta Euskal Herrian jaiotako Andr\u00e9 Irat\u00e7abal Coscarat urepeldarra izan ezik. Marineen Lehen Dibisioan euskal jatorriko bost marine egon ziren; Gloucester Lurmuturreko guduan, Talaseako guduan, Peleliuko guduan eta Okinawako guduan hartu zuten parte. Bigarren Dibisioak hamahiru euskal marine izan zituen; hor zegoen Laurence Urizalqui Zalba sarjentua, Saipango guduan, Tiniango guduan eta Okinawakoan parte hartu zuena. Hirugarren Dibisioan bi euskal marine izan ziren eta Laugarrenean bost, horietatik lau 24. erregimentuan. Bernard Elissagaray Amestoy erregimentu horretakoa zen, Saipanen borrokatu zuen eta Tinianen zauritu zuten. Bosgarren Dibisioan euskal marine bakarra egon zen, Albert Pagoaga Yribar, Iwo Jimako guduan zauritu zutena. Bere konpainiako 200 kideetatik soilik 32 atera ziren bizirik guda horretatik. Seigarren Dibisioan bi marine izan ziren, horietako bat John Salaberry Berra sarjentua. Gudalcanalgo guduan kide bat salbatzeagatik Zilarrezko Izarra jaso zuen. Tarawako guduan, Saipanen eta Tinianen ere izan zen. Beste bederatzi marine abiazioko kide izan ziren. Agian ezagunena Pete T. Cenarrusa kapitaina izan zen. Horien artean daude Philip Olano Hernandez, Tarawako guduan hil zena. , hegazkin instruktorea gerra osoan zehar. Bost izan ziren Pazifiko Gerran hildakoak: Sebast\u00edan Garde Baca Tarawako guduan hil zen; Lawrence Erburu Kwajelaingo guduan izan zen, baina Saipango guduan hil zen, alderdi bereko suaren ondorioz; Lawrence Amoriza Guerricabeitia Okinawako guduan hil zen; azkenik, Felix Ordoquihandy Barthelemy gerraren ondoren hil zen Okinawan, itsasoan itota.\nEuskal estatubatuar ospetsuak.\nEuskal estatubatuar ospetsuen zerrenda luzea da, eta izen-deitura horien guztien artean aipatzekoak dira John Sevier (1745-1815) Tennesseeko lehen gobernadorea, Jose Iturbi (1895-1980) musikagilea, Frenchy Bordagaray (1910-2001) beisbol-jokalaria, Pete T. Cenarrusa (1917-2013) Idahoko estatu idazkari ohia, Paul Laxalt (1922-2018) Ameriketako Estatu Batuetako senataria, John Garamendi (1945-) Kaliforniako gobernadoreordea, Ben Ysursa (1949-) gaur egungo Idahoko estatu idazkaria, John Etchemendy (1952-) Stanfordeko Unibertsitateko nagusia, Joe Ansolabehere (1959-) animazio-gidoilari eta ekoizlea, David H. Bieter (1959-) Boiseko (Idaho) alkatea eta Adam Archuleta (1977-), NFLko jokalaria, beste askoren artean.\nHerri-kulturan.\n\"Amerikanuak\".\n\"Amerikanuak\" dokumentalak (Berde Produkzioak, 2009) AEBetara joan ziren eta han bizi diren bost amerikanoren testigantzak jasotzen ditu, elkarrizketen bidez. Gernikako Audience musika taldearen soinu bandarekin egin zuten."}
{"id": "93029", "revid": "448", "url": "https://eu.wikipedia.org/wiki?curid=93029", "title": "Amerikanuak", "text": ""}
{"id": "93030", "revid": "98220", "url": "https://eu.wikipedia.org/wiki?curid=93030", "title": "Ness (aintzira)", "text": "Ness (Eskoziako , ahoskatua; , ahoskatua)\nur gezako aintzira zabal, sakon eta batez ere luzera oso handikoa da. Eskoziako Lur Garaietan (; ) kokatua dago.\nKokalekua.\nNess aintzira, Inverness hiritik 37 km hego-mendebalderantz dago. Great Glen izenaz ezagutzen den faila geologikoaren lur masa handiena da eta iparraldean Invernessetik hegoaldera Fort Williamerako norabidean finkatzen da. Kaledoniako ubideak, Glen Handiaren bidez, Ness aintzira erabiltzen du pasabidetzat bezala bi itsasaldeak lotzeko (ekialdea eta mendebaldea).\nEzaugarriak.\nAintzira hau, elkarri loturiko Eskoziako aintziren sarearen zati da. Glaziarrek landu zuten, aurreko glaziazio aroan. Bere urek ezohiko gardentasun oso baxua dute, erabateko kolore ilunekoak dira, bere inguruko lurrek zohikatz edo turba osagai handia baitute.\nEskoziako aintzirarik handienetan bigarrena da hedaduraz, 56,4 km2 baititu, baina bere sakontasuna kontutan hartuta bolumenaz handiena da. Ingalaterra eta Galesko aintzira guztiak bat eginik baino ur gehiago du Nessek. Bere zatirik sakonenean, 226 m ditu (Londresko BT Dorreak, konparazio baterako, 189 m ditu; hortaz, erabat urpean legoke).\nBiltegi-Ponpaketa Hidrologiko Planaren erreserborioetako baxuena bezala ere jarduten du, bere motako Britainia Handiko lehena. Turbinak jatorriz, hurbileneko errotari energia hornitzeko erabili ziren, baina orain britainiar elektrizitate-sare nazionala energiaz sortu eta hornitzen du.\nBere hego-sartaldeko zatian, Fort Augustustik gertu, aintzirako uharte bakarra dago: Cherry uhartea, \"crannog\" deritzen uharteen adibide garbia (Burdin Aroaren inguruko uharte artifizialak).\nLeku interesgarriak.\nErtzeetan honako lekuak ditu:\nNess aintzirako munstroaren kondaira.\nNessen osperik handiena kondairazko Ness aintzirako munstroa \u2014herri hizkeran, \"Nessie\"\u2014 ikusi izanari buruzko albisteetan datza, nahiz eta, kondaira hori gorabehera, aintzira berez den erakargarria. Itsasontzi eta txalupak aintziraren kostako hainbat tokitatik ateratzen dira, turistei \u00abmunstroa ikusteko aukera\u00bb emateko.\nArrainak.\nBere uretan, edo Kaledoniako ubidekoetan, perka edota errutilo kontinental sartu dituzte baina espezie batzuk bertokoak dira."}
{"id": "93031", "revid": "336", "url": "https://eu.wikipedia.org/wiki?curid=93031", "title": "Ness aintzirako munstroa", "text": "Ness aintzirako munstroa \u2014lagunarteko hizkeran, Nessie\u2014 Ness aintziran bizi omen den kondairazko izaki baten izena da. Big Footen (Hankahandia) eta Yetiaren pare, Nessie ere kriptozoologiaren \u00abmisterio\u00bbetako entzutetsuena da. Kontatu izan da VI. mendekoa dela haren lehen aipamena, Kolunba Ionakoak 565ean piztia bati aurre egin omen ziolako.\nZientzialari eta adituen artean adostasun zabala dago, munstro horren izatearen frogek ez dute funtsik. Munstroa benetakotzat aurkezten duten txostenak iruzurtzat hartzen dituzte, edo benetako izakien identifikazio okertzat.\nNess aintziraren ertz guztian Nessieren estatua ugari daude ezarrita."}
{"id": "93038", "revid": "98220", "url": "https://eu.wikipedia.org/wiki?curid=93038", "title": "Ahaztuak 1936-1977", "text": "Ahaztuak 1936-1977 Euskal Autonomia Erkidegoan eta Nafarroan estatu-kolpeak, errepresioak eta erregimen frankistak eragin zituen biktimen aldeko elkartea da. Egia argitzea, justizia egitea eta kalte ordainak eskatzen dituzte.\nHorrez gain, elkarteak liburuak eta dokumentazioa argitaratzen ditu."}
{"id": "93039", "revid": "105290", "url": "https://eu.wikipedia.org/wiki?curid=93039", "title": "Larrazabal (argipena)", "text": "Larrazabal terminoak hurrengo adiera ezberdinak eduki ditzake:"}
{"id": "93040", "revid": "114476", "url": "https://eu.wikipedia.org/wiki?curid=93040", "title": "Galdetegi", "text": "Inkesta batean, azterketa batean, ikerketa batean, galdera-sorta, galdeketa, itaunketa, itaun-sorta edo galdetegia ahoz edo idatziz eskatuko diren galdera-erantzunen bildumak dira. Galdetegiak galdera-erantzunen bilketa eta tratamenduaz ere aritzen dira, besteak beste."}
{"id": "93041", "revid": "1545", "url": "https://eu.wikipedia.org/wiki?curid=93041", "title": "Alderdi Progresista (Brasil)", "text": "Alderdi Progresista, Brasilgo erdi-eskuineko alderdi bat da. 1995an sortua izan zen Partido Progressista Brasileiro PPB izenarekin, Alderdi Progresista Erreformista eta urte bete lehenago sortutako beste Alderdi Progresista batek bat egin zutenean. 2003an, bere izena, gaur egungo PPgatik aldatu zuen. Alderdiak, Fernando Henrique Cardoso babestu zuen Sozial Demokrazia Brasildarraren Alderdiarekin eta Fronte Liberalaren Alderdiarekin koalizioan.\n2002an, Brasilen aukeratzen diren 513 diputatuetatik, 49 lortu zituen, eta, hauteskunde presidentzialetan, PSDBko Jose Serra babestu zuen, Luiz In\u00e1cio Lula da Silvaren aurka porrot egin zuena.\nLau urte beranduago, 2006ko Brasilgo hauteskunde orokorretan, zazpi diputatu galdu zituen eta ofizialki, presidentegai bakar bat ere ez zuen babestu."}
{"id": "93043", "revid": "336", "url": "https://eu.wikipedia.org/wiki?curid=93043", "title": "Erresuma Batuko Legebiltzarra", "text": "Britainia Handia eta Ipar Irlandako Erresuma Batuko Legebiltzarra, Erresuma Batuko eta Itsasoaz Harandiko Britainiar Lurraldeetan (hauek subirautza parlamentarioa baino ez dute) gorengo instituzio legegilea da. Honen buru, Subiraua dago. Biganberaduna da, goi ganbera bat, Lorden Ganbera deitua, eta behe ganbera edo Komunen Ganbera dituelarik.\nLorden Ganberak, bi partaide mota ezberdin ditu: Lord Izpiritualak (Ingalaterrako Elizako klerigo nagusiak) eta Lord Iragankorrak (nobleziakoak). Ganbera honetako partaideak, nobleziak aukeratzen ditu. Lehen, oinordekotza eskubidea zuten, baina, gaur egun, ganbera honetan, oinordekotzakoak, bi postu baino ez daude. Beste alde batetik, Komunen Ganberako partaideak, demokratikoki aukeratzen dira. Lorden Ganbera eta Komunen Ganbera, gela bananduetan biltzen dira Westminster jauregian (ohi Legebiltzarreko Ganberak bezala ezagutuak), Londresen (zehazkiago, Westminster Hiria bezala ezagutzen den udalerri eta hirian). Konstituzio konbentzio bidez, gobernu ministro guztiak, Lorden Ganberatik edo Komunen Ganberatik aukeratzen dira.\nLegebiltzarra, Subiraua aholkatzen zuen antzinako kontziliotik abiatuta garatu zen. Teorian, boterea ez da Legebiltzarrarena, baizik eta Erreginarena (\"Queen in Parliament\") edo Erregearena (\"King in Parliament\"). Sarri, Erreginak autoritate subiraua duela esaten da, baina hau eztabaidagarria da. Gaur egun, errege boterea, Komunen Ganberako hauteskunde demokratikoetan dago. Subirauak, irudi apaingarri bezala baino ez du egiten, eta Lorden Ganberako botereak oso mugatuak daude.\nBritainiar Legebiltzarra, sarri, \"Legebiltzarren Ama\" deitua da, nazio askotako botere legegileek, nabarmenenak, Commonwealthekoak, eredu hau hartu baitute. Baina hau John Brighten esaldi bat da, nork, 1865eko urtarrilak 18an \"Ingalaterra Legebiltzarren Ama dela\" azpimarratu zuen, legebiltzar gobernua hasi zuen herrialde batean boto eskubiderako eskariak babestearen testuinguruan."}
{"id": "93044", "revid": "98220", "url": "https://eu.wikipedia.org/wiki?curid=93044", "title": "Westminster Hiria", "text": "Westminster Hiria () Londres Handiko udalerri (\"borough\") bat da, Londres Hiria barrutitik mendebaldera eta Tamesis ibaitik iparraldera dagoena.\nHistoria.\nWestminster Hiriaren sorrera normandiarren konkistaren aurrekoa da, XI mendearen erdialdera abadetxe bat eraiki baitzuen Eduardo Aitorlea erregeak. Zimenduek oraindik bertan diraute. Abadetxea eta ibaiaren artean jauregi bat eraiki zuen hurrena eta bertan ezarri gobernua, boterea Londresko hiritik mendebaldera atereaz. Mende luzetan zehar Westminster eta Londres banaturik izan ziren geografikoki baina XVI mendean etxeak eraiki ziren bien artean.\n1540an hiri izendatua izan zen baina maila horretan ez zuen asko iraun abadetxeak kontrola berreskuratu baitzuen. 1585ean abadetxea desegin zen eta herriko burgesek hartu zuten agintea. 1900 arte iraun zuen egoera honek.\nGaur egungo Westminster hiria 1965 urtean sortu zen St. Marylebone eta Paddington antzinako barrutiak erantsi zitzaizkionean, iparralderago zeudenak. Honela, egungo Westminster Hiriak, iraganean baino hedadura handiagoa hartzen du. 20 auzok osatzen dute Westminster Hiria.\nOndasun nabarmenak.\nHiriak, Londresko West End edo mendebaldeko muturra deritzonaren zati handiena hartzen du, eta Erresuma Batuko gobernu instalazio gehienak ditu, Westminsterreko Jauregia (\"Houses of Parliament\" bezala ere ezagutua eta britainiar Legebiltzarraren egoitza dena), Whitehall eta Royal Courts of Justice auzitegiak. Britainiar monarkiaren ikur diren Buckinghameko Jauregia eta Westminsterreko Abadia ere, barruti honetan daude. Londresko parke ezagunenak ere bertan daude, Hyde Park, Kensington Gardens, Green Park, St. James's Park eta Regent's Park besteak beste.\nAisialdi eremu ezagunak dira Covent Garden eta Soho auzoak, aintzina auzo eskasak izan ziren arren XX mendean birmoldatu eta kultura, moda, gastronomia, kale antzerki eta gau giro itzela duten auzo bihurtu dira.\nLondres ezagunenaren zatirik handiena, Westminster hirian dago. Horren adibide, honako hauek dira:\nSouth Kensington eremuan.\nKensington eta Chelsea udalerriarekin South Kensington eremua elkarbanatzen du, Kensington Gardens lorategien hegoaldeko auzoa da. Bertan hainbat instituzio ezagun kokatzen dira."}
{"id": "93046", "revid": "56334", "url": "https://eu.wikipedia.org/wiki?curid=93046", "title": "Neferkara Jendu", "text": "Neferkara Jendu, Neferkara Hendu edo Neferkara IV.a, Egiptoko VII. dinastiako faraoi bat izan zen, K.a. 2170 inguruan gobernatu zuena, Egiptoko lehen tarteko aroan.\nOrdena Zaharra, Egiptoko VI. dinastiaren amaieran hondoratu zen eta Goi Egiptoko nomoetako gobernariek, euren lurraldeengan nagusitasuna ezarri zuten. Gobernari hau, zailtasun ekonomiko edo politikoen garai batean sortutako denbora baterako agintari kontseilu batetakoa ere izan zitekeen. Egoerak, Menfisen, kaotikoa izan behar zuen, Manetonek, Sexto Julio Afrikanoren arabera, dinastia \"Menfiseko 70 erregez, 70 egunez gobernatuz\" osatu zela baitio.\nBere izena, Neferkara Hendu, honako hauetan dago:"}
{"id": "93047", "revid": "536", "url": "https://eu.wikipedia.org/wiki?curid=93047", "title": "Beregond Gondorrekoa", "text": "Beregond Gondorrekoa, Tolkienen legendarium ospetsuan, Gondorreko hogeigarren seneskal erregeordea izan zen, Beren Gondorrekoaren semea. Eguzkiaren Hirugarren Aroko 2700. urtean jaio zen Minas Tirithen, eta 2811. urtean hil zen. Bere oinordekoa, Belekthor II.a izan zen. Bere izenagatik, ez da nahastu behar Beregondekin, Gondorreko soldadu bat zena.\nBere aitaren oinordeko bihurtu zen Eguzkiaren Hirugarren Aroko 2763an. Bere agintaldian gertatu zen orko eta nanoen arteko gerra Mendi Lainotsuetan, gerra horren adibide bat, Azan\u00fblbizarreko Gudua izan zelarik.\nLehenago, Gondorreko kapitaina izan zen, eta, bere aitaren agintaldian, Gondorren hegoaldea, Umbarreko Kortsarioen eta Haradrimen erasoetatik askatu zuten tropak zuzendu zituen. Horren ondoren, Rohan Dunledinarrengandik askatzen lagundu zuen. \"Gondorren, Boromirren garaitik agertu zen kapitainik handiena zen\". (Eraztunen Jauna A eranskina)."}
{"id": "93050", "revid": "98220", "url": "https://eu.wikipedia.org/wiki?curid=93050", "title": "Anfield", "text": "Anfield, Liverpool portu hirian kokatzen den futbol zelaia da, Ingalaterrako ipar-ekialdean dagoen Merseyside gune metropolitarrean kokatua dagoelarik. Ingalaterrako Premier Leaguean jokatzen duen Liverpool Football Club talde ezagunaren egoitza eta jokaleku da.\nAnfield estadioa lau harmailetan banatzen da: Spion Kop (\"Egoera Etsia\"), Main Stand (\"Armaila Nagusia\"), Centenary Stand (\"100. Urteurrenaren Armaila\") eta Anfield Road (\"Anfield Bidea\").\nHistoria.\nAnfield futbol zelaia 1884 urtean eraiki zen, Stanley Parkearen (Stanley Park) aldamenean, eta lehenbizikoz Everton FC taldearen jokalekua zen (Liverpool hiriko beste talde nagusia). Halere Everton F.C.-ek 1892an arazo ekonomikoak medio futbol zelaia utzi beharrean aurkitu zen. Egoera honela zegoela, zelaiaren nagusia zen John Houlding-ek bere klub edo futbol elkartea sortzea erabaki zuen, hau da, Liverpool F.C. taldea izango zena.\n1906an, Liverpool F.C.-ko zaleek futbol zelaiko harmailetako bat Spion Kop (\"Egoera Etsia\") izenaz bataiatu zuten, Bigarren Boer Gerrateko gudetan hil ziren Lancashire Errejimenduko 300 gizonen oroimenez. Gizon haietako gehiengoa Liverpool-ekoa baitziren."}
{"id": "93051", "revid": "119347", "url": "https://eu.wikipedia.org/wiki?curid=93051", "title": "Carnac", "text": "Carnac (bretainieraz \"Karnag\") udalerriko herrigunea Carnac harri lerroengatik da ezaguna, 3.000 iruinarri edo mehir baino gehiago daudelarik lerrokada ezberdinetan jarriak, eta bere udako bainuetxearengatik."}
{"id": "93052", "revid": "512", "url": "https://eu.wikipedia.org/wiki?curid=93052", "title": "Carnac-eko harri lerroak", "text": "Carnac-eko harri lerroak (\"Alignements de Carnac\") Bretainian (Frantzian) kokaturiko harri lerrokada megalitikoak dira. Mundu osoko Historiaurreko monumentu zabalena da. Carnac herriaren kanpokaldean dago, Morbihan-eko Golkoan. Frantziako Monumentuen Ondarearen barnean dago. Departamenduan zehar beste multzo txikiago batzuk ere topa daitezke nonahi.\nNeolito garaikoak, harriak K. a. 6. milurtekoa eta K. a. 2. milurtekoa artean eraiki zituzten, 2.000-4.000 zutarri eta bestelako harriak (trikuharri, harrespil eta tumuluak) hiru multzo handitan banatuta:"}
{"id": "93053", "revid": "9087224", "url": "https://eu.wikipedia.org/wiki?curid=93053", "title": "Gacer\u00eda", "text": "Gacer\u00eda Segoviako probintziako Cantalejoko eultzigileen hizkera da.\nEzaugarriak.\nFrantsesaren, arabieraren eta euskararen eragina du. Gacer\u00edaren lexikoak 353 hitz inguru ditu eta hitz horien ahoskerak gaztelaniaren fonetika arauak jarraitzen ditu.\nOndoren, eultzigileek kaloko, germaniar hizkuntzetako eta katalanezko hitz batzuk beren hizkerara eraman zituzten."}
{"id": "93054", "revid": "512", "url": "https://eu.wikipedia.org/wiki?curid=93054", "title": "Guinness", "text": "Guinness Stout motako garagardo beltza da.\nAurreneko aldiz, Arthur Guinness garagardogileak ekoiztu zuen Irlandan dagoen Kildare konderriko Leixlip herrian zuen bere lehenengo garagardotegian, nahiz eta handik denbora gutxira gaur egun hain ezaguna den Dublingo \"St. James's Gate Brewery\" garagardotegira mugitu. Guinness garagardoa 1759tik aurrera ekoiztu izan da. Garagardoa porter eran dago oinarrituta, bere jatorria Londonen 1700. urte inguruan du. Mundu osoko garagardo marka ezagunenen artean dago eta munduko herrialde gehienetara esportatua da. Imitatzaile ugari garaitu ditu merkatuan. Bere zaporearen ezaugarri nabariena hartzidurarik gabe mantentzen den garagar txigortuan datza. Urteetan zehar garagardoaren zati bat zaharkitu edo ondu egiten zen esneki zapore antzeko bat har zezan, baina Guinnessek prozesu hau gaurko egunez egiten jarraitzen duen esateari uko egiten dio. Bere ezaugarri nagusia den apar lodi, zuri eta krematsua, edukiari gehitzen zaion nitrogenozko nahasketa batean datza.\nGuinness garagardoa erabateko kasu berezia da, lantegi pribatu batek egindako alkoholdun edari baten markak herri alde oso baten arima irudikatzera iritsi baita: Irlanda. Guinness garagardoa, bere eskubidez erabateko erakunde edo instituzioa da Irlandan, herrialde irlandarra ordezkatzera ailegatuz. Irlandan, garai guztietako edari alkoholdun salduena bilakatu da. \"Guinness &amp; Co.\" lantegiak urtero 2.000 milioi eurotako etekinak lortzen ditu garagardo honi esker. Gaur egun eta 1932 urtetik aurrera, Guinness, Diageo garagardogile multinazionalaren jabegoa da, egoitza Londonen duelarik. \"Guinness UDV\" eta \"Grand Metropolitan plc\" taldeen arteko batasunaren ondorioz.\nHistoria.\nArthur Guinness garagardogileak \"ale\" motako garagardoa ekoizten 'Leixlipen hasi zen, Kildare Konderrian, Irlandan, eta, denbora gutxiren buruan, Dublingo \"St. James's Gate Brewery\" garagardotegira mugitu zen, 1759ko abenduaren 31n. Egun honetan, 9.000 urtetarako alokairu hitzarmen bat sinatu zuen urteko 45 \u00a3 ordainduz.. Alokairu hitzarmen hura \"Dublingo Guinness Lantegiaren Museoan\" ikus daiteke gaur egun. Hamar urte ondoren, 1769an, Guinnessek produktua lehenengo aldiz esportatu zuen, sei kupel Ingalaterrara bidaliz.\nGaragardo hau uste da stout motako lehenbizikoa izan zela. Halere, Guinness-arekin zerikusia duen Stout-ari buruzko aurreneko erreferentzia dokumentala 1769ko Egerton Eskuizkribua izan zen, Arthur Guinnessen jaiotza baino 50 urte lehenago. Guinness inguruko Stout hitzaren aurreneko erabilera bere 1820ko stout-Porter izan zen. Guinness-ek 1974 ekoiztu zuen bere azken porter garagardoan.\nXIX. mendean Britainiar Inperioaren zabalkunde etengabearekin batera, Guinness Garagardotegiaren esportazioak ere hedatuz joan ziren hainbat eta hainbat herrialdeetara: 1811n, Lisboa (Portugal); 1820an, Guernesey, Barbados, Trinidad eta Tobago, Sierra Leona; 1840an, New York (AEB); 1858an, Zeelanda Berria etab.\nLondresko Park Royaleko \"Guinness brewery\" garagardotegia 2005ean itxi zen. Guinness-aren produkzioa St. James's Gate Brewery Dublin bezala saltzen zen Erresuma Batuan. Erresuma Batukoa jendeak bazekien Irlandan ekoiztutako garagardoak Londresen ekoiztutakoak baino zapore atseginagoa zuela. Guinness garagardotegia kalitate kontrolen ezartze eta hobetzearen aitzindariak izan ziren. Hau burutzeko William Sealy Gosset kontratatu zen, bere ikerketak \"Student\" ezizenez argitaratuz.\nGuinness-en Logoa.\nGuinness garagardoaren logoak izaera oso handia du Irlandan eta baita Britainia Handian. Munduan zehar ere logoak publizitate-indar intrintseko sendoa du inolako zalantzarik gabe. Guinness marka hainbat ezaugarriri lotuta dago: indarra, pazientzia eta bizi ona.\nLogoak, Dublingo Trinity College Unibertsitatean irudikatuta dagoen Brian Boru irlandar erregearen zeltiar harpa erabiltzen du. Harpa mota hau XIV. mendeko eredu bat da eta XVI. mendetik aurrera Irlandako Ikur Nazionala bezala hartu zen, Henrike VIII.a Ingalaterrako errege zen garaitik hain zuzen ere. Guinness garagardotegiak Harpa hau 1862. urtetik aurrera bereganatu du bere ikur gisa eta 1876.tik aurrera behin-behineko logotipo moduan.\nGuinness-en beste logotipo esanguratsua tukan hegazti tropikala da. 1940 inguruko marrazkia eta honako esaldi edo leloa zekarren berekin bat; \"Toucans in their nets agree. Guinness is God For You. Try some today and see what one or toucan do\". Euskaraz: \"Tukanak habietan konforme daude. Guinness Zuretzako Ona da. Saiatu zaitez gaur eta bat edo bi (garagardok) zer egiten duten ikusiko duzu\". Jatorrizko ingelesezko esaldian hitz-joko bat egiten da: \"Toucan / Two can\" hitzen artean, \"Tukan hegaztia\" eta \"bi garagardoek egin dezaketena\".\nOsagaiak.\nMaltaz eginiriko Guinness garagardoa (Guinness stout) honako osagaiak ditu: ura, garagarra, malta, lupulua eta garagardogile legamia. Bere ekoizpenean Wicklow Mendietako ura erabiltzen dela esan ohi da. Garagarraren zati bat zuritu eta txigortu egiten da, Guinness-aren ezaugarria den kolore errubi ilun eta zapore berezia emanaz. Pasteurizatu eta filtratu egiten da.\nGaragardoa kupeletan merkaturatzen da (\"Draught beer\") eta nitrogeno (N2) eta karbono dioxido portzentajea batzuk ditu. Nitrogenoa karbono dioxidoa baino (CO2) disolbagarriagoa da, honek kupel edo eduki metaliko hauetan biltzeko egoki egiten baitu garagardoa edari karbonatatua bilakatu gabe. Gas disolbatuaren presio altuek, burbuila txikiak sortu daitezen laguntzen du eta zerbitzatzerakoan Guinness-en ezaugarri nagusi den apar txuri eta lodia agerrarazten. Guinness-aren kremositatea bere karbono dioxido kopuru txikiari esker ematen da, modu honetan, presio altuko gasaren erabilerarekin burbuila txikiak sortzen dira. \"Original Extra Stout\" izeneko garagardoaren bertsioak gustu ezberdina du eta karbono dioxidoa besterik ez du, zapore garratzagoa lortuz.\nGuinness eta osasuna.\nNahiz eta \"edalontziko janaria\" edo \"ogi likidoaren\" ospea izan, Guinness garagardoak pinta inperial (1460kJ/L) bakoitzeko 198 kalori besterik ez ditu, kopuru berdineko esne gaingabetu edalontzi bat edo laranja zukuzko edalontzi batek baino gutxiago. Guinnessa ez da barazki-jaleentzako garagardo aproposena, fintzeko iktiokola erabiltzen baitute, arrainetatik datorren osagaia.\nAdituen azterketen arabera Guinness-a ona omen da bihotzarentzat. Ikerlariek zenbait fruitu eta barazkietan aurkitzen diren antioxidatzaileak bilatu dituzte Guinness-aren osagaietan, hauek osasunarentzat onuragarri omen dira arterietako paretetan ematen den kolesterol pilaketa geldotu egiten baitute.\n1920ko hamarkadan Guinness Konpainiak iragarki kanpaina handi bati ekin zion merkatu berrien bila -jendeak konpainiari zera esan zion: pinta bat edan ondoren askoz ere hobe sentitzen zirela- nonahi ikus daitekeen \"Guinness is God for You\" ingelesezko lelo famatu eta historikoaren jaiotza izan zen (euskaraz \"Guinness Zuretzako Ona da\" eta irlandar gaeleraz \"Is Fearr th\u00fa Guinness\").\nNola zerbitzatu.\nGuinness garagardoa hotz zerbitzatzen da, aurretik hozkailuan denbora labur batez egon behar du tenperatura egokian zerbitzatu eta edan dadin. Nitrogenoaren ezaugarri apartsua dela eta, garagardoa iturritik edalontzira aurrenekoz jaurtitzean atsedenaldi bat eman behar zaio (batez beste, 1 minutu eta 90 segundoren artekoa) gasa erabat desagertu baino lehen eta ondoren bigarren jaurtiketa egiten da. Atsedenaldi hau aitzakiatzat hartuta Guinnessen iragarkiek askotan erabili izan dute goiburu hau: (\"Gauza onak, itxaroten dakiten horiei iristen zaizkie\"). Zenbait zerbitzari eta tabernen jabeek, garagardoaren aparrean (hirusta) moduko diseinu sinplea irudikatzen duen markagailu antzeko bat diseinatu dute, garagardoa bere nahitaezko atsedenaldia egokia egin duen erakusgarri.\nGuinness garagardo motak.\nGuinness stout garagardoa aldaera eta zapore ezberdinetan aurki genezake, hauek direlarik:"}
{"id": "93056", "revid": "105290", "url": "https://eu.wikipedia.org/wiki?curid=93056", "title": "Sonora (filma)", "text": "Sonora, 1969an Alfonso Balc\u00e1zar zine zuzendari espainiarrak zuzendutako spaghetti western generoko film bat da.\nIstorioa.\nFilm honek, bere emaztea hil zuten gaizkileen aurka mendeku bila dabilen historia kontatzen du."}
{"id": "93057", "revid": "512", "url": "https://eu.wikipedia.org/wiki?curid=93057", "title": "Telumehtar-Unbardazil", "text": "Telumehtar-Unbardazil, Tolkienen legendariumean eta Eraztunen Jauna eleberriaren eranskinetan, Gondorreko hogeitazortzigarren erregea izan zen. Eguzkiaren Hirugarren Aroko 1632an jaioa, Tarondor erregearen semea da, eta, Tronua, 1798an hartu zuen. Bere izena quenya hizkuntzakoa da eta Izar Ganga bezala itzul daiteke.\nBere garaian, Gondorren etsai nagusiak euren onera etortzen ari ziren, Izurri Handia jasan ondoren, baina Haradrimak eta Ekialdeko Gizonak, euren artean borrokan aritzeko gogoz zeuden. Ez hala Umbarreko Kortsarioak, Gondor hegoaldeko kostaldea berriz eraso zutenak.\nHorregatik, Telumehtarrek, itsasontzi flota handi bat bildu zuen, eta, 1810ean, Umbar eraso zuen, erabat menpean hartuz. Han desagertarazi ziren Kastamirren azken ondorengoak, eta Hiri-Portua erabat hondakinetan eta mortua geratu zen.\nDirudienez, nahiko argi dago erregeak ez zuela gotorlekua aldarrikatu eta berrezarri, eta sarrera debekatu zion Haradetik zetorren orori, soilik goarnizio babesle bat utziz. Hala eta guztiz ere, Gondorrek, Erdialdeko Lurraldearen zati horren kontrola, beste ia mende batez mantendu zuen.\nHonegatik, Unbardazil titulua hartu zuen, \"Umbarreko garailea\" bezala itzul daitekeen quenya hizkuntzako hitza. Eguzkiaren Hirugarren Aroko 1850ean hil zen, eta, bere oinordekoa, bere seme Narmazil II.a izan zen."}
{"id": "93060", "revid": "2241", "url": "https://eu.wikipedia.org/wiki?curid=93060", "title": "Tar-Atanamir", "text": "Tar-Atanamir, \"Gizonen Bitxia\" esan nahi duena quenyaz, Tolkienen legendariumeko fikziozko pertsonaia bat da. Idazlearen hil ondorengo eleberria den Silmarillionen agertzen da. Numenorreko Dunadan bat da, Tar-Ziriatanen semea eta Eguzkiaren Bigarren Aroko 1800ean jaioa. Bere aitaren harrokeria eta gutizia heredatu zuen.\nNumenorreko hamahirugarren errege bihurtu zen bere aitak, zetrua, Eguzkiaren Bigarren Aroko 2029an eman zionean. Bere aitak egin zuen bezala, Erdialdeko Lurraldeko gizakiei zergak ezartzen jarraitu zuen, eta Valarrak eta hauen debekua argi kritikatu zituen, honela, elfoengandik urrunduz eta numenortarren artean banaketa hasiz, bere ondorengo izan zen Tar-Ankalimonen agindupean erabateko bihurtuko zena.\nTar-Atanamir, 421 urtez bizi izan zen, bizitzara eutsiz erotu eta bere semeari zetrua emateari uko egin zion arte, Elrosen garaitik, hil zen arte, 2221ean gobernatu zuen lehen errege bihurtu zelarik. Orduan, azkenik, Ankalimon koroatua izan zen."}
{"id": "93061", "revid": "336", "url": "https://eu.wikipedia.org/wiki?curid=93061", "title": "Silmari\u00ebn", "text": "Silmari\u00ebn, Tolkienen legendarium ospetsuko pertsonaia bat da. Dunadan bat da, Tar-Elendilen alaba nagusia, Numenorreko laugarren erregearena. Berari buruz ez da askorik ezagutzen, hala ere, erregearen alaba nagusia zen arren, erregeak ez zion Numenorreko zetrua eman, neska izateagatik, eta, garai horretan, erresumako legeek, lehentasuna ematen zieten gizonezkoei (Tar-Aldarionek aldatu zituen arte, seigarren erregeak, honek alaba bakarra izan zuelako), eta, beraz, zetrua eta erresuma, Silmarienen neba txikia zen Tar-Meneldurri eman zitzaizkion.\nHala ere, konpentsazio bezala, bere aitak, Anduni\u00ebko Andere titulu berria eman zion, eta, bere ondoren, bere semea, Valandil, izango zen Anduni\u00ebko Jauna, jada, Anduni\u00ebko lehen jaun bezala onartua.\nAnduni\u00ebko Jaun guztiak, Armandil arte, Silmari\u00ebnen ondorengoak izan ziren, eta, bere bidez, Elrosen leinua. Tar-Minyatur mantendu ahal izan zen Numenorren erorketaren ondoren, Elendilek, Armandilen semea zenak, hondoratzetik ihes egitea lortu baitzuen, eta, bere seme Isildur eta Anarionekin, erbesteko numenortar erresumak ezarri zituzten iparraldean (Arnor) eta hegoaldean, (Gondor)."}
{"id": "93062", "revid": "336", "url": "https://eu.wikipedia.org/wiki?curid=93062", "title": "Kula Plaka", "text": "Kula Plaka, Pangea Jurasiar garaian banatzen ari zen heinean subdukzio prozesu bat hasi zuen plaka tektoniko bat zen. Elkarketa hirukoitzeko gune bat zegoen, iparraldean Kula Plaka zuena, Pazifiko Plaka ekialdean eta Itsaslabar Plaka mendebaldean. Halako batean, plaka, Ipar Amerikar Plakaren azpian hondoratu zen, baina bere existentzia ebatzi ahal izan zen Pazifiko Plakan zeuden anormaltasun magnetikoengatik.\nItsaslabar Plaka eta Kula Plakaren arteko ozeano dortsala, gaur egun Washington eta Oregon estatuak aurkitzen diren tokian zegoenean, gaur egun, Washington estatuaren mendebaldeko kostaldean Penintsula Olinpiarra eratzen duten basaltozko egiturak eratu ziren."}
{"id": "93063", "revid": "336", "url": "https://eu.wikipedia.org/wiki?curid=93063", "title": "Zilix", "text": "Greziar mitologian, Zilix (), Tiroko erregearen semea eta Kadmo eta Europaren anaia zen. Bere aita, Agenor edo Fenix, aurrekoaren semea, izan zen.\nZeusek, egun batean, Europa ikusi zuen loreak biltzen, eta berehala maitemindu zen beraz. Zezen zuri batean bihurtu eta Europa bahitu zuen, Kretara eramanez. Han, bere benetako izaera erakutsi zion, eta Kretako lehen erregina bihurtu zuen. Kadmo, bere arrebaren bila bidali zuen bere aitak, eta Beozia zeharkatu zuen, Tebas hiria sortuz. Zilix, Europaren beste neba ere, honen bila abiatu zen, Asia Txikian ezarriz. Herrialdea, Zilixen omenez, Zilizia deitua izan zen."}
{"id": "93066", "revid": "119347", "url": "https://eu.wikipedia.org/wiki?curid=93066", "title": "Juliotar egutegi", "text": "Juliotar egutegia, erromatar egutegiaren erreforma, Julio Zesar enperadoreak K.a. 46an ezarritako egutegia da, K.a. 45en indarrean sartu zena (709 \"ab urbe condita\"). Horregatik haren izena darama. Sosigenes Alexandriakoa astronomoarekin bilera egin ostean erabaki zen. 365 eguneko urte erregularra zen, hamabi hiletan banatua. Lau urtetik behin, bisurteko otsailean egun bat gehitzen zen. Horrela, batez besteko urtearen iraupena 365,25 egun zen. Egutegi gregorianoaren aitzindaria da.\nJuliotar egutegia XX. mendea arte indarrean egun zen herrialde batzuetan, egutegi nazional gisa, gregoriano zehatzagoak ordeztu zuen arte. Oraindik ere berbereek erabiltzen dute, bai eta Atos Mendian eta eliza ortodoxo askotan ere."}
{"id": "93072", "revid": "86574", "url": "https://eu.wikipedia.org/wiki?curid=93072", "title": "1980ko Eusko Legebiltzarrerako hauteskundeak", "text": "1980ko Eusko Legebiltzarrerako hauteskundeak urte horretako martxoaren 9an ospatu ziren. I. Legealdiko 60 Eusko legebiltzarkideak hautatu ziren, lurralde historiko bakoitzetik 20.\nEusko Kontseilu Nagusiko lehendakaria eta EAJ-ren hautagaia zen Carlos Garaikoetxea diktadura frankista amaitu osteko lehen lehendakari izan zen inbestitua, karguan Jesus Maria Leizaola ordeztuz.\nEmaitza ofizialak.\nEuzko Alderdi Jeltzalearen lehendakarigaia zen Karlos Garaikoetxea lehendakari bihurtu zen. Herri Batasunaren legebiltzarkideak ez ziren Legebiltzarrera joan."}
{"id": "93074", "revid": "86574", "url": "https://eu.wikipedia.org/wiki?curid=93074", "title": "1984ko Eusko Legebiltzarrerako hauteskundeak", "text": "1984ko Eusko Legebiltzarrerako hauteskundeak urte horretako otsailaren 26an ospatu ziren. II. Legealdiko 75 Eusko legebiltzarkideak hautatu ziren, ordutik aurrera ohikoa izango zen bezala lurralde historiko bakoitzetik 25.\nEmaitza ofizialak.\nEuzko Alderdi Jeltzalearen lehendakarigaia zen Karlos Garaikoetxea lehendakari bihurtu zen."}
{"id": "93078", "revid": "86574", "url": "https://eu.wikipedia.org/wiki?curid=93078", "title": "1986ko Eusko Legebiltzarrerako hauteskundeak", "text": "1986ko Eusko Legebiltzarrerako hauteskundeak urte horretako azaroaren 30ean egin ziren. III. Legealdiko 75 Eusko legebiltzarkideak hautatu ziren, ohikoa zen bezala lurralde historiko bakoitzetik 25.\nTestuinguru politikoa.\nEuskal erregimen autonomikoaren sorreraren ostean, debate handia egon zen Eusko Jaurlaritzaren eta foru aldundien artean garatu behar zen eredu instituzionalaren inguruan. Lurralde Historikoen Legearen eta Gernikako Estatutuaren bizikidetzak bi mailako garapen autonomikoa eragin zuen: alde batetik, eskualde-mailan; eta bestetik, probintzia-mailan.\nEgoera honek sekulako zatiketa sortu zuen EAJ-ren baitan. Alde batetik, Carlos Garaikoetxea lider zuen sektoreak Eusko Jaurlaritzan zentralizaturiko eredu instituzional bat defendatzen zuen, foru aldundiei bigarren mailako eginkizun administratibo esleituz. Bestalde, Euzkadi Buru Batzarrak (EAJ-ko zuzendaritza organo gorena) kontrolatzen zuen sektoreak, deszentralizaturiko lurralde-eredua defendatu zuen, aldundiei protagonismo instituzional handiagoa emanez.\nCarlos Garaikoetxearen eta EAJ-ko goi-karguen arteko desadostasunek Lehendakariaren dimisioa ekarri zuten 1985ean, Jos\u00e9 Antonio Ardanza elorriarrak ordeztuz. 1986an, haustura ofizializatu egin zen, Carlos Garaikoetxea talde mistoan sartu eta Eusko Alkartasuna izeneko alderdia sortu zuenean. Garaikoetxea alderdi haren lehendakarigaia izango zen hurrengo hauteskunde autonomikoetan.\nHiru hautes-barrutiek populazio-datuak gorabehera jarleku kopuru bera zutenez, lehen aldiz Eusko Legebiltzarraren historian, paradoxa gertatu zen: alderdi bozkatuena ez zen jarleku gehien erdietsi zituena izan. Izan ere, EAJ-k PSE-k baino 19.000 boz gehiago lortu zituen, baina sozialistek jeltzaleek baino 2 jarleku gehiago jadetsi zituzten.\nEmaitza ofizialak.\nHauteskunde hauetan Euzko Alderdi Jeltzalea eta Eusko Alkartasunaren zatiketa izan zen. Hori zela eta, Euskadiko Alderdi Sozialista irabazle bihurtu zen eserlekuak kontuan hartuta (Gipuzkoa eta Araban irabazi ondoren). Hala ere EAJk boto gehiago lortu zituen (271.208 252.233ren kontra). Euzko Alderdi Jeltzalearen lehendakarigaia zen Jose Antonio Ardanza lehendakari bihurtu zen."}
{"id": "93080", "revid": "86574", "url": "https://eu.wikipedia.org/wiki?curid=93080", "title": "1990eko Eusko Legebiltzarrerako hauteskundeak", "text": "1990eko Eusko Legebiltzarrerako hauteskundeak urte horretako urriaren 28an ospatu ziren. IV. Legealdiko 75 Eusko legebiltzarkideak hautatu ziren, lurralde historiko bakoitzean 25, ohikoa zen bezala.\nTestuinguru politikoa.\nAlianza Popular Alderdi Popular gisa birfundatu ostean egin ziren lehenengo hauteskunde autonomikoak izan ziren. Birfundazioak bere estrategia politikoaren aldaketa ekarri zuen, \"statu quo\" autonomikoa eta Araba EAE-n egotea onartu baitzuen, beste bi probintzietan hautesleak berreskuratze aldera (1986ko hauteskundeetan, AP-k bi jarleku baino ez zituen lortu, bat Araban eta bestea Bizkaian). Haatik, Arabako Alderdi Popularreko hainbat kidek eszisioa bideratu eta, Arabako enpresaren munduarekin estekaturiko zenbait pertsonarekin bat eginez, Unidad Alavesa partidua sortu zuten. Alderdi berria oso presente egon zen hauteskunde hauetan, euskal abertzaletasunaren aurkako programa aurkeztuz eta Arabarentzako estatus forala eskatuz, Nafarroarenaren parekoa izan behar zena.\nEmaitza ofizialak.\nEuzko Alderdi Jeltzalearen lehendakarigaia zen Jose Antonio Ardanza lehendakari bihurtu zen.\nHauteskunde hauetan Alianza Popular birsortu eta Alderdi Popular bihurtu zen. Autonomiaren \"statu quo\" onartzeagatik Araban Unidad Alavesa jaio zen."}
{"id": "93083", "revid": "201", "url": "https://eu.wikipedia.org/wiki?curid=93083", "title": "Estrigil", "text": "Estrigila (latinez \"strigilis\", grezieraz \u03c3\u03c4\u03bb\u03b5\u03b3\u03b3\u03af\u03c2, stlengis), kultura grekoerromatarrean, gorputza olioz garbitzeko erabiltzen zen hatz egiteko tresna luze eta fin bat da.\nXaboia ezagutzen ez zutenez, erromatarrek, gorputza olioz bustitzen zuten, eta, ondoren, estrigilarekin kentzen zuten.\nGreziar kulturan, ohikoa zen kirolariak, leihaketaren amaieran, gorputzeko hauts eta zikintasunarekin batera kentzen zituzten olioz estaliak irtetea. Erritual hau da Lisipok bere Apoxiomenosean irudikatu zuena."}
{"id": "93084", "revid": "336", "url": "https://eu.wikipedia.org/wiki?curid=93084", "title": "Maria Prusiakoa (1579-1649)", "text": "Maria Prusiakoa (1579 - 1649ko otsailaren 11), alemaniar noble bat izan zen. Alberto Frederiko Prusiakoa eta Maria Leonor Clevesekoaren bigarren alaba zen. Azken hau, aldi berean, Gilen V.a Aberatsa eta Maria Habsburgo-Jagellongoa austriar artxidukesaren alaba zen.\n1604an, Kristian Bayreuthekoa margravearekin ezkondu zen. Ezkontza honetatik, honako seme-alaba hauek jaio ziren:"}
{"id": "93085", "revid": "336", "url": "https://eu.wikipedia.org/wiki?curid=93085", "title": "Ana Maria Brandeburgo Bayreuthekoa", "text": "Ana Maria Brandeburgo-Bayreuthekoa edo Ana Maria Hohenzollern (Bayreuth 1609ko abenduak 30-\u00d6denburg, 1680ko maiatzak 8), alemaniar noble bat izan zen. Kristian Brandeburgo-Bayreuthekoa margravea eta Maria Prusiakoaren (hau Maria Leonor Clevesekoa eta Alberto Frederiko Prusiakoaren alaba zelarik) hirugarren alaba izan zen.\n1639ko urriak 23an ezkondu zen Joan Andoni I.a Eggenbergekoa (1610-1649) printzearekin.\nBere bizitzari buruz oso gutxi ezagutzen da, eta seme-alabarik izan ote zuen ere ez da ezagutzen."}
{"id": "93086", "revid": "512", "url": "https://eu.wikipedia.org/wiki?curid=93086", "title": "Bayreuth", "text": "Bayreuth (alemanez ahoskatua) Alemaniako Bavaria estatuko hiri bat da, Main gorria ibaiaren ertzean dagoena. 72.683 biztanle ditu 2010eko erroldaren arabera. Richard Wagner konposatzailea bertan bizi izan zen 10 urtez.\nHistoria.\nSorrera.\nHiria XII mendearen erdi aldera Andechs kondeek sortu zutela uste da baina bere lehenengo aipamena 1194koa da. \"Baierrute\" izena ematen zaio agiri batean, non \"rute\" hitzak argi unea esan nahi duen eta \"baier\" hitzak bavariar jatorria adierazten duen. Hasiera hartan \"villa\" bezala izendatzen da baina 1231erako \"civitas\" (herria) izendapena dauka. 1260an Nurenbergeko burgraveak eskuratu zuen.\nAro modernoa.\n1528an luteranismoaren alde egin zuen. XVII mendea bikain hasi zuen, izan ere Kristian mangraveak Bayreuthen bizitzea erabaki baitzuen, baina berehala hainbat gertaera lazgarri jasan zituen, hala nola suteak (1605 eta 1621ean), izurriak (1620an) eta honetaz gain Hogeita Hamar Urteko Gerra.\nXVIII. mendean mangraveek benetako hiri izaera eman zioten udaletxea, kartzela, monasterioa eta lehenengo zeramika lantegia ezarriz. 1735 eta 1763 artean agindu zuen Frederiko mangravearen eskutik bere \"urrezko aroa\" ezagutu zuen Bayreuthek. Mangravearen Opera Etxea (), gaztelu berria, jauregi berria eta eguzkiaren tenplua eraiki zituen barroko eta rokoko estiloak hiriaz jabetu zirelarik. Erlijioaren inguruan ere tolerantzia garaiak etorri ziren, katolikoei mezak ospatzeko eskubidea eman eta juduen sinagoga ere eraiki zirenean.\n1791ean Prusiak eskuratu zuen baina Napoleondar Gerretan frantziarrek okupatu zuten hiria 1806 eta 1810 artean. gerra bukatu zenean ordea Bavariaren barruan gelditu zen Bayreuth. Opera Etxeak erakarrita bertan bizi izan ziren Richard Wagner eta Franz Liszt konpositoreak, eta bertan hilobiraturik daude.\nXX. mendea.\nLehen Mundu Gerra amaitu berri zela \"Langileen batzordeak\" eskuratu zuen hiriaren agintea. Baina garai zailak ziren haiek. 1923an esate baterako Alemaniako Langile Alderdi Nazionalsozialistak 5.000 pertsona elkartu zituen ekitaldi batean. Adolf Hitler bera ere egon zen bertan. Nazien indarra handituz joan zen eta 1933an Bavaria iparraldeko nazien hiriburua bihurtu zen. Hauek Bayreuth eta Wagnerren musika beren erreferentzia bilakatu zuten.\nBigarren Mundu Gerran aliatuen bonbardaketek hiriaren herena suntsitu zuten, 4.500 etxe, eraikin publikoak eta lantegiak besteak beste. 1945ean estatubatuarrek eskuratu zuten Bayreuth.\nGerraren ondoren egoera latza jasan zuen izan ere beste toki askotatik ihes egindako jende ugari etorri baitzen eta ez zegoen etxerik guztientzako. Amerikarrek kanpaleku erraldoiak jaso zituzten jende guzti hau hartzeko.\nBanaketa administratiboak.\nBayreuth 39 barrutitan banaturik dago:\nRichard Wagner.\nHiria, Richard Wagner konposatzailearekin duen loturagatik da ezaguna, bertan bizi izan zena 1872tik 1882 arte, urte bete beranduago Venezian hil zelarik. Wagnerren etxea, \"Wahnfried\", hirian eraiki zen Luis II.a Bavariakoaren babesari esker, eta gaur egun Wagnerri buruzko museoa da.\nHiriaren iparraldean, \"Bayreuth Festspielhaus\" delakoa dago, bereziki Wagnerren operak antzezteko opera antzoki bat. \"Nibelungoaren eraztuna\" eta \"Parsifal\" operak, antzoki honetan estreinatu ziren. Urtero, hirian, Bayreutheko Jaialdia ospatzen da, konposatzaile alemaniarraren operak antzezten dituena. Hiri hau, bere unibertsitateagatik, Bayreutheko Unibertsitatea, ere ezaguna da, ekonomia zientziak eta ingurugiro arloan espezializatua dagoena."}
{"id": "93087", "revid": "512", "url": "https://eu.wikipedia.org/wiki?curid=93087", "title": "Bayreutheko Unibertsitatea", "text": "Bayreutheko Unibertsitatea, 1975ean sortua izan zen, Bavaria estatuko bigarren unibertsitaterik berriena bihurtzen duelarik, Passauko Unibertsitatearen ostean. Unibertsitatea, campus erakoa da, honek, bere fakultate eta institutu guztiak lurralde berean daudela esan nahi duelarik. Bayreutheko unibertsitatea, diziplinarteko bere profilagatik bereizten da, ikerketan zein irakaskuntzan. Bayreutheko karrera tipikoak, osasunaren ekonomia, kirolaren ekonomia, geoekologia, ingurugiro ingeniaritza eta ekologia, filosofia eta ekonomia, antzerkia eta komunikabideak dira. Gainera, unibertsitateak, herrialde osoan oso ospe ona duen zuzenbide eta ekonomia fakultate bat du."}
{"id": "93088", "revid": "536", "url": "https://eu.wikipedia.org/wiki?curid=93088", "title": "Eritia", "text": "Eritia, greziar mitologiako zenbait pertsonaiaren izena da:\nEritia uhartea.\nEritia edo Eritia korrontez inguratua (Hesiodo, Teogonia), ustez, uharte bat ere bada, non Heraklesek hiru burudun munstroa zen Gerion hil zuen, Krisaorren (urrezko ezpata) eta Kalirroe (korronte ederrena) ozeanidearen semea, baina ez, aurretik, Eurition hil gabe."}
{"id": "93090", "revid": "336", "url": "https://eu.wikipedia.org/wiki?curid=93090", "title": "Krisaor", "text": "Krisaor, greziar mitologian (grezieraz \u03a7\u03c1\u03c5\u03c3\u03ac\u03c9\u03c1, \"urrezko ezpata\", \u03c7\u03c1\u03c5\u03c3\u03cc\u03c2 chrysos, urrea, eta \u1f04\u03bf\u03c1 aorretik, ezpata), erraldoi bat zen, Poseidon eta Medusaren semea. Medusa, berataz haurdun geratu zen, Poseidonek, Medusa, Atenearen tenplu baten lurrean bortxatu zuenean, jainkosak, profanazioagatik haserreturik, Medusa Gorgona bat bihurtu zuen arte. Honela, Krisaor eta bere anaia, Pegaso hegodun zaldia, ez ziren Perseok Medusari burua moztu zion arte jaio. Bertsioren batzuk, odol tantetatik jaio zirela diote, eta, beste batzuk, Medusaren lepotik irten zirela, jaiotza \"goragoko\" bat, Atenea Zeusen burutik jaio zenean bezala.\nKrisaor, Perseoren mitoan agertzen den urrezko ezpataren gerlaria da. Kalirroerekin, Gerion izan zuen."}
{"id": "93091", "revid": "880", "url": "https://eu.wikipedia.org/wiki?curid=93091", "title": "Gasolina motorea", "text": ""}
{"id": "93094", "revid": "536", "url": "https://eu.wikipedia.org/wiki?curid=93094", "title": "Phi (estatistika)", "text": "Estatistikan, phi koefizientea 2x2 kontingentzia tauletarako erabiltzen den asoziazio neurria da. Khi-karratu estatistikoak independentzia eza edo asoziazioa khi-karratu independentziarako testaren bitartez erakutsi duenean bakarrik erabili beharko litzateke.\nHonela kalkulatzen da, ondorengo taulak erakusten dituen maiztasunetarako, khi-karratu estatistikotik abiatuz ere kalkula daitekeela, \"N\" lagin tamainaa edo barne gelaxka guztietako maiztasunen batura izanik:\nformula_1\nPhi koefizienteak har dezakeen baliorik handiena 1 da, asoziazio maximoa denean. Asoziaziorik eza dagoenean, 0 balioa hartuko du. 1etik zenbat eta gertuago, asoziazio maila hainbat eta sendoagoa da.\nPhi Pearsonen korrelazio koefiziente linealaren karratua da, froga daitekeenez, aldagai balio bezala 0 eta 1 hartuz, taulan azaltzen den bezala, \"a, b, c, d\" izanik, \"0-0, 0-1, 1-0, 1-1\" datu bikotearen maiztasunak hurrenez hurren. Korrelazio koefizientearen balio absolutua 1 edo txikiago denez, phi korrelazio koefizientearen berdina edo txikiagoa izango da. Hau dela eta, phi asoziazio maila gutxiesten duela baieztatu izan da."}
{"id": "93097", "revid": "105290", "url": "https://eu.wikipedia.org/wiki?curid=93097", "title": "Cram\u00e9rren V", "text": "Estatistikan, Cramerren V-a bi aldagai kualitatiboren asoziazio maila neurtzen duen adierazlea da, 2x2 baino zabalagoak diren kontingentzia tauletarako erabiltzen dena. Khi-karratu estatistikoan oinarrituz kalkulatzen da:\n\"r\" errenkada kopurua, \"c\" zutabe kopurua, \"min[r,c]\" errenkada eta zutabe kopuruetatik kopuru txikiena eta \"N\" lagin tamaina izanik.\n2x2 tauletarako erabiltzen bada, bat dator phi koefizientearekin.\nCramerren V adierazleak 0tik 1era bitarteko balioak hartzen ditu. 1 balioa hartzen duenean, asoziazioa erabatekoa dela esan daiteke. 0.6tik gorako balioetarako, asoziazioa sendoa dela baiezta daiteke, antzeko ikerketak ere kontuan hartu behar diren arren. Kontingentzia koefizientea baino txikiagoa izateko joera du."}
{"id": "93098", "revid": "512", "url": "https://eu.wikipedia.org/wiki?curid=93098", "title": "Gertrude Mary Cox", "text": "Gertrude Mary Cox (Dayton, Iowa, 1900eko urtarrilaren 13a - Durham, Ipar Carolina, 1978ko urriaren 17a) emakumezko estatistikaria izan zen.\n1925. urtean Ameseko Iowa State College delakoan matematika eta estatistika ikasten hasi zen, 1931. urtera arte. Ondoren, 1933. urtera arte Berkeleyko Californiako Unibertsitatera sartu zen, bere ikasketak sakontzearren. Ondoren Iowa State College delakora itzuli zen, bertan sortu berria zen estatistika laborategian lan egiteko. Bertan, unibertsitateko irakasle moduan ere lan egin zuen. 1940. urteaz geroztik, Ipar Carolinako Estatu Unibertsitatean irakasle eta ikerlari aritu zen.\n1949. urtean International Statistical Institute estatistika erakunderako aukeratu zen lehenengo emakumea izan zen.\nOspetsua da William Gemmell Cochran estatistikariarekin batera 1950. urtean idatzi zuen estatistikan klasiko bihurtu den \"Experimental Designs\" liburuarengatik.\n1960. urtean bere azken lanpostua izango zen horretan hasi zen, ikerlari buru moduan Ipar Carolinako Durhameko ikerketa zentro batean, 1964. urtean erretiroa hartu zuenera arte. 1978. urtean hil zen leuzemiak jota."}
{"id": "93099", "revid": "17", "url": "https://eu.wikipedia.org/wiki?curid=93099", "title": "Gertrude Cox", "text": ""}
{"id": "93100", "revid": "105290", "url": "https://eu.wikipedia.org/wiki?curid=93100", "title": "Azpirozko mendatea", "text": "Azpirozko mendatea Nafarroako ipar-mendebaldean dagoen mendatea da. Betelu, Azpirotz eta Lekunberri herriak lotzen ditu eta N-130 errepidea bertatik pasatzen da, Leitzarango Autobidea 1995ean zabaldu baino lehen Tolosaldetik (Gipuzkoa) Leitzaldeara igarotzeko bide bakarra zelarik. Autobidea eraiki zenetik, errepideak jasaten duen trafikoa asko gutxitu da, eta gaur egun bigarren mailako autobidea da."}
{"id": "93101", "revid": "105290", "url": "https://eu.wikipedia.org/wiki?curid=93101", "title": "Galtonen taula", "text": "Galtonen taula, quincunx izenez ere ezaguna dena, estatistikaren irakaskuntzan erabiltzen den gailua da, banaketa normalaren izaera azaltzeko. Francis Galton zientzialariak asmatu zuen XIX. mendean.\nAurretik beira batez estalita, goi aldean kokatzen den zulo batetik pilotatxoak poliki pasa ondoren, koska lerro paralelo batzuetatik pasatzen dira, lerroz lerro beheraka koska kopurua bat handiagoa delarik (1, 2, 3, 4, ...). Koska bat jota, pilotatxoak probabilitate berdina du ezkerretik edo eskuinetik beheraka jarraitzeko. Alde batetik jaitsi ondoren, hurrengo lerroko koska bat jo eta berdin, alde batera edo bestera egin dezake probabilitate berdinez. Honela, lerro guztietan ezkerra edo eskuinera egindako aldien kopurua binomial banatzen da: \"B(n,0.5)\", \"n\" izanik lerro kopurua guztira. Lerro guztiak pasa ondoren, pilota bere azken kokapena erakusten duen gelaxka batera sartzen da. Saiakuntza pilota askorekin egiten bada, gelaxketan sartutako pilotek banaketa normalaren gutxi gorabeherako itxura erakutsiko dute ziur aski. Honela banaketa binomial simetrikoa, \"p=0.5\" duena alegia, banaketa normalerako duen joera erakusten da."}
{"id": "93102", "revid": "98220", "url": "https://eu.wikipedia.org/wiki?curid=93102", "title": "Charles Bronson", "text": "Charles Bronson \u2013jaiotze izenaz, Charles Dennis Buchinsky, \u2013 (Ehrenfeld, Pennsylvania, Estatu Batuak, 1921eko azaroaren 3an - Brownsville, Vermont, Estatu Batuak, 2003ko abuztuaren 30a) aktore estatubatuarra izan zen.\nBiografia.\nCharles Bronson 15 seme-alabako familia bateko azken bigarren semea zen eta guraso lituaniarrak zituen. Aktore izan aurretik, oso bizitza gogorra izan zuen. Gaztetatik ikatz-meatze batean lan egin behar izan zuen, bere familia mantentzeko.\n1943an, Bigarren Mundu Gerrara bidali zuten, japoniarren aurka borrokatzera. Gerratik itzuli zenean, antzerki ikastaro batzuk egin zituen Philadelphian. Horren ondorioz, lehen aktore lanak lortu zituen Hollywooden. Lehen lana You are in the Navy now (1951) izan zuen, Gary Cooper aktorearekin batera.\nRun of the Arrow (1957), Roger Corman zuzendariaren filmagatik, lehen laudorioak jaso zituen. Bertan, sentimentu gabeko pertsonaia gogor bat interpretatu zuen. Horrelako pertsonaien paperengatik hasi zen ezaguna egiten. 1960an, John Sturgesen The Magnificent Seven filmean parte hartzeko aukera eman zioten: Steve McQueen, James Coburn eta Eli Wallach bezalako aktoreekin lan egiteko aukera eman zion, baita izugarrizko arrakasta eman.\n1963an, John Sturgesen The Great Escape filmean parte hartu zuen.\n1968an, Europara joan zen lanera eta Sergio Leone zuzendariarentzat lan batzuk egin zituen. 1971n, Michael Winner zuzendariaren bitartez, film guztietako pertsonaiarik esanguratsuena egin zuen: Paul Kersey, hain zuzen ere. Haren izenpean, Death Wish (1974), Death Wish II (1982) eta Death Wish III (1985) bezalako hainbat film egin zituen, eta akziozko aktore onenen artean sailkatu.\nHarriet Tendler lehen emaztearekin bi seme izan zituen. 1958an, Jill Ireland aktore britainiarrarekin ezkondu zen. Zinean ere, sarritan bikote gisan lan egin zuten. 1990 arte ezkonduta egon ziren, urte horretan Jill hil egin baitzen.\nOndoren, hirugarren aldiz ezkondu zen 1998an, Kim Weeksekin, eta harekin lau seme-alaba izan zituen.\n2003ko abuztuaren 30ean hil zen, neumonia baten ondorioz. Hala ere, urteak zeramatzan alzheimerrarekin borrokan.\nNahiz eta bere bizitza profesionalean sentimentu gabeko pertsona gogorrak interpretatu, hari buruz pertsona oso estimatua zela idatzi dute hedabide askok."}
{"id": "93104", "revid": "56334", "url": "https://eu.wikipedia.org/wiki?curid=93104", "title": "Merenhor", "text": "Merenhor Egiptoko VII. dinastiako faraoi bat izan zen, K.a. 2170 inguruan gobernatu zuena, Egiptoko lehen tarteko aroan.\nOrdena Zaharra, Egiptoko VI. dinastiaren amaieran hondoratu zen eta Goi Egiptoko nomoetako gobernariek, euren lurraldeengan nagusitasuna ezarri zuten. Gobernari hau, zailtasun ekonomiko edo politikoen garai batean sortutako denbora baterako agintari kontseilu batetakoa ere izan zitekeen. Egoerak, Menfisen, kaotikoa izan behar zuen, Manetonek, Sexto Julio Afrikanoren arabera, dinastia \"Menfiseko 70 erregez, 70 egunez gobernatuz\" osatu zela baitio.\nBere izena, Neferkara Hendu, honako hauetan dago:"}
{"id": "93105", "revid": "2241", "url": "https://eu.wikipedia.org/wiki?curid=93105", "title": "Tar-Ankalimon", "text": "Tar-Ankalimon, quenya hizkuntzan \"Dizdiratsuena\" esan nahi duena, Tolkienen legendariumeko fikziozko pertsonaia bat da. Numenorreko Dunadan bat da, Tar-Atanamir erregearen semea, Eguzkiaren Bigarren Aroko 1986an jaioa.\nAurreko erregeek ez bezala, Tar-Ankalimonek, ez zuen, zetrua, bere aita hil arte jaso, Eguzkiaren Bigarren Aroko 2221ean. Numenorreko hamalaugarren erregea izan zen, eta, bere erregealdian, Numenorreko herria zatitu zen Erregearen Gizonak, gehienak zirenak, eta Leialak edo Elendili deritzenen artean, Elfoekin adiskidetasuna mantendu zutena. Ondorioz, herriaren zatirik handienak, elfoen hizkuntzak hitzegiteari utzi zion, eta oso gutxitan igotzen zen Meneltarmara Iluvatar gurtzeko.\nTar-Ankalimon, Eguzkiaren Bigarren Aroko 2386an hil zen, eta, bere ondorengoa, bere seme Tar-Telemmait\u00eb izan zen."}
{"id": "93106", "revid": "536", "url": "https://eu.wikipedia.org/wiki?curid=93106", "title": "Tarondor Gondorrekoa", "text": "Tarondor Gondorrekoa, Tolkienen legendariumean eta Eraztunen Jaunaren eranskinetan, Gondorreko hogeitazazpigarren erregea izan zen. Ez da Tarondor Arnorrekoarekin nahastu behar.\nEguzkiaren Hirugarren Aroko 1577an jaio zen, eta Minastanen seme nagusia zen, Minardilen bigarren semearena. Tronua, 1636. urtean hartu zuen, bere osaba Telemnar eta bere aita, Izurri Handiaren ondorioz hil ondoren, Erdialdeko Lurraldea errabat kutsatu zuena urte horretan, eta Tarondor bera izan zelako errege familiatik, bizirik mantendu zen bakarra.\nBere izena quenyazkoa da eta \"Harrizko Erregea\" bezala itzul daiteke.\nBere erregealdia, luzeena izan zen Gondorren historian, baina ezin izan zuen askorik egin erresumagatik, Izurriaren ondoren jasan zuen hondamendi demografikoaren ondorioz.\nUmbarreko Kortsarioek, Haradrimek eta Ekialdeko Gizakiek suposatzen zuten arriskua ezabatu ezin izan zuen arren, behintzat hauek ez zuten aztoratu, Izurri Handiak, herri hauengan ere eragin handia izan baitzuen.\nTarondorrek, soilik, \"ordena bere mugen barnean berrezartzen saiatu zen\" (PTM. I. zatia, VII. atala). Erresumako hiriburua, suntsitutako Osgiliathetik, Minas Anorrera pasa zuen. Hara, Zuhaitz Zuriaren kimu bat eraman zuen, Gotorlekuko Iturburuaren Plazan ereinez.\nBere erregealdian, eta biztanleriaren jaitsieraren ondorioz, Mordorreko mugak zaintzarik gabe utzi ziren, eta \"Pasabideak zaintzen zituzten gotorlekuak, hustu egin ziren\" (Ibidem). Eguzkiaren Hirugarren Aroko 1798an hil zen, 162 urteko erregealdi bat eta 221 urteko bizitza baten ondoren. Bere oinordekoa, bere seme Telumehtar-Unbardazil izan zen."}
{"id": "93107", "revid": "2241", "url": "https://eu.wikipedia.org/wiki?curid=93107", "title": "Belekthor II.a", "text": "Belekthor II.a, Tolkienen legendariumean eta Eraztunen Jaunaren eranskinetan, Gondorreko hogeitabatgarren seneskal erregeordea izan zen, Beregond Gondorrekoaren semea. Minas Tirithen jaio zen Eguzkiaren Hirugarren Aroko 2752. urtean. Bere izena, sindarinezkoa da, eta \"Arrano Handi\" bezala itzul daiteke.\nBere aitaren oinordeko bihurtu zen 2811. urtean, eta Unbarreko Kortsarioen aurkako politikarekin jarraitu zuen. Belekthor II.aren agintaldian, Gandalf \"Grisa\"k, Kontzilio Zuriari presa sartzen dio Dol Guldur erasotzeko, Sauronen presentzia ikusten duenean, baina Sarumanek ezezkoa ematen dio, ordurako, azti zuria, Eraztun bakarra bilatzen ari baitzen.\nEguzkiaren Hirugarren Aroko 2872an hil zen, eta 100 urte baino gehiago bizi izan zen azken seneskala izan zen. Bere oinordekoa, bere seme Thorondir izan zen. Minas Tiritheko Zuhaitz Zuria berarekin hil zen."}
{"id": "93109", "revid": "105290", "url": "https://eu.wikipedia.org/wiki?curid=93109", "title": "Ammazzali tutti e torna solo", "text": "Ammazzali tutti e torna solo, 1968an, Enzo G. Castellari zine zuzendari italiarrak zuzendutako spaghetti western azpigeneroko film bat da. Nabarmena da Sergio Leoneren \"Il buono, il brutto, il cattivo\" filmaren eragina, baina ez da oso kalitate onekoa\nIstorioa.\nAmeriketako Estatu Batuetako Gerra Zibilean, Clydek, ofizial sudista batek, iparraldeko armadaren gotorleku batean ezkutatuta dagoen urrez beteriko kutxa bat bereganatzeko agindua jasotzen du."}
{"id": "93111", "revid": "98220", "url": "https://eu.wikipedia.org/wiki?curid=93111", "title": "Pall Mall", "text": "Pall Mall, Londresko Westminster Hiriko kale bat da, Hegomendebalde eta Battersea posta gunean dagoena (SW1 ingelesezko bere siglengatik), eta The Mall kalearekiko paraleloan, St. James bidetik hasi eta Waterloo Placetik Haymarketerantz zeharkatuz. Pall Mall Ekialdeak (East Pall Mall ingelesez), Trafalgar Squarerantz jarraitzen du. Kalea, bide publiko bihurtzen da St. James inguruan eta A4 eskualde errepidearen zatian.\nHistoria.\nPall Mall, gehiago ezagutzen da XIX. mendean eta XX. mendearen hasieran eraikitako zaldun klub ugari dituelako. Horien artean, Athenaeum, Travellers, Army and Navy, Reform Club, United Services (gaur egun Zuzendarien Institutua dagoena), Oxford and Cambrdige Club eta Royal Automobile Club nabarmentzen dira.\nLondresko gune artistikoa ere izan zen, 1814an, Royal Academy, National Gallery eta Christie's enkante etxea bertan aurkitzen baitziren, baina hiruretako bakar bat ere ez zen denbora askoz mantendu.\nPall Mall hegoaldeko ondasun higiezinak, denbora askoz, koroarenak izan dira, eta, oraindik ere, hala izaten jarraitzen dute. St. James Jauregia, kalearen hegoaldeko zatian dago, mendebaldeko muturrean. Malborough House, antzina errege egoitza bat izan zena, Ekialdeko Zatian dago, kalearen ekialdeko izkinan lorategi batetaranzko irekiera duelarik. War Office delakoa zegoen tokia ere izan zen, bere garaian, Erresuma Batuko gobernuaren gune administratibo bihurtu zena, gaur egun, Whitehall kaleari dagokiona. War Office delakoak Cumberland House duke jauregian oinarritutako eraikin multzo batean zetzan. Matthew Brettinghamek eta Robert Adamek diseinatu zuten.\nGainera, beste bi duke egoitza garrantzitsu zeuden kale honetan: Lehena Schomberg House eta, bigarrena, Buckingham House, Buckinghameko Dukearen egoitza izan zena, eta, ondoren, John Soanek berreraiki zuena.\nEtimologia.\nPall mall izena, pall mall izeneko jokotik dator, XVII. mendean mazo batekin eta pilota batekin jokatzen zena."}
{"id": "93114", "revid": "1340", "url": "https://eu.wikipedia.org/wiki?curid=93114", "title": "Inglaterra", "text": ""}
{"id": "93116", "revid": "105290", "url": "https://eu.wikipedia.org/wiki?curid=93116", "title": "Kontingentzia koefiziente", "text": "Kontingentzia koefizientea edo Pearsonen C kontingentzia taula bateko bi aldagai kualitatiboren arteko asoziazio neurri bat da. Karl Pearson estatistikariak erabili zuen lehen aldiz 1904. urtean. Honela kalkulatzen da, khi-karratu estatistikoan oinarrituz, \"N\" lagin-tamaina izanik:\n0-1 bitarteko balioak hartzen ditu. Hala ere, errenkada eta zutabe askotako tauletan bakarrik hurbildu daiteke 1 baliora. Hori dela eta, komeni da koefizientea \"normalizatzea\", bereziki taula txikietan, hau da, har dezakeen balio maximoarekin zatitu, zatiketaren balioa maximoa 1 izan dadin, emaitzaren interpretazio egokia egite aldera:\nInterpretazioa.\nformula_4 balioa honela interpretatzen da:\nSakoda koefizientea.\nKontigentzia koefizientea bere balio maximoarekin zuzenean zatituz sortzen da Sakodaren koefizientea, formula_5 izanik taulako errenkada- eta zutabe-kopuruetan txikiena izanik :"}
{"id": "93119", "revid": "536", "url": "https://eu.wikipedia.org/wiki?curid=93119", "title": "Rev", "text": "Rev, Ten Foot Pole taldearen estudioko bigarren diska da. Honez gain, Scott Radinskyk parte hartu zuen azken diska izan zen."}
{"id": "93120", "revid": "105290", "url": "https://eu.wikipedia.org/wiki?curid=93120", "title": "Bad Mother Trucker", "text": "Bad Mother Trucker, Ten Foot Pole taldearen estudioko diska da."}
{"id": "93121", "revid": "512", "url": "https://eu.wikipedia.org/wiki?curid=93121", "title": "Brian Boru", "text": "Brian Boru (antzinako irlanderaz: \"Brian B\u00f3ruma mac Cenn\u00e9tig\"; ; Thomond, c. 941 - Clontarf, 1014ko apirilaren 23a) errege bilakatu zen 978an Cashelen, Munsterreko antzinako irlandar erresuma. 984. urte aldera erresuma osoaren jabe zen, eta 1001ean Irlandako Errege Nagusia bezala onartua izan zen. Bere gaztarotik, Brianek bere herrialdea okupatzen zuten bikingoak gogorki borrokatu zituen.\nAzkenik, 1014ko apirilaren 23an Clontarfeko guduan borrokatu zen, bere semeen agintean zegoen gudaroste batek bikingoak garaitu zituen. Irlandarren heroi handienetakoa da, baina bere historia errealitatea eta kondaira edo fikzioarekin nahastu egiten dira, hori dela eta, oso zaila litzateke bere benetako biografia fidagarri bat osatu ahal izatea.\nBiografia.\nJatorria.\nBrian ziur aski 941. urtean jaio zen, nahiz eta zenbait iturriek 926.an jarri bere jaiotze data. Killaloetik gertu jaio zen, bere aita Cenn\u00e9tig mac Lorc\u00e1in erregea zen Thomond (Tuadmumu) eskualdeko hirian.\nBere aita zendu zenean, Thomondeko Erresuma Brianen anaia zaharrena zen Mathgamainen eskuetara pasatu zen , eta 976an bikingoek azken hau erail zutenean, Brian izan zen bere ondorengoa. Aurrerago, Munster eremu osoaren errege bilakatuko zen (Irlandako Hego-Mendebaldea). B\u00e9 Binn bere ama ere bikingoek erail zuten, Brian ume bat besterik ez zenean."}
{"id": "93122", "revid": "119347", "url": "https://eu.wikipedia.org/wiki?curid=93122", "title": "1. linea (Eskualdeko Hiri Garraioa)", "text": "Eskualdeko Hiri Garraioaren 1. linea (seinaleztatua, L01 ofizialki) Zizur Txikia eta Nafarroako Unibertsitatea Askatasun plaza eta Nafarroako Unibertsitate Publikoa, Iru\u00f1eko hirigunean barrena, lotzen dituen autobus linea da.\nBere ibilbidean zehar, Europar forua, Nafarroako Unibertsitatea, Iru\u00f1eko zitadela, Nafarroako Foruen plaza, Iru\u00f1eko autobus geltokia, Bianako Printzearen plaza, Merindadeen plaza, Eroritakoen monumentua eta Sadar Estadioa bezalako toki garrantzitsuak lotzen ditu.\nHistoria.\nLinea 1953an ireki zen, La Villavesa SA enpresak ustiatuta. Unibertsitate Pribatua Rodezno Kondearekin lotzen zuen, Argentinako Plazatik igaroz.\n1969an, La Villavesa SA itxi ondoren, linea COTUP -en esku geratu zen.\n1990ean, Rodezno Kondetik Unibertsitate Publikora zabaldu zen.\n1999an, Eskualdeko Hiri Garraioaren berrantolaketarekin, Zizur Txikira hedatu zen.\n2012ko abenduan, linearen ibilbidea aldatu zen, eta Pablo Sarasate pasealekua eta Pio XII etorbidea Iturrama auzotik eta Nafarroako Unibertsitatetik igaro ziren. Gainera, Askatasun Plazaren eta Unibertsitatearen arteko tartea murriztu egin zen asteburuetan.\n2017ko irailean, Iru\u00f1eko Hiriguneko Zabaltze Plana izenekoarekin, Merindadeen Plazako geralekua kendu zen, Zizur Txikia norabidean, eta haren ordez beste bat jarri zen Nafarroa Beherea etorbidean. Horrela, bidaia-denborak optimizatzea eta plaza horretako birak murriztea lortu zen.\nUstiapena.\nMaiztasunak.\nLinea urteko egun guztietan dago martxan. Hauek dira maiztasunak:\nIbilbidea.\nZerbitzuen arabera, autobusek ibilbide bat edo beste egiten dute. Hauek dira ibilbideak:\nPartida-egunetan, Osasunak Sadarren partida bat jokatzen duen egunei dagokie, beraz, edozein egunetan, partida hasi baino ordubete lehenago hasi eta ordu erdi geroago arte, ibilbide hori egiten da.\nGeldialdiak.\n&lt;br&gt;\n&lt;br&gt;\nEtorkizuna.\nOraingoz ez da zerbitzuaren luzapen edo aldaketa berririk aurreikusten."}
{"id": "93124", "revid": "133016", "url": "https://eu.wikipedia.org/wiki?curid=93124", "title": "St. James jauregia", "text": "St. James Jauregia () Londresko jauregirik antzinako eta historikoenetako bat da. Pall Mallen dago, St. James's Parkearen iparraldean.\nHistoria.\nJauregia, Henrike VIII.a Ingalaterrakoak eraiki zuen 1530ean, legenarrak jotako gaixoen ospitale bat zegoen tokian. San Jaimeri eskaini zion eta Tudor estiloan eraikia izan zen. Errege-erreginen Londresko egoitza nagusia bihurtu zen, Whitehall Jauregiak su hartu zuenean. Monarkiaren gune administratibo bihurtu zen (oraindik mantentzen duen funtzioa). Hala ere, Viktoria erreginak britainiar monarkiaren egoitza ofiziala Buckingham Jauregira pasa zuenean, hein handian galdu zuen eragina."}
{"id": "93125", "revid": "58701", "url": "https://eu.wikipedia.org/wiki?curid=93125", "title": "Whitehall jauregia", "text": "Whitehall Jauregia (\"Whitehall Palace\" ingelesez), errege ingelesek Londresen zuten egoitza nagusia izan zen 1530etik 1698 arte, azken urte honetan, sute batek suntsitu zuen arte. Horren aurretik, Europako jauregirik handiena bihurtu zen, 1500 gela baino gehiagorekin. Sutetik, Banqueting House delakoa salbatu zen, jaialdiak ospatzeko pentsatutako gunea, honen sabaia, Pieter Paul Rubensek apaindu zuelarik.\nJauregiaren izena, Whitehalletik dator, Britainiar Gobernuaren egungo gune administratiboa dena."}
{"id": "93126", "revid": "336", "url": "https://eu.wikipedia.org/wiki?curid=93126", "title": "Basogintza", "text": "Basogintza basoak ustiatu eta kudeatzearen jarduera da. Basoetatik gizakiak ateratzen duen baliabide nagusia zura da, baina beste zenbait lehengai ere erauzten ditu basoetatik, hala nola erretxina eta kortxoa. Lehengai horiek gizakiak funtsezkoak ditu beste industria batzuetarako, hala nola papergintzarako, altzarigintzarako eta eraikuntzarako. Ekonomia eta ekologia uztartzen dituen jarduera bat da. Izan ere, gaur egun, basoko baliabideak ahalik eta modu eraginkorrenean ustiatzea du xede, baina basoko ekologia eta bioaniztasuna errespetatuz. Hala ere, historian osoan eta gaur egun ere, basoen gehiegizko ustiapenak basoa nagusi zen lurralde anitz birrindu ditu, eta arazo ekologiko larriak sortu.\nBasogintzaren historia Euskal Herrian.\nAntzinaroa.\nErromatarren garaira atzera eginez, Espainiaren konkistak ia 2 mende iraun zuen, hala ere, erromatarren kultura eta beraien ohiturak berehala iritsi ziren herritarrengana, hala nola, \"De re rustica\" liburua edo mendiarekin zuten harremana. Catonen \"De re rustica\" lanarekin, lurra lantzearen lehen ideiak agertu ziren. Esate baterako, Caton, \"De re rustica\" lanean, zuhaitzak mozteko garairik egokienen inguruan mintzatu zen. Beranduago Varronek, nekazaritza-zientziaren laburpen bat egin zuen \"Libri tres rerum rusticautm\" izeneko hiru liburuetan. Hemen adibidez, landa lanetan egunen eraginaren inguruko ideiak aipatu zituen, baita, haztegietan bete behar ziren zainketak. Azkenik, Virgiliok, bere \"Ge\u00f3rgicas\" lanean, zuhaitzen hazkuntzan eta ugalketan inguruko lehen ideiak ekarri zituen. Honekin batera, zuhaitz mota bakoitzaren habitat edo bizileku hoberena zein den zehaztu zuen, adibidez, sahatsak erreka ondoetan edo zumarrak laku inguruetan egon behar zirela esan zuen. Beranduago, Columelari esker zelaiak nola hasi eta kultibatu behar ziren jakin zuten, baita, gaztainondoak edo arteak nola landatu behar ziren. \nErdi Aroa.\nBasogintzaz ari garenean, basoen edo mendien laborantzaz edo labore horri buruzko zientziaz mintzatzean, esan beharra dago, Espainiako historian zehar ez dela aurkitzen zeregin horretan sartzen diren ezaugarririk, noiz behinkako ezaugarri primitiboak izan ezik, jabetzaren babesle gisa. Honen adibidetzat, VII. mendean baso aberastasunaren aldeko arauak jasotzen zituen foruak idatzi ziren, bereziki suteen inguruan. Honakoa zioen: \"\u201cGizakume batek mendia edo zuhaitzak pizten baditu, epaileak 100 astindu eman eta erre zuena zuzendu egingo du\".\" Bi mende geroago, IX. mendean Kataluinan, zenbait agindu zuhaitzen mozketen eta ehizaren kontserbazioaren inguruan ezarri ziren. \n718. urtean arabiarrak penintsulara iristean, basogintzaren inguruko ideiak asko aldatu ziren, nekazaritzan loraldi bat eman zen esaterako. Baina XV. mendean, hauek kanporatzean, penintsulako zelaiak, basoak eta mendiak beherakada handi bat jasan zuten XIX. mende arte.\u00a0 Hala eta guztiz ere, urte horietan baso-ondarearen alde egindako arauak ezarri zituzten, ahalegin bat egin zen basoak eta mendiak mantentzeko asmotan. Hala nola, 1150. urteko Malina hiriko Forua, mendiari kalte egiten dionak zigorra jasoko zuela esaten zuena, edo 1210. urteko Salamancako Forua, lizentziarik gabeko karraskak eta egurrak mozteko zigorrak ezarri zituena. Era berean, mendien eta haien egurren gaineko ekoizpen-baimenak ematen ziren, hala nola, Alfontso X.aren Getariarako pribilegioa, zeina Gipuzkoan, ontziak eraiki eta hobetzeko beharrezkoa zen egur guztia moztea ahalbidetzen zuena. Honekin loturik, ontziak edo eraikinak eraikitzeko egurrak beharrezkoa izaten jarraitzen zuen XIV eta XVI mende bitartean, baina, Espainiako gobernatzaileek basoeen eta mendien uztiapena eta babesa kontrolatzeko zenbait lege ezarri zituzten. Honen adibide ditugu, 1355, 1447, 1496, 1518, 1538, 1542 eta 1543 urteetan, errege katolikoek, Juan II-nak edo Carlos I-ak ezarritako pragmak. Ordea, garai horretako gizarteak ez zuen naturaren kontserbazioaren ikuspegi hori partekatzen, baizik, natura biziraupenerako materia gisa ikusten zuten, eta uztiapenerako herramienta berrien sorrerak penintsulako basoen egoera arriskuan jarri zuen. \nBasogintza herrikoiari dagokionez, mendeetan honekiko eduki zuten ikuspegia aldatzen joan da beraien beharraren arabera. Hasieran egindako baso praktikek oinarri sendoa izan zuten erromatarren irakaskuntzarekin, nekazaritzarako eremuak alde batera utziz eta basoa fruitu-iturri gisa edo abere edo egur hornitzaile gisa erabiliz. Gerora, herri germaniarrak iristean erromatarren ideia alde batera utzi eta jabetza komunalaren ideia ekarri zuten eta herriaren artean mendia \u201calaitzera\u201d banatzen zuten, gero, bertatik fruituak, egurra\u2026 guztien artean partekatzeko. Nekazaritzako, basoko eta abeltzaintzarako aprobetxamendu hori VI. mendetik IX. mendera bitartean garatu zen penintsulako herrietan.\nAro Modernoa.\nXVI. mendetik aurrera populazioak gorakada handia jasan zuen, ondorioz, beharrezkoa izan zen lurra lurberritzea nekazaritzan erabiltzeko, honakoa, basoen kontura egin zen, eta nekazariarentzat gehienetan zuhaitza zen etsairik handiena, hazia jaten duten hegaztien babesleku delako. Botere publikoek basoen arriskuen berri eman zuten, esaterako, horrelako arauak jarriz: \u201c Mendiak mozten dira\u2026, garai latzetan ez dago babesik abereentzat, beraz, beharrezkoa den lekuetan pinuak, haritzak eta arteak landatu daitezke, horrela, egurra eta abereentzako babeslekua egon dadin.\u201d Baina, penintsularen orografia zailarengatik bakarrik irisgarritasun erraza duten basoakekin amaitu zen, gainontzeko basoak zapaldu gabe mantenduz XIX. mendearte. Nobleen eta elizgizonen agerpenak, biztanleriaren zati handi bat basoarengandik banatu zuen. Izan ere, hau jauntxoen eskuetara igaro eta nekazarien zati handi bat hauen morroi bilakatu zen. Mendiak, aldi horretan, balio ludiko handia hartu zuen, herrialdeko goi-klaseek erabiltzeko eta gozatzeko topaleku gisa.\nXVII-XIX mendeetan, Espainiak zientziarekiko zuen atzerapena kontuan harturik, basogintzak ez zuen aurrerapen handirik jasan. XVIII. mendean Frantzia aldetik sartu ziren lehen baso-jakintza teknologikoak basoa babesteko. Honen ondorioz, basoarekiko edo mendiarekiko zeuden erritu kulturalak galdu eta honekiko jakintza zientifiko-teknologikoago bat edukitzen hasi ziren herritarrak. \nAro garaikidea.\nXX. mendea, Gerra Zibila amaitzean egin ziren pinuen landaketengatik nabarmentzen da. Birpopulatze plan orokor bat planteatu zuten 1940an, zeinetan, 6 milioi hektarea pinuz birpopulatzea zuen helburu gisa.\nEuskal Herrian ez dago baso edo oihan naturalik: gutxi edo gehiago, denak gizakiak landuak izan dira. Gipuzkoa eta Bizkaiko zuhaitz estaldura ia azaleraren % 60koa da (ia guztia, ustiapenerako landatutako zuhaitzak), Arabakoa % 47koa (gehiena, berez jaiotako zuhaitzak) eta Nafarroakoa % 33koa (gehiena, berez jaiotako zuhaitzak). Euskal Herrian, basoaren ustiapena, ikuspuntu ekonomiko batetik soilik ulertzen da, hau da, aipaturiko azken funtzio horren haritik, basoen ekoizpena da betidanik ustiatu izan dena.\nBaso bat ikuspuntu kontserbazionista batetik ustiatzea, hots, lurzoru, animalia, landare edo paisaje bat kudeatzeko basoa ustiatzea, kontzeptu moderno samarra da eta egia esan hemen ez gaude horrelakoetara ohiturik, baina datozen urteetan, gisa honetako neurriak ere hartu beharrean izango gara ezbairik gabe. \nOrokorrean gaur egun Hego Euskal Herrian zur salmentarako gehien bat bi zuhaitz espezie landatzen dira, intsinis pinua edo \"Pinus radiata\" eta Eukalipto urdina edo \"Eucaliptus globulus\". Basogintzak ekologikoki arazo nagusi bat dakar: biodibertsitatea murriztea. Hau da, adibidez pinua landatutako azalera batean biodibertsitatea urriagoa da.\u00a0Horrek zuzenean eragiten die landare eta animaliei. Esaterako, basurdea baserritarrei gero eta kalte gehiago sortzen ari zaie; izan ere, pinudietan badu non babestu eta ezkutatu, baina baso landaketa horiek ez diete bazkarik eskaintzen.\nEtekin ekonomikoari dagokionez, eukaliptoak etekin handiagoa eskaintzen du intsinis pinuak baino, baina ingurumenean duen eragina okerragoa da. Pinuarekin gertatzen den bezala, eukaliptoaren monolaborantzak biodibertsitateari kalte egiten dio, eta gainera beste bi arazo nagusi dakartza: alde batetik, eukaliptoen hostoek toxikotasun handia dute, bizidun askorentzat kaltegarriak dira, eta gainera habitataren lurzoruak eta ur iturriak kutsatzen dituzte; bestetik, ura xurgatzeko gaitasun handia duen zuhaitza denez, bertakoak diren landare espezie askori haztea galarazten die.\nBasogintzako espezieen prezioak.\nHego Euskal Herrian ustiatzen diren bi espezie nagusiek (pinua eta eukaliptoa) bilakaera desberdina izan dute, prezioaren aldetik. Pinuaren salneurriak gora egin du azken urte hauetan, baina gorakada hau ez da izan pinu eskasiagatik, zuraren erabilera erabat aldatu delako baizik. Duela hamar bat urte, pinu zura batez ere papergintzara bideratzen zen; geroztik egin diren ikerketek, ordea, pinu zura beste zenbait erabileratarako lehengai ona dela ziurtatu dute, hala nola, altzarigintzarako, eraikuntzarako eta arotz lanetarako.\nEukaliptoaren kasuan, berriz, salneurriek gorabehera handiak izaten dituzte. Paper pasta egiteko erabiltzen da. Hemen eukalipto oso gutxi dagoenez, kanpotik ekarri behar izaten da, Hego Ameriketatik gehienbat. Herrialde haietako diruekiko trukaneurrien gorabeherek eragin handia izaten dute hemengo zuraren azken salneurrian.\nPinu zurak papertegietako bidea utzi eta beste erabilera batzuk hartu izanak, zenbait ondorio ekarri ditu haren ustiapenean. Gero eta pinu zaharragoak botatzen dira. Ahalik eta korapilo gutxien edukitzea nahi izaten da, eta, beraz, gaztetan kimaketa egokiak egin behar izaten dira. Paperetarako pinua 30 bat urterekin botatzen zen; orain, baina, ohikoa izaten da 35-40 urteko pinudiak ateratzea. Izan ere, urte gutxian, pinuaren salneurria bikoiztu egin daiteke.\nZur txarrena Euskal Herrian gelditzen da, baina hoberena, % 80-90 inguru, kanpora bidaltzen da. Lehengai asko eta asko Burgos aldeko zerrategi handietara eramaten dira zuzenean. Euskal Herritik Burgosa eta handik Espainiako Levante aldera, Bartzelonara eta abar bideratzen da. Leku haietan indartsua da altzariaren industria, eta etengabe zura eskatzen ari dira. Espainian Hego Euskal Herriko zurarekin egindako altzari horiek Europa osora zabaltzen dira, adibidez Alemaniara. Hego Euskal Herrian, pinu zurak ez du estimazio handirik."}
{"id": "93128", "revid": "75873", "url": "https://eu.wikipedia.org/wiki?curid=93128", "title": "Banqueting House", "text": "Banqueting House eraikina, antzinako Whitehall Jauregia izan zenetik mantentzen den eraikin bakarra da, 1698an sute batek suntsitu zuena. Whitehall kalearen amaieran dago, Trafalgar Squaretik gertu, Westminster Hiria barrutian, Londresen. I. Mailako Babesa duen eraikina da.\nHistoria.\nMantendu diren \"Banqueting House\" (jai eta ospakizunetarako eraikinak) erako eraikinen artean, handi eta familiarrena da. Antzina, Whitehall Jauregiaren zati izan zen, eta I\u00f1igo Jonesek diseinatu zuen 1619an eta 1622an amaitu John Webben laguntzarekin. 1649an, Karlos I.a Ingalaterrakoa erregea, eraikinaren parean zegoen andamio batean exekutatua izan zen.\nEraikinaren barnean, Pieter Paul Rubens margolari flandriarraren margoekin apaindutako bi solairuko gela bakarra dago. Karlos I.a Ingalaterrakoak enkargatu zituen 1635ean, eta neurrian egin ziren, sabaian sartuak izateko, fresko teknika imitatuz.\nBanqueting House eraikinak, italiar pizkunde estilo fin bat sartzen du, jakoboar ingelesarekin parean joan zena, Pizkundeko irudiak, oraindik, flandriar manierismoko grabatuen bidez sartzen zirenean. Teilatua ia laua da, eta, ertzean, kalostra bat dago. Kalerantz ematen duen fatxadan, bi zutabe ordenetako elementuak, korintiarrak jonikoarren gainean, oinarri errustiko baten gainean, multzo harmoniatsu batean sartuak daude.\nBanqueting House eraikina, ziuraski, Whitehall Jauregi handi berri baten zati bezala pentsatua izan zen, amaitu gabe geratu zen lana, Ingalaterrako Iraultzara eraman zuten tentsio politikoen ondorioz. 1685ean, Banqueting Housea, bere leihoetan beirazko koroak erabili zituen Ingalaterrako lehen eraikina bihurtu zen. Ondoren, Banqueting Housearen banandutako kokapenak, Whitehall Jauregia suntsitu zuen sutetik salbatu zuen.\nSotoa, jatorrian, Jakobo VI.a Eskoziakoa eta I.a Ingalaterrakoa erregearentzako edateko gela bezala, eta erregeak, bizitza publikoko tentsioetatik ihes egiteko gela bezala pentsatua izan zen. Erregea, hona, bere upategi handitik hartutako ardo kopa batetaz gozatzera etortzen zen, edo, soilik, bere denboraz gozatzera, bere gortetar gogokoenetakoren batekin."}
{"id": "93131", "revid": "1519", "url": "https://eu.wikipedia.org/wiki?curid=93131", "title": "Barkalun", "text": "Barkalun edo balustra zur edo harrian moldeatutako forma bat da, eta, batzuetan, metalean, balkoi edo terrazen karelaren amaiera edo eskaileren barandak eusten dituena. Balustra multzoari, \"balustrada\" deritzo.\nAdibiderik antzinakoenak, asiriar jauregietako behe-erliebeetan agertzen dira, non leihoen balustrada gisa erabiltzen ziren, eta, beraz, itxura batean, joniar ordenako kapitelak dirudite. Ez dirudi Antzinako Grezian eta Antzinako Erroman erabili zirenik.\nXV. mende amaierako adibideak, Venezia eta Veronako palazzoetako balkoietan dago. Quattrocentoko balustrada hauek, ez dute identifikaturiko aurrekaririk arkitektura gotikoan eta kolomadiak eratzen dituzte, miniaturazko arkuen alternatiba gisa. Rudolf Wittkowerren arabera, XX. mende hasierako historialaria, ezin zaio inori eman barkalunaren asmakizuna, baina Giuliano da Sangalloren aurrekaria nabarmentzen du, nork barra-barra erabili zuen Villa Mediciko terrazetan, Poggio a Caianon, 1480 inguruan, antzinako eraikinen berreraikuntzan erabili zituen, eta, motibo hau, Bramante eta Michelangelori utzi zien. Azken honekin, barkalunek ospea hartu zuten, jada XVI. mendean.\nWittkowerrek, bi mota ezberdintzen ditu: bata profil simetrikokoa, forma konkortu bat alderantzikatutako beste baten gainean duena, bi zatiak eraztun baten bidez bananduak, eta, beste bat, ontzi formakoa, lehen aldiz, Wittkowerren arabera, Michelangelok erabili zituenak.\nDatazio historikoa.\nBarkaluna, sarri, antzinako haltzari edo elementu arkitektonikoak datatzeko erabiltzen den tresna da. Adibidez, Karlos II.a Espainiakoaren garaiko altzarien barkalunen diseinu torneatua, XVII. mendeko bereizgarriak dira."}
{"id": "93132", "revid": "28807", "url": "https://eu.wikipedia.org/wiki?curid=93132", "title": "Kalostra", "text": ""}
{"id": "93133", "revid": "86574", "url": "https://eu.wikipedia.org/wiki?curid=93133", "title": "1994ko Eusko Legebiltzarrerako hauteskundeak", "text": "1994ko Eusko Legebiltzarrerako hauteskundeak urte horretako urriaren 23an ospatu ziren. V. Legealdiko 75 Eusko legebiltzarkideak hautatu ziren, ohikoa zen bezala lurralde historiko bakoitzeko 25.\nTestuinguru politikoa.\nEuskadiko Ezkerra (EE) PSE-n integratu zen 1993an, baina hark ez zuen hautes-efektu faboragarririk izan: PSE-EE-k 4 jarleku eta boto mordoa galdu zituen. Ezker Batua, Berdeak talde ekologistarekin eginiko koalizioaren bitartez, lehen aldiz lortu zuen Eusko Legebiltzarrera iristea (ordura arte ganbera hartan ordezkaritza lortu zuen antzeko alderdi bakarra PCE-EPK izan zen, zeinak 1980. urtean eserleku bat lortu zuen). Antza, EE-ren ohiko hautesleen bozak bildu zituen, baita PSE eta HB-rekin pozik ez zeuden boto-emaileenak ere.\nAlderdi Popularrak HB-k adina jarleku erdietsi zituen estreinakoz. Unidad Alavesak bere historiako emaitzarik onenak lortu zituen, 5 legebiltzarkiderekin, denak Araban lortuz. Bitxia izan zen Bizkaian eta Gipuzkoan ere zerrendak aurkeztu izana, baina lurralde hauetan 1.489 eta 839 boto erdietsi zituen, hurrenez hurren.\nEmaitza ofizialak.\nEuzko Alderdi Jeltzalearen lehendakarigaia zen Jose Antonio Ardanza lehendakari bihurtu zen.\nPSE eta EE alderdien bat-egiten zutenean, Ezker Batuak, 1980an bat izan ondoren, 6 eserleku lortu zituen.\nAlderdi Popularrak lehendabizikoz herrialde batean Alderdi Sozialista irabazi zuen, non eta Gipuzkoan.\nUnidad Alavesak historiako emaitzarik onenak lortu zituen. Bizkaian eta Gipuzkoan ere aurkeztu zen, eta 1.489 eta 839 boto lortu zituen hurrenez hurren."}
{"id": "93134", "revid": "536", "url": "https://eu.wikipedia.org/wiki?curid=93134", "title": "Palazzo", "text": "Palazzo (\"jauregia\"), Italian, tamaina errespetagarriko eraikinak identifikatzen dituen izena da, ospe handiko familia edo instituzio batentzat egoitza bezala eraikiak. Palazzo izena, Palatino muinotik dator, Erromako zazpi muino klasikoetako bat. Muinoan, Julia familia patriziarrak, bere egoitza eraiki zuen lurrak zituen. Oktabio Augusto enperadore bihurtu zenean, Julio Zesarren oinordeko bezala, bere etxea eta Palatino muinoaren izena, egoitza inperialaren sinonimo izatera pasa zen.\nBere sarrera propioak dituzten palazziak:\nVenezian, palazziren batzuk, modu arruntean, Ca' (etxea) deituak dira:"}
{"id": "93135", "revid": "86574", "url": "https://eu.wikipedia.org/wiki?curid=93135", "title": "1998ko Eusko Legebiltzarrerako hauteskundeak", "text": "1998ko Eusko Legebiltzarrerako hauteskundeak urte horretako urriaren 25ean egin ziren. VI. Legealdiko 75 Eusko legebiltzarkideak hautatu ziren, ohikoa zen bezala lurralde historiko bakoitzetik 25.\nTestuinguru politikoa.\nAlderdi Popularra Espainiako Gobernuan egonda egindako lehendabiziko hateskundeak. Endemas, salbuespenezko egoera batean egin ziren: egun batzuk lehenago, Lizarra-Garaziko Hitzarmenak izenpetu ziren eta ETA-k tregoa zehaztugabea deklaratu zuen. Bukatu berri zen legealdian EAJ, PSE eta EA-ren arteko koalizio-gobernua egon zen, hauteskundeak baino apur bat lehenago hautsi zena. Egitate haiek guztiek hauteskundeak markatu eta parte-hartzea oso altua izan zedin egin zuten.\nEAJ-k eta EA-k beherakada txikia izan zuten, PP-ren eta ezker abertzalearen hauteskunde-oinarria sendotu zen bitartean. EAJ-k Bizkaian irabazi zuen, ezker abertzaleak (EH markapean aurkeztu zen) Gipuzkoan, eta PP-k Araban. Bi eserleku gehiago lortu eta botoak eta jarlekuak irabazi zituen aurreko legegintzaldiko hirutariko gobernuko alderdi bakarra izan arren, PSE-EE EAE-ko laugarren indar politiko bihurtu zen. Unidad Alavesa, bere aldetik, hondoratu egin zen, bi parlamentari baino ez lortuz.\nAlabaina, euskal abertzaleen (41 jarleku) eta gainerako indarren (34 jarleku) arteko proportzio bera mantendu zen, blokeetako bakoitzean jarlekuen berrantolaketa egon bazen ere.\nEmaitza ofizialak.\nEuzko Alderdi Jeltzalearen lehendakarigaia zen Juan Jose Ibarretxe lehendakari bihurtu zen.\nHauteskundeak izan baino egun batzuk aurrerago ETAk behin betiko su-etenaren berria eman zuen. Alderdi Popularra eta Euskal Herritarrok alderdien mesederako. EAJk Bizkaian, EHk Gipuzkoan eta PPk Araban lortu zituzten garaipenak. PSEk historiako emaitza txarrenak lortu zituen eta UAk sekulako porrota."}
{"id": "93136", "revid": "119347", "url": "https://eu.wikipedia.org/wiki?curid=93136", "title": "Bargello jauregia", "text": "Bargello jauregia () 1255ean eraikitako Florentziako jauregia da. Hasiean udalaren egoitza izan zen eta, geroago, presondegi modura funtzionatu zuen (izan ere, 1786 arte, bertako patioan jendea exekutatu zen). Bargello izeneko kargu publiko tradizionalatik datorkio izena.\nBargello Museoa.\n1865etik, museo nazional baten egoitza da (\"Museo Nazionale del Bargello\"), nagusiki eskulturara eskainia. Besteak beste, San Joan bataiotegiko bigarren atearen eraikuntzarako lehiaketan (1401) Lorenzo Ghibertik eta Filippo Brunelleschik, aurkeztutako \"Isaaken sakrifizioaren\" diseinuak erakusten ditu.\nBargellon erakusten diren beste maisu lan batzuk, honako hauek dira:\nDatu bitxi bezala, Honolulu Hale, AEBetako Honolulu hiriaren gune zibikoaren patioa eta eskailera, \"Bargelloren\" eredua jarraituz diseinatu ziren."}
{"id": "93143", "revid": "86574", "url": "https://eu.wikipedia.org/wiki?curid=93143", "title": "2001eko Eusko Legebiltzarrerako hauteskundeak", "text": "2001eko Eusko Legebiltzarrerako hauteskundeak urte horretako maiatzaren 13an ospatu ziren. VII. Legealdiko 75 Eusko legebiltzarkideak hautatu ziren, ohikoa zen bezala lurralde historiko bakoitzetik 25.\nEmaitza ofizialak.\nLaburpena.\nEuzko Alderdi Jeltzalearen lehendakarigaia zen Juan Jose Ibarretxe lehendakari bihurtu zen.\nETAk su-etena apurtu ondoren, egoera aldatu zen. Lehendabizikoz Euskadiko Alderdi Sozialista - Euskadiko Ezkerrak eta Euskadiko Alderdi Popularrak Euzko Alderdi Jeltzalea mendean hartzen jarrera amankomuna azaldu zuten, buruzagiak ziren Jaime Mayor Oreja eta Nicol\u00e1s Redondo Terrerosek akordioa hitz emanez.\nHorrek Euzko Alderdi Jeltzalea eta Eusko Alkartasunaren koalizioa bultzatu zuen, hiru herrialdetan irabazi, 33 eserleku eta bozken %42,37a lortu zuena. PP eta PSEk, berriz, 32 eserleku eta %40,6a lortu zituzten elkarrekin.\nEuskal Herritarrok, ezker abertzalea inoiz izandako emaitzarik txarrena izan zuen, 10 eserleku galduz.\nUnidad Alavesak ez zuen parte hartu eta PP alderdiarentzako eskatu zituen botoak."}
{"id": "93145", "revid": "512", "url": "https://eu.wikipedia.org/wiki?curid=93145", "title": "San Lorentzoko Sakristia Zaharra", "text": "San Lorentzoko Sakristia Zaharra (), 1419 eta 1422 bitartean Filippo Brunelleschik, Florentziako San Lorentzo basilikaren eranskin bezala. \"Zaharra\" bezala ezagutzen da, \"berri\"tik ezberdintzeko, urte batzuk beranduago Michelangelok eraikia, Leon X.a aita santuaren babespean.\nEraikin hau, Brunelleschiren adibiderik espresiboenetakotzat hartua da, oinplano zentraleko ondorengo beste eraikin batzuetan eragin handia izan zuelarik. Petxinen gainean nerbiotutako kupula batek estalitako gune kubiko bat da, hondoan, oinplano karratuko antzerako beste gune bat eransten zaiolarik, abside bezala funtzionatzen duena. Sakristia, bertikalki banatuta geratzen da tamaina bereko hiru guneren bidez: behealdea, konfigurazio orokor laukiluzekoa, erdikoa, petxinek eta kupula esferikoak inguratutako arku faltsuekin, bere erradioa, bi gune euskarri horietako bakoitzaren tamainaren berdina dena. Sakristia hau, Pizkundeko oinplano zentraleko lehen gunetzat hartzen da.\nArkitektoak, beste behin, bere egitasmoa, bi irudi geometriko sinpleren bidez pentsatu zuen: zirkulua, esferarekin lotutakoa, eta karratua, kuboarekin lotutakoa. Sakristia honen diseinuak, bere jatorria, martyria paleokristauetan duela ere uste da, eta, bereziki, Jerusalemgo Hilobi Santuaren oinplanoaren zati batean.\nSakristia, Donatellok eginiko erliebezko eskulturaz apaindua dago."}
{"id": "93146", "revid": "512", "url": "https://eu.wikipedia.org/wiki?curid=93146", "title": "Santa Sofia katedrala (Novgorod)", "text": "Santa Sofia katedrala () Novgorod hirian 1045 eta 1052 artean eraiki zen eta Errusia osoko katedralik antzinakoena da.\nHistoria.\nBost kupulako katedrala, Vladimir Novgorodekoak eraiki zuen, bere aita Jaroslav I.a Jakintsuaren omenez, Kieveko Ruseko Jaroslaveko gatazkan eman zieten laguntzagatik novgorodtarren esker on adierazpen bezala. Honek, 989an eraikitako eliza zaharrago bat, zurezkoa eta 13 kupulatakoa ordeztu zuen.\nKupulek, euren kasko forma, 1150eko hamarkadan hartu zuten, sute baten ondoren zaharberritua izan zenean. Barnealdea, XI. mendean eta XII. mendean margotua izan zen, baina freskoak, ikusteko zailak dira, jasan dituen sute ugariengatik. 1850eko hamarkadan, barnealdeko zati batzuk, berriz margotuak izan ziren.\nXII. mendetik XV. mendera arte, katedrala, Novgorodeko Errepublikako gune izpiritual eta zeremoniala izan zen.\nNaziek Novgorod okupatu zutenean, Kremlina larriki kaltetua izan zen, gerra eta suntsipen naziaren ondorioz. Hala eta guztiz ere, Katedrala mantendu egin zen. Kupula nagusiko gurutze handia, Alemaniar armadako Dibisio Urdineko espainiar soldaduek kendu zuten, Bigarren Mundu Gerran. 60 urtez, Madrilgo ingeniaritzako akademia militarraren museoan sartuta egon zen, 2004ko azaroak 16an, garai hartan Espainiako gobernuko Defentsa Ministerioko ministroa zen Jos\u00e9 Bonok Eliza Ortodoxo Errusiarrari itzuli zionean."}
{"id": "93148", "revid": "105290", "url": "https://eu.wikipedia.org/wiki?curid=93148", "title": "Terraza", "text": "Terraza aire librera irekitako etxearen zatia da, etxebizitza batetako kanpo gune bizigarria, lurraren mailatik gora, baranda edo karel baxuak dituena. Eraikin baten estalki lau erabilgarria ere bada.\nBere ezaugarri fisikoak aldatu egiten diren arren, terraza bat, kanpo harresirik gabeko gela baten antzerakoa da, batzuetan, baita sabairik gabe ere, eta balkoi bat baino handiagoa da. Terrazak, oso aldaberak dira funtzionaltasunari dagokionez, ekintza ezberdin ugaritarako erabil daitezke: biltzar toki bezala, aisialdirako, erlaxatzeko, eguzkia hartzeko, eta baita janleku bezala ere.\nEstaldura lauko etxeen hedapen erabilgarri bezala sortua da, eskualde eguzkitsuetan, euri gutxi jasotzen dutenetan, Antzinako Egipton eta Mediterraneo Itsasoaren inguruan bezala. Berriz erabili zen barra-barra Mugimendu Modernoarekin, altuera handian, etxebizitza eraikinetan, aire librean, bertan egoteko gune bat sortzea pentsatu zenean, eguzkitsua, landareekin, familia bakarreko etxebizitzen apirikuen ezaugarriak imitatu nahian."}
{"id": "93149", "revid": "336", "url": "https://eu.wikipedia.org/wiki?curid=93149", "title": "John Sheffield", "text": "John Sheffield, Buckingham eta Normanbyko lehen dukea (1648ko apirilak 7-1721eko otsailak 24), estatu gizon eta olerkari ingeles bat izan zen, Edmund Sheffield, Mulgraveko bigarren kondearen semea, hau hiltzean, honen tituluaren oinordeko izango zelarik. Londresen kanpoaldean, beranduago Buckingham jauregia izango zen petit h\u00f4tel bat eraikitzea agindu zuen.\nPertsonaia hau, ez da George Villiersekin nahastu behar, Jakobo VI.a Eskoziakoa eta I.a Ingalaterrakoaren babestua, errege honek, Buckinghameko Dukea titulua eman ziolarik."}
{"id": "93150", "revid": "105290", "url": "https://eu.wikipedia.org/wiki?curid=93150", "title": "Petit h\u00f4tel", "text": "Petit h\u00f4tel bezala, bereziki XVIII. mendean eta XIX. mendean, hiriko egoitza batzuk ezagutzen ziren, burgesia altuaren edo aristokraziaren jabetzakoak, euren jabeak, bertan, urte osoan bizi ez zirelarik. Bertan, lan edo gizarte beharren ondorioz, euren jabeak hirira joan behar zirenean bakarrik bizi ziren, bereziki bisita garaian. Urtearen gainontzeko zatian, jabeak, landetxe, estantzia, edo beste landa bizileku batean bizi ziren.\nH\u00f4tel hitza, ez dago gaur egun ematen zaion esanahiarekin zuzenean lotua, baizik eta bere jatorrizko ostatu orokor esanahiarekin. Grand h\u00f4telak ziren instalakuntza ofizialak, edo noblezia altuarenak; petit h\u00f4tel edo h\u00f4tel particulier bat, familia bat eta zerbitzariak hartzeko funtzioa zuen. Baina, egungo ikuspuntutik, ez dira hain txikiak.\nPetit h\u00f4tel gehienak, jabetza pribatukoak izateari utzi zioten XX. mendearen hasieran, instituzio publiko, museo, enbaxada edo antzeko erabiletarako egokituz."}
{"id": "93157", "revid": "336", "url": "https://eu.wikipedia.org/wiki?curid=93157", "title": "Bandako itsasoko plaka", "text": "Bandako itsasoko plaka, mikroplaka tektoniko bat da, 0,01715 estereorradianeko hedadura duena. Oro har, Eurasiar plakarekin lotzen da.\nInsulindian kokatzen da. Sulawesi uhartearen hegoaldea eta Bandako itsasoa hartzen ditu, Ceram uhartean.\nBandako itsasoko plakak mugakide ditu Sondako plaka, Timorreko plaka, Indoaustraliar plaka eta Txori Buru plaka.\nBandako itsasoko plaka, miloi bat urteko, 2,1250\u00ba-ko errotazio abiaduran mugitzen da, 16\u00ba 1' ipar latitudean eta 122\u00ba 44' ekialde longitudean kokatutako polo baten arabera."}
{"id": "93158", "revid": "512", "url": "https://eu.wikipedia.org/wiki?curid=93158", "title": "W\u00fcrtemberg", "text": "W\u00fcrtemberg (), antzina Wirtemberg, Alemaniako lurralde historikoa da. Suabiako eskualde bat da, Alemaniako hego-mendebaldean dagoena. Bere hedadura Oihan Beltzetik Suabiako mugetarainokoa zen; gaur egun Baden-W\u00fcrttemberg \"land\"-aren barnean dago.\nHhiriburu tradizionala Stuttgart da, baina denbora laburrez, Ludwigsburg eta Urach izan ziren. Erresumaren eta dinastiaren izena Stuttgartetik gertu dagoen muino batetik datoz.\nHistoria.\nSuabiako konderriaren barne egon ondoren (XII-XIV mendeak), W\u00fcrttembergeko konderria, Suabia garaituta, dukerri egin zuen Maximiliano I.ak (1458). Hogeita Hamar Urteko Gerran protestanteen aldeko izan zen. XVIII. mendearen bukaeran, Frederiko II.a Napoleonen aldetik aliatuen aldera igaro zen, eta era horretan dukerria zabaldu zuen, errege titulua lortzeaz gain. XIX. mendean, Konfederazio Germaniarraren barnean geratu zen; Alemaniar Inperioaren barnean burujabe jarraitu zuen, eta estatu libre (\"Freier Volksstaat W\u00fcrttemberg\", \"Wurttembergeko estatu librea\") parlamentario bihurtu zen 1919. urtean. 1949an Alemaniako Errepublika Federala sortu zenean, W\u00fcrttemberg Baden-ekin elkartu zen eta, horrela, 1952an, Baden-W\u00fcrtemberg estatu federala sortu zen."}
{"id": "93159", "revid": "119347", "url": "https://eu.wikipedia.org/wiki?curid=93159", "title": "Arthur Guinness", "text": "Sir Arthur Guinness (Celbridge, Irlanda, 1725 - 1803) garagardogile garrantzitsu bat izan zen, Guinness Konpainiaren sortzailea, hasieran \"Arthur Guinness's St. James's Gate Brewery\" izena zuena. Guinness markaren istorioa mundu osoan ospetsu den \"Guinness World Records\" (\"Errekorren Guinness Liburua\") liburuaren istorioa ere bada.\nGuinnessek garagardo lantegi bat sortu zuen Leixlipen, Kildareko konderrian, 1755an. Bost urte geroago, fabrika bere anaiaren kargu utzi eta fabrika berrira joan zen, Dublingo St. James's Gate Brewery-era, 1759. urteko amaiera aldera.\n1797 eta 1799 urteen bitartean, negozioak zabalkunde nabaria izan zuen. Ordutik aurrera, Porter motako garagardoa bakarrik ekoiztu zuen eta Purser familiako kideak bakarrik hartu zituen langile, hauek 1770eko hamarkadan, era honetako garagardotegietan lan eginak zeudela eta, Londresen. XIX. mendean, Purser familia garagardotegiaren kide edo sozio bilakatuko zen.\nBiografia.\nGuinness Celbridgen jaio zen 1725ean. Aita Casheleko artzapezpikua zen Arthur Price doktorearen etxezaina zen eta etxaldeko langileek garagardoa ekoizten zuten. 1752an, Price hil egin zen eta 100 \u00a3 utzi zituen bi Guinnessentzat, aita eta semearentzat alegia (garai hartan diru dezente zen hori) eta, 1756an, Guinness gazteak Leixlipen, Co Kildare, garagardo fabrika bat alokatzeko aukera izan zuen. Hiru urte geroago, lantegia anaia gaztearen esku utzi eta beste baten ardura hartu zuen, Dublinen, St. Jamesen. Garagardoa ekoizten hasi zen eta, 8 urteren buruan, Dublingo garagardo ekoizleen maixu izan zen.\n1761ean Arthur Guinness Olivia Whitmorekin ezkondu zen St. Mary elizan. Bikoteak 21 seme-alaba izan zituen, horietatik 10 bakarrik lortu bazuten ere heldutasunera iristea.\n1778an, Guinness \"Porter garagardoa\" deritzona ekoizten hasi zen, garagar tostatua duen garagardo iluna. Londresko zamalariak izan ziren lehen kontsumitzaileak eta Irlandara zabaldu zen gero. 1799an, ekoizpena aldatu eta Napoleondar gerren garaian, garagardo beltzaren salmenta hirukoiztu egin zen eta St. James's Gate Breweryk gero eta arrakasta gehiago zuen.\nPixkanaka, 3 semeek hartu zuten enpresaren kontrola eta gaur Dublingo auzoa den Drumcondrako Beaumont etxean eman zituen azken urteak. 1803ko urtarrilaren 23an, 78 urte zituenean, Arthur Guinnes hil egin zen. 20.000 kupeleko ekoizpenera iritsita zegoen, jada, eta 25.000 \u00a3-ko ondarea utzi zien seme-alabei (gaur egun, 865.000 \u00a3 izan daitezkeenak).\nAlokairu kontratu xelebrea.\n1759ko abenduaren 31n, Arthur Guinnes izeneko enpresario ausarta Dublingo St. Jamesen kokatuta zegoen garagardotegi zahar batean sartu zen. 9.000 urterako kontratoa sinatu berria zuen, 45 libera urteko ordainduko zituelarik.\nGarai hartan, Irlandan whiskya eta gina edateko ohitura zabalduta bazegoen ere, ez zen hori gertatzen garagardoarekin. Hori horrela bazen ere, garagardotegiak Irlandako industria emankorrenetakoak izan ziren. Gainera, Arthur Guinnessek atera zuen garagardoa berria zen eta garagar tostatu hark emanten zion iluntasunak edari ezberdina bilakatzen zuen. Londrestik zetorren Porter motako garagardoa eta Dublinera inportatu zuten bertako garagardoei aurrea hartuz.\n1825ean, Stout Guinness atzerrira eramaten zuten, jada, eta, 1838an, \"Arthur Guinness's St. James's Gate Brewery\" Irlandako garagardotegi handiena zen.\n1881n, urteko ekoizpena milioi barrika baino handiagoa zen eta, 1914an, munduko garagardotegi handienaren jabe ziren.\nGuinness fabrikak munduko 35 herrialdeetan zehar zabaltzen dira, baina St. Jamesen ekoiztutako hasierako zapore hura mantentzen dute oraindik."}
{"id": "93160", "revid": "96586", "url": "https://eu.wikipedia.org/wiki?curid=93160", "title": "Pskov oblasta", "text": "Pskov oblasta () Errusiako subjektu federal bat da, oblast bat zehazki, Ipar-mendebaldeko Barruti Federalean kokatua. 55.300 kilometro karratuko azalera du, eta 2010ean 673.423 biztanle zituen. Zentro administratiboa Pskov hiria da.\nGeografia.\nPskov oblasta ipar-mendebaldeko Errusian dago. Iparraldean Leningradoko oblastarekin du muga, Novgorod oblastarekin ekialdean, Tver eta Smolensk oblastekin hego-ekialdean, Bielorrusiako Vitsebskeko oblastarekin hegoaldean, eta Estonia zein Letoniarekin mendebaldean. Gehiena Lovat, Xelon eta Velikaia ibaien behe arroetan hedatzen da. Zohikaztegi, zingira eta aintzirek (aipagarriena Peipus da) eremu handiak hartzen dituzte, eta gainerakoan izei, pinu, haritz eta urki basoak daude.\nHiri nagusiak Pskov, hiriburua, eta Velikie Luki dira."}
{"id": "93161", "revid": "59723", "url": "https://eu.wikipedia.org/wiki?curid=93161", "title": "Galesko Eisteddfod Nazionala", "text": "Galesko Eisteddfod Nazionala (galesez: \"Yr Eisteddfod Genedlaethol\") urtero ospatzen diren \"eisteddfod\"ik edo kultur jaialdirik garrantzitsuena da. Nagusiki Galesen egiten da: Europa osoko olerki eta musika lehiaketen artean ospakizun handiena da.\nEisteddfoda arteen eta hizkuntzaren jaialdia da: hainbat egun dirauten lehiaketa eta zuzeneko musika emanaldiz osatuta dago, beti ere eta osoki galesez. Ohituraz, abuztuko lehenengo astean da, eta txandaka lekuz aldatzen da, Galesko ipar eta hegoaldeko kokalekuen artean (artikulu honen behe aldean urteroko kokalekuen zerrenda eman da). Lehiaketetan 6.000 pertsonak hartzen dute parte eta 150.000 ikusle baino gehiago bertaratzen dira."}
{"id": "93162", "revid": "98220", "url": "https://eu.wikipedia.org/wiki?curid=93162", "title": "Ben Nevis", "text": "Ben Nevis (), Eskoziako mendirik garaiena da (1.344 m) eta baita Britainia Handi guztikoa. Eskoziaren mendebaldean dago, Fort William herriaren albo-alboan. Oso ezaguna da arroka eta izotz kirol eskaladako bideengatik (Ben Nevisen iparraldeko horma). Bere gailurra, ertz bat kendurik, nahiko laua da, honek mendiaren jeitsiera nahiko arriskutsua egiten du laino itxia ematen den kasuetan.\nEtimologia.\nBen Nevis eskoziar gaelerazko \"Beinn Nibheis\" izenaren ingeleratzea da. \"Beinn\" hitz gaelikoak \"mendi\" esan nahi du, \"nibheis\" hitzak berriz esanahi ezberdinak ditu, nahiz eta \"maltzur\" edo \"gaizto\" bezala itzuli. \"Beinn Nibheis\" izenaren beste itzulpen alternatiboa \"beinn-neamh-bhathais\"-etik dator, \"neamh\"-en itzulpena \"zerua, odeiak\" da eta \"bathais\" \"buruko zatirik garaiena\". Itzulpen literal gisa \"bere burua odeietan duen mendia\" izan liteke, halere \"zeruko mendia\" ere erabiltzen da.\nGeologia.\nDevoniar aroko sumendiaren hondarra da, duela 400 milioi urte inguru sortu zena. Ordukoak dira arrokarik zaharrenak. Gailurretik gertu granito gorrixka ageri du baina basalto ilunezko ibaiak ere ikusten dira. Ondoren glaziazioek moldatu zuten bere profila.\nHistoria.\nJames Robertson botanikari edinburghotarra izan zen Ben Nevis igo zuen lehen mendizalea, 1771ko abuztuaren 17an. 1774an John Williamsek igo zuen eta mendiaren lehen azterketa geologikoa egin zuen. 1847an izendatu zuten Briatinia Handiko mendi garaiena.\n1883an obserbatorioa ezarri zuten gailurrean eta horretarako bidea eraiki zuten, poniekin materialak eraman ahal izateko. Honen ondoren oso popularra bihurtu zen Ben Neviserako igoera. Gailuirreraino trenbidea eraikitzea ere pentsatu zen baina ez zen egitasmoa aurrera eraman.\nIgoera bideak.\nIgotzeko biderik ohikoena ponien bidea da, obserbatorioa eraikitzeko erabili zena. Fort Williametik bi kilometrotara dagoen Achintee herrixkan abiatzen da, itsasoaren mailatik 20 metrotako altuerara. Mendiaren mendebaldeko maldatik igotzen da zig-zag eginez. Igotzeak arrisku handirik ez du baina jeitsierak bai mendizale ohituak ez diren pertsonentzat.\nGailurra harri soltez estalita dago eta puntu garaiena harri multzo batek adierazten du."}
{"id": "93164", "revid": "23317", "url": "https://eu.wikipedia.org/wiki?curid=93164", "title": "Jon Elizetxe", "text": "Jon Elizetxe Bidegarai (Gartzain, Baztan, Nafarroa, 1984) bertsolari nafarra da. Bere kabuz ikasi zuen bertsolaritza."}
{"id": "93165", "revid": "9216686", "url": "https://eu.wikipedia.org/wiki?curid=93165", "title": "Aimar Karrika", "text": "Aimar Karrika Iribarren (Auritz, Nafarroa Garaia, 1988) bertsolaria eta euskara nahiz bertsolaritza irakaslea da. Hendaiako Bertso-eskolan hezia da. Zazpi aldiz parte hartu du Nafarroako Bertsolari Txapelketan (2008, 2009, 2010, 2011, 2013, 2015 eta 2017 urteetan).."}
{"id": "93166", "revid": "105290", "url": "https://eu.wikipedia.org/wiki?curid=93166", "title": "Korrelazio-koefiziente", "text": "Estatistikan, Pearsonen korrelazio koefiziente linealak edo, labur, korrelazio koefizienteak bi aldagai kuantitatiboren arteko korrelazio linealaren norabidea eta sendotasuna neurtzen duen adierazle bat da. Kobariantzatik eratortzen den koefizientea da: jatorrizko datuez kalkulaturiko kobariantza dimentsionatua izanik, korrelazioaren sendotasuna neurtzeko egokia ez denez, jatorrizko datuak estandarizatu eta datu estandarizatu hauekin kobariantza kalkulatuz lortzen da Pearsonen korrelazio koefizientearen formula.\nAzpimarratu behar da Pearsonen korrelazio koefiziente linealak korrelazio lineala neurtzen duela eta ez dituela antzematen aldagaien artean izan daitezkeen bestelako erlazio motak.\nKalkulua lagin baterako.\nHonela irudikatu eta kalkulatzen da lagin batean, formula_1 datuetarako:\nformula_2,\nformula_3 bi aldagaien arteko kobariantza eta formula_4 \"x\" eta \"y\" aldagaien desbideratze estandarrak izanik hurrenez hurren.\nInterpretazioa.\nKoefizientearen zeinuari buruz:\nKoefizientearen balio absolutuari buruz:\nDena den, esan behar da interpretazio egokiagoa egiteko korrelazioaren aztergai diren antzeko ikerketak ere kontuan hartu behar direla."}
{"id": "93167", "revid": "105290", "url": "https://eu.wikipedia.org/wiki?curid=93167", "title": "Ekonometria", "text": "Ekonometria ekonomiaren ikerketarako erabiltzen diren estatistika metodo eta tekniken multzoa da. Zehatzago arlo hauetan aritzen da ekonometria:"}
{"id": "93168", "revid": "98220", "url": "https://eu.wikipedia.org/wiki?curid=93168", "title": "Terry O'Quinn", "text": "Terry O'Quinn (Terrance Quinn), (Sault Ste. Marie, Michigan, 1952ko uztailaren 15a) estatubatuar aktorea da. Lost, The X-Files edota Alias bezalako telebista saioetan izandako partaidetzagatik da ezaguna Terry O'Quinn."}
{"id": "93171", "revid": "10891", "url": "https://eu.wikipedia.org/wiki?curid=93171", "title": "Naveen Andrews", "text": "Naveen Andrews (Londres, 1969ko urtarrilaren 17a) ingeles aktorea da. Honez gain, bere zaletasunen artean gitarra jotzea eta abestea ere badago. Gaur egun Estatu Batuetan bizi da.\nBiografia.\nNaveenek, Guildall School of Music and Drama eskolan egin zituen ikasketak. Gaztetan, arazo ugari izan zituen heroina eta alkoholarekin. 30 urte baino gutxiago zituela, bere aktore karrera arriskuan egon zen arazo hauen ondorioz. Hala ere, Londrestik Estatu Batuetarako saltua eman zuen eta bertan bere bizitza berregin zuen. Bere lehen lan garrantzitsua The English Patient (1996) filma izan zen. Honen ondoren, hainbat film edota telebista saio ezberdinetan parte hartu zuen. 2004ean, Lost telesail arrakastatsuan hasi zen lanean.\nGaur egun Barbara Hershey aktorearekin bizi da nahiz eta beraien arteko erlazioa oso mugitua den. Naveenek, haur bat izan zuen beste emakume batekin, nahiz ete Hersheyekin ibili. Honez gain, beste hainbat emakumerekin ikusia izan da ere."}
{"id": "93172", "revid": "1340", "url": "https://eu.wikipedia.org/wiki?curid=93172", "title": "Bizkarroia", "text": ""}
{"id": "93174", "revid": "1545", "url": "https://eu.wikipedia.org/wiki?curid=93174", "title": "Arnasketa", "text": "Arnasketa izaki bizidun aerobioek burutzen duten prozesu fisiologikoa da. Prozesu honen bitartez, bizidunek oxigeno molekularra (O2) hartzen dute, beren katabolismoan funtsezko zeregina betetzen duena, karbono dioxidoa (CO2) kanporatuz. Dena den, arnasketaz jarduterakoan bi maila bereizi behar dira: batetik, arnasketa fisiologikoa (kanpo-arnasketa edo gas-truke bezala ere ezagutzen dena), jadanik azaldutakoa; eta bestetik, arnasketa zelularra (barne-arnasketa edo soilik arnasketa gisa ere ezagutzen dena), zelula barruan gertatzen diren eta energia askatzen duten ekintza metabolikoak deskribatzen dituena.\nBestalde, mikrobiologia arloan arnasketa aerobioa eta arnasketa anaerobioa ere bereizten dira. Aurrerago azalduko den bezala, arnasketa anaerobioan azken elektroi-hartzailea O2-aren ordez bestelako konposaturen bat izango da. Arnasketa anaerobioa egiten duten mikroorganismoak gai dira sulfatoa, nitratoa, nitritoa, burdina eta beste zenbait konposatu arnasteko.\nArnasketa zelularra.\nArnasketa zelularra molekula organiko konplexuen (gluzidoak, lipidoak eta aminoazidoak), zeintzuek lotura kimikoetan energia dutenak, degradazioaren bidez molekula sinpleagoak sortzen direneko prozesu katabolikoa da. Molekula konplexu horien degradazioaren ondorioz askatutako energia ATP molekulen formakuntzara bideratzen da, beste funtzio zelular batzuk betetzeko ezinbestekoa dena. Era berean, prozesuan zehar elektroiak eta hidrogenoa askatzen dira, azken hartzaile bat erreduzitzea eraginez.\nIzaki bizidun aerobioen kasuan, arnasketa fisiologikoan hartutako oxigenoa ehunetako zelula guztietara iristen da, eta bertan erabiltzen da arnasketa mota horretan. Gluzidoen katabolismoari dagokionez,\u00a0 arnasketa aerobioaren prozesuan zelulak glukosa oxidatzen du ekuazio hau osatuz:\nC6H12O6\u00a0 +\u00a0 6 O2\u00a0 \u2192 6 CO2\u00a0 + 6 H2O\u00a0 +\u00a0 energia (ATP)\nArnasketa mota hau (aerobioa) da arruntena izaki bizidunen artean. Ikusten denez, bertan oxigenoak parte hartzen du.\nArnasketa zelula eukariotoetan mitokondrioan, eta prokariotoetan, berriz, zitoplasman eta mintz plasmatikoan gertatzen direneko bi fasetan bana daiteke. Dena den, zelulen zitoplasman gertatzen den glukolisi izeneko aurreneko fasea gauzatzea ezinbestekoa da arnasketa gerta dadin. Era berean, zenbait bakterioetan ikusi izan da glukolisia ez dela arnasketa gertatu ahal izateko bide metaboliko bakarra; izan ere, beste bi deskribatu izan dira: pentosa fosfatoen bidea eta Entner-Doudoroffen bidea. Ondorengo lerroetan hiru faseak azaldu egingo dira laburki:\nArnasketa aerobioak eta anaerobioak bide metaboliko berdinak dituzte, eta biek ala biek glikolisia dute aitzindaria. Errendimendu energetikoa, berriz, ez dute berdina. Arnasketa aerobioan oxidatzen den glukosa mol bakoitzeko 38 ATP molekula ekoizten dira, arnasketa anaerobioan lortzen den ATP kopurua txikiagoa izanik.\nArnasketa aerobioaren kasuan, arnas katearen azken urratsa oxigeno molekularraren esku-hartzearekin gertatzen da. Oxigeno molekularra, azken elektroi-hartzailea dena, NADH eta FADH2-tik askatutako hidrogenoarekin konbinatzen da, eta ura eratzen du. Arnasketa anaerobioaren kasuan, berriz, azken elektroi hartzailea oxigenoa izan beharrean beste konposatu inorganiko batzuk, hala nola, nitratoak, fumaratoak, sulfatoak edo karbonatoak izan daitezke, eta nekez gertatzen da eukariotoetan. Arnasketa anaerobioko eta aerobioko arnas-kateak antzekoak dira, baina ezberdintasunetako bat da azken elektroi hartzaile desberdina dutelarik, aerobioan agertzen den zitokromo-oxidasa konplexua ordezkatu egiten dela anaerobioen kasuan beste entzima batzuengatik. Hala ere, prokarioto batzuk anaerobio fakultatiboak dira, eta, horrenbestez, arnasketa aerobioa gauza dezakete oxigenoa eskuragarri badago.\nArnasketa fisiologikoa.\nKanpo arnasketan gasak, oxigenoa eta karbono dioxidoa modu pasiboan transferitzen dira kanpoko ingurunetik, difusio bidezko arnas gainazalen bidez. Prozesu hori gauzatzeko, ezinbestekoa da arnas gainazalak ahalik eta zabalenak izatea eta difusioa egiteko erabiltzen den distantzia ahalik eta txikiena izatea.\nAnimalietan.\nArnasketa fisiologikoa burutzeko animaliek era ezberdinetan hartzen dute oxigenoa: azalaren bidez (gas-truke tegumentarioa edo kutaneoa; edo larruazal-arnasketa), trakearen bidez (arnasketa trakeala, esaterako, intsektuek dutena), biriken bidez (esaterako, lehorreko ornodunak), zakatzen bidez (adibidez, arrainak), eta abar.\nGas-truke tegumentarioa edo kutaneoa.\nGorputzaren azalaren bidezko gas-truke mota hau ingurune urtarretan bizi diren edo lurreko gune umeletara mugatuta dauden organismoek gauzatzen dute, gainazala heze mantendu behar baitute. Zenbait ornogabek (esaterako, poriferoak, knidarioak, platelmintoak, anelidoak eta artropodoak) zein ornodunek (adibidez, anfibioek) egin dezakete.\nAnimaliak txikiak badira eta oxigeno gutxi behar badute, gas-truke tegumentarioa nahikoa izaten da: oxigenoa kontsumitzen den lekuetan, hau da, ehunetan, oxigeno-kontzentrazioa baxuagoa da kanpoan baino, eta, beraz, difusio fisiko-kimikoa nahikoa izaten da gas-trukea gertatzeko. Gainera, zelula bakoitzaren mintz plasmatikoa kanpo-ingurunetik nahiko gertu egoten da, difusioa erraztuz. Baina metodo hori oso mugatua da ez baita gauza kanpo-ingurunetik urrun dauden ehunetara oxigenoa iritsarazteko. Arazo horri aurre egiteko, animalia batzuk erabat lautu dira oxigenoa difusioz irits dadin ehunetaraino.\nArnas aparatuak.\nBrankiak.\nZelulen eta ingurumenaren arteko gas trukearen sistemen artetik, brankiak dira egitura korporalik eraginkorrenak ingurune urtarrean bizi diren organismo plurizelularretan, eta sarritan, brankiak tolestuta edo digitatuta daude, gas trukerako azalera handituz; izan ere, ingurune urtarrean oxigeno-dentsitatea ingurune lehortarretan dagoena baino askoz txikiagoa da. Brankiak, beraz, organismoen gorputz-azaleko luzapenak dira, oxigeno-trukea errazten dutenak oso epitelio finaren bidez. Epitelio hori animalia ornodunen kasuan odol-kapilarren sare zabal batek estaltzen du.\nBrankiak ingurune urtarreko organismo ornodunetan zein ornogabeetan garatu izan dira, eta bi taldeetan brankiak barrualdekoak nahiz kanpoaldekoak izan daitezke. Kanpoaldeko brankien gainazalak zuzeneko kontaktua du urarekin; barneko brankietan, berriz, ura hauen gainazalera iritsarazi egin behar da.\nOrnogabeei dagokienez, itsas izarrak bezalako ekinodermatuek brankiak oso sakabanatuta dituzte gorputzean zehar, eta morfologia sinplea erakusten dute. Zizare segmentatuek gorputzeko segmentu bakoitzetik hedatzen diren hegalen antzeko brankiak izaten dituzte, edo, bestela, buruan edo isatsean luma itxurako brankien taldekatzeak. Kanpoaldeko brankiak molusku jakin batzuetan ere egoten dira, hala nola nudibrankioetan eta intsektuen larba batzuetan. Krustazeoetan, ordea, barnealdeko brankiak aurkitzen ditugu. Barnealdeko brankia horiek gorputzeko atal jakin batzuetan aurkitu ohi dira. Horrela, krustazeo jakin batzuetan, malakostrazeoetan esaterako, brankia-ganbera izeneko barne-espazio batean garatzen dira.\nOrnodunei dagokienez, kanpoaldeko brankiak anfibioen larbetan aurkitu ohi dira, nahiz eta salamandra espezie batzuek larba egoeran garatutako kanpoko brankiak mantentzen jarraitzen dituzten helduaroan ere. Barnealdeko brankiak arrainen bereizgarriak dira, eta zakatz-arrakala deritzenei lotuta daude. Gas-trukea modu eraginkor batean eman dadin kondriktioek (arrain kartilaginosoak, marrazoak, arraiak eta kimerak) eta aktinopterigioek (arrain hezurdunak) hainbat estrategia garatu izan dituzte ura brankietatik zehar bideratzeko. Kondriktioetan, arrainak ingurunean zehar egiten duen aurreratzeak ura brakietatik zehar bideratzen du. Ura alboetako larruazalean kokatuta dauden espirakulu izeneko zuloetatik sartzen da, eta berriro ateratzen da ingurunera, buruaren bi aldeetara dauden bost zakatz-arrakala pareren bidez. Arrain hezurdunetan, ura ahotik sartzen da, operkulutik ingurunerako irteera itxita dagoelarik. Ondoren, ahoa ixtean, urak brankiak zeharkatzen ditu eta operkulura bideratzen da, operkulua ireki eta ura kanporatzen da.\nTrakeak.\nArnasketarako ingurune gisa, aireak urak baino abantaila gehiago ditu: batetik O2 kontzentrazio askoz handiagoa du (250 ml O2 aire-litro bakoitzeko, eta 8 ml O2 ur-litro bakoitzeko), eta bestetik, O2-a eta CO2-a azkarrago barreiatzen direnez airean uretan baino, arnas gainazalak ez dira brankiak bezain bortizki egurastu behar, organismoentzat energia aurreztuz.\nHala ere, abantaila horiekin batera arazo nabarmena dago: ura galtzea. Hori dela eta, brankiak ez dira egitura egokiak ingurune lehorretako arnasketarako; gas-trukerako egiturak barneratu egin behar dira, gorputz-azalean zeharreko ur-galerak ekiditeko.\nLehorreko arnas gainazal ezagunena ornodunen birikak badira ere, birika liburukarak edo trakeak ohikoagoagoak dira animalien artean.\nLehorreko artropodo talde desberdinetan (intsektuak, miriapodoak eta zenbait araknido talde) ingurumenaren eta zelulen arteko gas-trukea trakea izeneko hodi adarkatuen bidez gertatzen da, larruazalaren inbaginazioaren bidez sortzen direnak. Trakeak kanpoko ingurunearekin kontaktuan jartzen dira espirakulu batzuen bidez. Espirakuluek trakeak erregulatu egiten dituzte, aire-fluxua kontrolatuz, eta babestu egiten dituzte ura galtzetik eta hauts-partikulak gorputz barnera sartzetik. Trakeak trakeola izeneko hodietan banatzen dura, eta horiek zelulen inguruan adarkatzen dira. Trakeen kutikuletako eremu jakin batzuk laburtzeagatik, aire-zakuak sortzen dira. Horrako horiek sistema trakealean zehar airea mugiarazten dute, pisu korporala arintzeaz gain.\nAipatzekoa da zenbait artropodoren hemolinfak, hexapodoena esaterako, ez duenez oxigenorik garraiatzen, trakeak luzatu egin behar direla zuzenean gorputzeko organo guztietara iritsi arte.\nBirikak.\nOrganismo osoan zehar adarkatzen diren sistema trakealak ez bezala, birikak gorputzean kokapen zehatza izateagatik bereizten dira. Hala, biriketako gainazala ez dago kontaktuan ehun guztietako zelulekin, eta horrenbestez, zirkulazio-sistemaren parte hartzea ezinbestekoa da O2-a zelula guztietara heltzeko eta baita CO2-a jasotzeko. Birikak ondo baskularizatuta dauden arnas-gainazalen inbaginaziotik sortzen dira.\nBirikak armiarmetan, barraskiloetan eta ornodunetan agertzen dira. Gas-trukean parte hartzen duten birikak garatu dituzten ornogabeen artean, molusku gasteropodoen talde bat nabarmentzen da; lurreko barraskiloak eta ur gozoetako espezieak, pulmonatu bezala (Pulmonata) ezagutzen direnak, hartzen dituena barne. Molusku-talde horretan, barrunbe paleala (mantuaren barrunbea) birika bihurtu da eta gas-trukea pneumostoma izeneko zulo txiki baten bidez egiten da. Ingurune lurtarrarekin erlazionatutako beste ornogabe talde batek, araknidoen taldeak (Arachnida), besteak beste armiarmak eta eskorpioiak barne hartzen dituena, pareta abdominal bentralaren inbaginaziotik birika liburukara bezala ezagutzen diren egiturak garatu ditu. Birika liburukara bakoitza zaku esklerotizatu batez osatuta dago, zeinetan alboko pareta bakoitza tolestuta dagoen liburu baten orrien antzeko itxura hartzen duten laminak osatuz. Birika mota honetan gasen difusioa laminen artean dihoan odolaren, eta laminen arteako espazioetan dagoen airearen artean gertatzen da. Zaku bakoitzean tolesten ez den albo bat dago eta airez betetako ganbera bat osatzen du, atrio deritzona. Atrioa kanpoaldearekin komunikatzen da espirakulu deritzon irekigune baten bitartez. Gasteropodoen birikan gertatzen den bezala, gas-trukea difusio bidez gertatzen da birika liburukaren kasuan ere. Hori dela eta, birika mota hauei difusio-birika deritze.\nOrnodunei dagokienez, birikak gorputz barnean dauden poltsa elastikoak dira, digestio-hodiaren endodermoaren ebaginaziotik sortzen direnak, eta hodi horrekiko posizio bentralean kokatzen dira. Arrain pulmonatuetan zein tetrapodo gehienetan arnas-organo horiek indibiduo helduetan bi dira, eta kanpoko ingurunearekin komunikatzen dira trakearen bidez; trakea, eskuarki, bi bronkiotan banatzen da. Bronkio bakoitza birika batera doa, eta bronkiolo txiki batzuetan adarkatzen da. Gas-trukea ez da hodi hauetan gertatzen.\nBronkioloen sistemak albeolo deritzen zaku \u00f1imi\u00f1o batzuetan bukatzen da, kapilarrez estalirik aurkitzen direnak. Gorputz-egitura fina eta luzea aurkezten duten ornodunetan, biriketako baten tamainua murriztuta dago, eta ofidio gehienen (sugeak) eta anfisbenido-espezie batzuen (buru biko suge) kasuan, arnas-aparatuak birika bakarra du.\nUgaztunetan, aireko aireztapena aurkezeten duten ornodun gehienetan bezala, birika-aireztapenak bi noranzko ditu. Fluxu bidirekzional baten bidez, airea birika barrura sartzen da, eta, ondoren, kanpoko ingurunera itzultzen da sartu den bide beretik. Gainera, ugaztunen aireztatze-prozesua arnaste-ponpa deritzonaren bidez gertatzen da. Lehorreko amnioten ezaugarri den ponpa mota horren bidez, kaxa torazikoa hedatu eta konprimitu egiten da, edo/eta diafragma aurrerantz edo atzerantz mugitzen da, presio positiboa (airea kanporatzen bada) edo presio negatiboa (airea biriketara sartzen bada) eraginez.\nBiriketan, albeoloen eta odol-kapilarretako odolaren artean dagoen oxigenoaren eta karbono dioxidoaren kontzentrazioen desberdintasunak edo aldeak eragiten du gas-trukea. Albeoloetako oxigeno-presioa odol-kapilarretatik iristen den odoleko oxigeno-presioa baino handiagoa denez, honako hau albeoloetatik odol-kapilarretara desplazatzen da, difusioz. Fenomeno hori albeoloen eta kapilarren arteko oxigeno-presioa berdindu arte gertatzen da. Karbono dioxidoari dagokionez, odolean duen presio partziala oso handia da albeoloetan dagoenarekin alderatuz. Kasu horretan, CO2-a odoletik albeoloetara desplazatu, eta, hala, errazago kanporatzen da kanpoko ingurunera.\nArnas pigmentuak.\nUrak oxigeno disolbatua garraiatzeko gaitasun eskasa du. Hori dela eta, animalia askok arnas pigmentuekin nahasten dute oxigenoa, horrela handiagotzen baita oxigenoa garraiatzeko ahalmena.\nArnas pigmentuak desberdinak dira molekularen egiturari nahiz oxigenoarekiko kidetasunari dagozkiela, baina denek daukate ezaugarri bat amankomunean: oxigenoarekin konbinatzen den metal bat (burdina edo kobrea) daukatela. Pigmentuak odolean edo beste gorputz-fluidoetan disolbatuta egon daitezke edota zelula berezi batzuen barruan (odol-korpuskuluak). Eskuarki, pigmentuak oxigeno-kontzentrazioa altua denean konbinatzen dira harekin, eta askatu egiten dute kontzentrazioa baxua denean. Horrela, pigmentuak oxigenoa hartzen dute gas-trukearen lekuan, bertan delako altua oxigeno-kontzentrazioa, eta zelula eta ehunetan, berriz, askatu egiten dute.\nArnas pigmenturik arruntena hemoglobina da. Burdina duen pigmentu bat da, gorria oxigenatuta dagoenean. Ornogabe askotan agertzen da, hala nola, anelido batzuetan, krustazeo primitiboetan eta molusku batzuetan. Bestetik, ornodun guztietan dago, arrain gutxi batzuetan izan ezik. Era berean, hemoglobina, metazooetan ez ezik, badago ere protozoo, onddo eta landare batzuetan, eta beraz, suposatzekoa da eboluzioan oso goiz agertu zela. Animalietan, hemoglobina fluidoetan urtuta ager daiteke, edota odol-korpuskuluetan (eritrozitoetan).\nBeste arnas pigmentu garrantzitsu bat hemozianina da, moluskuetan eta krustazeo eboluzionatuenetan agertzen dena. Burdinaren ordez kobrea dauka, eta urdin kolorekoa da oxigenatuta dagoenean. Beti agertzen da disolbatuta, eta inoiz ez korpuskuluetan. Beste pigmentu batzuk hemeritrina eta klorokruorina dira; burdina daukatenak. Lehena larrosa edo morea izaten da oxigenatuta dagoenean, eta bigarrena berdea, oxigeno-kontzentrazioa baxua denean, edo gorria, altua denean.\nOro har, intsektuek ez dute arnas pigmenturik, aparatu trakeala izanik ez baitute zirkulazio-fluidorik erabiltzen gas-trukerako medio bezala. Trakeak gutxi garatuta dauden kasuetan, oxigenoa hemolinfan disolbatuta garraiatzen da.\nLandareetan.\nLandareetan gas-trukea karbono dioxidoaren, oxigenoaren eta uraren eginkizunen menpekoa da. Karbono dioxidoa da fotosintesi bidezko hazkunde autotrofikorako karbono-iturri bakarra, eta landare bat modu aktibo batean fotosintesia egiten ari denean, karbono dioxidoa bereganatuko du ingurunetik eta ur-lurruna eta oxigenoa kanporatuko ditu. Gauez, ordea, landareek arnasketa gauzatzen dute, eta gas-trukea partzialki alderantzizkatu egiten da: ur-lurruna galtzen jarraitzen da (neurri txikiagoan), baina orian oxigenoa bereganatzen da ingurunetik eta karbono dioxidoa askatzen.\nLandare-gasaren trukea hostoen bidez gertatzen da batez ere. Hostoaren eta atmosferaren arteko gas-trukea bi bideren bidez gertatzen da aldi berean: 1) zelula epidermikoak eta larruazaleko argizariak (eskuarki, kutikulak esaten zaie), beti egoten direnak hostoaren gainazal bakoitzean; eta 2) estomak, gas-trukearen zatirik handiena kontrolatzen dutenak.\nGasak hostoen ehun fotosintetikoetan zehar sartzen dira disoluzio bidez mesofilo-zelulen gainazal hezean zehar. Mesofilo-zelulak gutxi paketatuta daude, eta horrek azalera handitzea eta, ondorioz, gas-trukearen tasa handitzea ahalbidetzen du. Karbono dioxidoaren xurgapena, nahitaez, uraren zati baten galera eragiten du, bi molekulak estoma berdinera sartu eta ateratzen baitira. Hori dela eta, landareek gas-trukeko dilema bat dute: behar adina CO2 lortzea ur gehiegi galdu gabe. Beraz, hostoetako uraren galera minimizatzen da argizariz osatutako hostoaren epidermiseko kutikulei esker. Bestalde, estomen tamaina bi zelula-guarden irekiduraren eta itxieraren bidez erregulatzen da, eta hori bera estres hidrikoak erregulatzen du.\nGiza arnasketa eta aireztapena.\nDiafragmaren uzkurtzearekin batera, biriken bolumena handitu eta airez betetzen dira. Aire hau albeoloetara pasatzen da eta arterien kapilarrekin gas trukea egiten dute, arterietatik albeoloetara karbono dioxidoa pasatzen da eta albeoloetatik arterietara oxigenoa. Kapilar hauek zain bat osatzen dute eta bihotzera doaz. Prozesu hau aireztatzea da.\nBihotzetik, arteriaren bidez, oxigenoa garraiatzen da gorputzeko zelula guztietara, eta hauetan ere gas trukaketa dago. Arteriatik zeluletara oxigenoa doa eta zeluletatik arterietara karbono dioxidoa. Gero, zainen bidez, bihotzeraino bueltatzen da odola. Hemendik arteria bat ateratzen da biriketara eta prozesu guztia errepikatu egiten da"}
{"id": "93175", "revid": "105290", "url": "https://eu.wikipedia.org/wiki?curid=93175", "title": "Errekuntza", "text": "Errekuntza (latinetik eratorria \"combustio\", \"-onis\"), zentzu zabalean, azkar samarra den eta izaera exotermikoa duen erreakzio kimiko oro dela uler daiteke. Erreakzio hau fase gaseosoan zein heterogeneoan (likido-gas, solido-gas) gerta daiteke eta ez du derrigorrez oxigenoaren presentzia zein sugarren agerpena inplikatzen.\nTeoria klasikoaren ikuspegitik, errekuntza oxidazio erreakzioekin lotuta dago, zeintzuk era arin batean gertatzen diren. Errekuntza batean agertzen diren erreaktiboei erregai deritze, eta batik bat, karbonoz (C) eta hidrogenoz (H) osatuak daude; eta kasu partikular batzuetan sufrez (S) ere bai. Horrez gain, erreaktiboek oxigenoaren (erregarria) presentzian erreakzionatu egiten dute eta beroa askatzen da.\nBestalde, ikuspegi funtzional baten arabera, errekuntza erreakzio fisiko-kimikoen ondorioz askatzen den erregaiaren barne energia (kanpoaldean bero gisa ematen dena) sortzen duten prozesu multzoa da. Erreakzioen ondorioz askatutako bero hori; geroago, labe edo galdara batean aprobetxatuko da.\nErrealitatean, oxigeno purua beharrean, airea izaten da erregaiarekin erreakzionatzen duen beste erreaktiboa. Kalkuluak sinplifikatzekotan, airearen konposizioa ondorengoa dela esaten da: % 21 oxigeno eta % 79 nitrogeno.\nErrekuntzan gertatzen diren erreakzioak honako hauek dira:\n&lt;chem&gt;C + O2 -&gt; CO2 + 33875 kJ/kg\n&lt;/chem&gt;\n&lt;chem&gt;H2 + 1/2 O2 -&gt; H2O + 143 330 kJ/kg\n&lt;/chem&gt;\n&lt;chem&gt;S + O2 -&gt; SO2 + 8958 kJ/kg\n&lt;/chem&gt;\nErrekuntza faseak.\nErrekuntza erreakzioak hasiera batean diruditenak baino konplexuagoak izan daitezke, izan ere, fase desberdinen gertatze abiadura oso azkarra baita. Sugar txiki eta arrunt bat erreakzio kimiko askoren erantzule izan daiteke. Honi buruzko ikerketa bat egiteko, aerodinamikako, bero kondukziozko eta difusio molekularreko problemak ebatzi beharko lirateke. Teoria klasikoa, ordea, prozesu hau guztia sinplifikatzeaz arduratzen da, bukaerako emaitzari erreparatuz soilik, prozesuaren dinamikari erreparatu beharrean.\nAdierazitako hiru osagaiak ez dira osagai puru bezala aurkitzen, baizik eta, \"hidrokarburo\" gisa ezagutzen dugun konposatuaren parte dira. Errekuntza prozesua hiru fasetan gauzatzen da:\nLehenengo fasean sortutako erreaktiboak oso aktiboak dira eta izugarri ezegonkorrak. Beraz, kate erreakzioak gertatzen dira erreaktibo hauen eraldaketa eta ondorengoko desagerpena dakartzatenak. Erreaktiboen formazio abiadura erreakzio abiadura baino handiagoa denean, metaketa gertatuko da eta erreakzio masibo eta bortiz baten erantzule izan daiteke; leherketa batena, alegia. Leherketak sortutako uhin hedakorra 2500 m/s-ko abiaduran desplazatu daiteke eta eztanda batekin batera gertatu ohi da. Propagazio-abiadura soinuarena baino txikiagoa denean, ez da leherketarik gertatuko eta bat-bateko erreakzio horri \"deflagazio\" deritzo.\nErrekuntza motak.\nHiru errekuntza mota nagusi bereiz daitzeke:\nErrekuntza produktuak.\nKea edo errekuntza produktuak erreakzioetako gas erresultanteek osatzen dituzte: erregaiak duen karbono dioxidoak, ur lurrunak nahiz sufre oxidoak zein errekuntza bermatzeko erabilitako aire bolumenak ere duen nitrogenoak. Bestalde, soberan geratu den airearen oxigenoa eta nitrogenoa ere aurki ditzakegu. Horrekin batera, nitrogeno oxidoa eta batzuetan airea osatzen duten beste zenbait gas.\nKalkuluaren gauzatzea, errekuntza erreakzio eta aire soberakina erabiliz egingo da. Gas bakoitzarentzako lortutako bolumenen batura gehi aire minimoan bildutako nitrogenoa, eta hori guztia, (n) aire soberakin koefizienteagatik biderkatuz, gas hezeen bolumena emango du emaitzatzat. Batugaian ez badugu sortutako ura kontuan harzen, orduan gas lehorren bolumena lortuko dugu.\nCO2 -aren bolumenaren eta gas lehorren bolumen totalaren arteko erlazioa, konposatu honen kontzentrazio maximoa izango da oinarri lehorrean, errekuntza gasen analisi normaletan neur daitekeen maximoa, alegia. Analisi batean balio txikiago bat lortuz gero, honako hau adieraz dezake:\nAirea soberan elikatuz gero, karbono monoxidoa ere ager daiteke. Hau, gehienbat, erregai likidoekin gertatzen da, erregaiaren atomizazio kaxkar baten edota erregai-erregarri nahaste akats baten ondorioa izanik."}
{"id": "93176", "revid": "512", "url": "https://eu.wikipedia.org/wiki?curid=93176", "title": "Magnitude fisiko", "text": "Magnitude fisikoa edo izari fisikoa da fenomeno fisiko baten, gorputz material baten edo substantzia baten edozein propietate fisiko neurgarri; alegia, neurketa batez edo kalkulu matematiko baten bidez kuantifika daitekeen ezaugarri fisikoa. Magnitude fisikoa da, hortaz, gorputz edo substantzia batean kualitatiboki bereiz daitekeen atributu bat, kuantitatiboki zehaztu daitekeena. Horrelakoak dira atributu hauek: masa, luzera, denbora, korronte elektrikoa, tenperatura, dentsitatea, abiadura, azelerazioa, energia eta beste hainbat.\nMagnitude fisiko bat neurtzeko, konparatu egin behar da beraren balioa magnitudeari dagokion unitate fisikoaren balioarekin. Kasuan kasuko konparazioaren emaitza numerikoa da, hain zuzen, magnitudearen neurria. Unitate bakoitza ongi definiturik eta zehazturik dago nazioarteko unitate-sisteman (SI sistema), eta mundu guztiko zientzialariek onartu eta erabiltzen dute modu berean, neurketarako patroi gisa.\nMota desberdinetako magnitude fisikoak.\nMagnitude\u00a0 fisikoak era desberdinetan sailka daitezke, sailkapenerako erabilitako irizpidearen arabera.\nNeurtzeko erabiltzen den unitatearen izaera bakun edo konposatuaren arabera.\nNazioarteko SI sisteman bi multzotan sailkatzen dira unitateak:\nMagnitude adimentsionalak.\nBadira \"magnitude adimentsionalak\" (dimentsiorik edo unitaterik gabeak), dimentsio berberak dituzten bi magnituderen arteko zatiketa modura definitzen direnak. Esate baterako, horrelakoa da dentsitate erlatiboa (uraren dentsitatearekikoa):formula_11Nolanahi ere, magnitude adimentsionalen artean, aipamen berezia merezi dute angelu lau eta angelu solidoa izeneko magnitudeak. Biak ala biak, espazioaldeen zabalera erlatiboa neurri numeriko batez emateko definitzen dira, eta araututako unitateak dituzte nazioarteko SI sisteman.\nMagnitudeak izaera matematikoaren arabera.\nMagnitude fisikoen neurria adieraztean, kontuan izan behar izaten da zein erreferentzia-sistematatik neurtzen diren, eta zenbat zenbakiren bidez definitzen diren neurriak; izan ere, magnitudearen izaera matematikoa zein den arabera, eta erabilitako espazio zein dimentsiotakoa den arabera, zenbaki bat edo gehiago behar izaten baita magnitudearen neurria finkatzeko. Hain zuzen, izaera matematikoaren arabera, hiru mota hauetako magnitude fisikoak daude:\nMagnitude eskalarrak.\nMagnitude eskalarrak erabat definiturik geratzen dira zenbaki bakar batez eta dagokion unitateaz. Esan dezakegu \"modulua\" dutela, baina \"norabide\"rik ez. Magnitude hauen balioa berbera izan daiteke behatzaile guztientzat berbera (hala nola masa, dentsitatea, tenperatura...) edo posizioaren araberakoa (adibidez, energia potentziala) edo behatzailearen higidura-egoeraren menpekoa (hala nola energia zinetikoa). Baina beti ere zenbaki bakarra; adibidez, masa formula_30 bada, balio berekoa izango da sistema guztietan.\nMagnitude bektorialak.\nMagnitude bektorialak ezaugarritzeko, kantitate bat (\"intentsitatea\" edo \"modulua\") ezagutzeaz gain, \"norabide\"a eta \"noranzko\"a ere ezagutu behar dira. Besteak beste, magnitude bektorialak dira abiadura, azelerazioa, indarra eta eremu elektrikoa. Hiru dimentsioko espazio euklidear batean, magnitude bektorialaren neurria eta norabidea adierazteko, hiru zenbaki behar dira, bektorearen \"osagai\"ak deritzenak; zer esanik ez, unitatea ere gehitu behar zaio zenbakiari neurria osatzeko. Grafikoki adierazteko, magnitude bektoriala segmentu orientatuaren eran marrazten da era sinbolikoan. Adibidez, alboko irudian sistema kartesiar batean formula_31 bektoreak dituen hiru osagaiak marraztu dira; zer esanik ez, bektorea hiru osagai bektorialen batura da:formula_32Alegia, bektorea sistema kartesiarrari dagozkion hiru norabide perpendikularretan deskonposa daiteke, eta era horretan hiru zenbakiren bidez (hiru osagai kartesiarren moduluen bidez), ordezka daiteke. Osagai bakoitzaren sinboloa bektorearen sinboloan azpi-indize bat jarriz idazten da; azpi-indizeak osagaiaren norabidea adierazten du. Hortaz, bektorearen hiru osagaiak hiru zenbakiren bidez adierazten dira, hirukote modura, honelaxe:formula_33Osagai bakoitzaren sinboloan jarritako azpi-indizeak zein norabidetakoa den erakusten du. Nolanahi ere, bektorearen osagaiak neurketa egiteko erabili den erreferentzia-sistemaren araberakoak dira; horrek esan nahi du ezen, beste sistema batean, formula_34, bektore berberak bestelako osagaiak izango dituela, formula_35 hain zuzen. Zer esanik ez, elkarrekiko higitzen ari diren bi erreferentzia-sistemetatik behatzean, magnitude bektorialaren osagaiak desberdinak izan daitezke; horregatik, behatzaile desberdinek eginiko neurketen balioak erlazionatzeko, \"transformazio-ekuazioak\" definitzen dira. Dena den, osagai kartesiarrak erabiliz gero, bektorearen moduluak balio hau izango du osagai kartesiarren moduluen bidez:\nformula_36\nMagnitude tentsorialak.\nMagnitude tentsorialak magnitude bektorialen antzekoak dira, baina korapilatsuagoak, osagai gehiago baitituzte, tentsorea zein mailatakoa den arabera.\nBektoreak lehen mailako tentsoreak dira, eta hiru dimentsioko espazioan formula_37 osagai dituzte. Magnitude bektorialez gain, fisikan eta matematikan bigarren edo hirugarren mailako tentsoreak ere agertzen dira. Hiru dimentsiodun espazio batean, bigarren mailako magnitude tentsorial batek formula_38 osagai ditu, eta formula_39 motako matrize batez bidez adierazten da era sinbolikoan. Esate baterako, honelaxe adieraziko da solido zurrun baten \"inertzia-tentsorea\" bere osagai kartesiarren bitartez:\nformula_40Ikus daitekeenez, osagai bakoitzak bi azpi-indize ditu, bi norabide kartesiarri dagozkienak. Era berean, hirugarren mailako tentsoreek formula_41 osagai dituzte, eta formula_42 motako matrize tridimentsional batez bidez adierazten dira era sinbolikoan, osagai bakoitza hiru azpi-indize izanik.\nMagnitudearen balioa gorputzaren tamainaren menpekoa den ala ez kontuan izanik.\nMagnitude intentsiboek ez dute tamainaren menpekotasunik; sistema fisikoa handiagoa edo txikiagoa izatean, magnitudea ez da aldatzen. Magnitude intentsiboak dira, adibidez, tenperatura, presioa, dentsitatea, abiadura, etc.\nMagnitude estentsiboen balioak gorputzaren tamainaren edo masaren menpekotasuna dute. Hain zuzen, sistema fisikoaren tamainaren proportzionalak dira, alegia, batugarriak. Estentsiboak dira, esate baterako, sistema fisikoaren masa, pisua eta bolumena. Dena den, oro har, bi magnitude estentsiboren zatiketa eginez magnitude intentsiboa sortzen da; adibidez, sistema berberaren masaren eta bolumenaren arteko zatidura dentsitatea da, intentsiboa.\nMagnitude fisikoen adierazpide sinbolikoa.\nMagnitude eta unitate fisikoak era sinbolikoan idaztean, oso kontuan hartu behar dira \"arau ortotipografikoak\", ISO erakundeak emanak. Labur esanda, magnitude eta unitateak sinbolo bidez adieraztean, arretan era bili behar da zein letrakera erabili, eta horretarako ezaugarri hauek eduki behar dira kontuan:\nSI sistemako oinarrizko magnitudeak.\nGauzak horrela, SI sistemako oinarrizko magnitudeen kasuan, taula batean bildu ditugu magnitudeen izenak, magnitudearen sinboloak, unitatearen izenak eta unitatearen sinboloak:\nAzken bi magnitude angeluarrak (angelu laua eta angelu solidoa) ere behar-beharrezkoak dira nazioarteko SI sisteman, adimentsionalak izan arren. Magnitude \"subsidiario\" edo \"lagungarriak\" direla esaten da, komenientziaz erabiltzen direnak, eta adimentsionaltzat hartzen dira, zeren, izatez, ez baitira \"benetako magnitude adimentsionalak\" (zenbaki hutsak, alegia), \"angelu\"en neurriei baitagozkie.\nNeurrien adierazpen sinbolikoa.\nOro har, magnitude fisikoaren neurria \"zenbaki batez eta unitate batez\" adierazten da, angeluez aparteko magnitude adimentsionalen kasuan izan ezik. Aurreko atalean azaldu den bezala, magnitude fisikoen sinboloak letrakera etzanez idazten dira eta unitateen sinboloak letrakera arruntez. Neurria adieraztean hutsarte bat utzi behar da zenbakiaren eta unitate-sinboloaren artean. Adibidez,\nformula_56\nidazten da, \"abiaduraren modulua\"ren (formula_57, letrakera etzanez) balioa bost \"metro zati segundo\"koa (formula_58, letrakera arruntez) dela adierazteko.\nMagnitude adimentsionalen kasuan zenbakia adierazten da soil-soilik, ez baitu unitaterik, erreferentzia batekiko balio erlatiboa baita; esate baterako, berunak urarekiko duen dentsitate erlatiboa formula_59 da.\nAngeluen kasuan, SI sistemako unitate estandarrak adierazten dira:\nformula_60formula_61\nFisika Orokorreko arlo nagusietako magnitude fisiko erabilienak.\nMagnitude fisikoak lotuta daude Fisikaren arlo nagusiekin. Jarraian, zenbait taula aurkeztuko dira, arlo bakoitzean erabili ohi diren oinarrizko magnitude eta magnitude eratorriekin, beti ere lehenago aipatutako Nazioarteko SI sistemako oinarrizko magnitudeak kontuan izanik. Zerrendak eta dira exhaustiboak, eta horregatik, Fisika Orokorreko testuetan gehien erabiltzen diren magnitudeak baino ez dira aipatuko,"}
{"id": "93177", "revid": "6327", "url": "https://eu.wikipedia.org/wiki?curid=93177", "title": "Magnitudea", "text": ""}
{"id": "93178", "revid": "7624", "url": "https://eu.wikipedia.org/wiki?curid=93178", "title": "Konbustioa", "text": ""}
{"id": "93180", "revid": "688", "url": "https://eu.wikipedia.org/wiki?curid=93180", "title": "Betaurreko", "text": "Betaurrekoak bi leiarrez osatutako optikoak dira, ikusmen arazoak konpontzeko erabiliak, gehienbat miopia eta astigmatismoa. Leiarrek argi-izpiak fokatzen dituzte.\nLeiarrak armazoi bati helduta daude, eta sudurrean finkatzen dira, arku baten bidez. Azkenik, bi beso daude, belarrien atzean mantentzen direnak. Printzipio batean betaurrekoen egiturak burdina eta altzairuarekin eginak zeuden, baina gaur egun normalean erretxinarekin eginda daude. \nLeiarrei dagokionez, kristalezkoak, polikarbonatezkoak edo plastikozko polimerozkoak izan ahal dira. Horrez gain, graduatuta ez dauden betaurrekoak badaude, baina beste gauzatarako erabiliak. \nDenbora osoan eraman behar ez duten pertsonek askotan soka batekin eusten dute beraien saman. Batez ere betaurrekoak ez galtzeko edota gertu izateko erabiltzen da. Sokaren muturrak betaurrekoen besoetan lotzen da. \nBetaurreko bifokalak ere badaude, hau da, lente bakoitzean bi graduazio ezberdinak izatea; gertutik eta urrunetik ikusteko. Hauek presbizia daukatenek erabiltzen dituzte, baina gero eta gutxiago daude, betaurreko progresiboei esker.\nTrifokalak antzerakoak dira, baina gaur egun ez dira fabrikatzen. Hauek gertutik eta urrunetik ondo ikusteaz aparte, erdikoa ere ikusteko erabiliak ziren.\nEguzkitako betaurrekoak gure bista babesten dituzte ultramore argiarengan eta gehiegizko argi naturala egotekotan ikusmena hobetzen dute. Hauen leiarrak tintatzen dira distiratsua eta polarizatua den argitik babesteko eta argi-lilurak sahiesteko. Betaurreko fotokromatikoak lenteak tintatuta dauzka ere, baina ilunpean egotekoak dira. Berezitasun bat daukate, zeren eta ultramore argiarekin kontaktua izatean, eguzkitako betaurreko batzuetan bihurtzen dira. Errezeta barik erosten diren ia betaurreko guztiak ez datozte graduaturik, baina optika batean pertsona bakoitzaren beharretara jartzen dituzte.\nBetaurrekoak ez dira soilik ikusmena hobetzeko. Berrienak betaurreko espezializatuak dira, konkretuki bisualak, hala nola 3D betaurrekoak ( 3 dimentziotan dauden filmak, adibidez) edo errealitate birtualezkoak. Batzutan estetika arrazoiengatik erabiltzen dira. Ez dute leiarrak izan behar, eta izatekotan graduatuta ez dauden kristalak badaude behar bada. Zuzentzaile betaurrekoen kasuan, material ezberdinak badaude gustokoena aukeratzeko.\nHistoria.\nBetaurrekoen aurrekari zaharrena Nimrudeko Lentea da. Leunduta dagoen harriko kristal-pieza bat da. Honekin Asirioak teleskopio bat bezala erabiltzen zuen zerua ikusteko.\nAgertu diren lehenengo errreferentzia historikoa egiptoar hieroglikikoetan izan zen k.a. V.mendean. Honetan kristalezko lente sinple batzuk bezala agertzen dira. Idatzizko erregistro zaharrena Erroman izan zen I.mendean Neron enperadorearen tutorearen eskuz, Seneka. Gainera, gladiadorren bataioiak ikusteko Neronek esmeralda bat erabiltzen zuen ikusmena handitzeko, Plinio Zaharrak idatzi zuen arabera.\nX.mendean Europan zeuden bikingoak \u201cerabilera anitzeko bitxi\u201d bat erabiltzen zuten, Visby lentea zeritzona, bai sua pizteko, bai gauzak handiago ikusteko. Momentu berean, Txinan, handitze-leiarrak zeramaten moldura baten gainean.\nRoberto Grossetesteren De irride tratatuan (1220-1235)hitz egiten da optika erabilita lortu ahal zela oso urrun zeuden letra txikiak ikustea. Horretaz aparte, Alessandro Della Spinak gutxi gora-behera 1285etik 1289ra bere erabilera pertsonalerako betaurrekoak eraiki zituen.\nErdi Aroan optikarekin zerikusia zeukaten ikerketak arabiarrak soilik egin zituzten. Jakinduria hori Europara ailegatzeko 1240an latinera itzuli zuten Al-Haitham-en idazkerak. Alhazen (1021) optika liburuan eztabaidatzen da lente ganbilen erabileraz gauzak handiago ikusteko, hots, irakurketa harriaren erabileraz. \nRoger Bacon-ek arabiarren ikerketatik ikasten joan zen eta 1266an dilista forma zeukaten lehen betaurrekoak egin zituen. Hau dena bere liburuan \u201cOpus Maius\u201d honi buruz hitz egiten zuen, baita oso erabilgarria irauditzen zitzaiola ere. \nXIII.mendean italiar monjeak eta artesauak esferaerdiko leiarrak egin zituzten harria eta kuartzoarein. Europan, XIV.mendean, bazeuden betaurreko batzuk miopia zuzentzeko lente konkaboekin eginak, baina 1451an Nicolas Cusakoa1451ean miopia tratatzeko leiar konkaboak sortu zituen. Hau da, leiarren erdialdean finagoa izatea kristala eta lodiagoa ertzetan.\nBistako Arazoak.\nMiopia\nMiopia, bista laburtasuna eta begi laburtasuna izenez ere ezaguna den ikusmenaren akats bat da, hau da, miopia duen pertsona batek urrun dagoena ikusteko zailtazunak izaten ditu baina gertu dauden gauzak ondo ikusten ditu.\u00a0 Miopia irudia erretinaren aurrean sortzen delako gertatzen da, bai kornea, kristalinoa edo biak oso indartsuak direlako, bai begia normala baino luzeagoa delako.\nMiopiaren sintomak haurtzarotik agertzen dira normalean, eta handitu egin daitezke denbora aurrera egin ahala. Oro har, miopiak egonkortzeko joera du 18 urtetik aurrera. \nMiopia zuzentzeko hainbat tratamendu daude: Betaurrekoak, Lentillak eta Kirurgia\nHipermetropia\nHipermetropia oftalmologiaren arloko gaixotasuna da. Bistako gaixotasun honek eremu laburreko ikusmena murrizten ditu, esparru luzekoa normalean ondo mantenduz. Hau, begia normalean baino txikiagoa denean gertatzen da, eta lenteekin (betaurrekoekin) zuzentzen da. Hiru hipermetropia mota daude: Hipermetropia sinplea, Hipermetropia konposatua eta hipermetropia mistoa. \nHipermetropia adierazten duten faktore posibleak edo sintomak\u00a0 hauek izan daitezke:\nHipermetropia zuzentzeko hainbat tratamendu daude: \nDaltonismoa\nDaltonismoa akats genetikoa da,hau da,\u00a0 akats hau duten pertsonak ez dira gai koloreak behar bezala bereizteko. Daltoniko guztiek ez dituzte kolore berberak nahasten, baina ohikoa izaten da berdea eta gorria nahastea .Akats genetiko hori herentziaz jasotzen da eta X kromosomari lotutako alelo azpirakor baten bidez transmititzen da. Esan bezela, Daltonismoa duen pertsona batek sintoma hauek izaten ditu:\nOro har, daltonismoa herentziazkoa da. Ez du sendabiderik, baina betaurreko eta ukipen-lente bereziak daude, koloreen arteko aldea nabaritzen lagun diezaiekete pertsonei. Pertsona daltoniko gehienek ez dute arazorik eguneroko jarduerekin.\nAstigmatismoa\nAstigmatismoa oftalmologiaren arloko gaixotasuna da,hau da, gaixotasun bat da non korneak (begiaren aurrealdean dagoen ehun gardena) ezohiko kurba bat duen, meridiano baten kurba eta beste batena desberdinak diren, eta honek irudi gaizki fokatu bat sortarazten du. Hauek dira astigmatismoaren zeinu eta sintometako batzuk:\nAstigmatismoa tratatzeko zenbait modu daude: Begi-lagunekin edo kontaktuzko lente gogorrekin eta kirurgiarekin.\nPresbiopia\nPresbiopia, ikusmen nekatua ere deitzen zaio , adinarekin lotutako begi-akatsa da, oro har 40-45 urte artean agertzen dena eta gertutik ikusteko zailtasunak eragiten dituena. Lentearen akomodazio- potentziaren murrizketaren ondorioz gertatzen da, eta horrek hurbileko objektuetan fokatzeko gaitasuna gutxitzea eragiten du.\n\"Presbiopia duen pertsona batek sintoma hauek izaten ditu:\"\n\u00a0 \u00a0\"Presbiopia zuzentzeko aukera komun batzuk honako hauek dira:\"\nModa.\nEguzkitarako betaurrekoak dira gehien batean modan erabiltzen direnak. Txinan hasi ziren XII.mendean betaurrekoen lenteak iluntzen haien begi-espresioa ezkutatzeko. Horrela inpartzialtasuna lortzen zuten. Hortik aurrera populartasuna irabazten joan ziren.\nMonokuloak erabiltzea XIX. mendean modan jarri zen. Generalean gizon dirudunekin lotzen zen, frak eta kapela luze batekin jantziak. Hauek betaurrekoen antzerakoak dira, baina lente bakar batekin, hots, bakarrik begi baterako. Normalean alanbrezko eraztun batean jartzen zen kordoi edo katena batekin lotuta arropara. Monokuluaren forma ondo jarrita egon behar da erosoa izateko.\nXV.mendean betaurrekoak eramatea prestigioa ematen zuen. Bakarrik dirudunak erosi ahal zuten burdinez edo brontzez egindako betaurrekoak.\nXX.mendetik gaur egun arte, bai ikusmena zuzentzeko, bai osagarri bezala erabiltzen dira. Graduatuta dauden betaurrekoak forma, kolore, material... ezberdinekoak izan daitezke, aldatu ezin den bakarra lenteen loditasuna da. Graduazioa edota kristalak ez duten betaurrekoekin berdina gertatzen da, baina hauek nahi dituztenean jartzen dituzte.\nBetaurreko Motak.\nBetaurreko mota desberdinak existitzen dira gaur egun merkatuan. Hauek urteen poderioz erabilera, kristalen edo eta pertsonaren aurpegiaren formaren arabera sailkatzen dira.\nERABILERAREN ARABERA:\nBegiak izan ditzakeen errefrakzio-akatsak zuzentzeko erabiltzen dira: miopia, hipermetropia, astigmatismoa. Hauek material desberdinetako lenteak izan daitezke: plastiko edo beira, eta baita erabiltzeko modu desberdinetakoak: material desberdinetako monturetan jarritako lenteak edo kornearen gainean flotatzen dutenak (lentillak). \nKristalen arabera\nKristal desberdinen erabilera egiten da pertsonaren kasuaren arabera, honela arazo bisuala ahal bezain beste murrizteko.\nLenteak argia desbideratzeko erabiltzen dira haien formaren arabera, honela pertsonak duen errefrakzio arazoari erreparatu eta beharrezko forma bilatzen da.\nLente positiboak bezala ere ezagunak dira. Hauek bazterrak finak dituen bitartean, erdigunea lodiagoa du, honela argi izpiak puntu berdin batean konbergitzen dira. Normalean miopiak edo astogmatiasmoak zuzentzeko erabiltzen dira. Hiru mota existitzen dira:\nKonbergenteak ez bezala, erdigunean finagoak dira, eta bazterretan lodiagoak. Hiru mota desberdintzen dira:\nFokoa non kokatuta dagoen arabera, hau da; objektu batetik heldu eta lentean zehar igarotzen diren argi-izpiak elkartzen diren puntuaren arabera sei mota desberdintzen dira:\n- Aurpegiaren arabera\nBetaurrekoak sailkatzeko beste moduetako bat aurpegiaren formare araberakoa da.\nSegurtasuneko betaurrekoak, begiak kanpotik datozen sustantzia korrisibo edo eta birutetatik babesteko eginiko tresna da, nagusiki lan makinatuetan erabiliak.\nBetaurreko mota hauek bista eguzkiko argi zuzen edo ez-zuzenetik babesteko eginak daude, eta normalean ez dute graduaziorik.\nKiroletako betaurrekoak oso beharrezkoak izaten dira kirol nautikoeta edo elurretakoetan, non uretan gertatzen del isladak UVen exposizioa handiagotzen duen.\nBetaurreko hauen bitartez esperientzia erreal bat bisitzea lortzea nahi da errealitate birtualaren bitartez, honela \u201cvisor VR\u201d deitzen zaion betaurrekoaren bitartez pertsona esperientzia birtual batean murgilduz lehenengo pertsonan bizitzen hari bazen bezala.\nBetaurrekoak erabiltzearen abantailak eta desabantailak.\nAbantailak:Lehenik eta behin esan beharra dago betaurrekoak erabiltzeak bere alde positiboak dituela: \nDesabantailak:"}
{"id": "93182", "revid": "59723", "url": "https://eu.wikipedia.org/wiki?curid=93182", "title": "Leiar", "text": "Leiarra gailu optiko transmisore bat da, argi sorta bat errefrakzioaren bidez fokatzen edo barreiatzen duena. Argi ikusgaia ez den uhinak eta erradiazioa modu bertsuan enfokatzen edo barreiatzen dituzten gailuei lenteak ere deitzen zaie, hala nola mikrouhin-lenteak, elektroi-lenteak, lente akustikoak edo lente leherkorrak. Leiar sinple bat material gardenezko pieza bakar batean datza, eta leiar konposatu batek, berriz, hainbat lente sinple ditu, normalean ardatz komun baten luzeran jarriak. Beira edo plastikoa bezalako materialez eginda daude, eta hil eta leundu (edo moldekatu) egiten dira, nahi den forma lortzeko. Leiar batek argia enfoka dezake, enfokatu gabe argia errefraktatzen duen prisma batek ez bezala.\nLeiar ohikoenak argi-izpiek beren gainazalaren hainbat puntutan eragitean izaten duten errefrakzio maila desberdinean oinarritzen dira, betaurreko, betaurreko edo lentilletan ikusmen-arazoak zuzentzeko erabiltzen direnak barne. Lenteak edo lente eta ispiluen konbinazioak teleskopio eta mikroskopioetan ere erabiltzen dira, objektibo edo begiko gisan zerbitzatzeko. Lehen teleskopio astronomikoa Galileo Galileik eraiki zuen lente konbergente bat (lente positiboa) helburutzat eta beste dibergente bat (lente negatiboa) begitzat erabiliz. Badira beste uhin elektromagnetiko mota batzuk elkartu edo dibergitzeko gai diren tresnak ere, lente ere deitzen direnak. Adibidez, mikroskopio elektronikoetan lenteak magnetikoak dira.\nAstrofisikan, lente grabitatorioen fenomenoak ikus daitezke, urruneko objektuetatik datorren argia objektu masiboetatik gertu pasatzen denean eta haren ibilbidean kurbatzen denean.\nEtimologia.\nLente hitza latinezko \"lens\", \"lentis\" hitzetik dator: \"dilista\" esan nahi du eta, beraz, lente optikoei honela deitzen zaie, lekalearen formarekin duten antzekotasunagatik.\nXIII. mendean marko baten gainean jar zitezkeen beirazko disko txikiak egiten hasi ziren. Lehen betaurrekoak irakurtzekoak izan ziren.\nLeiarren atalak.\nLente bat osatzen duten elementuak honako hauek dira:\nMotak.\nLenteak, hartzen duten formaren arabera, konbergenteak, dibergenteak edo ganberazkoak dira. Konbergenteak (edo positiboak) lodiagoak dira erdialdean eta estuagoak ertzetan. Horrela deitzen zaie, irudi-fokua deitzen den puntu jakin batean, bertatik igarotzen den ardatz nagusiarekiko izpi paralelo sorta oro elkartzen (bat egiten) dutelako. Honako hauek dira:\nLente dibergenteak (edo negatiboak) lodiagoak dira ertzetan, eta estutasun handia dute erdialdean. Honela deitzen dira, bertatik igarotzen den ardatz nagusiarekiko izpi paralelo sorta oro dibergiarazten (banantzen) dutelako, euren luzapenek, ezkerraldean dagoen irudi-fokuan bat egiten dute, konbergenteek ez bezala, hauen irudi-fokua eskuinaldean baitago. Beraz, lente dibergenteek ezin dute irudi errealik osatu, baina, tximistak objektua dagoen planora proiektatuz, irudi birtualak sor ditzakete. Hauek dira:"}
{"id": "93183", "revid": "119347", "url": "https://eu.wikipedia.org/wiki?curid=93183", "title": "Elektrolisi", "text": "Elektrolisia elektrizitatearen bidez substantzia baten osagaiak banatzeko prozesua da, adibidez uraren kasuan hidrogenoan eta oxigenoan banatzen da. Elektrolitoak dituen disoluzio batetik korronte elektrikoa igaroaraziz egiten da. Elektrolisia gertatzen den ontziari zelda elektrolitikoa esaten zaio. Metalezko bi barra (elektrodoak) kanpoko elektrizitate-iturri bati lotuak disoluzio elektrolitiko batean murgilduta daude. Elektrolisia gertatzeko beharrezkoa den potentzial diferentzia deskonposizio-potentziala deritzo. Elektrolitoaren ioi positiboak katodora joaten dira eta ioi negatiboak anodora.\nProzedura.\nElektrolisiaren analisi teknikoa.\nSare elektrikora konektatuta dauden bi elektrodoei korronte elektrikoa helerazten zaie, elektrodo horiek disoluzioan murgilduta daudela. Polo positibora konektatuta dagoen poloa, anodoa izango da eta polo negatibora konektatuta dagoena, katodoa.\nElektrodo bakoitzak, kontrako kargako ioiak erakartzen ditu, horrela, ioi negatiboak edo anioiak, anodorantz desplazatuko dira (elektrodo positiboa) eta ioi positiboak edo katioiak, katodorantz (elektrodo negatiboa).\nElektroiak banatu eta elektrodoetan hauen kontzentrazioa handitzeko behar den energia, korronte edo iturri elektrikoak ematen du.\nElektrodoan, elektroi transferentzia bat gauzatzen da elektroien eta ioien artean, horrela sustantzia berriak sortzen dira. Ioi negatiboek edo anioiek, elektroiak ematen dizkiote anodoari (+), eta ioi positiboek edo katioiek elektroiak hartzen dituzte katodotik (-).\nLaburbilduz, funtsean gertatzen dena oxidazio-erredukzio bat da, non energia iturria elektrizitatea den.\nNernst-en ekuazioa.\nErredox-erreakzioetan asko erabiltzen den kalkuluetako bat, Nernst-en ekuazioa da. Ekuazio honek, erredox-erreakzio baten potentzial elektrikoak kalkulatzen ditu, egoera \u201cez estandarretan\u201d. Erreakzio batek produzitzeko edo kontsumitzeko trebetasuna adierazten duten taulak existitzen dira, potentziala emanaz. Taula horrek, potentzial estandarra adierazten dute eta baldintza \u201cestandar\u201d batzuetan ematen dira: 1 bar-eko (gutxi gorabehera 1 atm) presioan; 298 K-etan (edo 25\u00a0\u00b0C edo gelako tenperaturan); eta produktuetako bakoitza, 0,1M-eko kontzentrazioan. Potentzial estandar hau, E\u00ba, zuzendu egin daiteke erreakzioaren benetako tenperaturarekin, transferitutako elektroi mol kopuruarekin eta erredox-erreakzioan parte hartu duten produktuen kontzentrazioekin.\n\ud835\udc38 = \ud835\udc38\u00ba \u2212 ( RT/nF)\ud835\udc59\ud835\udc5b\ud835\udc44\nR: 8.3145 J mol-1 K -1\nT: tenperatura (K)\nn: trukatutako elektroi-molak\nF, Faraday-ren konstantea, elektroi mol baten karga: 96500 C/mol \u00a0\nQ: Oreka konstante termodinamikoa\nlog10 ordezkatuz, T=298,15K kasurako eta konstanteei balioak emanez, ondorengo ekuazio berria lortzen da:\n\ud835\udc38 = \ud835\udc38\u00b0 \u2212(0,05916/n) \ud835\udc59\ud835\udc5b\ud835\udc44\nBaina non dauka ekuazioak jatorria?\nZelula elektrokimiko edo pila batean erreakzio gertatzen denean, zelulak lan bat egiten du: lan elektrikoa, elek. \u00a0elek= -nFEzel. Hala, lana energia bezala definitu daitekeenez, Gelek= -nFEzel \u00a0berdintzat hartzen da. Eta ezaguna denez, prozesua espontaneoa izan dadin, G&lt;0 izan behar da, Ezel&gt;0 izanik.\nBeraz, ondorengoa baieztatzen da:\n\u0394G = \u0394G \u00b0 + RT ln Q \u00a0 \u00a0\nQ: Produktu ionikoa.\nErredox erreakzio batek korronte elektrikoa sortzen du erreaktiboak eta produktuak ez baitaude orekan. Oreka lortzen denean, ez dago korronte elektrikorik eta kontzentrazioak orekakoak izango dira, hots Q = K\nEzel = 0 \u00a0\u2192 sistema orekan; \u0394G = 0\n\u0394G\u00b0 = - RT ln K \u00a0= -nFE\u00b0 = -RT ln K\nHala, \ud835\udc38 = \ud835\udc38\u00ba \u2212 ( RT/nF) \ud835\udc59\ud835\udc5bK\nPila eta elektrolisiaren arteko desberdintasunak.\nBi eratako prozesu elektrokimikoak daude: Alde batetik, pila galbanikoak edo voltaikoak, (Daniel pila esaterako) oxidazio-erreakzio erreakzioan trukatutako elektroiei esker korronte elektrikoa sortzen denean gertatzen direnak. Pilek erredox erreakzioak sortzen duen energia kimikoa energia elektrikoa bihurtzen dute. Berezko prozesuak dira. Beste aldetik, berriz, zelula elektrolitikoak hain zuzen, energia elektrikoari esker oxidazio-erredukzio erreakzio bat ematen denean gertatzen dira eta piletako prozesuaren alderantzizkoa da.\nPilan, bi elektrolito daude eta zelula elektrolitikotan, berriz, bat.\nPiletan, anodoa polo negatiboa da eta katodo positiboa; baina zelula elektrolitikoetan, berriz, nahiz eta oxidazioa beti anodoan ematen den bi kasuetan, anodoa polo positibotzat jotzen da eta katodoa negatibotzat.\nErabilerak.\nIndustrian.\nMetalak lortzeko horien gatzetatik. Energia iturritzat elektrizitatea erabiltzen da.\nGalbanoplastia.\nObjektu baten gainestalketa beste metal baten geruza finaz (geruza hau metal honen gatzetik dator). Hots, bainu elektrolitikoak. Metal bat beste batez estaltzea (dekoratzeko edo korrosioa ekiditeko).Babestu nahi den elementua estaltzeko erabiliko den metala duen disoluzio batean sartzen da (bainua) eta bera KATODOA izango da (-).\nGalbanoplastiaren adibide bat sardeskaren zilarrestatzea da: katodoan sarkeska jartzen da. Disoluzioan, aldiz, zilar gatza. Horrela zilar ioiak sardeskaren gainean jalkiko direlarik. Iritsiko da momentu bat non ioiak agortu egingo diren, jalkitzen ari baitira metal moduan sardeskaren gainean. Hori ekiditeko, anodo beraza, zilarrezko xafla bat jartzen da, bertako oxidazioaren bidez zilar ioiak etengabe ekoizteko. Disoluzioa hornituz.\nUraren elektrolisia.\nUraren elektrolisia, ura (H20) oxigeno (02) eta hidrogeno (H2) gasetan deskonposatzean datza. Korronte elektriko bat konektatzen da bi elektrodotara. Elektrolito batean egiten den muntaia da, zelula elektrolitikoena hain zuzen. Bertan, hidrogenoa katodoan agertzen da (polo negatiboa) eta oxigenoa, berriz, anodoan (polo positiboa).\nSortzen den hidrogeno kopurua oxigenoarena baino handiagoa da, bikoitza gutxi gorabehera; bi kopuruak dira urak pasarazitako korronte totalarekiko proportzionalak.\nHidrogenoa agertzen den kableak ez du kolorea aldatzen. Oxigeno gasa agertzen den kableak, berriz, bai; oxidatu egiten da eta kolore beltza hartzen du."}
{"id": "93184", "revid": "1340", "url": "https://eu.wikipedia.org/wiki?curid=93184", "title": "Elektrolisia", "text": ""}
{"id": "93185", "revid": "499", "url": "https://eu.wikipedia.org/wiki?curid=93185", "title": "Lentea", "text": ""}
{"id": "93186", "revid": "1340", "url": "https://eu.wikipedia.org/wiki?curid=93186", "title": "Betaurrekoak", "text": ""}
{"id": "93187", "revid": "336", "url": "https://eu.wikipedia.org/wiki?curid=93187", "title": "Iman", "text": "Imana eremu magnetikoa sortzen duen objektu edo materiala da. Imanak, duen magnetismoari esker, material ferromagnetikoak eta beste iman batzuk erakartzen ditu. Modu sinple batean esan daiteke imanek bi polo dituztela: ipar poloa eta hego poloa. Imanen ezaugarri nagusietako bat da polo berdinek elkar aldaratzen eta kontrakoek elkar erakartzen dutela.\nIman iraunkorra material magnetizatuz osaturiko objektua da, eta eremu magnetiko iraunkor bat sortzen du. Egunerokotasunean aurki daitekeen eredu sinple bat hozkailuko atean oharrak itsasteko erabiltzen diren imanena da. Imanek era indartsuan erakartzen dituzten objektuak magnetiza daitekeen materialez osatuta daude, eta halako materialei \"material ferromagnetiko\" deritze. Horien artean, burdina, nikel eta kobalto elementuak zein haien arteko aleazioak daude: lur arraroen arteko aleazio metaliko batzuk eta era naturalean sorturiko mineral batzuk ere, magnetita adibidez. Imanaren presentzian, material ferromagnetikoek izaten dute, material guztien artean, erantzun nabarmenena (horregatik deitzen zaie \"magnetiko\" esparru ez-akademikoan), baina gainerako materialek ere badituzte erantzunak, magnetismo motaren arabera ahulagoak izan arren.\nMaterial ferromagnetikoak bi motatan sailka daitezke: magnetikoki \"bigunak\" eta magnetikoki \"gogorrak\". Lehenengoak magnetiza daitezke, baina ez dute egoera horretan luzaro irauten: adibidez, burdina suberatua sartuko litzateke kategoria horretan. Bestalde, material ferromagnetiko \"gogorrek\" luzaro manten dezakete beren magnetizazioa (horregatik aukeratzen dira iman iraunkorrak egiteko), eta prozesu berezien bidez sortzen dira. Adibidez, alnico eta ferritak eremu magnetiko indartsu baten pean eratzen dira haien barne-egitura mikrokristalinoa lerrokatzeko eta magnetizazioa indartzeko. Horrela lortutako iman aseei, desimantzeko, eremu magnetiko zehatz bat aplikatu behar zaie, eta eremu magnetiko horren atari-balioa material magnetizatuen koertzibitatearen mendeko da. Material \"gogorrek\" koertzibitate handia dute; \"bigunek\", aldiz, txikia. Iman baten ahalmen osoa haren momentu magnetikoak neurtzen du, edo, bestela, sortzen duen fluxu magnetiko totalak. Material baten magnetismoaren ahalmen lokala neurtzeko, haren magnetizazioa erabiltzen da.\nElektroimana material eroalez osatutako harila da; horretan zehar korrontea pasatzen denean, iman batek bezala jokatzen du. Askotan, harilaren barruan material ferromagnetiko \"bigun\" bat sartzen da, altzairu gozoa adibidez; ondorioz, elektroimanak sortzen duen eremu magnetikoa sakonki indartzen da.\nAurkikuntza eta garapena.\n\"Iman\" hitza frantsesezko \u201c\"aimant\"\u201d hitzetik dator, eta frantsesek hitz hori latinezko \u201c\"adamas, adamantis\"\u201d (diamantea, metal gogorra) hitzetik hartu zuten. Gainera, \"magnetismo\" hitzaren erroa, \"magnet\" (ingelesez \"iman\" esanahia duena), latinezko \"magnetum\"etik dator (magnetita). Latinak hori grekotik hartu zuten; \u03bc\u03b1\u03b3\u03bd\u1fc6\u03c4\u03b9\u03c2 [\u03bb\u03af\u03b8\u03bf\u03c2] (\"magn\u0113tis [lithos]\") \u201cMagnesiako [harri]\u201d esanahia duen hitzetik, hain zuzen ere. Izan ere, Magnesia Antzinako Greziako lurralde bat zen, non magnetita minerala aurki zitekeen. Mineral horren zatiak izan ziren historiako lehen iparrorratz magnetikoak.\nAntzina, naturalki magnetizatutako mineralaren (magnetitaren) bidez ikasten eta aztertzen zuen jendeak magnetismoa: imanen lehen aipamenak eta haien propietateen deskribapenak duela 2.500 urtekoak dira, Grezian, Indian eta Txinan eginak. Esaterako, Plinio Zaharrak, erromatar idazle, naturalista, historialari eta militarrak, bere \"Naturalis Historia\" entziklopedian, imanen propietateak bildu zituen.\nMagnetismoak garrantzi handia izan zuen nabigazioan: XII. mendetik XIII. mendera, iparrorratz magnetikoak erabili ziren bai Txinan, bai Europan eta bai Arabiar Penintsulan.\nFisika.\nEremu magnetikoa.\nFluxu magnetikoaren dentsitatea (eremu magnetiko ere deitua, normalean B letrarekin adierazia) eremu bektorial bat da. Espazioko puntu jakin batean B eremu magnetikoak duen bektorea, honako bi propietateek definitzen dute:\n1. Haren norabidea iparrorratzaren orientazioaren berdina da.\n2. Haren magnitudea (indar ere deitua) iparrorratzak jasaten duen indarraren proportzionala da.\nSI unitateetan, B eremu magnetikoaren indarra teslatan adierazten da.\nMomentu magnetikoa.\nImanaren momentu magnetikoa (momentu dipolar magnetikoa ere deitua, \u03bc letrarekin adierazia) imanak dituen propietate magnetikoekin erlazionatutako bektorea da. Iman zuzen batean momentu magnetikoaren noranzkoa hego polotik ipar polora doa. Magnitude hori poloek duten indarrarekin eta haien arteko banaketarekin erlazionatuta dago. SI unitateetan momentu magnetikoa A\u00b7m2 unitateekin adierazten da.\nImanak, bere eremu magnetikoa sortzeaz gain, beste eremu magnetikoei erantzuten dio. Imanak edozein puntutan sortzen duen eremu magnetikoaren indarra imanaren momentu magnetikoaren magnitudearekiko proportzionala da.\nGainera, imanak, kanpoko eremu magnetiko baten eraginpean dagoenean, hots, beste iturri batek sortutako eremu magnetiko baten pean dagoenean, momentua eremu magnetikoarekiko paralelo orientatuko duen indar-momentu bat jasango du. Indar hori eremu eta momentu magnetikoaren araberakoa izango da. Imana, halaber, norabide batera edo bestera eramango duen indar baten mende egon daiteke, eta indarra iturriaren eta imanaren orientazioaren eta posizioaren araberakoa izango da. Espazioan eremua uniformea bada, imanak ez du indarrik jasango, nahiz eta indar-momentu baten mende egon.\nHari zirkular bat, A azalerakoa, I korronte batek zeharkatzen badu, haren momentu magnetikoaren magnitudea m=IA izango da.\nMagnetizazioa.\nMagnetizatutako material baten magnetizazioa, M, material horrek bolumen-unitateko duen momentu magnetikoa da, eta haren unitatea A/m da. Eremu bektorial bat da, eta ez, momentu magnetikoa bezala, bektore bat; izan ere, iman baten zati ezberdinak norabide eta indar ezberdinekin magnetiza daitezke. Iman zuzen on batek, esaterako, 0,1 A\u00b7m2-ko momentu magnetikoa eta 1 cm3-ko bolumena izan ditzake; orduan, haren magnetizazioa 100.000 A/m-koa da. Burdinak metroko milioi bat ampere inguruko magnetizazioa izan dezake; horregatik, burdinazko imanak oso eraginkorrak dira eremu magnetikoak sortzeko.\nEredu teorikoak.\nImanak azaltzen dituzten bi eredu daude: (a) polo magnetikoak eta (b) korronte atomikoak.\na. Helburu askotarako, oso erabilgarria da imanak ipar eta hego polo magnetikoak dituela pentsatzea, baina ideia hori ez da literalki ulertu behar. Izan ere, imanaren muturrak ezberdintzeko modu bat baino ez da; imanetan ez daude ipar partikulak mutur batean eta hego partikulak bestean bereizita, hau da, iman barra bat erditik apurtzen bada, ipar eta hego poloak bereizteko asmoz, iman berri bi agertuko dira, eta ez ipar polo bat eta hego polo bat. Hala ere, hainbat fisikarik polo magnetikoen hurbilpena erabiltzen dute iman iraunkorrak diseinatzeko. Hurbilketa horretan, iman baten barruko magnetizazioaren dibergentzia, \u2207\u00b7M, eta gainazaleko osagai normala, M\u00b7n, monopolo magnetikoen banaketatzat hartzen dira. Hori hitzarmen matematiko bat baino ez da, eta ez du esan nahi monopolo magnetikoa dagoenik imanean errealitatean. Polo magnetikoen banaketa ezagutzen bada, H eremu magnetikoa lor daiteke. Imanetik kanpo, B eremua H-rekiko proportzionala da; barnean, ordea, magnetizazioa H-ri gehitu behar zaio. Metodo horren hedapen batek imanaren barnean karga magnetikoak egotea ahalbidetzen du; teoria ferromagnetikoetan erabiltzen da.\nb. Beste eredua Amp\u00e8re-ren eredua da; horretan, magnetizazioa materialean zeharreko Amp\u00e8reren korronteengatik sortzen da, muga-korronte (ingelesez \"bound currents\") zirkular itxi mikroskopikoengatik: bolumeneko magnetizazio-korrontearen dentsitateagatik eta gainazaleko magnetizazio-korrontearen dentsitateagatik. Uniformeki magnetizatutako iman zuzen zilindriko batean, imanak, Amp\u00e8reren korronteen ondorioz, korronte elektriko makroskopiko bat haren gainazala zeharkatzen arituko balitz bezala jokatzen du, eta korrontea zilindroaren ardatzaren norabidekoarekiko normala da. Normalean, materialaren barneko atomoetako korronte mikroskopikoak (bolumeneko magnetizazio-korrontearen dentsitateak) inguruko atomoetako korronteek ezabatzen dituzte; bada, ekarpena gainazaleko magnetizazio korronte-dentsitatearena da soilik. Dena dela, nahiz eta imanaren kanpoaldeko gainazala kendu, eremu magnetikoa ez da deuseztatuko; alabaina, materialean barrena deuseztatuko ez diren korronte zirkularretatik korrontedun gainazal berri bat agertuko da. Eskuineko eskuaren arauak zehaztuko du karga positibodun partikulek sortutako korrontearen norabidea. Haatik, praktikan, karga negatibodun partikulek sortutako korrontea da nagusi.\nPolaritatea.\nIman baten ipar poloak, aske dagoenean, Lurraren ipar polo magnetikoa erakusten du (Lurraren ipar polora begira dago). Kontuan hartu behar da, ordea, Lurraren polo geografikoak eta magnetikoak ez direla nahasi behar. Aurkako poloek (iparra eta hegoa) elkar erakartzen dutenez, planetaren ipar polo magnetikoa Lurraren eremu magnetikoaren hego poloa da.\nHaIa ere, iman baten ipar eta hego poloak zehazteko ez da beharrezkoa Lurraren eremu magnetikoa zein den jakitea. Adibidez, imana elektroimanarekin konparatzea bide bat izan liteke, elektroimanaren poloak eskuineko eskuaren arauaren bidez identifika daitezkeelako. Izan ere, hitzarmenez, imanaren eremu-lerroak ipar polotik atera eta hego polotik sartzen dira.\nMaterial magnetikoak.\n\"Iman\" terminoa eremu magnetiko iraunkorra sortzen duten objektuekin erabiltzen da. Material gehienek eremu magnetiko batekin erantzuten diote aplikatutako eremu bati, fenomeno horri magnetizazioa deitzen zaio. Magnetizazio mota ugari daude, eta edozein materiali horietako bat dagokio.\nNormalean, materialen portaera asko alda daiteke, hori materialen egituraren mende dago, elektroien konfigurazioaren mende, hain zuzen ere. Materialetan jokabide magnetiko ezberdinak ikusi dira, horien artean honako hauek:\nMagnetizazio mota gehiago existitzen dira: superparamagnetismoa, superdiamagnetismoa, metamagnetismoa edo spin beira.\nTenperaturaren eragina.\nImanak Curie tenperatura lortzen duenean magnetismo guztia galtzen du; horren ondoren, hozten bada ere, ezingo du magnetismoa bereganatu. Hala ere, batzuetan imana berriz magnetiza daiteke.\nBestalde, iman batzuk hauskorrak dira eta tenperatura altuetan hausten dira.\nAlnicoarekin 540\u00a0\u00b0C-tik gorako tenperatura erabiltzen da, material guztien arteko tenperatura altuena izanik. Ferrita eta SmCo-ekin 300\u00a0\u00b0C inguru, NIB-ekin 140\u00a0\u00b0C eta zeramika malguekin tenperatura txikiagoak erabiltzen dira.\nUnitateak eta zenbait kalkulu.\nImanaren eremu-lerroak.\nImanetik urrun, horrek sortutako eremu magnetikoa dipoloarenarekin aldera daiteke. Dipoloa distantzia konstantera mantentzen diren bi karga berdin eta kontrako zeinukoen multzoa da, eta dipoloak sortutako eremua haren momentu magnetiko osoak ezaugarritzen du. Hori imanaren itxurarekiko independentea da, momentu magnetikoa ez delako inoiz nulua izango. Eremu dipolarraren ezaugarri bat da haren indarra \"1/r3\" faktorearekiko proportzionalki txikitzen dela, non \"r\" baita imanaren zentroarekiko distantzia.\nImanetik zenbat eta hurbilago, eremu magnetikoa orduan eta zailagoa da. Izan ere, imanaren itxurarekiko zein magnetizazioarekiko mendekotasunak du eragin handiena. Formalki, eremua garapen multipolarraren bidez adieraz daiteke: eremu dipolarra gehi eremu kuadrupolarra gehi eremu oktopolarra...\nImanetik oso hurbil, eremu ezberdin asko dira posible. Esaterako, iman zuzen luze eta mehe baten kasuan, ipar eta hego poloetan, eremua \"1/r2\" faktorearekiko proportzionalki txikitzen da, non \"r\" baita poloetatik espazioko edozein puntutara dagoen distantzia.\nIndar magnetikoaren kalkuluaren adibideak:.\nIman bakarrak sortutako indarra.\nIman baten indarra, batzuetan, haren erakarpen-indarraren arabera adierazten da, hau da, beste objektuak erakartzeko edo aldaratzeko duen ahalmenaren arabera. Elektroiman batek edo iman iraunkor batek bere poloen artean sortzen duen erakarpen-indarra, Maxwell-en ekuazioaren bidez lortzen da:\nformula_1 ,\nnon\nBeraz, iman bat bertikalki jarrita badago, imanak jaso dezakeen masaren balioa kalkula daiteke honako ekuazioaren arabera, Newtonen 2. legea formula_2 dela jakinda:\nformula_3\nBi polo magnetikoren arteko indarra.\nKlasikoki, bi polo magnetikoren arteko indarra:\nformula_4,\nnon\nImanek halabeharrez bi polo dituztela pentsatzea ideia erabilgarria da imanak diseinatzen dituzten ingeniarientzako, baina imanek iparra eta hegoa baino banaketa zailagoa dute. Hortaz, poloen ideia ezartzea ez da dirudien bezain erraza. Horrenbestez, zenbait kasutan, honako adibideetan erabiliko diren formulak erabilgarriagoak izaten dira.\nHurbil dauden A azalerako bi gainazal magnetizaturen arteko indarra.\nElkarrengandik hurbil dauden magnetizatutako bi gainazalen arteko indarraren ekuazioa honakoa da:\nformula_5,\nnon\nEkuazioa onargarria da baldin \"FRINGING\" efektua arbuiagarria bada eta burdinarteko bolumena (hau da, zirkuitu magnetiko bateko material ferromagnetikoan dagoen tarteko edo espazioko bolumena) material magnetizatuarena baino askoz ere txikiagoa bada.\nBi iman zuzenen arteko indarra.\nBi iman zuzen zilindriko berdinen arteko indarraren hurbilpena, bata bestearen poloetatik \"z\u00bbR\" distantziara daudenean:\nformula_7,\nnon\nPoloetatik hurbil dagoen eremu magnetikoaren eta magnetizazioaren arteko erlazioa formula_8 da.\nKontuan hartu behar da formula horiek guztiak Gilbert-en ereduan oinarrituta daudela, eta hori erabilgarria dela erlatiboki distantzia handietan. Beste eredu batzuetan (Amp\u00e8reren ereduan, esaterako), batzuetan analitikoki ezin ebatz daitezkeen formulak erabiltzen dira. Kasu horietan zenbakizko metodoak erabiltzea beharrezkoa da.\nBi iman zilindrikoren arteko indarra.\nBi iman zilindrikoren, \"R\" erradioko, \"L\" luzerako eta dipolo magnetikoa lerrokatuta dutenen, arteko indarra asintotikoki hurbildu daiteke beraien arteko distantzia \"z\u00bbR\" denean:\nformula_9,\nnon \"M\" baita imanen magnetizazioa, eta \"z\", imanen arteko distantzia. Poloetatik hurbil dagoen eremu magnetikoaren eta magnetizazioaren arteko erlazioa formula_8 da. Bestalde, momentu dipolar magnetikoa honakoa da:\nformula_11,\nnon imanen bolumena den \"V\". Eta imanak zilindrikoak direnez, formula_12 da.\nHorrez gain, \"z\u00bbL\" bada, bi dipolo magnetikoren arteko indarraren adierazpena berreskuratzen da:\nformula_13.\nElektroimanak.\nElektroimana, modu sinplean azalduta, espira (bira) bat edo gehiagotan biribildutako kable bat da, solenoide deritzona. Horretan zehar korrontea igarotzen denean, eremu magnetiko uniformea sortzen da. Eremua harilaren barnean dago, eta haren eremu-lerroak iman batenaren oso antzekoak dira. Iman eraginkor horren norabidea eskuineko eskuaren arauaren bidez zehazten da. Bestalde, elektroimanaren momentua eta eremu magnetikoa espira kopuruaren, espiren zeharkako sekzioaren eta kablean zehar igarotzen den korronte elektrikoaren araberakoak dira.\nHarila biltzen duen materialak, propietate magnetiko berezirik ez badu (kartoia, esaterako), oso eremu ahula sortuko du. Aldiz, erabilitako materiala ferromagnetikoa bada (burdina, adibidez), sortutako eremua aurrekoa baino ehunka edota milaka aldiz indartsuagoa izango da.\nElektroimanak asko erabiltzen dira partikula-azeleragailuetan, motor elektrikoetan, txatartegietako garabietan edota erresonantzia magnetiko bidezko irudigintzan. Horietako erabilera batzuek, ordea, dipolo magnetikoak baino konfigurazio zailagoak behar dituzte; esaterako, partikula sortak bideratzeko, kuadrupolo eta sextupolo magnetikoak erabiltzen dira.\nOhiko erabilerak.\nEgunero, ohartzen ez garen arren, magnetismoa oso arrunta da. Hori erakusten duten adibideak honakoak dira:"}
{"id": "93188", "revid": "1340", "url": "https://eu.wikipedia.org/wiki?curid=93188", "title": "Likidoa", "text": ""}
{"id": "93189", "revid": "1340", "url": "https://eu.wikipedia.org/wiki?curid=93189", "title": "Imana", "text": ""}
{"id": "93192", "revid": "56334", "url": "https://eu.wikipedia.org/wiki?curid=93192", "title": "Enrique Zuazua", "text": "Enrique Zuazua Iriondo (Eibar, Gipuzkoa, 1961eko irailaren 28a) Erlangen, Friedrich-Alexander-Universit\u00e4t Erlangen-N\u00fcrnberg Unibertsitate alemaniarraren Matematika saileko Analisi Aplikaturako Humboldt Katedraren arduraduna da, Madrilgo Unibertsitate Autonomoaren (UAM) Matematika Aplikatuen arloko katedratikoa, eta Deustuko Unibertsitateko (UD) DeustoTech Ikerketa Zentroko ikerlari gorena eta Matematika Konputazionalerako katedraren zuzendaria.\nBizitza.\nEibarko Ikastolan eta La Salle ikastetxean OHOko ikasketak egin zituen; eta batxilergokoak, herri bereko Unibertsitate Laboralean. 1984an Euskal Herriko Unibertsitatean (EHU-UPV), Matematika Zientzietan lizentziatu eta, 1987an Doktoretza-titulua eskuratu zuen Unibertsitate berean, bi kasuetan, Fakultateko Aparteko saria lortuz. Tesiaren izenburua hau zen: \"Eboluziozko zenbait problemaren ebazpena.\" 1988an, Pierre et Marie Currie unibertsitatean doktoratu zen; bertan egindako ikasketak Eusko Jaurlaritzaren diru-laguntza bati eta Coll\u00e8ge de France erakundeko Jacques Louis Lions katedrako \"Allocation de Recherche\" bati esker finantzatu zituen.\nHona hemen bere espezialitate-arloak (Matematika Aplikatuaren Barnean): Ekuazioak Deribatu Partzialetan, Sistemen Kontrola eta Zenbakizko Analisia. Elkarrekin lotura duten gaiak dira eta horien azkeneko helburua Naturaren eta I + G + B-ko maila guztien gertakari anitzak eredutzea, aztertzea, konputazionalki simulatzea, eta azkenik, horiek kontrolatzea eta diseinatzea.\nIbilbide unibertsitarioa.\n1987-1988 ikasturtean zehar, Irakasle Elkartu izan zen EHUn, eta ondoren, Madrilgo Unibertsitate Autonomoko Matematika Analisiko irakasle titularra izan zen urte eta erdiz. 1990ean, Matematika Aplikatuko katedra lortu zuen Madrilgo Complutense Unibertsitatean, eta bertan, Matematika Aplikatuko Departamentuko eta Departamentuen Saileko zuzendari izan zen. 2001ean Madrilgo Unibertsitate Autonomora joan zen, bertan Matematika Aplikatuko Katedra du, nahiz eta gaur egun Ikerbasquen izan lanpostua. Honez gain, Basque Center for Applied Mathematics zuzentzen du, Eusko Jaurlaritzak oraintsu sortutako ikertegia, Matematikaren alderdi konputazional, aplikatu eta diziplina anitzen ikerketa sustatzeko asmoz. Gainera, duela gutxi sortutako Matematika Zientzien Institutu Mistoaren (ICMAT) talde sustatzailearen kide izan da. Institutu hau Ikerketa Zientifikoen Kontseilu Nagusiak (CSIC), Madrilgo Unibertsitate Autonomoak (UAM), Madrilgo Karlos III.a Unibertsitateak (UC3M), eta Madrilgo Complutense Unibertsitateak (UCM) osatzen duten patzuergoarena da.\nAtzerriko hainbat ikastetxetan Irakasle Bisitari izan da. Horien artean honako hauek azpimarra ditzakegu: AEBetan, Courant Institute (New York) eta Minnesotako eta Rice Unibertsitateak; R\u00edo de Janeiron, Unibertsitate Federala; Cambridgeko Isaac Newton Institutua, zenbait frantziar unibertsitate (Pierre et Marie Curie, Paris-Sud, Versailles, Orleans, Toulouse eta Nizako Unibertsitateak besteak beste) eta Parisko Eskola Politeknikoa. Azken honetan Irakasle Laguntzaile gisa lau ikasturtez aritu zen.\nIkerketa.\nMatematika Aplikatuan bere espezializazio-eremuak Ekuazio Diferentzial Partzialak, Kontrolaren Teoria eta Zenbakizko Analisia dira. Irakasgai hauek finalarekin erlazionatzen dira, modelatu, analizatu, ordenagailuz simulatzeko eta, azkenik, fenomeno natural anitzenen eta I+G+i-alor guztien kontrola eta diseinua egiten laguntzen dute.\nHogeita lau doktorego-tesi zuzendu ditu eta bere ikasle ohiek mundu osoan zehar postuak betetzen dituzte: Brasil, Txile, Txina, Mexiko, Errumania, etab. Nazioarteko lankidetzari dagokionez, lan handia egin du Hego Amerikako zenbait herrialdetan, Portugalen, Magreben, Txinan, Iranen eta beste herrialdetan lankidetza-programak sustatuz.\nNazioarteko ehun kongresu baino gehiagotan hitzaldi gonbidatuak eman ditu. Horien artean honako hauek nabarmen ditzakegu: \u201cSecond European Congress of Mathematics\", Budapest, 1996; ECCOMAS 2004, Jyv\u00e4skyl\u00e4n (Finlandia); SMAI2005 Kongresua, Evian-en (Frantzia); FoCM2005 kongresua, Santanderren;Santiago de Compostelako ENUMATH2005-a; \u201cInternational Congress of Mathematicians (ICM)\", Madril, 2006 eta Vienako EQUADIFF 2007-a (Austria). Halaber, ikerketako hamaika ikastaro eman ditu hainbat ikastetxeetan, nazio barruan eta atzerrian. Nazioarteko makina bat gertakarietako Batzorde Zientifikoan parte hartu eta hartzen du. Horien artean ICM2006ko Programaren Nazioarteko Batzordea azpimarratzekoa da.\nPlan Nazionaleko proiektuen Ikerlari Nagusia eta europar eta NATOko proiektuen nodo-koordinatzailea izan da 1990etik. Honez gain, Consolider-Ingenio 2010 programako Consolider Mathematica i-math proiektuaren ikerlari koordinatzaile lanetan dihardu (2007-2011, 7.500.000\u20ac). Gaur egun, Madrilgo Erkidegoko SIMUMAT proiektuaren (2006-2009, 800.000 \u20ac) Ikerlari koordinatzailea da ere. Bestalde, AIRBUS eta INTArekin elkarlanean dabil PROFIT programaren DOMINO proiektuan, \u201cInformatika aplikazioen garapena teknika berrien bidez diseinu aeronautiko optimorako\".\n\u201cESAIM:COCV\" aldizkariaren argitaratzaileen buru, \u201cSIAM Journal on Control and Optimization\"-eko editore eta beste aldizkari batzuen \"Journal de Math\u00e9matiques pures et appliqu\u00e9es\", \u201cMathematical Models and Methods in Applied Sciences\u201d, \u201cNumerische Mathematik\u201d, \u201cSystems and Control Letters\u201d, \u201cAsymptotic Analysis\u201d, \u201cJournal of Optimization Theory and Applications\u201d, \"Mathematica\" edo \u201cCollectanea Mathematica\u201d) argitalpen-batzordearen kide da.\nPlan Nazionaleko Matematika Programaren Kudeatzailea izateaz gain (2001-2004), zenbait nazioarteko paneletan parte hartu du: frantziar CNRS, ANR-an eta INRIA eta DFG alemaniarrean, beste agentzia batzuen artean. European Research Council-eko \u201cAdvanced Grants\u201d delakoentzako A Paneleko eta Nizako CIMPA-ren Batzorde Zientifikoaren (Centre International de Math\u00e9matiques Pures et Appliqu\u00e9es) [9] buru da. Hainbat Institutuko Batzorde Zientifikoaren kide da, horien artean: Coimbrako CIM-a (\"Centro Internacional de Matem\u00e1ticas\"), Tolosako CERFACS, Benasque-ko Pedro Pascual Zientzien Ikastetxea eta M.Jaoua-k koordinatutako \"Math\u00e9matiques et Developpement\u201d UNESCO katedra.\nZabalkunde jarduerak.\nDibulgazio zientifikoko lan anitz egin ditu. Hori dela eta, Matematika Aplikatuen Espainiako Elkarteak (SEMA) birritan saritu du Matematika Zabaltzeagatik. Hainbat aldizkarietan argitaratu dituzte arlo honi buruzko idatzi dituen artikuluak: ARBOR, CIC-Network, SIGMA, DIVULGAMAT, La Gaceta de la Real Sociedad Matem\u00e1tica Espa\u00f1ola (RSME) eta Trasatl\u00e1ntica de Educaci\u00f3n aldizkarietan, besteak beste. \u201cMatem\u00e1ticas y sus Fronteras\u201d Madrid+d NotiWeb-aren \u201cMatem\u00e1ticas y sus Fronteras\u201d izeneko blogaren fundatzailea izan da. RSME eta SEMA elkarteen kide inplikatua da, hainbat batzordeetan parte hartuz. Gaur egun, SEMA-ren Buletinaren Batzorde Zientifikoaren kide da.\nNikolai Piskunov matematikari errusiarrak idatzi eta analisi matematikoan mundu osoan klasikoa den Kalkulu diferentziala eta integrala liburu mardula 1992an euskaratu zuen taldean parte hartu zuen honako hauekin: Jose Ramon Aizpurua Sarasola, Patxi Angulo Martin, Victoria Fernandez Gonzalez, Adela Moyua Pinillos, Juanjo Otxoa de Alda Etxebarria, Cecilia Sarasola Iurrita eta Mari jose Zarate.\nEuskal komunitate zientifikoaren Inguma datu-basean, berak sorturiko euskarazko 10 lan baino gehiago dira.\nSariak eta aitorpenak.\nBere lanak (nazioarteko aldizkarietan 180 artikulu eta nazioarteko kongresuetan 70 artikulu argitaratu dituzte) oihartzun ikaragarria izan du eta ISI (Thompson) Institutuak \u201cHighly Cited Researcher\u201d gisa onartu zuen 2004ean. 2006ean Zientzia eta Teknologia arloko Euskadi Saria lortu zuen eta Eusko Ikaskuntzaren Zientzia, Arte eta Letren Akademiako, Jakiunde, osoko kidea izendatu dute. Innobasqueko, Berrikuntzaren Euskal Agentzia, Berrikuntza Teknologikoko Kontseilu Betearazlean parte hartzen du ere. Duela gutxi, \u201cMatematiken eta Informazioko eta Komunikazioko Teknologien\u201d Julio Rey Pastor 2007 Sari Nazionala (diziplina hauetan aurki dezakegun saririk nagusiena) jaso zuen Erregearen eskutik, beste arloetako sarituekin batera (Ignacio Cirac Saturain, Carlos Duarte Quesada, Luis A. Oro Giral eta Daniel Ram\u00f3n Vidal).\nHonako artikulua: \"Potentzialak dituzten sistema paraboliko eta hiperbolikoen behagarritasun-desberdintasunen optimotasunari buruz\" (On the optimality of the observability inequalities for parabolic and hyperbolic systems with potentials), Thomas Duyckaerts eta Xu Zhang-ekin elkarlanean egina, eta Institute Henri Poincar\u00e9-ko aldizkarian argitaratua. Non Lin\u00e9aire 25 (2008), zk. 1, 1-41 or., 2008ko aldizkari horretako lan onenaren saria lortu zuen.\n2013an, Parisko Udaletxeko \"Ikerkuntza Parisen\" saria jaso zuen, CIMI - Centre International de Math\u00e9matiques et Informatique de Toulouse-ko Bikaintasun Katedra eta Humboldt Ikerketa Saria jaso zituen, ikerketa-jarduerak garatzeko. Erlangen-N\u00fcrnberg-eko Friedrich Alexander Unibertsitateko G\u00fcnter Leugering irakaslearen ikerketa taldean.\n2014an Honoris Causa doktore-gradua lortu zuen Frantziako Universit\u00e9 de Lorraine-n, eta 2015ean Academia Europaeako kide eta Erlangen-N\u00fcrnberg-eko Friedrich Alexander Unibertsitateko Lehen Enbaxadore izan zen. 2019an Alexander von Humboldt katedra jaso zuen Erlangen-N\u00fcrnberg-eko Friedrich Alexander Unibertsitateko \"Analisi Aplikatua\" katedra baterako. 2022an, SIAM W. T. eta Idalia Reid saria jaso zuen, aplikazio zientifiko eta industrial eragingarriak dituzten PDE ez-linealen eta sistema multifisikoen Kontrol, Zenbaki eta Analisirako oinarrizko ekarpen teoriko eta konputazionalengatik."}
{"id": "93193", "revid": "237", "url": "https://eu.wikipedia.org/wiki?curid=93193", "title": "2009ko Eusko Legebiltzarrerako Hauteskunde", "text": ""}
{"id": "93194", "revid": "1340", "url": "https://eu.wikipedia.org/wiki?curid=93194", "title": "Menphis", "text": ""}
{"id": "93195", "revid": "1340", "url": "https://eu.wikipedia.org/wiki?curid=93195", "title": "Franz Ferdinand (artxidukea)", "text": ""}
{"id": "93196", "revid": "75584", "url": "https://eu.wikipedia.org/wiki?curid=93196", "title": "Kortatu (diskoa)", "text": "Kortatu, Kortatu taldearen estudioko lehen diskoa da. Lehenagotik ordea, Cicatriz, Jotakie eta Kontuz Hi! taldeekin, elkarbanaturiko disko bat kaleratu zuten. Kortatu izeneko disko hau So\u00f1ua diskoetxearekin kaleratu zuten 1985ean, LP formatuan. 1985ko azaroaren 18an aurkeztu zuten, Iru\u00f1eko Ttutt tabernan.\nHala ere, 1998. urtean, Oihuka diskoetxeak berrargitaratu egin zuen CD formatuan. CD honetan ordea, bi abesti gehiago sartu zituzten, \"Mierda de ciudad\" eta \"El \u00faltimo ska\" abestiak. 2010eko urrian Elkar argitaletxeak diskoa berriz berrargitaratu zuen, 180 gramoko binilozko LP formatuan.\nKantu guztiak, gazteleraz abestuak dira, \"Sarri, Sarri\" eta \"Zu atrapatu arte\" izan ezik.\nAzala.\nAzalean agertzen den aizkolaria Leon Huegun da, ezagunago \"Txikito de Aia\" ezizenarekin."}
{"id": "93197", "revid": "105290", "url": "https://eu.wikipedia.org/wiki?curid=93197", "title": "El estado de las cosas", "text": "El estado de las cosas, Kortatu taldearen estudioko bigarren diska da. 1986ko Irailean, Lasarteko (Gipuzkoa) Elkar estudioetan grabatu zuten eta So\u00f1ua diskoetxeak kaleratu zuen. 1998an ordea, Oihuka diskoetxeak CD formatuan berrargitaratu zuen. Oraingo honetan ordea, \"A la Calle\" maxi single-ko abestiak gehitu zizkieten.\nAbesti guztiak Kortatu taldearenak dira \"Hay algo aqu\u00ed que va mal\" abestia izan ezik, The Specials taldearen \"Doesn\u00b4t make it alright\" abestiaren bertsioa da eta. \"Aizkolari\" eta \"9 zulo\" abestietako hitzak, Mikel Antzarenak dira, \"Jaungoikoa eta lege zarra\" Josu Landarena eta \"Esto no es el Oeste, pero aqu\u00ed tambi\u00e9n hay tiros (A Billy the Kid)\" abestiarena Ramon J. Senderrena da."}
{"id": "93199", "revid": "1340", "url": "https://eu.wikipedia.org/wiki?curid=93199", "title": "Panderojole", "text": ""}
{"id": "93202", "revid": "336", "url": "https://eu.wikipedia.org/wiki?curid=93202", "title": "Lerro doikuntza", "text": "Matematikan eta estatistikan, lerro doikuntza hainbat puntutara era optimo batean egokitzen den lerro mota jakin bat (zuzena edo kurba polinomikoa, esaterako) eratzen duten teknika multzoa da. Bi motakoak izan daitezke doikuntza teknikak:"}
{"id": "93203", "revid": "56334", "url": "https://eu.wikipedia.org/wiki?curid=93203", "title": "Neferkamin", "text": "Seneferka edo Neferkamin Egiptoko VII. dinastiako faraoi bat izan zen, K.a. 2170 inguruan gobernatu zuena, Egiptoko lehen tarteko aroan.\nOrdena Zaharra, Egiptoko VI. dinastiaren amaieran hondoratu zen eta Goi Egiptoko nomoetako gobernariek, euren lurraldeengan nagusitasuna ezarri zuten. Gobernari hau, zailtasun ekonomiko edo politikoen garai batean sortutako denbora baterako agintari kontseilu batetakoa ere izan zitekeen. Egoerak, Menfisen, kaotikoa izan behar zuen, Manetonek, Sexto Julio Afrikanoren arabera, dinastia \"Menfiseko 70 erregez, 70 egunez gobernatuz\" osatu zela baitio.\nBere izena, Neferkara Hendu, honako hauetan dago:"}
{"id": "93204", "revid": "2241", "url": "https://eu.wikipedia.org/wiki?curid=93204", "title": "Tar-Telemmait\u00eb", "text": "Tar-Telemmait\u00eb, \"Zilarrezko Eskua\" esan nahi duena quenya hizkuntzan, Tolkienen legendariumeko pertsonaia bat da. Bere istoria, soilik Numenor eta Erdialdeko Lurraldeko amaitu gabeko ipuinak lanean kontatzen da, oso laburki. Numenorreko Dunadan bat da, Tar-Ankalimonen semea eta Eguzkiaren Bigarren Aroko 2136an jaioa.\nNumenorreko hamabosgarren errege izan zen bere aita 2386an hil zenean, eta, Telemmait\u00eb titulua hartu zuen, mithrila oso gogokoa zuelako, zilar kolorekoa dena. Eguzkiaren Bigarren Aroko 2526an hil zen arte gobernatu zuen, eta, bere oinordekoa, bere alaba Tar-Vanimeld\u00eb izan zen, baina honek ez zuen arreta askorik jarri erresumaren gobernuan, eta bere senarra, Herukalmo, izan zen benetan gobernatu zuena."}
{"id": "93205", "revid": "536", "url": "https://eu.wikipedia.org/wiki?curid=93205", "title": "Thorondir", "text": "Thorondir, Tolkienen legendarium ospetsuan agertzen den pertsonaia bat da. Bere istorioa, Eraztunen Jauna eleberriaren eranskinetan kontatzen da. Dunadan bat da, Gondorreko hogeitabigarren seneskal erregeordea. Belekthor II.aren semea, Minas Tirithen jaio zen Eguzkiaren Hirugarren Aroko 2782an. Bere izena, sindarinezkoa da eta \"errege arranoa\" bezala itzul daiteke.\nBere aitaren oinordeko bihurtu zen 2872an, eta 10 urte beranduago, 2882an hil zen, hamar urteko erregealdi baten ondoren. Bere oinordekoa, bere seme Turin II.a izan zen."}
{"id": "93206", "revid": "512", "url": "https://eu.wikipedia.org/wiki?curid=93206", "title": "Telemnar", "text": "Telemnar, Tolkienen legendarium ospetsuan eta Eraztunen Jauna eleberriaren eranskinetan, Gondorreko hogeitaseigarren erregea izan zen.\nEguzkiaren Hirugarren Aroko 1512an jaio zen, Minardilen semea da, eta honen oinordeko bihurtu zen Eguzkiaren Hirugarren Aroko 1634an.\nUnbar erasotzeko, bere aitaren heriotza mendekatzeko eta Unbarreko Kortsarioen erregealdiari amaiera emateko flota handi bat prestatu zuen. Baina 1636ko Izurri Handiak, bere asmoak betetzea eragotzi zuen, Telemnar eta bere seme guztiak, izurriaren ondorioz hil ziren. Bere oinordekoa, bere iloba Tarondor Gondorrekoa izan zen."}
{"id": "93207", "revid": "512", "url": "https://eu.wikipedia.org/wiki?curid=93207", "title": "Kleopatra V.a", "text": "Kleopatra V.a Trifena (), Egiptoko Ptolomeotar dinastiako erregina elkargobernari bat izan zen K.a. 58tik K.a. 57 arte.\nBere neba Ptolomeo XII.a Neo Dioniso faraoiarekin ezkondu zen, Egiptoko azken erregina izan zen Kleopatra VII.a ospetsuaren ama izan zelarik, eta baliteke Kleopatra VI.a eta Berenize IV.a Egiptokoarena ere.\nBere alaba Berenize IV.arekin elkargobernatu zuen urte betez, hil zen arte, Berenize IV.a, Egiptoko erregina bakar bezala geratu zelarik."}
{"id": "93208", "revid": "336", "url": "https://eu.wikipedia.org/wiki?curid=93208", "title": "Txori Buruko plaka", "text": "Txori Buruko plaka, mikroplaka tektoniko bat da, 0,01295 estereorradianeko hedadura duena. Oro har, Australiako plakari lotua dago. Bere izena, Ginea Berria uhartearen mendebaldeko muturra osatzen duen Txori Buru penintsulatik hartzen du.\nOzeano Barearen mendebaldeko muturrean dago. Ginea Berriaren mendebaldeko zatia (Txori Buru penintsula), Moluka uharteen iparraldea eta Moluka uharteetako itsasoaren ekialdea hartzen ditu.\nTxori Buruko plakak, Filipinetako plakarekin, Sondako plakarekin, Moluka itsasoko plakarekin, Banda Itsasoko plakarekin, Woodlark plakarekin eta Caroline plakarekin muga egiten du.\nTxor Buruko plaka, milioi bat urteko, 0,3029\u00ba-ko errotazio abiadurarekin mugitzen da, 12\u00ba 56' ipar latitudean eta 87\u00ba 96'ko longitudean kokatutako polo baten arabera."}
{"id": "93210", "revid": "336", "url": "https://eu.wikipedia.org/wiki?curid=93210", "title": "Antipatro Sidongoa", "text": "Antipatro Sidongoa (K.a. II. mendean bizi izan zena) eta Sidon hirian jaioa, greziar antologiako zenbait epigramen egilea izan zen greziar olerkari bat izan zen. Quintus Catullusen garaikidea izan zen (kontsula K.a. 102an) eta Crassusena (kuestorea Mazedonian K.a. 106an). Zizeronek aipatzen du. Edertasunaren irudi bezala hartzen ziren mundu klasikoko eraikin eta monumentuen zerrenda bat egin zuen idazle ugarietako bat izan zen, hau da, Munduko Mirariak. Zazpi baino ez zituen adierazi, zenbaki magikoa greziarren artean. Oso zahar hil zen."}
{"id": "93211", "revid": "336", "url": "https://eu.wikipedia.org/wiki?curid=93211", "title": "Metis", "text": "Metis greziar mitologian (antzinako grezieraz \u039c\u1fc6\u03c4\u03b9\u03c2 M\u1ec5tis, literalki, \"aholku\" edo \"trikimailu\"), zuhurtasuna, edo, zentzu txarrean, maltzurkeria pertsonifikatzen zuen titanidea zen. Ozeanide bat ere bazen, Ozeano eta Tetisen alaba.\nBera izan zen, Zeusek esanda, honen aita zen Kronosi, honek aurretik irentsi zituen bere seme-alabak okarazi zion okagarria eman ziona. Zeusen lehen maitale eta emaztea izan zen, norengandik, hasieran, forma ezberdinak hartuz eragozten saiatu zen. Metisek, Zeusi, alaba bat izango zuela, eta, ondoren, mundua gobernatuko zuen seme bat izango zuela iragarri zion, Hesiodok, Zeusi iragarpen hau egin ziotenak Urano eta Gea izan zirela dioen arren. Honegatik, Zeusek jan egin zuen Ateneaz haurdun zegoenean, eta, beranduago, Zeusek berak erditu zuen bere alaba, burutik irten zitzaiona Hefestoren laguntzarekin.\nPlatonek, Poro aipatzen du Metisen ama bezala."}
{"id": "93212", "revid": "105290", "url": "https://eu.wikipedia.org/wiki?curid=93212", "title": "Kolpez kolpe", "text": "Kolpez kolpe, Kortatu taldearen estudioko hirugarren disko da. Disko, 1988ko martxoan grabatu zuten Donostiako IZ Estudioetan, Kaki Arkarazoren laguntzaz. Disko honetako abesti guztiak, euskaraz izan ziren grabatuak. Horretarako, Fermin eta I\u00f1igo Muguruzak, garai horretan euskara ikasten hari zirela, Mikel Antza eta Josu Landaren laguntza jaso zuten. Abesti guztiak, Kortatu taldearenak dira \"Ehun ginen\" abestia izan ezik. Kantu hau, M-ak taldearen bertsio bat da.\nAditu askoren ustez, disko hau da Kortaturen estudioko diskorik onenena. Hasiera batean Oihuka diskoetxeak kaleratu zuen disko hau, baina 1994an Esan Ozenki zigiluak berrargitaratu egin zuen.\nLehendabiziko bi albumen jai erritmoak erabat desagertuta daude disko honetan (\"Platinozko sudurrak\" abesti satirikoan izan ezik). Fermin Muguruzak Negu Gorriak izango zuen abesteko era jadanik agertzen da (Muguruzatarrek \"hip hop\" entzuten zutela adieraziz) eta gitarraren \"riff\" gogorragoak dira, \"Negu Gorriak\" albumean izango ziren moduan."}
{"id": "93213", "revid": "105290", "url": "https://eu.wikipedia.org/wiki?curid=93213", "title": "Korrelazio partzial", "text": "Estatistikan, korrelazio partzialak beste aldagai batzuen eragina ezabaturik, bi aldagai kuantitatiboren arteko korrelazioa adierazten du. Kontzeptu garrantzitsua da; izan ere, bi aldagaien arteko korrelazioa aztertzean, beste aldagai batzuk bi aldagaien korrelazioan izan dezaketen eragina ezabatu edo kontrolpean eduki behar da.\nAdibidez, 8-14 urteko haur batzuei buruz, adina, adimen maila eta garaiera jasotzen badira, altueraren eta adimen mailaren arteko korrelazio positiboa antzemango da, bi aldagaien arteko korrelazio koefizientea kalkulatzen bada. Hau da, logika edo teoria guztien aurka dagoen baieztapena egitera eramango luke korrelazio koefizienteak: zenbat eta garaiagoa, orduan eta adimentsuagoa izango da haurra. Emaitza harrigarri eta logikarik gabeko arrazoia hau da: haurra hazi ahala (zenbat eta urte gehiago izan), orduan eta garaiagoa eta adimentsuagoa da, baina ez da adimentsuagoa garaiagoa delako, urte gehiago dituelako baizik. Beraz, altueraren eta adimen mailaren arteko benetako korrelazio maila aztertzeko, adinaren eragina ezabatu behar da, korrelazio partzialaren bitartez.\nKorrelazio partziala kontzeptu garrantzitsua erregresio anizkoitzean.\nKorrelazio partzialerako koefizientea lagin batean.\n\"A\" eta \"B\" aldagaien arteko korrelazio partzialerako koefizientea, \"C\" hirugarren aldagai baten efektua ezabatuz honela irudikatu eta kalkulatzen da, aldagaien arteko korrelazio koefizienteetatik abiatuz:"}
{"id": "93214", "revid": "97138", "url": "https://eu.wikipedia.org/wiki?curid=93214", "title": "Eskoziako Lur Garaiak", "text": "Eskoziako Lur Garaiak edo Lur Garaiak (eskoziako gaeleraz \"Gh\u00e0idhealtachd\"; ingelesez \"Scottish Highlands\" edo \"Highlands\"), Eskoziako lur menditsu batzuk dira, barnean Highlands-etako faila dagoelarik. Biztanleri dentsitate baxuko eremua da, erliebe aldakorra du eta ez dago zehazki ongi mugatua, bereziki ekialdetik. Glen Handiak (ingelesez \"Great Glenn\" eta Eskoziako gaeleraz \"Gleann M\u00f2r\") Grampian mendiak (gaeleraz \"Am Monadh\") Lur Garaietatik. Eskoziako Lur Garaiak Europako eremu ikusgarrienen artean daudenaren ospea dute, batez bere natur paisai zoragarriengatik.\nEskualde hartakoa da \"Ailein duinn\" abesti hunkigarria."}
{"id": "93215", "revid": "512", "url": "https://eu.wikipedia.org/wiki?curid=93215", "title": "Un hombre y un Colt", "text": "Un hombre y un Colt, 1967an Tulio Demichelik zuzendutako spaghetti western azpigeneroko film bat da. Filmeko protagonistak Claudio Undari eta Fernando Sancho dira.\nIstorioa.\nDakota Joe, soldatapeko hiltzaile bat da, Karlos aberatsak deitzen duena herriko sendagilea hil dezan, hau, iraultza baten zati baita. Gaizkile batzuekin izandako abentura baten ondoren, Don Karlosengana iristen da, hil behar duen hurrengo pertsona non dagoen adierazten diona. Karlosen etxean, gaizkileen nagusia aurkitzen du, honekin adiskidetasun harreman bat hasiz, eta honek Dakota, kolpea Karlosen aurka emateko konbentzitzen du. Dakotak, gaizkileen nagusi den Pedroren alde egiten du, baina, diruarekin ihes egiten dutenean, Pedrok, Dakota, basamortuan bertan behera uzten du."}
{"id": "93216", "revid": "336", "url": "https://eu.wikipedia.org/wiki?curid=93216", "title": "Poro (mitologia)", "text": "Poros edo Poro (grezieraz \u03a0\u03cc\u03c1\u03bf\u03c2, \"bidea\"), greziar mitologian, aukera edo abagunearen daimona da, zeozer lortzeko baliabide eta erabilgarritasunarena. Eta, beraz, bere kontrako daimona, Aporia izango litzateke, zailtasunarena.\nTeogonia batzuetan, Poros (egile edo arrazoi bezala) eta Tetis (sorrera bezala) unibertsoan jaio ziren lehen jainkoak izan ziren. Zentzu honetan, Poros Kronosekin (denbora) identifikatuko litzateke.\nBertsio orfikoak, Poros eta bere anaia Tekmor, Thesisgandik (sorrera) jaio zela dio. Platonek, beranduagoko tradizio bat jasotzen du, non, jainkosa hau, Metisekin identifikatzen den, sorreraren boterea, eta, Thesis-Metis izenarekin, Poros eta Peniaren (pobrezia) ama egiten du, jarraian, maitasuna jaio zen moduaren bertsio erromantiko bat kontatuz.\nAfroditaren omenezko jai bat amaitu zenean, nora jainko guztiak gonbidatuak izan ziren, Penia, soberakinak eskatzera joan zen. Porosek gehiegi edan zuen eta patioan etzan zen, atseden hartzeko. Pobreziak, Porosen posturagatik, hau egoera berean zegoela uste izan zuen, eta, antzerako bat aurkitu zuela sinetsita, berarekin seme bat izan nahi izan zuen. Pobreziak eta Porosek, Eros izan zuten seme bezala, bere etxean, beraren omenezko egun batean jaio zelako Afrodita jarraitzen badu ere, askotan, pobreziaz estaltzen da eta kaleetatik noraezean ibiltzen da. Bere aita bezala, aberastasuna eta ongizatearen aurka, gizonak, batzuk besteen aurka borrokaraziz."}
{"id": "93217", "revid": "105290", "url": "https://eu.wikipedia.org/wiki?curid=93217", "title": "Felix operazioa", "text": "Felix operazioa Gibraltar hartzeko asmoz espainiarrek eta alemaniarrek eginiko plan ezkutu bat zen.\nPlangintza.\n1941eko urtarrilaren 10ean egiteko asmoa bazeukaten ere, ez zen inoiz aurrera eraman. Plan honi buruzko nondik norakoak Hendaian hitz egin zela dirudi, 1940an, Hiterren burdinbide batean. Honako hauek izan ziren erasoa gauza zedin Francok Hilterri egin zizkion eskaerak:\nGainera, Alemaniak Maroko eta Oran frantziar koloniak eman ziezazkion gura zuen eta Urrezko Ibaiaren mendebaldeko mugan (garai hartan espainiar kolonia zen Saharako zatian) behar zuen laguntza ematea.\nHirugarren Reicharen gorakada eta beherakada (Guillermo L. Shirer) liburuak Galeazzo Cianoren diplomatiko paperetan hausnarketa bat ageri dela dio: agian Francisco Francok Hitlerri nahita eskatzen zion gehiegi. Beste alde batetik, Wilhelm Canarisek, plan alemaniarrei buruzko informazio Francori pasatzen zion gizonak, Franco konbetzitu zuela ere badiote, diktadoreak Hitlerren eskaerei muzin egin ziezaien."}
{"id": "93218", "revid": "105290", "url": "https://eu.wikipedia.org/wiki?curid=93218", "title": "Thesis", "text": "Greziar mitologian, Thesis (antzinako grezieraz \u0398\u03b5\u03c3\u03b9\u03c2 edo \u0398\u03b5\u03c4\u03b9\u03c2, \"sorrera\"), sorreraren jatorrizko jainkosa zen, Fusisekin (Natura) identifikatzen zelarik. Tetis nereidaren hasierako forma zen, sorrera guztia jaio zen elementu nahasketa nahaspilatsua, edo Temisengandik, Zeusek irentsi zuen jainkosa, bi jainkosen ezaugarriak, lehen sorreraren kontzeptutik aldentzen doazen badoaz ere.\nEz zuen gurasorik izan: unibertsoaren hasieran agertu zen. Orfismoaren arabera, Kronos eta Anankeren ama izan zen Hidros edo Ozeanorekin, eta Poros, Penia eta Tekmorrena.\nThesis, teogoniarik antzinakoenetan baino ez da agertzen, orfikoek, Kronos eta Anankerekin batera baztertu baitzuten, Fanes sartzeko, protogenikoa."}
{"id": "93219", "revid": "336", "url": "https://eu.wikipedia.org/wiki?curid=93219", "title": "Penia", "text": "Penia, greziar mitologian, pobrezia eta beharraren daimona zen, horren ondorioz, gizaki guztiek gorrotatua eta baztertua zelarik.\nAmekhania (bazterkeria) eta Ptokheniaren (eskaletza) laguna zen, kontrakoak, jakina, Pluto (aberastasuna) eta Euthenia (oparotasuna) zirelarik.\nEzagutzen den senidetasun lotura bakarra, orfikoek emango zuten, Thesis protogenikoagandik jaio zela ziotenak, horrela, beraz, pobreziaren antzinatasuna aditzera emanez.\nPlatonek, modu erromantikoan, Afroditaren omenezko jai bat amaitu zenean, nora jainko guztiak joan ziren, Penia, soberakinen eskean joan zela kontatzen du. Poros, aukera edo abagunea eta egiteko irudimena pertsonifikatzen zuen daimona, gehiegi edan ondoren, patioan etzan zen atseden hartzeko. Peniak, Porosek zuen jarreragatik, hau egoera berean zegoela uste izan zuen, eta, antzerako pertsona bat aurkitu zuela ustez, berarekin seme bat izan nahi izan zuen. Bien elkartzetik, Eros edo Maitasuna jaio zen, Afrodita jarraitzen badu ere, honen etxean eta honen omenezko egun batean jaio izanagatik, askotan, pobreziaz estaltzen da, eta kalean noraezean ibiltzen da. Bere aitak bezala, aberastasuna eta ongizatearen aurka egiten du, gizonak, batzuk besteen kontra borrokaraziz."}
{"id": "93220", "revid": "105290", "url": "https://eu.wikipedia.org/wiki?curid=93220", "title": "Piztu da Piztia", "text": "Piztu da piztia, Kuraia taldearen estudioko hirugarren lana da. 2005ean Zarauzko Fidelenea estudioetan grabatu zuten eta Metak diskoetxearen laguntzaz argitaratu zuten."}
{"id": "93221", "revid": "105290", "url": "https://eu.wikipedia.org/wiki?curid=93221", "title": "Pluto (jainkoa)", "text": "Greziar mitologian, Pluto (antzinako grezieraz \u03a0\u03bb\u03bf\u1fe6\u03c4\u03bf\u03c2 Plo\u0169tos, aberastasuna), aberastasunaren pertsonifikazioa da, eta, zentzu honetan, nekazaritzaren jainkoa ere bada, uzta, oparotasunari loturik.\nHesiodoren Teogoniaren arabera, Pluto, Demeter eta Iasionen semea zen. Aristofanes komediagilearen arabera, Zeusek itsutu zuen, bere opariak aurreiritzirik gabe banatzeko gai izan zedin. Hadesekin lotua dago, eta, sarri, gazte baten, edo, hobe esanda, ugaritasunaren adarra (kornukopia ere deitua) daraman ume baten ezaugarriekin irudikatzen da.\nOndoren, Pluto, Demeterren istoriotik banandu zen, eta aberastasun orokorraren pertsonifikazio bihurtu zen, Aristofanesen komedian agertzen den bezala.\nAristofanesek, Pluto izeneko bere komedian, Plutori ikusmena itzuliz gero zer gertatuko litzatekeen erakusten du.\nPluto, ozeanide baten izena ere bada."}
{"id": "93222", "revid": "105290", "url": "https://eu.wikipedia.org/wiki?curid=93222", "title": "Pluto (ozeanidea)", "text": "Pluto, greziar mitologian, (antzinako grezieraz \u03a1\u03bb\u03bf\u03c5\u03c4\u03c9 Plout\u014d, aberastasuna), ozeanide bat zen, Ozeano eta Tetisen alaba. Zeusekin edo Lidiako Tmolo erregearekin, Tantalo izeneko seme bat izan zuen, beranduago, lurreko lehen erregeetako bat izango zena. Persefone, Artemisa eta Atenea gazteen jolas laguna izan zen.\nPluto, aberastasunaren jainkoaren izena ere bazen."}
{"id": "93223", "revid": "336", "url": "https://eu.wikipedia.org/wiki?curid=93223", "title": "Dione", "text": "Greziar mitologian, Dione (, \"erregina jainkotiarra\"), presentzia askorik ez duen jainkosa bat da, bere formarik zehatzena, Homeroren Iliadako V. liburuan hartzen duena, Afrodita jainkosaren ama bezala, honek bere ondoan bidaiatzen duenean, bere gogokoena eta semea zen Eneas babesten ari zela gudu batean zauritua izan ondoren. Atal honetan, Dionek, Gearen baliokidea dirudi, Homerok, hau ere Olinpoan sartzen zuelarik.\nDioneren izen indoeuroparra, izatez, titulu bat da: \"Jainkosa\", etimologikoki, Zeusen femeninozko forma. Erromatar mitologiako Dianak, antzerako etimologia du, baina, gainontzekoan, ez du inongo zerikusirik. Iliadaren ondorengo lanetan, Dionea edo Dione, Afrodita berari deitzen zaio. Zeusen Dodonako orakulu zaharrean, Dione hartzen zen Zeusen emaztetzat, Heraren ordez, mantendu diren idazkun botibo askok erakusten duten lez.\nHesiodoren arabera Dione titanide bat ez zen arren, bere Teogonian, ozeanideen zerrendan agertzen baita, Apolodoro Atenasekoak bai hartzen zuen titanide bezala.\nOndorengo mitografo batek, Higinok, Dione pleiade bat dela dio, Atlasen alaba, eta, Tantalorekin, Pelope, Niobe eta Broteasen ama."}
{"id": "93224", "revid": "137486", "url": "https://eu.wikipedia.org/wiki?curid=93224", "title": "Zitoplasma", "text": "Zitoplasma zelula eukariotoetan zein prokariotoetan nukleoaren eta mintz plasmatikoaren artean dagoen protoplasmaren atala da. Zitoplasma zitosol deritzon egituraz osatuta dago, eta bertan organuluak daude. Zitoplasmaren funtzio nagusiak dira zelula-organuluak barne hartzea eta horien mugimendua ahalbidetzea. Gainera, zitosolean organismoan aurrera eramaten diren prozesu metaboliko ugari gertatzen dira.\nZitoplasma bi gunetan bananduta dago. Alde batetik, zelulaz kanpoko eremuan kokatutako zitoplasma dago, ektoplasma deritzona. Ektoplasma zelula-mintzaren inguruan kokaturik dago, izaera gelatinakara du, eta zelularen mugimenduan inplikatuta dago. Bestetik, zelularen barnealdean kokatuta dagoen zitoplasma dago, endoplasma deritzona. Endoplasma jariakorragoa da, eta organulu gehienak daude kokatuta bertan. Gainera, zelula-mintza zeharkatzen duten elikagaiak zitoplasman zehar garraiatzen dira organuluetaraino.\nZelula eukariotoen zitoplasman erretikulu endoplasmatiko leuna eta erretikulu endoplasmatiko pikortsua daude, prokariotoetan ez bezala. Bi organulu horiek mintz-sareak dira, eta bertan zelularen prozesu biokimiko ugari gertatzen dira. Erretikulu endoplasmatiko pikortsuaren tamaina aldakorra da. Proteinen sintesia zenbat eta aktiboagoa izan, orduan eta garatuago edukiko dute zelulek erretikulu endoplasmatikoa. Erribosomak erretikulu endoplasmatikoari lotuta daude.\nZitoeskeletoa.\nZitoplasman badaude nukleoaren harizpi batzuk, zeinek zelulari forma eta barne-antolamendua ematen dioten, eta mugimendua zuzentzea ahalbidetzen dioten. Harizpi horiei zitoeskeleto deritze. Hainbat motatako harizpiak daude:\nEgitura horiek nolabaiteko harremana mantentzen dute proteinekin, eta egitura konplexuagoak eta egonkorragoak eratzen dituzte. Gainera, mugimendu zitologikoaren arduradunak dira.\nZitosola.\nZelula barneko ingurunea hialoplasma edo zitosol deritzon soluzio likido batez osatuta dago. Organuluak zitosol edo hialoplasma deritzon matrize zitoplasmatiko batean daude. Material urtsu bat da soluzio edo zelula biomolekularren suspentsioez osatua. Prozesu biokimiko asko, glukolisia barne, zitosolean gertatzen dira.\nZelula eukarioto batean, zelula-bolumenaren % 50-80 bete dezake zitosolak. Ia % 70 urez osatuta dago, eta beste osagaiak disoluzio koloidala osatzen duten molekulak dira. Molekula horiek makromolekulak izaten dira.\nZitosola likido urtsua denez, ez du forma edo egitura egonkorrik. Bi forma izan ditzake, gelatinakara edo jariakorra.\nZitosolaren formaren aldaketak zelularen metabolismorako beharren araberakoak dira, eta eginkizun garrantzitsua dute zelula-garraioan.\nOrganuluak.\nZitoplasma, funtzio desberdinak dituzten organuluez osatuta dago eta organismoaren genomaren zati handi bat dauka. Nahiz eta DNAren zati handiena nukleoan egon, organulu batzuek, mitokondrioek edo kloroplastoek kasu, DNAren zati txiki bat daukate. Organulu garrantzitsuenen artean erribosomak, bakuoloak eta mitokondrioak daude, baina beste organulu batzuk ere badaude zitoplasman; lisosomak, erretikulu endoplasmatikoa, Golgi aparatua, kloroplastoak eta peroxisomak.\nErribosomak.\nZelula guztietan dauden organulu zitoplasmatikoak dira, eta normalean, 20nm-ko luzera daukate. Gainera, bi azpiunitatez osatuta daude (azpiunitate handia eta azpiunitate txikia), eta RNA erribosomikoa daukate. Proteinen sintesia zitoplasmaren erretikuluetan gertatzen da. RNA mezularia (RNAm) eta RNA transferentea (RNAt) nukleoan sintetizatzen dira eta, ondoren, zitoplasmara garraiatzen dira molekula independente modura. RNA erribosomikoa (RNAr), berriz, unitate erribosomiko moduan sartzen da zitoplasmara.\nLisosomak.\n0,1-1 \u03bcm-ko diametrodun besikula esferikoak dira. Barnealdean, 50 entzima desberdin dituzte, normalean hidrolitikoak, soluzio azido batean murgilduta aktibitate optimoa lortzeko. Horrela, barruko entzimak, zelularen beste elementu eta organuluekiko isolatuta mantentzen dituzte. Lisosomen funtzio nagusien artean, autofagia eta exozitosia daude. Autofagia zelularen organuluak birziklatzea eta lortzen dituen osagai desberdinak zitosolera askatzea da, eta exozitosia, aldiz, zelularen kanpo-ingurunera entzimak askatzea konposatuak degradatzeko.\nBakuoloak.\nNahiz eta zelula prokariotoetan zein eukariotoetan agertu, batez ere landare-zeluletan dauden organuluak dira. Bakuoloek substantzia desberdinen metatze-gune bezala funtzionatzen dute. Landare-zeluletan bakuoloen tamaina oso handia da, eta animalia-zeluletan, aldiz, txikiagoak izaten dira. Bakuoloa mugatzen duen mintzari tonoplasto deritzo. Bakuoloetan gatz mineralak, azukreak, aminoazidoak eta pigmentuak biltegiratzen dira.\nErretikulu endoplasmatikoa.\nErretikulu endoplasmatikoa elkarren artean konektaturik dauden mintz-sare konplexu bat da. Erretikulu endoplasmatikoa nukleoaren mintzean sortzen da eta zelularen zitoplasman zehar garatzen da mintz plasmatikoraino. Hainbat funtzio dauzka:\nErretikulu endoplasmatiko pikortsua.\nErretikulu mota hau erribosomak ditu haren mintzari lotuta. Haren funtzio nagusia proteinen sintesia da. Hori dela eta, oso garatuta egoten da proteinak sintetizatzeko helburua duten zeluletan.\nErretikulu endoplasmatiko leuna.\nMintzean ez dago erribosomarik. Haren funtzio nagusia lipidoak sintetizatzea da.\nMitokondrioak.\nMitokondrioak zelula eukarioto guztietan dauden organuluak dira. Zelula motaren arabera aldakorra da mitokondrioen kopurua. Oro har, 5 \u03bcm luze eta 0,2 \u03bcm zabal izaten dira. Bi zelula-mintzez inguratuta daude. Zelula-mintz horiek fosfolipidoz eta proteinaz osaturik daude.\nKanpo-mintza:\nKanpo-mintzean garraio-proteina ugari agertzen dira, mintzaren iragazkortasuna handitzen dutenak. Garraio-proteina horien artean porinak daude.\nBarne-mintza:\nKardiopilina deritzon fosfolipido berezia dauka. Barne-mintzean elektroien garraio-katea dago. Gainera, ATP-sintasa deritzon konplexu entzimatikoa ere egoten da, ATParen sintesia ahalbidetzen duena.\nBi mintzen artean mintz arteko gunea dago. Bertan zitosolean dauden substantzien barnealderako garraioa gertatzen da. Gainera,mintz arteko gunean arnasketa aerobioa gertatzen da. Mitokondrioaren gainerako egitura matrizea da. Matrizean proteinak, lipidoak eta DNA daude. DNA proteina mitokondrioalak sintetizatzeko erabiltzen da.\nMitokondrioen funtzioak:\nPeroxisomak.\nPeroxisomak mintza duten gorputz esferikoak dira, 0.5 eta 1.5 \u03bcm bitarteko diametroa dutenak. Erretikulu endoplasmatiko leunaren gemazioaren bidez eratzen dira. Pikordunak izateaz aparte, ez dute barne-egiturarik. Metabolikoki garrantzitsuak diren entzimak dituzte, besteak beste, katalasa, zeinek hidrogeno peroxidoaren degradazioa katalizatzen duen. Hori dela eta, peroxisoma deritze. Hidrogeno peroxidoaren degradazioa hurrengo ekuazioaren bidez adierazten da:\n&lt;chem display=\"inline\"&gt;H_2 O_2 + R'H_2 \\longrightarrow R' + 2H_2 O\n&lt;/chem&gt;\nOxidazio-erreakzioak aurrera eramaten dituzte, baina ez dute ATPrik ekoizten. Peroxisometan purinak ere degradatzen dira, eta landareen fotoarnasketan hartzen dute parte. Ur oxigenatua ere sintetizatzen da, eta metabolizatu egiten da peroxisomaren barnean.\nGolgi aparatua.\nGolgi aparatuak erretikulu endoplasmatikoarenaren antzeko egitura dauka, baina Golgi aparatua trinkoagoa da.\nNukleotik gertu kokaturik dago, eta forma diskoidala duten mintz-zakuz osatuta dago. Zaku multzo bakoitzari diktiosoma deritzo, eta normalean, 1 \u03bcm-ko diametroa daukate.\nZelula eukariotikoetan, Golgi aparatuaren izaera desberdina izan daiteke betetzen duen funtzioaren arabera.\nGainera, egitura eta biokimika aldetik polarizatuta dago: Zis eta trans aurpegiak ditu.\nGolgi aparatuak hainbat funtzio ditu:\n= Erreferentziak ="}
{"id": "93225", "revid": "336", "url": "https://eu.wikipedia.org/wiki?curid=93225", "title": "Tokioko Jauregi Inperiala", "text": " Japoniako Jauregi Inperiala eta Japoniako Enperadorearen egoitza da. Chiyodan dago, Tokioko 23. barruti berezian. Meiji berrezarkuntzaren eta Shogun arauen baliogabetzearen ondoren, gorte inperiala Kiototik Tokiora pasa zen, eta Edo gazteluaren antzinako gotorlekua, enperadorearen egoitza bihurtu zen. Jatorrian, 1888tik 1948 arte, \"ky\u016bj\u014d\" (gaztelu jauregia) deitzen zen. Bere hedadura osoa, lorategiak barne, 3,41 kilometro karratutakoa da.\nBigarren Mundu Gerran, bonbaketen ondorioz suntsitua izan zen, baina estilo berean berreraiki zen 1968an.\nJauregiko gela gehienak, jendeak ezin ditu bisitatu, baina ekialdeko zatiko lorategiak, ohi, turistek bisita ditzakete. Jauregiaren barnealdea, publikoarentzako, urtean bi egunetan baino ez da irekitzen: enperadorearen urtebetetze egunean eta urte berri egunean (urtarrilak 2)\nK\u014dkyoa, Tokio geltokitik gertu dago."}
{"id": "93226", "revid": "58701", "url": "https://eu.wikipedia.org/wiki?curid=93226", "title": "Kintoa", "text": "Kintoa (; ), Aldubide, Alduide eta Aldude ere deitua, Nafarroa Garaiko iparraldeko baso- eta larre-eremua da, nagusiki pagadiek osatua eta 4.100 hektarea baino gehiagoko azaleran zabaltzen dena, Iparraldeko Kintoa delakoan 2.510 ha eta Hegoaldeko Kintoan 1.624 ha.\nMuga hauek ditu: iparraldean, Aldude, Urepele (Baigorri); ekialdean, Auritz; hegoaldean, Erroibar, eta mendebaldean, Esteribar, Erregerena mendia eta Baztan. Kintoko oihanak guztiz aberatsak dira, eta aspaldidanik erabili dituzte Pirinioz bi aldeetako nafarrek bazkarako eta, geroago, industria hornitzeko (ezkurrak eta pagatxak; burdinoletarako egurra, zur-industria)\nHistoria.\nHistorikoki jabetza dela-eta liskar ugariren sortzailea izan da mugako ingurune hau, abereak errege-erreginenak ziren mendietan ibiltzeko zerga-sistemagatik. Badirudi Erroibarko oihan gisa hartu zela aspaldidanik eta aldameneko nafarrak (baztandarrak eta, batez ere, baigorriarrak) zerga bat ordaindu beharrean zeudela hango horniduraz baliatzekotan. Nafarroako konkistaren ondoren, tirabira askoren ondotik, 1856ko Baionako Itunaren bidez gaur egungo muga ezarri zuten, eta arazoa nolabait konpondu zuten: ofizialki \"Espainiak Frantziari urteroko diru-koporuaren truke betiko utzitako lurra\" da. Erabakia ez zen izan Espainiako estatuko nafarren gustukoa, ez baitzen uren banalerroa muga lerrotzat hartu. XIX. mendean areagotu ziren nafarren eta Espainiako estatuaren arteko tirabirak Kintoko mendien ustiakuntza zela eta; 1877an, Kintoaren gaineko eskubideak jaso zituen estatuak eta, ordainean, Erregerena mendiko 576 ha jaso zituen Baztanek eta Kintoko 616 ha Erroibarrek. Argindarra 1979an eta telefonoa 1983an heldu ziren. Lurralde honetako 30 bat biztanleak administratiboki Espainiako lurretan bizi dira, baina eskolara eta beste hainbat kontutara Urepelera jotzen dute. Zergei dagokienez ere, batzuk Espainian eta beste batzuk Frantzian ordaintzen dituzte.\nGaur egun, mendi-mankomunitatea eratu dute. Lindus (1.220 m) eta Izterbegi (1.027 m) mendiek mugatzen dute ingurunea.\nLanbideak.\nIngurune honetan historiaurretik gizakiak bizi izan direlako aztarnak iritsi dira gaur egun arte, tartean Sorogaingo harrespila Erroibarren. Erromatar Inperioak ere bere aztarna utzi zuen: eskualde menditsu honetan meatzaritzak aspalditik izandako garrantziaren lehendabiziko seinaleak erromatarrenak dira. XV. mendetik aurrera Eugin, Baigorrin eta Bankan burdinolak martxan egon ziren, eta bertako beste jarduera tradizionalak artzaintza eta basogintza izan dira.\nAnimaliak.\nEzaguna da udazken aldian oreinak araldian daudenean arrek emeak erakartzeko egiten dituzten orroak. Bestela, berriki \"Kintoa xerria\" izena hartu du Urepele aldeko bertako txerri arrazak, zuri-beltza dena."}
{"id": "93231", "revid": "1006216", "url": "https://eu.wikipedia.org/wiki?curid=93231", "title": "Larraineko mendate", "text": ""}
{"id": "93233", "revid": "119347", "url": "https://eu.wikipedia.org/wiki?curid=93233", "title": "Giuseppe Garibaldi", "text": "Giuseppe Garibaldi (Niza, Piamonte-Sardinia, 1807ko uztailaren 4a - Caprera, Italia, 1882ko ekainaren 2a) italiar militar eta politikaria izan zen. Italiako \"Risorgimento\" edo pizkundearen ezinbesteko pertsonaia izan zen, Italiaren batasuna lortu zuten gudaldi militar asko eta askotan berak esku hartu baitzuen. Garibaldi \"Bi Munduetako Heroia\" ezizenaz egin zen ezaguna, Hego Amerikan nahiz Europan egin zituen guda jardun ugarien ondorioz. Giuseppe Mazzini, Viktor Emanuel II.a Italiakoa eta Camillo Benso, Cavour kontearekin batera, aberriaren aitatzat hartua dago Italian.\nBiografia.\nGiuseppe Garibaldi Nizan jaio zen, garai hartan Piemonte-Sardinia zen erresuman, 1807ko uztailaren 4an. 1793-1814 artean Niza Frantziaren eskuetara aldatu zen, Napoleonen Italiako kanpainan. Frantsesa izan zen bitartean, erregistro zibilak frantsesez idazten zituzten, eta Giuseppe haurra horrela dago inskribatuta: Joseph-Marie Garibaldi. 1807ko uztailaren 19an bataiatu zuten Nizako Saint-Martin-Saint-Augustinen eta Joseph Garibaldi eta Julie Marie Garibaldi izan zituen aita-ama pontekoak.\nAita Giovanni Domenico Garibaldi izan zuen, Chiavari jaioa, Genova inguruan, eta merkantzia-ontziteriaren kapitain izan zen. Ama, berriz, Maria Rosa Nicoletta Raimondi izan zuen, Loanokoa, Liguriakoa. Bikoteak 6 seme-alaba izan zituen: Angelo, Giuseppe, Michele eta Felice eta beste bi alaba txikitan hil zirenak.\nGurasoek Giuseppe abokatu, mediko edo apaiz izatea nahi bazuten ere, haurrari ez zitzaion eskola gustatzen eta ekintza fisikoetan eta itsasoan zituen zaletasunak. Italiera ikasten ere aritu zen eta antzinako historia ere bai, Antzinako Erromak erakarri zuelarik erabat.\n15 urterekin, aita konbentzitu zuen azkenean itsasoan karrera egiten uzteko eta, 17 urte zituenean, Angelo Pesante Sanremok gidatutako \"Costanza\"n ontziratu zen. Lehen bidaian, Odessara joan zen, Itsaso Beltzean, eta Taganrogeraino iritsi zen, Azov itsasoan.\n1825ean, 18 urteko gazteak Erroma ezagutu zuen aitarekin batera, Leon XII.a Aita santuarentzako ardo zama bat eramatera joan zirenean. Bidaiak desengainu sakona eragin zion, garai hartako aita santuen Erroma, ustelkeriaz lepo baitzegoen.\n1827an, Nizatik Itsaso Beltzera zihoanean, greziar piratek egin zioten eraso ontziari, baian lortu zuen bere helmugarantz egitea.\n1828an gaixotu egin zen eta, Konstantinoplara iritsi zenean, italiar erkidegoan egon zen 1832ra arte, italiera, frantsesa eta matematika irakasten.\nSardiniako itsas gudarostean aritu zen, eta 1833an, Mazzini zuzendari zuen \"Italia Gaztea\" higikundean sartu zen eta Cle\u00f3mbroto ezizena eman zioten, Piemonteren matxinadan resku hartu zuelarik; horren kariaz, hurrengo urtean, heriotza-zigorra eman zioten eta erbestera alde egin behar izan zuen.\nNizarantz egin zuen ihes eta Giuseppe Pares lagunaren Marseillako etxetik igaro zen, Itsaso Beltzerantz ontziratu aurretik, 1835ean, Tunisian zegoelarik. Marseillara itzuli eta Hegoamerikako bidea hartu zuen \"Nautonnier\" izeneko brigantinean, \"Borrel\" nortasun faltsuaren azpian ezkutaturik. Hegoaldeko Rio Granden jarri zen bizitzen.\nAmerikak.\nHego Amerikan, \"Italia Gaztea\"ren aldeko beste italiar disidente batzuekin harremanetan jarri zen eta \"Asilo di Vertud\" framazon-logiako kide ere egin zen. Zenbait gudatan esku hartu zuen: Brasilen (1836), Montevideon (1842-46). Italian batasunaren bila ibili bazen ere, Hego Amerikan, kolonia zaharren independentziaren bila egin zuen borroka.\nGarai hartan, emakume asko ibili zituen inguruan, Bento Gon\u00e7alves da Silvaren iloba Manuela de Paula Ferreira edo Ana Mar\u00eda de Jes\u00fas Ribeiro, gerora Anita Garibaldi deitu ziotena.\nAnita ausarta zen erabat eta ezpata-jokoa ikasi eta tiroa praktikatu zuen. Garibaldiren lagun askok baino hobeto egiten zuen tiro. 1840ko martxoan jaio zen Menotti, buruan itxuragabetasun batekin, ama zaldi gainetik erori zelako ihes zihoan batean.\nErrepublikako gobernuak 1.000 behi eman zizkien, eta haiekin joan ziren hurrengo helmugara: Montevideo. Bidaia latza izan zen hura eta azienda erdia bidean hil zitzaien. Han ere ez zegoen bakerik.\n1841ean, iritsi zen Uruguaira eta Montevideon dago Jos\u00e9 Garibaldi museo-etxea, Garibaldi eta bere familia bizi izan ziren etxean. Hor ere \"Les Amis de la Patrie\" logiako kide egin zen, eta matematika-eskolak ematen aritu.\n1842an, Montevideoko gobernuak ontzidiaren buru egin zuen, eta, 1842ko abuztuaren 16an, Paran\u00e1 ibaian egin zuen borroka, \"Costa Brava\" deitu zitzaion norgehiagokan. Brownen indarrek Garibaldi garaitu zuten, eta ihes egin beharrean izan zen.\n1843an, berriro zen Montevideon eta \"Combate de Tres Cruces\" deiturikoan esku hartu zuen azaroaren 17an. Egun, Garibaldiren oroimenak bizirik dirau Uruguain. Oroitarria du Salton, Giusseppe Garibaldi hiribidean.\n1842an, Garibaldi Ana Mar\u00eda de Jes\u00fas Ribeirorekin ezkondu zen, Anita Garibaldirekin. 1839an ezagutu zuen Lagunan eta lau seme-alaba izan zituzten: Menotti, Rosita (bi urte zituela hil zen), Teresita eta Ricciotti.\nItaliara itzuli.\n1848ko iraultza izan zenean, Italiara itzuli zen, eta Austriak eta Frantziak Italia iparraldean okupaturiko lurraldeen Savoiako erresumak gidatzen zuen independentziaren alde egin zuen. Frantziaren laguntzarekin, Austriaren aurka egin zuen, baina, bat-batean, Napoleon III.ak jarrera aldatu zuen, eta negoziazioaren aldeko bilakatu zen, eta Garibaldiren nahiak itxaron beharrean izan ziren. Erromako errepublika sortu zen (1849), baina ez zuen luzez iraun. Italiatik ihes egin beharrean izan zen berriro, eta berarekin zihoazen 3.900 gudari eta Anita emaztea; atzetik zuten espainiar, frantziar eta napolitarrek osaturiko gudarostea.\n1849ko abuztuaren 4an, sukar tifoideak hil zuten Anita, ihesean zebiltzan bitartean. 28 urte betegabe oraindik, ehorzketa amaitu gabe utzi behar izan zuten, Garibaldiren oinazerako, tropak gainean zituztela-eta.\nBerriro Ameriketan.\nGaribaldi Tangerren egon zen bolada batean eta, gero, New Yorka joan zen, Staten Islandera. 1851ko apirilera arte, Ozeano Barean ibili zen merkantzia-ontzi baten kapitain eta Sim\u00f3n Bol\u00edvarren bikotekide eta Hego Amerikaren askatzaileetako bat zen Manuela S\u00e1enz bisitatu zuen Perun.\nErretiratu baino lehen, Callaoko suhiltzaile egoitza sortu zuen eta, egun, bere izena darama oraindik. New Yorka itzuli zen eta, 1853ko azaroan, Tyneside aldera abiatu zen, Ingalaterra iparraldean. 1854ko apirilean irten zen handik.\nII. Independentzia Gerra.\n1854an, Garibaldi Italiara itzuli zen, eta Piemonteko etxearekin eta Cavourreko kondearekin bat egin zuen. 1859an, 5.000 ehiztariz osaturiko gudaroste batekin austriarrak menderatu zituen Varesen eta Brescian eta, bake-negoziazioetan, Viktor Emanuel II.a Italiakoak Lombardia beretzea lortu zuen eta, ondoren, Parma, Modena, Toscana eta Romagna ere etorri ziren, horrela eskatu baitzuten haien behin-behineko gobernuek.\nGaribaldiren hurrengo helburua erdiuharteko oparoena zen Bi Sizilietako Erresuma Piemonteri batzea izan zen. Erresuma hartan, Frantzisko II.a Bi Sizilietakoa zen monarkia absolutu baten buru, baina herriaren ongizatea neurri batean bermatuta zegoen.\nHurrengo urtean Sizilia hartu zuen (\"Mila Gizonen\" edo \"Alkandora Gorrien Espedizioa\"), eta Napolin Piemonteko gudarostearekin bat egin zuen. Frantzisko II.a Bi Sizilietakoa ihes egin beharrean izan zen, eta Aita Santuen Lurraldera ihes egin zuen; Napolin behin-behineko gobernu batek errepublika zuzenduko zuen.\n\"Emma\" ontzian Garibaldiri arma-kargamentua eramatera joan zitzaion Alexandre Dumasen laguntza ekonomikoa izan zuen Sizilian eta, geroago, frantses idazleak bere oroitidazkia idazten lagundu zion Garibaldiri.\nItalia batua amets eta gobernu bakarra Erroman, Frantziako gudarostek babesten zuen Aita Santuen Lurraldea izan zuen hurrengo helburu, baina Viktor Emanuel II.a Italiakoa eta Cavourreko kondea ez ziren horren aldeko izan, konfliktoa erradikalizatuko zen beldur baitziren. Hala ere, ez zuen Piemonteko erregea eta Garibaldiren arteko haserrea eragin; 1860ko urriaren 26an, iraultzaileak Viktor Emanuel II.a Italiako errege aintzatetsi zuten.\n1860an, bigarren aldiz ezkondu zen, Giuseppina Raimondirekin, baina hil batzuk geroago, bikotea banandu egin zen.\n1861ean, Abraham Lincolnek gonbidatu zuen Garibaldi Ameriketako Estatu Batuetako Gerra Zibilean gudarostea federala aldezteko, baina iraultzaileak uko egin zion proposamenari.\nIII. independentzia gerra.\nGaribaldik geratu gabe jarraitu zuen Italia bateratu bat osatu nahian eta arrakastarik gabeko ekintzetan murgildu zen 1862an:\nLema hark Erroma zaintzen zuen Napoleon haserretu zuen eta Napoli okupatzen ari zen Piemonteko armadak Garibaldi atzerarazi zuen, Aspromonten (Napoli hegoaldea) preso hartuz.\n1864an, Ingalaterrara bidaiatu zuen, eta atsegin handiz egin zioten harrera han, eta Lord Palmerston lehen ministroarekin biltzeko aukera izan zuen. Okupatutako beste nazio batzuen askapenean esku hartu zuen, Kroazia, Grezia edo Hungaria, baina ez ziren gauzatu.\n1866an egin zuen eztanda III. independentzia gerrak eta Garibaldi eta \"Alpeetako Ehiztari\"en 40.000 gizonek, prusiarren laguntzaz, austriarren aurka egin zuten borroka Bezzeccako guduan, garaipena lortu eta Trentoz jabetu ziren\n1867an, frantziarrak Erromatik erretiratuta, beste martxa bat antolatu zuen Erromarantz, baina berriro itzuli ziren frantziarrak eta berriro izan zuen porrota Garibaldik, Mentanan orduan.\n1870ean, frantziarrekin batera alemaniarren aurkako gudan esku hartu zuen, eta Frantziako lau departamendutan diputatu hautatu zuten.\nAzkenean, 1870ean, lortu zen Italiaren bateratzea eta Garibaldi Legebiltzarrerako hautatu zuten. Hasiera batean kargua onartu bazuen ere, gero utzi egin zuen, haren ideia errepublikazaleak ez baitziren gauzatu.\nBizitzako azken urteak Caprera uhartean eman zituen, eta oroitidazkia idatzi zuen han. Hainbeste amestutako Erroma ez zuen hartzerik lortu, ez bere eskuz behintzat.\n1873an, \"I Mille\" (\"Milak\") argitaratu zuen eta, 1874an, diputatu egin zuten. Sozialismotik gero eta hurbilago, Lehen Internazionalera ere batu zen.\n1876ko ezkerreko gobernuaren aldeko izan zen, baina ez zen legebiltzarrarekin bat etorri. 1879an, \"Lega della Democrazia\" (\"Demokraziarako Liga\") sortu zuen, eta sufragio unibertsala, eliza desjabetzea eta gudaroste iraunkorra ezeztatzea proposatu zituen.\nUrte berean, berriro ezkondu zen, oraingoan Francesca Armosinorekin \u2014bigarren ezkontza deuseztatzea lortu baino lehen\u2014. Bikoteak beste hiru seme-alaba izan zituen: Celia, Teresita eta Manlio.\nHantxe hil zen, 1882ko ekainaren 2an, Sizilian zehar bidaia ospetsu bat egin ondoren. 74 urte zituen."}
{"id": "93234", "revid": "336", "url": "https://eu.wikipedia.org/wiki?curid=93234", "title": "Pneumotorax", "text": "Egoera fisiopatologiko bat da pneumotoraxa. Bertan birika horma zulatu egiten da pleura barneko presioa presio atmosferikoarekin berdinduz. Hori dela eta, pleura barneko presioa eta presio albeolarra berdinak izango dira eta ez da presio transpulmonarrik egongo. Ondorioz, birikak kolapsatu egingo dira eta ezinezkoa izango da arnasa hartzea barneko airea kanpora ateratzen delako.\nEtiologia.\nPneumotoraxa eragiten duten arrazoi nagusienak hauek dira:\nBeste zenbait kausa ere izan ditzake:\nPneumotoraxa medikuaren jardueraren eraginez ere ager daiteke, esaterako, zain zentraletan (subklabia edo jugularrean) kateter bat jartzearen ondorioz. Arraroa den arren, larria da eta berehalako tratamendua beharrezkoa da.\nBarrunbe torazikoan odol pilaketa gertatzen bada (hemotoraxa), arazoa larriagoa bihurtuko da, hemopneumotoraxa garatuko baita."}
{"id": "93235", "revid": "98220", "url": "https://eu.wikipedia.org/wiki?curid=93235", "title": "Edo (Tokio)", "text": " Tokiok 1868ko Meiji Berrezartzearen aurretik jaso zuen izena da, eta \"Yedo\" edo \"Yeddo\" ere deitua zena.\nTokioko badian zenbait mendez finkapenak egon ziren arren, Edoren historiako lehen erreferentzia handia, Ota Dokanek 1457an Edo Gaztelua eraiki izana da. Tokugawa shogunerria 1603an ezarri zen, Edo, gobernuaren egoitza bezala zuelarik (hiriburua \"de facto\"), Enperadorearen egoitzak Kyoton jarraitzen zuen bitartean, Japoniako hiriburu ofiziala, 1868an, shogunerria amaitu zenean, hiria, Tokio bezala berrizendatua izan zen, \"Ekialdeko Hiriburua\" esan nahi duena. Berrezarkuntzan, Enperadorea Tokiora aldatu zen, eta, beraz, hiria, Japoniako hiriburu formal eta \"de facto\" bihurtu zen."}
{"id": "93236", "revid": "10891", "url": "https://eu.wikipedia.org/wiki?curid=93236", "title": "\u014cta D\u014dkan", "text": ", bezala jaioa, Japoniako samurai bat izan zen. Daimyoen familia feudal batean jaio zen, Minamoto no Yorimasaren ondorengoa. Ogigayatsu adarreko basailu bezala zerbitzu zuen Uesugi familian. Ota Dokanek, estratega militar bikain bat izatearen fama du. Exekutatua izan zen, Uesugi familiarekiko desleialtasuna leporatu ondoren, familia hau, barne gatazka garai batetik pasatzen ari zenean. Ezaguna da Edoko gaztelua 1457an eraiki izanagatik."}
{"id": "93237", "revid": "105290", "url": "https://eu.wikipedia.org/wiki?curid=93237", "title": "Bernedoko mendatea", "text": "Bernedoko mendatea (baita ere La Horca edo La Aldea) Arabako hego-ekialdean dagoen mendatea da. Arabako Bernedo eta Nafarroako Lapoblacion udalerriak lotzen ditu. 1.000 metroko garaiera du."}
{"id": "93238", "revid": "119347", "url": "https://eu.wikipedia.org/wiki?curid=93238", "title": "Bidaniako mendatea", "text": "Bidaniako mendatea Gipuzkoako erdialdean kokatuta dago eta lotzen ditu Bidania eta Errezil udalerriak."}
{"id": "93239", "revid": "56334", "url": "https://eu.wikipedia.org/wiki?curid=93239", "title": "Deskarga mendatea", "text": "Deskarga mendatea (492 metro) Gipuzkoako mendebaldean kokatuta dago eta Antzuola, Legazpi eta eta Urretxu udalerriak lotzen ditu. Gaur egun, baina, autobide (A-636) berriaren tunela bitarteaz errepide zaharreko (GI-2632) mendate hau sahiesten da.\nDeskarga ezin da \"Camino Real de Coches\" barik ulertu. Eta norbaitek pentsatzen badu betidanik berau izan dela bide nagusia Urretxura edo Legazpira Antzuolatik joateko, egiari zor esan, bide hau hamar urte obretan egon bazen ere Antzuolako udalerrian, 1765eko maiatzatik 1775eko apirilera arte, dakigu 1768rako prest zegoela bide berria. Urte berean, soldadu konpainia bat zegoen mendate gainean. Francisco de Iberok (nahiz eta ondoren Martin de Carrerak ere taldekide bezala lan egin) \nAntzinako erregebidea, ostera, Antzuola eta Urretxu lotzen zituenak, gorago zihoan, lehen Mendia eta gaur Boton bezala ezagutzen dugun ingurutik, hots, Azkarraga lepotik, eta bertatik, Beibakar baserrira eta Santa Barbara-ra pasatzen zen, ondoren Urretxura jaisteko . \nDena dela, ezaguna da gain hau bertan kokatuta dagoelako Antzuola, Urretxu eta Legazpiko udalerriek partekatzen duten mugarria, dotorea gainera.\nBeranduago, 1793ko otsailean, badakigu Urretxu eta Antzuolako udal agintariek Deskargan elkartzeko ohitura ere hartu zutela.\nBidegintza honetan baserriak ere sortu ziren bide bazterrean, euretako bat Deskarga (zar) baserria. Badirudi 1779an eraiki zela bera, etxeko eguzki erlojuak aitortzen duen bezala. XIX. mendean, berriz, Antzuolako eremuan, mendate gainean, Deskargako etxe berria eraiki zenean, aipatutako baserria Deskargazar (Deskarga-Zahar) bezala ezagutuko da .\nDeskargako benta.\n1846ko abuztuaren 29ko udal akta batek ematen digu taberna edo benta honen lehendabiziko berri, eta gainera iskanbilatsua:\n\"El colono de la caser\u00eda de Deskarga por ir a vengativa hasta el t\u00e9rmino de tomar como piquetes a las respetables corporaciones, tuvo la insolencia de trasladar y establecer al momento la suprimida taberna en el mismo alto a la parte y jurisdicci\u00f3n de Anzuola, habiendo encontrado en ella protecci\u00f3n ... por lo que se traslad\u00f3 al ayuntamiento de Anzuola a cerrar la dicha taberna porque as\u00ed se le ejecut\u00f3 por la villa de Legazpia. Los de Anzuola piensan que no debe cerrarse porque en la \u00e9poca que los de Villarreal tuvieron abierta no hubo queja por parte de Anzuola\". \nDiputazioak ere taberna ixtea agindu zuen urte bereko irailean. Bere arrazoia zen bertan hiru herrien mugarria zegoela eta istiluak sor zitezkeela. Dena dela, 1858an zabalik zegoen, eta 1862ko apirilaren 8an egindako hipoteka agirian agertzen da nola Silvestre Mendizabalek eraiki zuen Francisco de Ugalde, Ascensio Maria de Echevarria, Mateo de Echezarreta, Jose de Alberdi eta Pedro de Arinekin batera, \"la casa titulada de Venta berri en el puerto de Dekarga, pr\u00f3xima a la caseta de la cadena la de los celadores de esta provincia y carretera general...\".\u00a0 Hala, bere zatia saldu zion Zumarragakoa zen Antonio de Aranari 1445 errealen truke \"que recibe en el acto\". \n1876ko abuztuan hiru etxe zeuden Deskargan: \"casa urbana\", Esteban Ugalderena, baina bertan Nikolas Insausti bizi zena; \"Casa cadena\", zergak-eta ordaintzeko erabiliko zena; eta Diputazioarena zen \"caseta para miqueletes\".\nKaxiano Ibarguren Bolinaga ere, soinujole antzuolar eta itsua zena, Erautzakoa zela esaten bada ere, bera \"Deskargako bentan\" jaio omen zen. Orduan, Deskargako tabernaren nagusia Esteban Bolinaga zen . \nAipatutako taberna edo bentaren berri Marianori esker dakizkigu . Gerra garaian jaio bazen ere, bere gurasoak eta aitonak kontatutakoak ondo gogoratzen ditu: \n\"\"Deskargako benta hau gerra garaia etorri arte egon zen zabalik. Orduan Fernando `Erautza\u00b4 zen tabernaria, baina nazionalistak-edo omen zirela eta, itxi eta alde egin zutela entzunda daukat etxean. Gerra Zibila garaian ere baserria soldaduez beteta egon zen, ganbaran lotan edo inguruko dena jaten (oiloak, ardiak...). Gure aitonak ere estuasuna pasatu zuen soldaduek esnea ba ote zuen galdetu omen ziotelako. Berak ezetz, baina behiak baietz, erantzun zien soldaduei. Orduan burua zenak agindu omen zion soldaduei esnea jaisteko, baina ezin izan zuten lortu, eta aitonarekin haserretu eta baserritik Deskargara dagoen bide zatian erabili zuten gora eta behera, zigor bezala. Ez omen zutenean afusilatu, pozik! Astoa ere eraman zuten Elgetako frentera gauzak-eta eramateko\".\"\nHala, 1942 edo 43an zabaldu omen zen berriro Deskargako taberna, gerra garaian itxita egon ondoren. Araoztarrak ziren Antonio Uriarte eta Ana Igartuak, senar emazteak, zabaldu zuten. Bederatzi seme-alaben gurasoak izan ziren, sei neska eta hiru mutil, eta bertan bizi izan ziren. Euretako batzuk, behintzat, Antzuolako eskolan ere ibilitakoak.\nTabernak 1975era arte mantendu zen zabalik. Bertan jan edariak ematen ziren \"\"arraultza parea txozizoarekin-eta\", bokadiloren bat-edo\",\" horrekin batera edaria; baina baita \"piruletak eta pipak\" ere.\nIgandeetan ere egoten zen festa giroa. Hala gogoratzen digu Marianok: \"\"Igandero, uda partean, egoten zen erromeria Deskarga gainean. Antzuolarra zen Lazaro Elorza etortzen zen, eta Deskargako taberna inguruan zegoen sailean, bertan ere zegoen bolatokia, jotzen zuen akordeoia. Kobratu egiten zuen eta dantzan zebilenei pegatina bat jartzen zien bereizteko. Denetik joten zuen, sueltoa eta `agarraua\u00b4, gero komediak abadearen aurrean konfesatzerako. Azken urteetan `La Vergaresa\u00b4 autobusean etortzen ziren Antzuolatik eta Urretxutik erromeriara\". \"Dantzari onena Martin `Azpikoa\u00b4 omen zen. Bera I\u00f1urrigarroazpiko baserrikoa zen. Oso trebea dantzan, edozein modutan, belauniko jarri eta zutitu ere berehala egiten zuen\".\"\nDeskarga \"casa cadena\".\nHala ere, aipatu dugun bezala, dokumentuek dioskute \"casa cadena\" bezala izendatzen zen beste etxe bat ere egon bazegoela Deskarga gainean; ustez bere garaian zergak-eta ordaintzeko erabilia. Etxa hau, zehatzago, \"casa cadena fiscal\" bezala ere ezagutzen da dokumentuetan .\nEz dugu ahaztu behar Antzuolatik pasatzen zela bailaratik Irunera zihoan erregebide nagusia\u00a0 (\"Salinas, Eskoriatza, Aretxabaleta, Bergara, Antzuola, Zumarraga... Tolosa... Donostia eta Irun\"). Beraz, oso mendate estrategikoa zen Deskarga mendatea.\nGaur egun, aduana bezala ez, baina diru-kopuru bat ordaintzen dugunean autobia-autopistetan erabiltzen ari garen eraikuntzaren eta bere mantentze-lanen finantzaketan ustez \"laguntzen\" ari gara, eta horren kudeaketa, Gipuzkoari dagokionez,\u00a0 Foru Aldundiari (Bidegiri) badagokio ere, garai batean alokairuan ematen zen bere kudeaketa. Eta halaxe ustiatu zen, ondoren ikusiko dugun bezala, antzinako Deskargako bidesaria ere, arrendamenduan pertsona bati ustiapena eskainiz: \"\"Obligaci\u00f3n de D. Juan Antonio de Arrue, vecino de la villa de Arechavaleta, de satisfacer a la Diputaci\u00f3n Foral de esta Provincia de Guip\u00fazcoa la cantidad de 40200 reales de vell\u00f3n por peage de la barrera establecida en el alto de la cuesta de Descarga en todo el a\u00f1o entrante de 1854\".\" \nEuskara: Mendebaleko euskara eta gipuzkeraren arteko muga.\nDeskargako mendateak Mendebaldeko euskara eta Gipuzkeraren arteko muga adierazten du, Antzuolan Deba Goienako hizkera mintzatzen den bitartean, Urretxun Urolaldeko hizkera mintzatzen baita, Goierriko hizkeraren eragina ere sumatuz.\nAdibide bat: \nAipatutako Deskarga baserria Urretxun kokatuta badago ere, baserritik Deskarga gainera (edo Antzuolako mugarrira) apenas 25 bat metro daude. Hala ere, gezurra dirudi\u00a0 hain metro gutxik hizkuntzan behinik-behin zenbateraino eragiten duen, Marianorentzat \"baratza\" dena, antzuolarrentzat \"ortua\" delako ."}
{"id": "93240", "revid": "512", "url": "https://eu.wikipedia.org/wiki?curid=93240", "title": "Elgetako mendatea", "text": "Elgetako mendatea Gipuzkoako hego-mendebaldean dago eta Elgeta eta Elorrio (Bizkaia) udalerriak lotzen ditu."}
{"id": "93242", "revid": "119347", "url": "https://eu.wikipedia.org/wiki?curid=93242", "title": "Lizarrusti", "text": "Lizarrusti Gipuzkoako hego-ekialdearen eta Nafarroa Garaiko ipar-mendebaldearen artean dagoen mendate bat da, Ataun (Gipuzkoa) eta Etxarri-Aranatz (Nafarroa Garaia) udalerriak lotzen dituena. Itsasoaren mailatik 622 metrora dago.\nMendateko aparkalekutik, Aralarko mendi eta txokoetara doazen ibilbide ugari ateratzen dira, tartean Lareoko urtegira doana.\nEuskara: Euskalkien muga.\nGipuzkera eta Nafarreraren arteko muga adierazten du, Ataungo aldean Goierriko hizkera mintatzen den bitartean, Etxarri-Aranatzeko aldean Sakanako hizkera mintzatzen baita."}
{"id": "93243", "revid": "512", "url": "https://eu.wikipedia.org/wiki?curid=93243", "title": "Jotunheim", "text": "Jotunheim, eskandinaviar mitologian, bi erraldoi moten mundua da (Harrizkoak eta Izotzezkoak, biak ala biak, modu bateratuan, Jotun deituak). Hemendik, Midgardeko gizakiak eta Asgardeko jainkoak mehatxatzen dituzte (hauengandik Iving ibaiak banatuak zeudelarik). Jotunheimeko hiri nagusia Utgard da. Gastropnir, Mengladen bizilekua, eta \u00derymheim, \u00dejaziren bizilekua, Jotunheimen zeuden, \u00derymr erregeak gobernatzen zuena. Gl\u00e6sisvellir, H\u00f6funden semea zen Gudmund erraldoia bizi zen Jotunheim barneko tokia zen.\nOrotarik.\nJotunheimen, Norvegiako mendilerro baten izena da. Mendilerro honetako, eta Eskandinavia osoko mendirik garaiena, Galdhopiggen da, 2469 metrorekin. Bigarrena, berriz, Glittertinden.\nPagan metal estiloko Moonsorrow finlandiar musika taldeak, Jotunheim izeneko kantu bat grabatu du, erraldoien munduari buruz.\nRomantic metal estiloko Therion talde suediarrak, Jotunheim izeneko kantu bat grabatu du \"The Secret of the Runes\" izeneko bere kantu bilduman."}
{"id": "93244", "revid": "336", "url": "https://eu.wikipedia.org/wiki?curid=93244", "title": "Mandubiko mendatea", "text": "Mandubiko mendatea Gipuzkoako erdi-hegoaldean dago, Ezkio-Itsasoko Mandubia auzoan. Itsas mailatik 532 metro gorago dago. Beasain eta Azpeitia udalerriak lotzen ditu GI-2635 errepidetik.\nBertatik eta mendebaldera doan mendi-pista bidez mendate honetatik hurbil dagoen Kizkitzako Ama Birjinaren baselizara joan daiteke. Aldiz, ekialdera doan bidezidor batetik Trikuaizti I eta II tumuluetara, Antxintxurdi mendira, San Gregorio baselizara, Murumendi eta Usurbe mendietara joan daiteke.\nIngurune naturala.\nMendebaldean Izazpi (967 m), Kizkitza mendia eta inguruko tontorrak daude, Zumarraga alderantz. Hego-ekialdean, berriz, Trikuaizti I eta II tumuluak, Murumendi (868 m), Usurbe eta inguruko tontorrak Beasaineruntz.\nIparraldean Ibai-Ederko urtegia (Azpeitia) eta hegoaldean Arriarangoa (Beasain) ditu."}
{"id": "93245", "revid": "119347", "url": "https://eu.wikipedia.org/wiki?curid=93245", "title": "San Migeleko mendatea", "text": "San Migeleko mendatea edo Urkarregikoa Bizkaiko ekialde eta Gipuzkoako mendebaldean kokatuta dago eta Markina eta Elgoibar udalerriak lotzen ditu GI-2636 errepidearen bitartez. 346 metroko altuera du eta ohiko abiapuntua da Kalamua mendira (770 m) igotzeko.\nEspainiako Gerra Zibilean gudalekua izan zen 1936ko irailaren 27aren inguruan."}
{"id": "93246", "revid": "119347", "url": "https://eu.wikipedia.org/wiki?curid=93246", "title": "Udana", "text": "Udanako mendatea Gipuzkoako hego-mendebaldean kokatuta dago eta O\u00f1ati eta Legazpi udalerriak lotzen ditu GI-2630 herri errepidearen bidez. Mendebaldean Olabarrieta auzo o\u00f1atiarra eta ekialdean Telleriarte eta Brinkola legazpiarrak ditu.\n514 metroko altuera dauka.\nKatabera.\nBurdin antzinako meategia da, \"Real C\u00eda. Asturiana de Minas\" konpainia asturiarrak 1872an sortua, XIX. mendearen azken hamarkadetan. 60 urte baino gehiagotan zehar materiala ustiatu zuten, 1935ean bertan behera utzi zuten arte. Blenda, galena eta kalamina izan ziren ateratako mineralak. Kalamina txirrikan Udanako mendateraino garraiatu eta bertan zeuden labe edo karobietan egosten zuten. Azkenik, gurdiz Norteko burdinbidearen Brinkolako geltokira eramaten zuten, eta hortik trenez Errenteriako Kaputxino penintsulan zegoen \"Real F\u00e1brica Asturiana de Minas\" lantegiraino. Blenda eta galena, bestela, Kataberan bertan garbitu ondoren, Udanara eramaten zituzten.\nGaur egun oraindik ere ikus daitezke jarduera honen aztarnak: meatzarien barrakoiak, konprimigailua zegoen etxea, garbitegia eta aireko tranbiari eusten zioten harroin bi. Udanan, gainera, tranbia horren beste harroin baten hondarrak, ingeniariaren, arduradunaren eta meatzarien etxeak, bolborategia, bi karobi eta karga arranplak kontserbatzen dira.\nMendi inguruak.\nHegoaldean Alo\u00f1ako eta Aizkorriko mendilerroak ditu kokatuta, eta Udana abiapuntua da bien artean dagoen Biozkornia lepora iristeko (1.200 m). Urola ibaia mendigune hauen magaletan sortzen da.\nBestela, iparraldean Gorostiaga edo Korosti mendia (947 m) eta inguruko mendigunea daude.\nEuskara:Euskalkien arteko muga.\nEuskarari dagokionez, Gipuzkoan Mendebaldeko euskara eta Gipuzkeraren arteko muga adierazten duen mendateetako bat da, O\u00f1atin Mendebaldeko euskararen Deba Goienako hizkera mintzatzen den bitartean, Legazpin Gipuzkeraren Goierriko hizkera mintzatzen baita."}
{"id": "93247", "revid": "105290", "url": "https://eu.wikipedia.org/wiki?curid=93247", "title": "Utgard", "text": "Eskandinabiar mitologian, Utgard, erraldoi edo Jotunen gotorlekua da. Jotunheim izeneko munduan dago, izotzez eta elurrez inguratua. Utgar\u00f0a-Loki erraldoiarekin lotua dago. Ustez, Narfi izeneko erraldoiak sortu zuen.\nIzen alternatibo bezala, Utgart ere erabiltzen da."}
{"id": "93248", "revid": "219", "url": "https://eu.wikipedia.org/wiki?curid=93248", "title": "Urkiagako mendate", "text": ""}
{"id": "93250", "revid": "1545", "url": "https://eu.wikipedia.org/wiki?curid=93250", "title": "Narfi", "text": "Narfi, eskandinabiar mitologian, Notten aita zen. Narvi edo Nari izenez ere ezagutzen zen, eta Loki eta Sigynen seme bat zen, Loki, honen krimenengatik zigortzeko eraila izan zena. Jainkoek, bere anaia Vali, bere eztarria erauzi zion otso bihurtu zuten. Bere barrenak, Loki, harlauza batetara betierekotasun osorako lotzeko erabili ziren, edo, behintzat, Ragnar\u00f6keraino."}
{"id": "93251", "revid": "59723", "url": "https://eu.wikipedia.org/wiki?curid=93251", "title": "Millennium Stadium", "text": "Milurtekoaren Estadioa (; ) errugbi estadio bat da, Cardiffen dagoena, Galesko hiriburuan, Taff ibaiaren alboan. Galesko errugbi selekzioaren egoitza izateaz gain, futbol zelai moduan ere erabiltzen da.\nHistoria.\n1999ko Munduko Errugbi Txapelketarako parada probestuz eraiki eta bertan finala jokatu zen. Haren eraikitze lanek 126.000.000 libera esterlina inguruko diru kostua izan zuen.\nLondresko Wembley Stadium berreraikitzen ari ziren denboran, kiroldegi horretan jokatu ziren futboleko Carling Cup delakoa, Community Shield eta Ingalaterrako Kopa edo FA Cup lehiaketak."}
{"id": "93252", "revid": "512", "url": "https://eu.wikipedia.org/wiki?curid=93252", "title": "Urkiagako mendatea", "text": "Urkiagako mendatea Nafarroako iparralde eta Nafarroa Behereko hegoaldearen artean dago eta Esteribar eta Aldude udalerriak lotzen ditu, zehazki Eugi eta Esnazu herri edo auzoak, NA-138 eta D-58 errepideen bidez.\nErroibarreko udalerriaren barruan dago berez, eta Artesiagako mendatea hurbil dago.\nIngurune naturala.\nMendatea Kintoako baso edo eremu naturalean dago, 890 metroko altueran. Mendebaldean Okoro mendia (1.259 m), ipar-ekialdean Izterbegi (1.027 m) eta hego-ekialdean Adi (1.458 m) ditu, ohiko abiapuntua izanda tontor horietara joateko.\nBertzela, Arga ibaia ingurune honetan sortzen da."}
{"id": "93253", "revid": "119347", "url": "https://eu.wikipedia.org/wiki?curid=93253", "title": "Urto", "text": "Urtoko mendatea (500 m) Nafarroa Garaiko mendebalde eta Gipuzkoako ekialdearen artean kokatuta dago eta Leitza (490 m) eta Berastegi (390 m) udalerriak lotzen ditu.\nEuskara: Euskalkien muga.\nGipuzkera eta Nafarreraren arteko muga da, Berastegin Beterriko hizkera mintzatzen den artean, Areso eta Leitzan mintzatzen den euskara Leitzaldeko hizkera baita. Dena den, iraganean hizkera hauen arteko ezberdintasunak nabarmenagoak ziren arren, gaur egun orekatzen ari dira, batipat Leitzarango autobidea eta Gipuzkoa eta Nafarroako mugen arteko eskualde eta udalerrien eguneroko hartuemana dela eta."}
{"id": "93254", "revid": "119347", "url": "https://eu.wikipedia.org/wiki?curid=93254", "title": "Zaldiarango gaina", "text": "Zaldiarango gaina Arabako erdialdean kokatuta dago eta Gasteiz eta Trebi\u00f1uko udalerriak lotzen ditu."}
{"id": "93255", "revid": "119347", "url": "https://eu.wikipedia.org/wiki?curid=93255", "title": "Murrayfield Stadium", "text": "Murrayfield Stadium (euskaraz \"Murrayfield estadioa\") Eskoziako estadio bat da. Bertan, nagusiki errugbi partiduak jokatzen dira, baina baita beste hainbat kiroletakoak ere. Edinburgh hiriburuko Murrayfield auzoan dago.\nHistoria.\n1925ko martxoaren 13an inauguratu zuten eta 1995an erabat eraberritu. 67.800 ikusle izateko gai da, denak eserita.\nEskoziako Errugbi Batasunaren egoitza da eta errugbi munduan ikur ezaguna. Eskoziako errugbi selekzioak hemen jokatzen du bere inauguraziotik, 1925ko martxoaren 21an, Ingalaterraren aurkako partida jokatu zelarik. Urte hau izan zen, beren historian lehendabiziko aldiz, Slam Nagusia lortu errugbiko Bost Nazioen Torneoan.\nFutbol partidak ere jokatzen dira Murrayfield-en. Eskoziar hiriburuko bi taldeetako bat den Heart of Midlothian taldearen egoitza da 2006/2007 denboralditik aurrera, Tynecastle Stadium estadioak ez baitzituen UEFAren gutxiengo baldintzak betetzen. Musika taldeen emanaldiak ere izan dira bertan, adibidez U2 eta Red Hot Chili Peppers. 2005. urtean zehar Live 8 taldeak, The Corrs, Travis eta Texas taldeekin batera jo zuten."}
{"id": "93256", "revid": "105290", "url": "https://eu.wikipedia.org/wiki?curid=93256", "title": "Isuko mendatea", "text": "Isuko mendatea Nafarroako ipar-ekialdean kokatuta dago Nabaskoze eta Irunberriren artean, Erromantzatuan. 670 metrogo garaiera du. Izena Isu herritik hurbil egoteagatik dauka.\nZaraitzu eta Erronkari ibarretara sartzeko atea nagusia da.\nIsuko mendatean bertan Arbaiungo arroilaren talaia dago."}
{"id": "93257", "revid": "119347", "url": "https://eu.wikipedia.org/wiki?curid=93257", "title": "Buckingham jauregia", "text": "Buckingham jauregia (ingelesez \"Buckingham Palace\") Erresuma Batuko errege-erreginek Londresen duten egoitza ofiziala da. Westminster Hiria barrutian kokatzen da. Jauregia, Elizabeth II.a erreginak, estatu zeremonia eta bisitentzako, bisita turistikoentzako eta egoitza bezala erabiltzen du. Jauregia, britainiarren biltzar lekua da krisi eta jai garaietan. Soilik \"The Palace\" ere, Britainiar Errege Familiak eginiko prentsa komunikatuen iturriari erreferentzia egiteko ohiko modu bat da.\nJauregia, hasieran Buckingham House izenez ezaguna (gaur egun ere, errege familiak \"Buck House\" deitu izan du), hasiera batean, 1703an Buckinghameko lehen dukearentzat eraikitako eta, 1762an, Jurgi III.a Erresuma Batukoa erregeak egoitza pribatu bihurtzeko hartu zuen \"petit h\u00f4tel\" bat zen. Hurrengo 75 urteetan, John Nash eta Edward Blore arkitektoek zuzendutako hedapen batzuk jasan zituen, erdiko patio ireki bat eratzen zuten hiru hegal sortuz. Tronura Viktoria Ingalaterrakoa iritsiaz batera, Buckingham jauregia, monarkiaren egoitza nagusia izatera pasa zen. XIX. eta XX. mendeetan, jauregian erreformaren batzuk egin ziren, 1913an egin zena bezala, eta, jauregiari, egungo fatxada nagusia eman ziona, errege familiak jendea agurtzen duen balkoia barne.\nJatorrizko barnealde georgiarra, lapis lazuli urdin eta arrosazko inkrustaziodun eskaiola dizdiratsuekin osatua zegoen. Edward VII.a Erresuma Batukoak, jauregia berrapaindu zuen krema eta urre koloreko Belle \u00c9poque motako apaindura gehituz. Harrera gelaren batzuk, txinatar estiloan apainduak daude, Brightoneko Errege Pabilioitik eta Carlton housetik datozen altzariekin. Jauregiko lorategiak, Londresko lorategi pribaturik handienak dira. Jatorrian, Capability Brownek sortu zituen, baina William Townsen Ailton eta John Nashek berdiseinatu zituzten. Aintzira artifiziala 1828an sortu zen, eta Hyde Parkeko Serpentine aintziraren ura jasotzen du.\nHistoria.\nGaur egun jauregi hau dagoen toki berean eraiki zen lehen eraikina Goring etxea izan zen, 1633an Lord Goringek eraikia. Hala ere, jauregiaren jatorrizko gunea osatzen duen etxea Buckinghameko Dukeak eraiki zuen 1703an. Etxe hau William Winde arkitektoak diseinatu zuen, hiru solairuko erdiko bloke handi bat eta honi erantsitako beste bi eraikin txikiago eraikiz.\nEtxea bere semeak saldu zion Jurgi III.a erregeari 1762an. Eraikina errege familiarentzako egoitza pribatu bezala erabiltzea pentsatu zen, bereziki Karlota erreginarentzat. Bitartean, St. James jauregia erregearen egoitza ofizial eta zeremoniala bezala erabiltzen jarraituko zen. Izan ere, egungo enbaxadoreak \"St. Jameseko gortea\"ren aurrean egiaztatzen dira, erreginari euren egiaztagiriak Buckinghamen aurkezten dizkieten arren.\nEtxetik jauregira.\nKarlota Mecklenburgo-Strelitz erregina 1818an hil zen, eta bi urte beranduago bere senarra, Jurgi III.a. Oinordekoa zen Jurgi IV.ak Buckingham handitzea erabaki zuen St Jamesekin batera estatu gertakarietarako erabiltzeko, baina 1826an Buckingham errege jauregi bihurtzea erabaki zuen. John Nashi enkargatu zion bere proiektuaren eraikuntza. Eraikin berria harriz eraiki zen estilo neoklasiko frantziar bat erabiliz. Bi hegal gehiago eraiki ziren barne patio ireki bat utziz. Hau da egundaino mantentzen den egitura, ekialdeko fatxada izan ezik, patioa ixten duena eta berrikiago eraikia izan dena. Toki horretan Erromako Konstantinoren Arkuan inspiratutako garaipen arku ikusgarri bat zegoen, honen kostua 34.450 librakoa izan zelarik. Jurgi IV.a erregeak zaldigaineko bere estatua batekin koroatu nahi zuen. Baina erregea lehenago hil zen, eta Legebiltzarrak Trafalgar Square plazan jartzea erabaki zuen.\nJauregiaren barnealdea beste ezer baino ederragoa izatea ere nahi zen. Jurgi IV.ak barne diseinua Charles Longi enkargatu zion, bere lanak eskaiolan eta lapis-lazulizko inkrustazioetan oinarritzen zituena. Jurgi IV.a 1830ean hil izanak barnealdearen apainketa Gilen IV.a Erresuma Batukoa erregearen erregealdirarte ez amaitzea eragin zuen, gustu sinpleko gizona zena.\nJurgi IV.a Erresuma Batukoa hil aurreko urteetan, oraindik amaitu gabe zegoen jauregiaren kostua legebiltzarrean eta prentsan kexak sortzen ari zen. Gilen IV.ak Edward Blore aukeratu zuen lanetako buruzagi bezala, Nashek proiektaturiko antzeko eredu bat eraiki zuena, baina kostu txikiagoarekin. Birmoldaketaren kostu osoa 719.000 librakoa izan zen.\nErregeek jauregiko Estatuko geletan harrerak eta ekitaldiak antolatzen zituzten arren, sekula ez ziren bertan bizi izan, Clarence House nahiago baitzuten. Nabarmengarria da erregearen keinua Westminster jauregia erre zenean, Buckingham herriari eskainiz, legebiltzarraren egoitza bezala erabiltzeko. Eskaintza hau arbuiatua izan zen eta Westminster berreraiki zen.\nHarrera gela gehienak garai horretan altzarituak izan ziren eta gaur egun ere oraindik mantentzen dira. Estilo txinatarra erabiltzen dute Brightongo errege pabilioko eta Carlton Houseko altzariekin."}
{"id": "93258", "revid": "105290", "url": "https://eu.wikipedia.org/wiki?curid=93258", "title": "Lansdowne Road", "text": "Lansdowne Road (irlanderaz B\u00f3thar Lansd\u00fan) futbol eta errugbi zelai bat izan zen, Dublingo Ballsbridge (irlanderaz Droichead na Dothra) aldirietako auzoan kokatua dago, Irlandako Errepublikan.\nBitxikeria moduan, Lansdowne Road zelaiak beste munduko edozein kiroldegi edo zelaik baino garraio publikorako sargune hobea duela goraipatu dezake, hau \"Lansdowne Road\" DART edo Dublingo Trenaren geltokia delako da. Nahiz futbolean, nahiz errugbian, oraindik jokatzen jarraitzen den munduko zelairik zaharrena da. Irlandar selekzioaren partida bakoitzean sortzen den giro apartarengatik ere bereziki nabarmentzen da, zelaia \"galdarategi\" bero bat bihurtzen delarik. Bere ikuslego kopuruaren ahalmena kirolaren arabera aldatzen da, errugbian ez baitago zutikako lekuen mugapenik, futbolean gertatzen den antzera. Arrazoi honegatik ipar eta hegoaldeko harmailak eserlekuekin beteak daude, zelaiaren ikusle gaitasuna 49000tik 36000ra murrizten delarik. 2004. urtean irlandar gobernuak errugbiko federakundea (IRFU) eta futbolekoarekin (FAI) batera, 2007 eta 2008 bitartean, Lansdowne Road-en eraberritze osoari ekiteko akordio batetara iritsi ziren leku honetan bertan 2010 urterako prest egongo den Aviva Stadium zelai berria eraikitzeko, honenbestez denbora tarte horretan bi selekzioek (errugbikoak eta futbolekoak), Futbol Elkarte Atletiko Gaeliko elkartearen (GAA) jabegoa den Croke Park zelaian jokatu beharko dituzte beren partidak.\nErreferentzia edo gehikuntza moduan, zelai hau musika talde ospetsu ugariren emanaldi leku bezala erabili dela aipatu dezakegu: R.E.M., U2 eta The Corrs, jende betekada osoak lortuz.\nEstadioa erautsi egin zuten eta bere ordez Aviva Stadium eraiki zuten."}
{"id": "93259", "revid": "336", "url": "https://eu.wikipedia.org/wiki?curid=93259", "title": "Stade de France", "text": "Stade de France (euskaraz \"Frantziako Estadioa\") Frantziako estadio eta kiroldegi handiena da, 78.782 pertsona izateko ahalmena du bere futbola/errugbi konfigurazioan.\nHistoria.\n1998ko urtarrilak 28an inauguratu zen Frantzia - Espainia partidarekin. 1998ko Munduko Futbol Txapelketarako amaitu zen eraikitzetik, beste zenbait kirol jardunaldietarako ere diseinatu zen (futbola, errugbia, atletismoa, froga automobilistikoak), kontzertuak eta orokorrean edozein ikuskizun erraldoietarako. Kiroldegi hau Saint-Denisen dago kokatua, Parisko iparraldean.\nEraikina.\nBere ikusle gaitasuna 70.000 eserleku (atletismoa), 78.782 (futbola eta errugbia) eta 80.000 (kontzertuak, ikuskizunak) artean dago, bere behe harmaila atzeragarriei esker.\nEraikin honen helburua La Plaine-Saint Denis eremuaren ezagupen eta garapenean datza, gainbehera ekonomia jasan duten gune industrialak lo-hirietan bihurtu dira, hirugarren sektoreko jardunaldi berriei arnas emanaz. Stade de France zelaiak inguruko enpresen norabideei aurpegi berri bat eman die.\nGune honi komunikabide ezin hobeek on egin diote: 2 geltoki RER (B eta D norabideekin), metroko geltokia eta zenbait autobus norabideekin loturak, Parisko nahiz iparralde, mendebalde edo erdigunearekin.\nDiseinatu zuen arkitekto taldea Michel Macary, Aymeric Zublena, Michel R\u00e9gembal eta Claude Costantini arkitektoez dago osatuta (SCAU eta C. R. Architecture agentzien elkartea). Proiektuaren burua Tom Sheehan arkitekto ipar-amerikarra izan zen, proiektu honetan egindako lanarengatik Frantziako Arkitektura Akademiaren Zilarrezko Medaila irabazi zuelarik. Kudeaketa eta mantentzea Bouygues enpresaren esku gelditu zen, GTM, Vinci eta STF azpi-ordezkaria."}
{"id": "93261", "revid": "23317", "url": "https://eu.wikipedia.org/wiki?curid=93261", "title": "Twickenham Stadium", "text": "Twickenham Stadium (baita \"Twickenham\" izen soilez ere ezaguna) Erresuma Batua eta Ingalaterrako hiriburuan den Londres hiriaren hego-mendebaldeko Twickenham auzoan kokatzen den errugbi kiroldegia edo estadio bat da.\nHistoria.\n1909ko urriaren 2an inauguratu zen.\nEraikina.\nErresuma Batuko errugbi zelai handiena da eta orain dela gutxitik bere ikuslego ahalmena 75.000 eserlekutik 82.000ra gehitu du."}
{"id": "93262", "revid": "201", "url": "https://eu.wikipedia.org/wiki?curid=93262", "title": "Behazun-xixku", "text": ""}
{"id": "93263", "revid": "26894", "url": "https://eu.wikipedia.org/wiki?curid=93263", "title": "Kerry", "text": ""}
{"id": "93264", "revid": "336", "url": "https://eu.wikipedia.org/wiki?curid=93264", "title": "Stan Lee", "text": "Stan Lee (New York, 1922ko abenduaren 28a - Los Angeles, 2018ko azaroaren 12a), jaiotza izena Stanley Martin Lieber, komiki gidoigile eta argitaratzailea izan zen, Marvel unibertsoaren sortzailea.\nSteve Ditko edo Jack Kirby marrazkilariekin batera, hainbat superheroi sortu zituen, hala nola Fantastic Four, Spiderman, Hulk, Iron Man, Daredevil, Doctor Strange eta X-Men. Pertsonai horiek lortutako arrakastari esker, Marvel konpainia hedatuz joan zen, eta iragarki etxe txikia izatetik multimedia korporazio izatera iritsi.\nBizitza.\nSortzez Stanley Martin Lieber, New Yorkeko Bronx auzoan jaio zen Lee, 1922ko abenduaren 28an. Haren gurasoak, Celia Solomon eta Jack Lieber, errumaniar jatorriko etorkin juduak ziren. Elkarrizketa askotan esana utzi zuenez, nobelagile izatea izan zen gaztetatik bere benetako ametsa. Ez zuen sekula bakar bat idatzi, baina, horren ordez, komikiaren industria irauli zuen egile bilakatu zen.\n1929ko kraxaren ondoren, diruz larri zebiltzan haren etxean, denboraldi laburreko lanpostuekin aurrera eginez. Egoera itogarri hartako liskar giroan, ihesbide zitzaion fantasia. Iraupen motzeko lanetan hasi zen bera ere; jeansak saltzen eta Broadwayko aretoak zaintzen, besteak beste. Azkenean, osabak bere lantokian hartu zuenean aldatu zen dena, Timely Comics argitaletxean lan txikiak egiten hasi zenean. Destroyer izan zen han sortu zuen lehen pertsonaia, superbotereak zituen nazien kontrako mediku bat. Egiten zizkioten enkargu gehienetan, baina, munstroak eta izaki beldurgarriak eskatzen zizkioten, akzio gehiago eta elkarrizketa gutxiago. Eta Leeri ez zitzaion interesgarria egiten modu hura.\nLiteraturaren pultsuarekin jarraitzen zuen barruan, eta, dena uztekotan izan zen arren, ordura arte egiteko moduetatik askatu, eta The Fantastic Four kaleratu zuen 1961ean: izaki desitxuratuak izan beharrean, mozorro berezirik ere ez zeramaten astronauten familia bat zen. Txiki gelditu ziren liburu dendetako apalak argitalpenak ekarri zuen arrakastarekin. Hura izan zen Leeren marka bilakatuko zen Marvel unibertsoaren lehen hazia. Superheroiek borroka baino gehiago egin zezaketela erakutsi zuen, eta aitzindaria izan zen hainbat gai sozial binetetara eramaten.\n1972an, osabaren argitaletxeko editore postua hartu zuen, eta komikizaleen ikono bihurtua zen ordurako. Hurrengo arrakasta kolpea Marvel bere sorkuntzak pantaila handira eramaten hasi zirenean heldu zitzaion, eta Lee bera \"cameo\"-ak egiten hasi zen horietan; \"Spider-Man\", \"Daredevil\", \"Hulk\", \"Fantastic Four\", \"Iron Man\", \"The Avengers\" eta beste askotan.\nEz zion inoiz utzi idazteari, Marvelentzat egiten zituen proiektuak edo bere ekoiztetxe propioan sortzen zituen lanak. 2015ean, autobiografia kaleratu zuen, binetaz bineta idatzitakoa. Urteetako lana aitortu zioten hainbat sariren bidez. Zera esan zuen, 2017an, Los Angelesen egin zioten omenaldi batean: \u00abIdatzi irakurri nahi duzun hori. Haiek irakurri nahi dutela uste duzun hori idazten saiatzen bazara, ez dituzu haiek ezagutzen, baina ez duzu zeure burua ere ezagutzen. Aldiz, zuk irakurriko zenukeen hori idazten baduzu, zu bezalako jende gehiago egon behar duelako da\u00bb."}
{"id": "93267", "revid": "336", "url": "https://eu.wikipedia.org/wiki?curid=93267", "title": "Veneziako inauteriak", "text": "Veneziako inauteriak mundu osoko inauteri ezagunenetarikoak eta estimatuenetarikoak dira.\nJatorria.\nInauteri hauek oso jatorri zaharra dute: lehenengo aztarnak 1094ko Vitale Falier duxaren dokumentu batekoak dira; bertan, herriaren dibertsioei buruz ari dela, inauteriak aipatzen ditu lehen aldiz. Antza denez, Veneziako oligarkiak inauteriak sortu zituen \"Serenissima\"rentzat beharrezkoa zelako -antzinako Erroman gertatzen zen bezala (gogoratu \"panem et circenses\" esamoldea)- herri xeheak aldi labur batez gozatzeko eta ondo pasatzeko aukera izatea; horrela veneziarrak eta kanpotarrak kalera irteten ziren musikaz gozatzera eta dantza egitera.\nMaskara eta mozorroei esker gizartean zegoen klaseen arteko banaketa desagertu egiten zen. Agintariei eta aristokraziari burla egiteko baimena zuten, inork ez baitzekien nor zen nor. Jakina, Veneziako errepublikan oso zorrotzak ziren moralaren eta ordena publikoaren kontuekin, eta horren eraginez herritarren artean tentsioa sortzen zen; bada, hain zuzen, inauteri egunetan herritarrek askatasun osoz joka zezaketen beraien artean liskarrik ez egoteko.\nAntzinako Inauteriak.\nVeneziako inauteriak herri-festatzat dituen lehenengo dokumentu ofiziala 1296ko ediktu bat da. Bertan Errepublikaren Senatuak garizumaren bezpera jai-eguna zela adierazi zuen.\nGarai hartan, eta ondoren mende askotan, inauteriek sei aste irauten zuten, abenduaren 26tik hausterre-egunera arte; baina, batzuetan, ospakizunak urriaren lehenengo egunetan hasten ziren.\nMaskarak eta mozorroak.\nMaskara eta jantziekin norberaren identitatea ezkutuan gorde zitekeen eta horrela norberaren gizarte-maila, sexua eta erlijioa igartzerik ez zegoen; bakoitzak nahi zuen bezala joka zezakeen, jantzi eta itxura berriaren arabera. Horregatik beste \u201cpertsonaia\u201d batekin topo egitean, \"Buongiorno signora maschera\" (Egunon maskara andrea) besterik ez zen esaten.\nMozorrotzeko errituan alaitasunez parte hartzea inauterien funtsa zen, eta oraindik ere bada. Ardurarik gabeko aldia zen, eguneroko ohituretatik eta norberarekiko eta besteekiko aurreiritzi eta zurrumurru gaiztoetatik libre geratzeko aldia.\nMozorroak asko erabiltzen zirenez, Venezian mozorro eta maskaren merkatua sortu zen, apurka-apurka aurrera egin zuena. Badakigu 1271. urtetik aurrera maskarak ekoiztu eta egiteko eskolak eta teknikak zeudela. Buztinarekin, harri-kartoiarekin, igeltsuarekin eta gazarekin lan egiteko lanabesak ekoizten hasi ziren. Ereduak egin eta gero, koloreztatu eta marrazki, perla txiki, luma eta abarrekin apaintzen zituzten.\nSeguru asko \"Bauta\" mozorro erabiliena izan da, XVIII. mendetik aurrera gehienbat; eta gaur egungo inauterietan ere modan dago. Venezian oso ohikoa da eta gizonek zein emakumeek erabiltzen dute. \"Bauta\", \"larva\" deituriko maskara zuri batez, hiru adarrekoaz eta \"tabarro\" deituriko kapa ilunaz osatuta dagoen mozorroa da. Mozorroa ez zen soilik inauterietan erabiltzen, baita antzokian ere, beste hainbat festatan eta identitatea ezkutuan mantenduz gorteiatzean. Helburu horrekin maskarak forma zehatz bat zeukan, kendu gabe edan eta jan ahal izateko.\nFestak.\nInauteriak ospatzen ziren bitartean, veneziarrek zereginak bigarren maila batean uzten zituzten eta horrela, ospakizun, txantxa, dibertsio eta ikuskizunetan pasatzen zuten denbora. Normalean inauteriak Piazza San Marco-n edo Riva degli Schiavoni ibiltokian ospatzen ziren eta baita Veneziako \"campi\"-etan ere.\nEra guztietako ikuskizunak zeuden, hala nola, malabarismoak, akrobaziak, musika, dantzak, animaliekin egindako ikuskizunak eta beste hainbat emanaldi. Kalez kaleko saltzaileek fruta, oihalak, bereziki ekialdetik ekartzen ziren jakiak eta abar saltzen zituzten.\nHala ere, hiriko etxe pribatuetan, antzokietan eta kafeetxeetan ere antzezpen xumeak eta ikuskizunak zeuden. Veneziarrek egundoko maskara-festak ospatzen zituzten luxuzko jauregietan.\nVeneziako inauteriak XVIII. mendean goieneko aldian zeuden eta nazioarteko onarpena ere bazuten; horrela, garaiko Europan sonatuak eta izen handikoak izan ziren. Horri guztiari esker turista eta bisitari anitz erakarri zituzten.\nGarai hartako pertsonaia ospetsua Giacomo Casanova dugu.\nAingeruaren hegaldia.\nVenezian, 1500. urtearen erdialdean, hirian antolatzen ziren ikuskizunen artean, ezohiko gertaera batek oihartzun handia izan zuen: akrobata turkiar batek, haga batez soilik lagunduta, Piazzetta kaian zegoen txalupa bati lotutako soka luze-luze batetik San Marco kanpandorrera igo zen, liluratuta zegoen jendearen zalapartaren gainetik. Gero, Duxaren jauregiaren balkoiraino jaitsi eta bere agurra aurkeztu zion.\nBalentria hori, \"Svolo del Turco\" (turkiarraren hegaldia) deitu zutena, ostegun gizenean soilik egiten zen eta hurrengo edizioetarako zeremonia ofizial bihurtu zuten. Ikuskizun horretan, urte askotan, lanbidez akrobatak zirenek baino ez zuten parte hartzen, Veneziako gazteak ere ausartu ziren arte; haiek aldaketa ugari egin zizkioten, ausardia eta trebetasun handia erakutsiz."}
{"id": "93269", "revid": "105290", "url": "https://eu.wikipedia.org/wiki?curid=93269", "title": "Kuraia (diskoa)", "text": "Kuraia, Kuraia taldearen estudioko lehen diskoa da, Mikel Kazalisen Zarauzko Fidelenea estudioetan grabatua, 2001eko urrian. Karlos Osinaga izan zen teknikaria. Hala ere, Kaki Arkarazoren Garate Estudioetan ekoitzi zuten, Haritz Harreguyren laguntzaz.\nFernando Sapok, nahiz eta Zaragozakoa izan, diskoko kantu guztiak euskaraz abestu zituen, salbu eta \"Infierno\" (gaztelaniaz) eta \"G\u00fcello gorria\" (aragoieraz)."}
{"id": "93270", "revid": "201", "url": "https://eu.wikipedia.org/wiki?curid=93270", "title": "Kuraia (diska)", "text": ""}
{"id": "93271", "revid": "201", "url": "https://eu.wikipedia.org/wiki?curid=93271", "title": "Veneziako Inauteria", "text": ""}
{"id": "93272", "revid": "201", "url": "https://eu.wikipedia.org/wiki?curid=93272", "title": "Serenissima", "text": ""}
{"id": "93273", "revid": "105290", "url": "https://eu.wikipedia.org/wiki?curid=93273", "title": "Meatzaldea (diskoa)", "text": "Meatzaldea, Sagarroi taldearen estudioko lehen diskoa da, Andoaingo Kaki Arkarazoren Garate Estudioetan grabatua.\nAbesti guztiak dira Sagarroi taldearenak, salbu eta \"En el claro de la luna\" (Silvio Rodriguez), \"Homo homini lupus\" (Beti Mugan) eta \"Bizitza triste eta ederra\" (Joxe Ripiau). Bestalde, Martxel Mariskalen laguntza izan zuten abesti batzuen letrak egiteko."}
{"id": "93274", "revid": "56334", "url": "https://eu.wikipedia.org/wiki?curid=93274", "title": "Asier Ituarte", "text": "Asier Ituarte, Ondarroan (Bizkaia) jaiotako Tronboilaria da. 1998an Joxe Ripiau taldean jotzen hasi zen eta taldea desegin arte egon zen bertan jotzen.\n2002an, Sagarroi taldean hasi zen jotzen eta taldean jarraitu izan du arik eta 2010eko martxoan taldea desegin zen arte. Bere sarrerarekin batera, taldeak musika estiloa guztiz aldatu zuen, Hardcore doinuetatik, Ska eta Reggae doinuetara pasa ziren eta.\nHonez gain, Ander Lipus, Txuma Murugarren eta Rafa Ruedarekin batera ere lan egin du eta Ondarroa, Bermeo eta Getxoko Musika Eskoletan tronboi irakaslea ere izan da."}
{"id": "93278", "revid": "219", "url": "https://eu.wikipedia.org/wiki?curid=93278", "title": "Artesiaga", "text": "Artesiaga Nafarroa Garaiko iparraldeko mendatea da, Eugi (Esteribar) eta Irurita (Baztan) herriak lotzen dituena.\n990 metro inguruko altuera du eta Kintoa mendigunean kokatuta dago, alde batetik Saioa mendira (1.419 m) igotzeko abiapuntua delarik eta bertzetik Alduderanzko (Nafarroa Beherea) errepidea eta Urkiagako mendatea hurbil daudelarik ekialderantz.\nArtesiago errekako urak Bidasoa ibaira doaz. Mizpirako erreka ere esaten zaio."}
{"id": "93279", "revid": "105290", "url": "https://eu.wikipedia.org/wiki?curid=93279", "title": "Karratu txikienen erregresio", "text": "Estatistikan, karratu txikienen erregresioa edo zehatzago karratu txikien arrunten erregresioa aldagai anitzeko datu multzo batera lerro bat (zuzen bat edo parabola bat esaterako) doitzeko metodo bat, hondar karratuen batura minimotzen duena lerroaren parametroak zehazteko.\nZehatzago, bi aldagaitarako, \"y\" mendeko aldagai bat eta \"x\" aldagai independente bat finkatu ondoren, bi aldagaiak lotzen dituen funtzio bat eratzen da: formula_1. Horrela, \"y\" mendeko aldagaiari buruz bi motako balioak sortzen dira, formula_2 aldagai independentearen balio bakoitzeko: behatutako balioak, jaso diren egiazko datuak alegia, eta aurresandako balioak, formula_2 aldagaiaren balio bakoitza formula_4 funtzioan ordezkatuz suertatzen direnak. formula_5 hondarrak dira, aurresanean egiten diren erroreak alegia. Aurretik aukeratu den lerro motarako (zuzena edo bestelako bat), errore karratu hauen batura, formula_6 alegia, minimotzen duen lerroa izango da karratu txikienen erregresio lerroa.\nAldagai independenteak anitz izan daitezke eta orduan erregresio anizkoitza egiten dela esaten da. Prozedura berdina izango da, baina aurreikusitako balioak kalkulatzeko, lerroan aldagai independente guztietako balioak sartu beharko dira.\nAurrez hondarrei probabilitate banaketa jakin bat ezartzen bazaie, bestelako baldintzekin batera, erregresio lerroari buruzko ondorio konplexuagoak egin daitezke, lerroaren parametroen adierazgarritasun estatistikoari buruz esaterako, inferentzia estatistikoa erabiliz. Orduan karratu txikienen erregresio eredu bat aztertzen ari dela esaten da.\nHistoria.\nCarl Friedrich Gauss matematikariak asmatu zuen karratu txikienen metodoa 1795. urtean, 18 urte besterik ez zituelarik. Adrien-Marie Legendre matematikari frantsesak ordea argitaratu zuen lehen aldiz 1805. urtean. Ceres asteroide antzeman berriaren kokapena aurreikusiz frogatu zuen karratu txikienen erregresio metodoak bere indarra. Antzeman eta berehala, asteroidearen kokapen zehatza galdu ondoren, Gauss-ek egindako kalkuluei esker eta karratu txikienen erregresioaren bitartez, aurkitu ahal izan zen berriro 1801. urtean."}
{"id": "93280", "revid": "15795", "url": "https://eu.wikipedia.org/wiki?curid=93280", "title": "Elizabeth II.a Ingalaterrakoa", "text": ""}
{"id": "93281", "revid": "512", "url": "https://eu.wikipedia.org/wiki?curid=93281", "title": "The Solanos (albuma)", "text": "The Solanos The Solanos taldearen estudioko disko bat da, 2005ekoa. Azkarateko (Nafarroa Beherea) Katarain Estudioetan grabatu zuten, Angel Katarainen laguntzaz. Abesti guztiak dira The Solanos taldearenak, salbu eta \"Persecuzzione\" (Dick Dale &amp; His Del Tones) eta \"Oker nago\" (Kortatu) abestiak."}
{"id": "93282", "revid": "336", "url": "https://eu.wikipedia.org/wiki?curid=93282", "title": "Ja, vi elsker dette landet", "text": "Ja, vi elsker dette landet (euskaraz: \"Bai, herrialde hau maite dugu\"), Norvegiako ereserki nazionala da.\nMusika Rikard Nordraak moldatu zuen 1864an, eta bere hitzak Bj\u00f8rnstjerne Bj\u00f8rnsonek idatzi zituen 1870an.\nEreserkia norvegieraz.\n1.\nJa, vi elsker dette landet, \nsom det stiger frem, \nfuret, v\u00e6rbitt over vannet, \nmed de tusen hjem. \nElsker, elsker det og tenker \nP\u00e5 v\u00e5r far og mor \nOg den saganatt som senker \nDr\u00f8mme p\u00e5 v\u00e5r jord. \nOg den saganatt som senker, \nSenker dr\u00f8mme p\u00e5 v\u00e5r jord. \n2.\nDette landet Harald berget\nmed sin kjemperad, \ndette landet H\u00e5kon verget \nmedens \u00d8yvind kvad; \nOlav p\u00e5 det landet malte \nkorset med sitt blod, \nfra dets h\u00f8ye Sverre talte \nRoma midt imot. \n3.\nB\u00f8nder sine \u00f8kser brynte \nhvor en h\u00e6r dro frem, \nTordenskiold langs kysten lynte,\ns\u00e5 det lystes hjem. \nKvinner selv stod opp og strede\nsom de vare menn; \nandre kunne bare grede,\nmen de kom igjen!\n4.\nVisstnok var vi ikke mange,\nmen vi strakk dog til, \nda vi pr\u00f8vdes noen gange, \nog det stod p\u00e5 spill; \nti vi heller landet brente\nenn det kom til fall; \nhusker bare hva som hendte \nned p\u00e5 Fredrikshald!\n5.\nH\u00e5rde tider har vi d\u00f8yet,\nble til sist forst\u00f8tt; \nmen i verste n\u00f8d bl\u00e5\u00f8yet \nfrihet ble oss f\u00f8dt. \nDet gav faderkraft \u00e5 b\u00e6re \nhungersn\u00f8d og krig, \ndet gav d\u00f8den selv sin \u00e6re -\nog det gav forlik.\n6.\nFienden sitt v\u00e5pen kastet,\nopp visiret for, \nvi med undren mot ham hastet,\nti han var v\u00e5r bror. \nDrevne frem p\u00e5 stand av skammen\ngikk vi s\u00f8derp\u00e5; \nnu vi st\u00e5r tre br\u00f8dre sammen,\nog skal s\u00e5dan st\u00e5! \n7.\nNorske mann i hus og hytte, \ntakk din store Gud! \nLandet ville han beskytte, \nskj\u00f8nt det m\u00f8rkt s\u00e5 ut. \nAlt hva fedrene har kjempet, \nm\u00f8drene har grett, \nhar den Herre stille lempet \ns\u00e5 vi vant v\u00e5r rett. \n8.\nJa, vi elsker dette landet, \nsom det stiger frem, \nfuret, v\u00e6rbitt over vannet, \nmed de tusen hjem. \nOg som fedres kamp har hevet \ndet av n\u00f8d og seir, \nogs\u00e5 vi, n\u00e5r det blir krevet, \nfor dets fred sl\u00e5r leir."}
{"id": "93283", "revid": "105290", "url": "https://eu.wikipedia.org/wiki?curid=93283", "title": "El camino real", "text": "El camino real, Todos Tus Muertos taldearen estudioko seigarren diska da."}
{"id": "93285", "revid": "77706", "url": "https://eu.wikipedia.org/wiki?curid=93285", "title": "Atxurra (kobazuloa)", "text": ""}
{"id": "93286", "revid": "448", "url": "https://eu.wikipedia.org/wiki?curid=93286", "title": "Karratua Borobila Da", "text": "Karratua Borobila Da, 2007an Lasarten (Gipuzkoa) sortutako Folk taldea da."}
{"id": "93287", "revid": "448", "url": "https://eu.wikipedia.org/wiki?curid=93287", "title": "Ahalmenak, ahaleginak eta ezinak", "text": "Ahalmenak, ahaleginak eta ezinak Karratua Borobila Da taldearen estudioko lehen lana da. Diska hau, Lasarteko (Gipuzkoa) Amalur musika eskolan grabatu zuten 2007 urtearen amaieran."}
{"id": "93288", "revid": "105290", "url": "https://eu.wikipedia.org/wiki?curid=93288", "title": "Inoiz baino gehiago...", "text": "Inoiz baino gehiago..., Kloratita taldearen estudioko lehen lana da. Diska hau, 2004ko Azaroaren 5etik 13ra bitartean Bilboko Deustu auzoko Tala estudioan grabatua izan zen. CDarekin batera, liburuxka bat kaleratu zuten.\nTaldekideak.\n&lt;li&gt; Alberto - Ahotsa.\n&lt;li&gt; Iraitz - Ahotsa.\n&lt;li&gt; Gaizka - Bajua.\n&lt;li&gt; Saul - Bateria.\n&lt;li&gt; Ekaitz - Gitarra."}
{"id": "93289", "revid": "105290", "url": "https://eu.wikipedia.org/wiki?curid=93289", "title": "Etikaz mintza gaitezen...", "text": "Etikaz mintza gaitezen..., Kloratita taldearen estudioko bigarren diska da. Lan hau, 2006ko Urria eta Azaroa artean grabatu zuten eta CD-az gain, liguru bat eta DVD bat ekartzen du. DVD horretan, bideoklip bat, dokumental bat eta lehenengo diskoko abestien bideoak biltzen dira.\nTaldekideak.\n&lt;li&gt; Alberto - Ahotsa.\n&lt;li&gt; Iraitz - Ahotsa.\n&lt;li&gt; Gaizka - Bajua.\n&lt;li&gt; Saul - Bateria.\n&lt;li&gt; Ekaitz - Gitarra."}
{"id": "93290", "revid": "58701", "url": "https://eu.wikipedia.org/wiki?curid=93290", "title": "The Killers", "text": "The Killers Las Vegasen (Nevada) osatutako talde estatubatuarra da. Taldea 2002an osatu zen eta 4 taldekidez osatuta dago: Brandon Flowers (abeslaria eta teklatuak), Dave Keuning (gitarra), Mark Stoermer (baxua) eta Ronnie Vannucci Jr. (bateria)"}
{"id": "93291", "revid": "56334", "url": "https://eu.wikipedia.org/wiki?curid=93291", "title": "Nikara", "text": "Nikara Egiptoko VII. dinastiako faraoi bat izan zen, K.a. 2170 inguruan gobernatu zuena, Egiptoko lehen tarteko aroan.\nOrdena Zaharra, Egiptoko VI. dinastiaren amaieran hondoratu zen eta Goi Egiptoko nomoetako gobernariek, euren lurraldeengan nagusitasuna ezarri zuten. Gobernari hau, zailtasun ekonomiko edo politikoen garai batean sortutako denbora baterako agintari kontseilu batetakoa ere izan zitekeen. Egoerak, Menfisen, kaotikoa izan behar zuen, Manetonek, Sexto Julio Afrikanoren arabera, dinastia \"Menfiseko 70 erregez, 70 egunez gobernatuz\" osatu zela baitio.\nBere izena, Neferkara Hendu, honako hauetan dago:"}
{"id": "93292", "revid": "499", "url": "https://eu.wikipedia.org/wiki?curid=93292", "title": "The killers", "text": ""}
{"id": "93293", "revid": "105290", "url": "https://eu.wikipedia.org/wiki?curid=93293", "title": "Ogi gogorrari hagin zorrotza!", "text": "Ogi gogorrari hagin zorrotza!, Oliba Gorriak taldearen estudioko lehen lana da. Disko hau, Ondarroako (Bizkaia) IJM Estudioetan izan zen grabatua 2005eko Martxoan.\nKantu eta hitz guztiak Oliba Gorriak taldearenak dira \"Txikia\" (Telesforo Monzon) eta \"Iragana, oraina eta geroa\" (Pennywise) izan ezik."}
{"id": "93294", "revid": "499", "url": "https://eu.wikipedia.org/wiki?curid=93294", "title": "The killers(musika taldea)", "text": ""}
{"id": "93295", "revid": "499", "url": "https://eu.wikipedia.org/wiki?curid=93295", "title": "The killers(banda)", "text": ""}
{"id": "93296", "revid": "119247", "url": "https://eu.wikipedia.org/wiki?curid=93296", "title": "Egiptoko VIII. dinastia", "text": "Egiptoko VIII. dinastia, K.a. 2173 inguruan sortu eta K.a. 2160 inguruan amaitu zen. Menfiseko gobernariek osatzen zuten, euren autoritate urria, inguruko lurraldeetara baino mugatzen ez zen arren.\nVIII. dinastiak, denbora laburrez iraun zuen, soilik hamairu urte inguru. Ziuraski, Menfisen, Manetonek Egiptoko VII. dinastia deitzen dueneko agintari iraultzaileek kendutako leinua berrezartzeko ahalegin bat izan zen, Koptoseko nomoetako gobernari boteretsuen laguntzarekin.\nPepi II.aren erregealdi luzearen ondoren, Egipto, zenbait lurralde politikotan banatu zen. Nomoetako gobernariak, errege bezala gobernartzen hasi ziren. Gainera, Delta ingurua, asiarrek inbaditu zuten. Hau, zeramika, hil artikuluen eta harrian zizelkaturiko erliebeen elaborazioan tokiko arte estilo ezberdinetan isladatu zen. Herrialdea, gobernari bakar baten agindupean, Mentuhotep II.arekin batu zen, Egiptoko XI. dinastian.\nVII, VIII, IX, X eta XI. dinastiaren lehen zatiak, Egiptoko lehen tarteko aroa deritzona osatzen dute.\nGaraiko dokumentuak.\n\"Koptoseko Dokumentuek\", Neferkauhor eta Neferirkara gobernariek aldarrikatuak, Shemai eta honen seme Idiri ohore eta pribilegio ugari emanez, garaiko egoeraz informatzen dute, pertsonaia hauek, Koptoseko nomoko gobernari kargua izan zuten, chatyak eta hegoaldeko gobernariak, eurek nahi eran maneiatuz dinastia honetako gobernari ahulak.\nIpuurren Papiroko testuak, egoera kaotiko bat deskribatzen du: sinesgarritasuna galdutako erregeak, Deltaren asiar inbasioa, iraultza desordenak, errege artxibategi eta hilobien suntsipena, ateismoa eta sekretu erlijiosoen hedapena. \"Ordena Zaharra\" deritzonaren hondoratzea.\nErreferentziak antzinako testuetan.\nManetonek, Sexto Julio Afrikanoren arabera, VIII. dinastia, \"146 urte gobernatu zuten 27 erregez\" osatuta zegoela esan zuen.\nEusebio Zesareakoarentzat, VIII. dinastia, \"100 urtez gobernatu zuten bost erregez\" osatuta zegoen.\nBeste hipotesi batzuk.\nOxfordeko Antzinako Egiptoren Historiak, VII. eta VIII. dinastiak, Egiptoko Antzinako Inperioaren barnean sartzen ditu."}
{"id": "93297", "revid": "512", "url": "https://eu.wikipedia.org/wiki?curid=93297", "title": "Tura", "text": "Tura (Egiptoko arabieraz: \u0637\u0631\u0629, \"\", \u00a0 ahoskatua) Egipton, Menfisetik gertu dagoen herria izan zen, kareharri zuri finezko bere harrobiengatik ezaguna.\nAntzinako Egipton, Egiptoko Antzinako Inperioa eta Egiptoko Inperio Ertainaren garaian, arkitektura monumentalean, bere edertasun eta kalitateagatik gehien erabiltzen zen kareharria, Turatik ateratakoa zen.\nAntzinako Inperioa.\nGizako Piramide Handiaren estaldura, Egiptoko piramideetatik ezagun eta enblematikoena, kareharrizko bloke handiz egin zen, zorrotz moztu eta leunduak, Turako harrobietatik zetozenak. Kefrenen piramideak eta Mizerinorenak ere, neurri batean behintzat, euren kareharrizko estaldura, harrobi honetatik ekarria izan zuten.\nAurretik, Snefru faraoiak, Turako kareharria erabili zuen Dahshurreko bere Piramide Gorriaren estalki bezala.\nInperio Ertaina.\nEgiptoko XII. dinastian, Amenemhat I.a, Amenemhat II.a eta Amenemhat III.a faraoiek, Turako kareharria erabili zuten El Lisht eta Dahshurreko euren piramideen estalduran.\nInperio Berria.\nEgiptoko XVIII. dinastian eta Egiptoko XIX. dinastian, Turako kareharria, Seti I.a eta Ramses II.aren tenpluetan erabili zen, Abidosen eraikiak.\nOrdutik aurrera, kareharriaren erabilera ez zen hain ohikoa izan, eta, pixkana-pixkana, hareharriak hartu zuen bere tokia, Karnak, Medinet Habu eta Ramesseumeko tenpluetan ikus daitekeenez, Egiptoko hiriburu berria zen Tebasen inguruan ohikoago materialak zirenak."}
{"id": "93298", "revid": "105290", "url": "https://eu.wikipedia.org/wiki?curid=93298", "title": "Erdialdeko Amerikako eta Karibeko IV. Jokoak", "text": "Erdialdeko Amerikako eta Karibeko IV. Jokoak, Panamako hiriburu Panama Hirian jokatu ziren, 1938ko otsailaren 5etik otsailaren 24 arte\nHistoria.\nIV. joko haiek izan ziren Erdialdeko Amerikako eta Karibeko Jokoak izena eraman zuten lehenak. Panama izan zen bere egoitza, eta lehen aldiz parte hartu zuten Hegoamerikako bi Karibeko herrialdeek, Kolonbiak eta Venezuelak, alegia.\nWaterpoloa, Halterofilia, Frontenisa eta txirrindularitza, kirol berri bezala agertu ziren joko hauetan.\nOrotara, 1151 kirolarik parte hartu zuten 10 herrialde ordezkatzen."}
{"id": "93299", "revid": "336", "url": "https://eu.wikipedia.org/wiki?curid=93299", "title": "Bi denbora (halterofilia)", "text": "Bi denbora halterofiliako bi probetako bat da, abiadarekin batera.\nTeknika.\nProba honetan, bi fase ezberdin daude: lehenean, (ingelesez \"\" deritzona), kirolariak, barratik tiratuz eta erdi jarriz, barra jasotzen du, honen azpian egon arte. Hondoren, tentetu egiten da, barra, sorbalden inguruan eutsiz. Bigarrenean (JERK), bizkarra pixka bat okertuz, barra buru gainetik jasotzen du, hankekin bultzatuz eta besoak erabat luzatuz. Jasotzaileak, oinak plano berean mantendu behar ditu prozesu guztian, eta, bigarren fasean, hankak erabat luzatu behar ditu.\nProba honen aldaera bat dago, non oinak plano ezberdinetan eta hankak okertuak mantentzea baimentzen den. Jasotzaile gehienek, bigarren mugimendua, hankak pixka bat okertuz eta bat-batean luzatzen dituzte, malguki efektu bat eraginez, gorputza, barraren azpian jartzeko jaisten duten unea, honela jasotzea osatuz."}
{"id": "93303", "revid": "56334", "url": "https://eu.wikipedia.org/wiki?curid=93303", "title": "Harrobi", "text": "Harrobia aire zabaleko meatzea da, harri industrialak, apaingarriak edo agregakinak ateratzeko erabiltzen dena. Haitzurdina, granitoa, kareharria, hareharria eta arbela dira harrobietatik erauzten diren harririk garrantzitsuenak. Inpaktu larriak eragin ditzakete ingurumenean, paisaian eta bizi-kalitatean. Izan ere, topografia, landaredia eta dinamika hidrologikoa eraldatzeaz gain, zarata eta hautsaldi handiak sorrarazten dituzte."}
{"id": "93306", "revid": "336", "url": "https://eu.wikipedia.org/wiki?curid=93306", "title": "Bizitza erabilgarri", "text": "Bizitza erabilgarria, objektu batek, sortua izan den funtzioa behar bezala betez izan dezakeen iraupen estimatua da.\nIngeniaritza lanei dagokienean, errepide, zubi edo presak kasu, urtetan kalkulatzen da, batez ere bere amortizaziorako, orohar, lan hauek, ahalbidetasun ekonomikoaren analisiriako bizitza erabilgarri bezala estimatua baino denbora gehiagoz erabiltzen jarraitzen baitira."}
{"id": "93307", "revid": "512", "url": "https://eu.wikipedia.org/wiki?curid=93307", "title": "Karratu txikienen erregresio zuzen", "text": "Estatistikan, karratu txikienen erregresio zuzena karratu txikienen erregresioz lortutako zuzena adierazten du.\nAldagai independente bakarreko zuzena aztertuko da artikulu honetan, erregresio bakuna deiturikoa alegia. Aldagai independente bi edo gehiago direnean (erregresio anizkoitza deiturikoa), karratu txikienen erregresioaren bitartez, erregresio zuzena (bi aldagai independente) edo erregresio planoa (hiru aldagai independente edo gehiago) nola eratu eta aztertzen den jakiteko, ikus \"Erregresio lineala\".\nZuzenaren zenbatespena.\nDatuak formula_1 izanik, karratu txikienen erregresioaren bitartez doituko den formula_2 zuzenaren parametroak hauek izango dira, \"x\" aldagai independentetzat eta \"y\" mendeko aldagaitzat hartuz:\nFrogapena:\nHondar karratuak har ditzagun (ikus \"Karratu txikienen erregresioa\"):\nAzken adierazpena minimotzen duten \"a\" eta \"b\" zuzenaren parametroak kalkulatu behar dira. Horretarako, \"a\" eta \"b\" parametroei buruzko deribatu partzialak kalkulatu eta deribatu hauek 0 egiten duten \"a\" eta \"b\" parametroen balioak eman behar dira:\nAurreko ekuazioak garatuz:\nEta Cramer-en erregela erabiliz, erraz lortzen dira parametroek eduki beharreko balioak:\nAdibidea.\n40 urteko 4 gizonezkoaren gainean, garaiera eta pisuak jaso dira, datuak lehenengo bi zutabeetan azaltzen direlarik. \"x\" aldagai independente moduan garaiera aukeratu bada:\nHorrela, \"x\" garaiera (aldagai independente moduan) eta \"y\" pisua (mendeko aldagai moduan) lotzen dituen karratu txikienen zuzena hau izango da:\nDoikuntzaren egokitasuna.\nDoitutako zuzena modu hobean edo okerragoan egokitu daiteke datuetara. Hau dela eta, doikuntzaren egokitasuna aztertu ohi da doitutako zuzena zenbateraino den adierazgarria jakiteko. Azterketa hau egiteko gehien erabiltzen den neurria formula_18 mugatze koefizientea da.\nMugatze koefizientea kalkulatzeko, \"y\" mendeko aldagaiaren lagin bariantza, formula_19 bariantza osoa deritzona, eta zuzenean \"x\" balioak ezarriz aurresandako emaitzen lagin bariantza, zuzenaren bitartez formula_20 azaldutako bariantza deritzona, kalkulatu behar dira. Mugatze koefizientea azaldutako bariantza zati bariantza osoa da, eta ehunekotan zuzenak azaldutako bariantza osoaren zatia da: zenbat eta handiagoa izan, orduan eta egokitasun hobea, gehienez %100era hel daitekeelarik (aipatu behar da azaldutako bariantza ez dela inoiz bariantza osoa baino handiagoa). Mugatze koefizientea 0.6tik gorakoa denean, doikuntzaren egokitasuna handia dela esan daiteke.\nArestiko adibidea hartuz:\nformula_21\nBeraz, zuzenaren egokitasuna handia dela esan daiteke .\nBestelako jakingarriak.\nKarratu txikienen erregresio zuzenean, formula_22 hondarren batura 0 da beti. Kalkuluak eskuz egiten direnean propietate erabilgarria izan daiteke, kalkuluak zuzen egin diren egiaztatzeko."}
{"id": "93308", "revid": "336", "url": "https://eu.wikipedia.org/wiki?curid=93308", "title": "Bainuontziaren kurba", "text": "Bainuontziaren kurba, sistema edo makina batek, bere bizitza erabilgarrian gertatutako akatsak irudikatzen dituen grafika bat da. Bere izena, luzetara moztutako bainuontzi baten forma duelako hartzen du. Hiru zati bereizten da kurba honetan:"}
{"id": "93309", "revid": "512", "url": "https://eu.wikipedia.org/wiki?curid=93309", "title": "Fidagarritasun (argipena)", "text": "Fidagarritasun terminoak erabilera ezberdinak ditu:"}
{"id": "93310", "revid": "105290", "url": "https://eu.wikipedia.org/wiki?curid=93310", "title": "Giza fidagarritasun", "text": "Giza fidagarritasuna, sistema fidagarritasunaren zati den diziplina bat da, gizakia, sistema baten zati bezala har daitekeen neurrian.\nGiza osagaia, beste edozein osagai baino konplexuagotzat hartzen da, eta, beraz, giza fidagarritasunaren azterketari aplika daitezkeen teknikak, edo, gehigarri bezala, giza akatsarenak, zehatzak dira, eta, ohiko teknika matematikoei, alde psikologiko eta antolakuntzakoak gehitzen zaizkie.\nErabiltzen diren teknika batzuk, hauek dira:"}
{"id": "93314", "revid": "2241", "url": "https://eu.wikipedia.org/wiki?curid=93314", "title": "Tar-Vanimeld\u00eb", "text": "Tar-Vanimeld\u00eb, \"Elfo ederra\" esan nahi duena quenya hizkuntzan, Tolkienen legendariumeko pertsonaia bat da. Bere istorioa, laburki kontatzen da soilik Numenor eta Erdialdeko Lurraldeko amaitu gabeko ipuinak lanean. Numenorreko Dunadan bat da, Tar-Telemmait\u00ebren alaba eta Eguzkiaren Bigarren Aroko 2277an jaioa.\nNumenorreko hirugarren erregina, eta, orotara, hamaseigarrena bihurtu zen, bere aita 2526an hil ondoren. Hala ere, bere senar Herukalmo izan zen benetan gobernatu zuena, berak, erregetzari ez baitzion arreta askorik jarri, eta gehiago aritu zen bere zaletasunetan, hauen artean, musika eta dantza zeudelarik.\nBera hil ondoren, 2637. urtean, Herukalmo Tar-Andukal izenarekin koroatu zen errege, eta hogei urtez gobernatu zuen, hil zen arte, honela, bere seme Alkarini gobernatzea eragotziz, benetako oinordekoa zena. Hala eta guztiz ere, Tar-Andukal ez da Numenorreko hamazazpigarren erregetzat hartzen, bai hala bere semea."}
{"id": "93315", "revid": "536", "url": "https://eu.wikipedia.org/wiki?curid=93315", "title": "Turin II.a", "text": "Turin II.a, Tolkienen legendariumean eta Eraztunen Jaunaren eranskinetan, Thorondirren semea eta Gondorreko hogeitairugarren seneskal erregeordea da. Minas Tirithen jaio zen Eguzkiaren Hirugarren Aroko 2815ean.\nHistoria.\nBere aitaren oinordeko bihurtu zen 2882an. Bere agintaldian, Ithilien, bertako biztanle urriek utzi zuten, Mordorreko orkoen eraso ugarien ondorioz. Honek, Turin, Henneth Ann\u00fbneko babeslekua zaharberritu eta ezkutatzera behartu zuen, han, Sauronen armada erasoko zuen Mendirakoien goarnizio garrantzitsu bat mantentzeko. Kair Andros uhartea ere, Anorien babesteko gotortu zen.\nIthilienen hegoaldean, kontua ezberdina izan zen, Haradrimek, etengabe zeharkatzen baitzuten Poros ibaia, eta Emyn Arneneraino iristen ziren. Eguzkiaren Hirugarren Aroko 2885ean, Haradeko gizakiek, azkenik, armada handi batekin inbaditu zuten. Turin Seneskalak aurre egin zien Poroseko gurutzeetan, Rohango Folkwine erregeak lagundurik. Gondorrek irabazi zuen gudu bat gertatu zen. Zoritxarrez, gudu horretan, Folkwinen seme ziren Folkred eta Fastred hil ziren, eta ibaiaren ertzeko tumulu batean ehortziak izan ziren, Haudh in Gwanur deitua izan zena.\nTurin II.a, Eguzkiaren Hirugarren Aroko 2914. urtean hil zen, 32 urteko erregealdi eta 99ko bizitza baten ondoren. Bere oinordekoa, bere seme Turgon Gondorrekoa izan zen."}
{"id": "93316", "revid": "201", "url": "https://eu.wikipedia.org/wiki?curid=93316", "title": "Eguzkilore", "text": ""}
{"id": "93317", "revid": "105290", "url": "https://eu.wikipedia.org/wiki?curid=93317", "title": "Fastred", "text": "Fastred, Rohaneko hamalaugarren erregea izan zen Folkwinen semeetako bat izan zen. Bera eta bere anaia Folkred, Gondorren hil ziren, herrialde hau, Haradrimen erasoetatik defendatzen ari zirenean, honela, Eorlen zina ohoratuz.\nBere anaia Fengel, bere aita hil ondoren errege bihurtu zela ezagutzen da, baina bere arrebari buruz, Folkwinen laugarren seme-alaba zenari buruz, ez da ezertxo ere ezagutzen."}
{"id": "93318", "revid": "536", "url": "https://eu.wikipedia.org/wiki?curid=93318", "title": "Minardil", "text": "Minardil, Tolkienen legendariumean eta Eraztunen Jauna eleberriaren eranskinetan, Gondorreko hogeitabostgarren erregea da.\nEguzkiaren Hirugarren Aroko 1454an jaio zen, eta, tronua, 1621ean hartu zuen, bere aita Vinyarion hil ondoren. Bere izena, quenya hizkuntzatik dator, eta \"Dorreen maitalea\" bezala itzul daiteke.\nUnbarreko Kortsarioen arriskua, oraindik ez zen desagertu. Hyarmendazil II.ak, Kortsarioen aliatu nagusiak ziren Haradrimak garaitu bazituen ere, Kortsarioek, Gondorreko kostaldeak erasotzen eta arpilatzen jarraitzen zuten. Hauek, Kastamirren birbilobak ziren Angoamait\u00eb eta Sangahyandok gobernatzen zituzten, Unbarren gobernatzen zuen Dunedainen elitearen zati zirenak.\nEguzkiaren Hirugarren Aroko 1634an, Minardil Pelargirren zegoen, Unbarreko Gobernariek zuzendutako Kortsarioen flota batek, Anduin ibaian gora eginez hiria eraso zuenean. Ekintza horretan, Minardil hil eta hiria arpilatu zuten. Honen oinordekoa, bere seme Telemnar izan zen."}
{"id": "93319", "revid": "105290", "url": "https://eu.wikipedia.org/wiki?curid=93319", "title": "Pleione", "text": "Pleione, izar bihurtutako ozeanide bat da, Ozeano eta Tetisen alaba, greziar mitologian. Atlas titanarekin elkartuz, Pleiadeak jaio ziren, Orion ehiztariagandik ihesean zebiltzala izar bihurtuak izan zirenak, eta Hiadeengandik, euren ahizpak bezala, izar bihurtuak izan zirenak, baina, itxuraldatzen hau, Dioniso jainkoa zaindu izanagatik sari bezala jasoz."}
{"id": "93320", "revid": "499", "url": "https://eu.wikipedia.org/wiki?curid=93320", "title": "The killers (banda)", "text": ""}
{"id": "93321", "revid": "336", "url": "https://eu.wikipedia.org/wiki?curid=93321", "title": "Sigyn", "text": "Sigyn, eskandinaviar mitologian, Lokiren emaztea zen, honekin, Narfi eta Vali izan zituelarik.\nLoki, Baldur hiltzeagatik hiru harkaitzetara lotua izan zenean, Sigynek ez zuen bertan behera utzi. Aldiz, Lokirengana erortzen zen sugearen pozoia kopa batean bildu zuen. Kopa betetzen zenean, Sigynek hustu egiten zuen, eta, orduan, erortzen jarraitzen zuen pozoiaren zati bat, Lokiren begietan erortzen zen, eta hau, oinazez aieneka aritzen zen, dardarak eta lurrikarak eraginez.\nBere izenak, iturri batzuen arabera, \"garaipen emailea\" esan nahi du. Sigynen beste izen bat, Sigunn da."}
{"id": "93322", "revid": "336", "url": "https://eu.wikipedia.org/wiki?curid=93322", "title": "Al\u00feingi", "text": "Al\u00feingi (antzinako eskandinabierako Al\u00feing hitzetik datorrena), Islandiako legebiltzar nazionala da, 930. urtean sortu zena, \u00deingvellir izeneko eskualdean (ondoren Errepublikako hiriburu izango zen Reykjaviketik 45 kilometrotara).\nNorvegiarekin elkartu ondoren ere, Al\u00feingiak bilkurak egiten jarraitu zuen eskualdean 1799 arte, zenbait hamarkadaz aktibitatea bertan behera utzi zenean. 1844an berrezarri zen, Reykjavikera pasa zen urtean. Instituzio hau hartzen duen egungo eraikina, Al\u00feingih\u00fasa, 1881ean eraikia izan zen.\nHerrialdeko konstituzioak, sei hauteskunde barruti ezartzen ditu, zazpigarren bat sortzeko aukerarekin. Lurralde banaketa hauetako bakoitzak, bederatzi ordezkari aukeratzen ditu. 54 legebiltzarkide hauez gain, alderdi politikoetako bakoitzak, nazio mailan lortutako portzentaiarekiko proportzionala den eserleku kopuru bat jasotzen du. Hau hala izateko, alderdi batek, hauteskundeetan, baliozko boto guztien %5a baino gehiago lortu behar izan du.\nOrganismo honetako egungo presidentea, Halld\u00f3r Bl\u00f6ndal da."}
{"id": "93323", "revid": "105290", "url": "https://eu.wikipedia.org/wiki?curid=93323", "title": "Jarl", "text": "Jarl, antzinako eskandinabieraz, konde edo duke tituluaren baliokidea da (ingelesez earl).\nEskandinabiar mitologian, Jarl Rigaren (Heimdal) eta Modirren (odolik garbiena). Rigak, Jarli, runei eta beste magia batzuei buruz hitz egiten dio, baita txorien hizkuntzari buruz ere. Jarlek, orduan, zenbait gizon bildu eta zenbait lurralde konkistatu zituen. Ondoren, Emarekin ezkondu zen, norekin hamaika seme-alaba izan zituen, eskandinaviar gizarteko gerlarien arbasoak.\nEarl, Ingalaterrak, herrialde hau Kanuto II.a Danimarkakoa daniar erregeak konkistatu ondoren hartutako noblezia titulu bat da. Titulu honek, hasiera batean, sir edo kondeen gobernariak izendatzen zituen. XIX. mendean, titulu hau, soilik ohorezkoa da, eta ez du inongo funtziorik."}
{"id": "93324", "revid": "336", "url": "https://eu.wikipedia.org/wiki?curid=93324", "title": "Konde", "text": "Kondea, errege edo erreginek, pertsona batzuei euren esker ona adierazteko ematen dieten Europako noblezia tituluetako bat da.\nTitulu honek, berarekin, tratamendu berezi bat darama, baina, gaur egun, ez du inongo pribilegiorik ematen, antzina bezala, non lurrak jasotzen zituzten edo zergarik ordaindu behar ez zutenean, beste mesede batzuen artean.\nBere jatorria, Erromatar Inperioaren behe garaiko \"comes\" tituluan dago. Funtzio militardun kargu politiko-administratibo bat zuten, batez ere mugen defentsan.\nKondearen emazteak, edo titulu hori duenak, kondesa bezala ezagutzen da. Kondeek euren jurisdikzioa erabiltzen zuten lurraldeari, konderri deritzo.\nXIX. mendetik aurrera, titulu hau, ohorezkoa baino ez da.\nNoblezia titulu hau dutenek jasotzen duten tratamendua, Txit Prestua da, tituluak Espainiako Handiki dignitaterik ez badu, eta Txit Gorena, baldin badu."}
{"id": "93327", "revid": "336", "url": "https://eu.wikipedia.org/wiki?curid=93327", "title": "Caroline Plaka", "text": "Caroline Plaka, mikroplaka tektoniko bat da. Bere hedadura, 0,03765 estereorradianekoa da. Orohar, Pazifiko Plakarekin lotua dago. Caroline Plakak, bere izena, Karolinak uharteetatik hartzen du, plakaren ekialdean aurkitzen direnak.\nOzeano Barearen mendebaldean dago, non zati txiki bat hartzen duen.\nCaroline Plakak, Filipinetako Plakarekin, Iparraldeko Bismarck Plakarekin, Woodlark Plakarekin eta Birds Head Plakarekin muga egiten du.\nCaroline Plakaren mugitzea, milioi bat urteko 0,31\u00bako errotazio abiaduran gertatzen da, 10\u00ba 13' iparraldeko latitudean eta 45\u00ba 57' mendebaldeko longitudean kokatutako polo baten arabera."}
{"id": "93328", "revid": "119347", "url": "https://eu.wikipedia.org/wiki?curid=93328", "title": "Errugbiaren Historia Euskal Herrian", "text": "Errugbiaren Historia Euskal Herrian azaltzen duen artikulua da hau.\nHastapenak.\nEuskal Herrian, Errugbi modernoa lehenengoz XIX. mendearen amaieran agertu zen Ipar Euskal Herrian. 1897. urte aldera, Baionako Lizeoko Errugbi Taldeko jokalari izan nahi zuen 20 urtetako gazte Landatar baten albiste badugu. Errugbiko jokalari hauek Baionako harresien inguruan zuten errugbi zelaia, eta gara hartan, beste Baiona eta Biarritz-eko errugbi taldeen aurka lehiatzen ziren. 1898. urtean, Biarritz-Sporting-Club et de l'\u00abAmicale des anciens de Jules-Ferry \u00bb taldea sortu zen. 1902. urtean \u00ab Biarritz Stade \u00bb zelaian jokatzen zutelarik, 1913ko apirilaren 26an Biarritz-Sporting-Club taldearekin batu eta Biarritz Olympique behin-behineko izena hartu zuten.\nHego Euskal Herrian, aldiz, XX. mendeko lehenengo urtetan hainbat norgehiagoka jokatu baziren ere, 40. hamarkada arte ez zen lehenengo taldea antolatuko, Bilboko Club Deportivoren eskutik. \n80. hamarkadan izan zuen hedapen handiena errugbiak Hegoaldean. Euskal Federakuntzak antolatutako lehiaketetaz eta haiek jokatzen zituzten taldeetaz aparte, Euskalerriko Rugby Eskola Independienteak bere topaketa eta talde propioak antolatu zituen. \nEuskal Errugbi Liga.\n2019 urtean Euskal Errugbi Liga (\"Euro Basque Rugby Challenge\") abiatu zen iparraldeko eta hegoaldeko taldeak barnean hartzen dituena. Gizonezkoen zazpi taldek hartuko zuten parte eta Aviron Bayonnais izan zen aurreneko txapelduna. Etorkizunean emakumezkoen txapelketa egiteko asmoa dago, bai eta gizonezkoen bigarren maila bat ere.\nEuskal Herriko taldeak.\nInolako zalantza edo ezbairik gabe, ohitura handiagoa dago Ipar Euskal Herrian kirol honetan Hegoalden baino. Izan ere, Frantzia eta Europa mailan emaitza onak lortu ditu azken urteotan Biarritz Olympiqueko taldeak. Baionako Aviron ere aritzen da Frantziako lehen mailan. Beste zenbait errugbi talde: U.S. Nafarroa (Donibane Garazi/Baigorri), Sport Athl\u00e9tique Maul\u00e9onais (Maule), Saint-Jean-de-Luz Olympique (Donibane Lohizune)...\nBeti ere maila apalagoan, Hego Euskal Herrian ere badaude zenbait errugbi talde esanguratsuak: Getxo R.T. (Getxo), Bera Bera Rugby Taldea (Donostia), Ordizia Rugby Elkartea (Ordizia), Hernani Rugby Elkartea (Hernani), Gernika Rugby Taldea (Gernika)..."}
{"id": "93329", "revid": "90523", "url": "https://eu.wikipedia.org/wiki?curid=93329", "title": "Erromero", "text": "Erromeroa edo erromania (\"Rosmarinus officinalis\") landare loredunen espezie botaniko bat da. Erromeroa \"Lamiaceae\" familiaren eta \"Rosmarinus\" generoaren barnean dago. Landare usainduna da, lore ezpaindun urdinak dituena. Mediterraneo inguruko landarea da. 0 eta 1000 metro arteko garaieran bizi da.\nDeskribapena.\nZuhaixka honek 50 eta 200 zentimetro arteko garaiera har dezake. 10 mm lore urdin-moreak izaten ditu, urtarril eta abenduaren artean loratzen direnak. Loreak usaintsuak dira, eta eztitarako erabiltzen dituzte erleek. Fruitua txikia da eta lau nukulaz osaturik dago.\nHostoak txikiak dira, eta oso ugariak. Luzeak eta finak dira, eta gainaldetik berde ilunak badira ere, azpialdean kolore zurixka dute, eta ile txikiz estalita daude.\nErabilera.\nLandarearen hostoak erabiltzen dira gehienbat, baina batzuetan loreak ere bai. Osagai aktibo asko ditu. Honako hauetarako erabiltzen da:"}
{"id": "93330", "revid": "1545", "url": "https://eu.wikipedia.org/wiki?curid=93330", "title": "Jayavarman IX Parame\u00e7vara", "text": "Jayavarman IX Parame\u00e7vara, Khemertar Inperioko erregea izan zen 1327tik 1336 arte.\nJayavarman IX.a, bere aita bezala, Shivaista konbentzitu bat zen. Kanputxear Errege Kronikaren arabera, errege hau, 1336an hil zuen errege lorategien nagusia zen Neay Trasac Paem Chayk, nork bere semea jarri zuen tronuan. Gertaera hau, ziuraski, elezahar hutsa izango da, Myanmarreko historian antzerako gertakari bat baitago."}
{"id": "93331", "revid": "119347", "url": "https://eu.wikipedia.org/wiki?curid=93331", "title": "Locronan", "text": "Locronan (bretainieraz \"Lokorn\") Bretainiako udalerri bat da, Finist\u00e8re departamenduan, Ch\u00e2teaulinko eremuan eta Ch\u00e2teaulineko kantoian. Bretainiako herri ederrenetakoa izatearen ospea du.\nEtimologia.\n\"Locronan\" izenak \"Ronanen ermita\" esan nahi du. San Ronan santuaren izenean oinarritzen da, kornubiar edo irlandar jatorriko santu hau Bretainiaren kristautzen edo misio lanak burutzen ibili zen.\nHistoria.\nMuino baten oinean sortu zen Locronan eta 1505ean Ana Bretainiakoa erromes etorri zenean herri eskubideak lortu zituen.\nXV mendetik aurrera naturalki hazi izan da kalamua bertan eta erein, zaindu eta prozesatzeko industria sortu zen. Esportatu ere egiten zen merkatal itsasontzietan eta militarretan erabiltzeko.\nOndasun nabarmenak.\nUdalerri honek Bretainia osoko udalerrien artean herrigune ederrena edo ederrenetako izatearen ospea du, horren arrazoia batez ere ongi zaindutako bere granitozko karriketan datza, horen ondorioa udalerria \"Les Plus Beaux Villages de France\" (\"Frantziako Udalerri Ederrenak\") erakundearen barnean egotea da. Udalerri hau hainbat eskulangile, artista, margolari eta zeramikarien bizileku ere bada. Bretainiar kultura hain sustraituak dauden \"Pardon\" izeneko ospakizun edo kale martxen lekuko ere izan ohi da.\nJaialdiak.\n\"Trom\u00e9nie\" erromes-jaialdia ospatzen da. Sei urtean behin \"Grande Trom\u00e9nie\" erromesaldia izaten da eta 12 kilometroko ibilbidea egiten du Locronaneko leku sakratu guztiak lotuz. Gainontzeko urteetan \"Petite Trom\u00e9nie\" izaten da, ibilbidea herrigunera murriztuz.\nFilmen kokalekua.\nUdalerri honetan hainbat filma filmatu izan dira, horien artean ospetsuenak:"}
{"id": "93333", "revid": "12788", "url": "https://eu.wikipedia.org/wiki?curid=93333", "title": "Paddy Moloney", "text": "Paddy Moloney (irlanderaz: \"P\u00e1draig \u00d3 Maoldomhnaigh\"; Donnycarney, Dublin, 1938ko abuztuaren 1a - Dublin, 2021eko urriaren 12a) irlandar musikari, musikagile eta ekoizlea izan zen, \nThe Chieftains folk taldearen burua. \nTin whistle irlandar txistua jotzen zuen, bai eta uilleann pipes irlandar gaita ere; azken musika tresna horretan Leo Rowsome izan zuen irakasle, eta maisu maila zuen. 1962. urtean eratu zuen The Chieftains taldea, Sean Pottsekin eta Michael Turbridyrekin batera. Berak sortutakoak dira taldeko abestirik gehienak; konponketa musikalak ere berak egin ohi zituen gehienetan."}
{"id": "93334", "revid": "96586", "url": "https://eu.wikipedia.org/wiki?curid=93334", "title": "Ronnie Drew", "text": "Ronnie Drew edo R\u00e1nall \u00d3 Draoi (D\u00fan Laoghaire, Dublingo konderria, 1934ko irailaren 16a - 2008ko abuztuaren 16a) kantari eta abestigile irlandarra izan zen.\nMunduan zehar oso ospetsua egin zen \"The Dubliners\" folk talde irlandarrarekin batera birak eginez, eta banda honekin aritu zen 1995 arte. Ordutik aurrera bakarka aritu zen.\nOmenaldia Euskal Herrian.\n2008ko azaroaren 5ean, Bilbo hiriko Kafe Antzokian Ronnie Drewri omenaldia egin zioten. Han izan ziren Phelim Drew semea \u2014musikari eta aktorea\u2014, Antonio Breschi (\"Nomadic Piano\"), Consuelo Nerea, Joe McHugh, Gabin Dabir\u00e9, Sue Collins, Josu Zabala Ajuriagerra, Jose Angel Irigaray eta Benito Lertxundi."}
{"id": "93335", "revid": "201", "url": "https://eu.wikipedia.org/wiki?curid=93335", "title": "Lente", "text": ""}
{"id": "93336", "revid": "65203", "url": "https://eu.wikipedia.org/wiki?curid=93336", "title": "Shane McGowan", "text": "Shane Patrick Lysaght MacGowan (Royal Tunbridge Wells, Kent, Erresuma Batua, 1957ko abenduaren 25a - Dublin, 2023ko azaroaren 30a) anglo-irlandar musikagile eta olerkari ezaguna zen. Gehienbat, The Pogues irlandar-ingeles folk musika taldearen buru eta partaide izateagatik da ospetsu.\nIngalaterran jaioa izan arren, irlandar gurasoak zituenez, haurra zela familia osoa beren gurasoen jatorrizko Tipperary konderrian bizitzen jarri zen. Ondoren, nerabetzaroan Londresen bere kaxara bizitzen jarri eta hainbat punk taldeetako kide izan zen. Azkenean, The Pogues folk taldeko abeslaria bilakatu zen arte.\nDokumentalak.\nBere bizitza hiru dokumentaletan dago irudikatuta:\nDiskografia.\nThe Pogues taldearekin\nNick Cave-rekin\nThe Popes taldearekin"}
{"id": "93338", "revid": "201", "url": "https://eu.wikipedia.org/wiki?curid=93338", "title": "Buckinghameko Jauregia", "text": ""}
{"id": "93339", "revid": "499", "url": "https://eu.wikipedia.org/wiki?curid=93339", "title": "Behazun-xixkua", "text": ""}
{"id": "93340", "revid": "201", "url": "https://eu.wikipedia.org/wiki?curid=93340", "title": "Meatzaldea (Diska)", "text": ""}
{"id": "93341", "revid": "56334", "url": "https://eu.wikipedia.org/wiki?curid=93341", "title": "San Agustin komentua (Hernani)", "text": "San Agustin komentua Hernanin (Gipuzkoan) dagoen eraikin multzoa da. Jatorrizko elizari, eta klaustro soil baten inguruan antolatuta, beste eraikin batzuk gehitzen zaizkio.\n2001eko uztailaren 30ean, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nEzaugarriak.\nMultzoa osatzen duten elementuak hauek dira:\nEliza eta bere portada.\nEliza ekialdera begira dago eta Hernaniko lehen parrokia izan zen. Multzoko eraikinik zaharrena da. Nabe bakarreko eraikin soila da, oinplano laukizuzena dauka eta presbiterioa laua da, koru zabala ere badauka eta teilatuak ageriko zurezko egitura dauka. Multzoko beste eraikinek ez bezala, eliza kareharrizko harlanduzkoa da eta estalkiak lau isurialde ditu.\nSarbide-portada zabala mantentzen du. Portada hori txaranbeldua da, ebakidura karratuko arkiboltak ditu eta horiek arkiboltak ildaska txikiekin dekoratuta daude. Arkiboltak eusteko arkibolta beste pilastra daude, eta horiek ere ildaskekin daude dekoratuta. Portada osoa hareharrizko harlandu onean egina da eta ez dauka dekorazio figuratiborik. Elementu horrek argi eta garbi erakusten du elizaren antzinatasuna, eta bere osaeraren ezaugarriengatik eta dekorazioagatik XIII. mendekoa edo XIV.aren hasierakoa izan daiteke, aro protogotikokoa alegia. Portada da multzo osoan interes gehien daukan elementua bere kalitatea dela eta, bereziki Gipuzkoako arte erromanikoaren panoraman. Portadaren gainean morteroz estalitako kanpai-horma bat dago.\nMojen gelak klaustro inguruan.\nJatorrizko elizaren eraikinari, XVI. mendean komentua fundatu zenean, ezker murruan hiru hegal itsatsi zitzaizkion, eta horiek guztiak erdiko klaustro laukizuzen baten inguruan antolatu ziran. Hegal berriak eta eliza komentuaren oinarrizko erdiko gorputza dira. Hegal horietan mojen gelak daude, bi pisutan banatuta: behekoan mintzategiak, egongelak eta jantokia daude, eta lehenengoan logelak. Elizako murrutik klaustrora arkusolio zabal bat irekitzen da. Arkua erdi puntukoa da eta hareharrizko harlanduz egina da. Eusteko, alde bakoitzean, moldura hondoratuak dituzten pilastra bana dago.\nHegal berriek jatorrizko elizaren oinarrizko garaiera eta bolumen ezaugarriak mantentzen dituzte. Bereizten dituena da murru portanteak harri-hormaz eginda egotea eta estalkiak egiteko era. Beraz, garbi nabarmendu daitezke komentuaren erdiko gorputza osatzen duten bi zatiak: eliza eta gelak. Oraintsuagoko garaietan ekialdeko gela-hegal horri terraza gisa itsatsi zitzaion hormigoi armatuzko eta oinplano beheratuko ataria.\nOstatua.\nGelen erdiko gorputzeko ipar-mendebaldeko ertzean bi solairuko eraikin xume bat dago itsatsita. Eraikin horrek kanpoaldetik dauka sarbidea, eta harri-hormak eta zurezko egitura dauzka.\nHaztegia.\nKomentuko gelen iparreko hegalari luzetara gorputz zabala itsatsi zitzaion. Eraikin horrek harri-hormak dauzka, bi solairuko zurezko egitura eta ganbara zabala. Beheko solairuan sukaldea, garbitokia eta esekitokia, biltegia eta nekazari ustiapenarekin zerikusia duten gelak daude. Lehenengo solairuan logelak, komunak, biltegiak eta liburutegia daude.\nAbadetxea.\nEraikin hori elizako portadaren aurrean dago, beheko solairua eta goiko bi dauzka, goikoetan etxebizitzak daude."}
{"id": "93342", "revid": "6950", "url": "https://eu.wikipedia.org/wiki?curid=93342", "title": "Stonehenge", "text": "Stonehenge historiaurreko Neolito garaiko monumentua da, harrespil motakoa. Brontze Aroan eraikia, Amesburytik 3,2\u00a0km mendebalderantz dago, Wiltshire konderrian, Britainia Handian, Salisbury udalerritik 13 kilometro inguru iparralderantz. Stonehenge, Avebury eta lotutako lekuak deritzon multzoko zati da.\nIzenaren esanahia.\n\"Stonehenge\" izena hitz elkartu bat da: ingeles zaharreko \"st\u0101n\" (gaur egungo ingelesez \"stone\", \"harri\") eta \"hencg\" (gaur egungo ingelesez \"hinge\", \"ate-orpoa\", \"banda\") edo ingeles zaharreko \"hen(c)en\" (gaur egungo ingelesez \"hang\", \"urkamendia\") Erdi Aroko urkamendiek ateburu batez elkartutako bi zutabeen antza baitzuten, Stonehengeko trilitoak bezala.\n\"Henge\" atzizkia monumentu ugariei eman izan zaie Britainiar Uharteetan. Arkeologoek zehazten dutenez, \"henge\"-ak izango lirateke lur-pila zirkularrez inguratutako barne hobi batez osatutako lur-lanak. Batzuetan izendapen arkeologikoekin gertatzen den bezala, hori antzinazaleen burutazio bat besterik ez da, eta Stonehenge izena ez da benetan \"henge\" leku bat, ezta lur-pila bat ere, eta bere barnean ez zen hobirik egongo. Nahiz eta beste benetako \"henge\" edo harri zirkulu Neolitikoen garaikide izan, Stonehenge ezohikoa eta bakarra da hainbat arrazoirengatik. Adibidez, bere trilitoek aparteko bilakatzen dute. Stonehenge, Britainiar Uharteetako beste harri zirkuluetatik apur bat ezberdina da, adibidez Ring of Brodgar.\nEraikuntza.\nStonehenge harri bloke laukizuzen handiez osatutako lau zirkunferentzia kontzentrikoz osatuta dago; kanpoaldekoak, hogeita hamar metroko diametroa du, hareharrizko harri laukizuzen handiez osatuta dago, jatorriz, goialdea ateburuez gain hartua zegoen, haiek ere harrizkoak, gaur egun beren lekuetan zazpi ateburu besterik ez direlarik gelditzen. Kanpo-lerro honen barnean beste hareharri urdinezko bloke txikiagoen zirkulua dago. Horrek kolore berdineko hareharrizko harriekin eraikitako ferra itxurako egitura bat du barnean hertsirik, eta barruan \"aldarea\" izenez ezagutzen den hareharrizko harlauza bat dago.\nMultzo osoa 104 metroko diametroa duen lubaki batez dago inguratua. Gune honen barnean 56 giza hilobiz osatutako lur-pilaketa bat altxatzen da, \"Aubreyko zuloak\" izenez ezagutuak. Lur-pilaketa eta lubakia \"Etorbidea\"k gurutzatuta daude, 23 metro inguru zabal eta 3 kilometro luze den bide prozesionala. Horretatik hurbil, \"Sakrifizioaren Harria\" deritzona dago. Aurrealdean \u00abOin-orpoaren Harria\u00bb dago. Zirkulu megalitiko handi batez osatua dago, K.a. 2500 inguruan eraiki zela uste da. Megalitoak inguratzen dituen hondarrezko zirkulua monumentuaren zatirik antzinakotzat daukate, K.a. 3100 inguruan datatua.\nHastapenetan, lur-pilaketa eta hobiz inguratutako izaera erritualeko monumentu zirkular bat zen, Ingalaterra hegoaldean kokatzen diren beste batzuen antzera.\nAzkenean monumentuak gaur egungo itxura hartu zuen, helburu horretarako Galesko hego-mendebaldean dauden Preseli mendietatik 32 hareharrizko bloke garraiatu zituzten eta \"Aldare Harria\" Galesko Milford Haven eskualdetik ekarria izan zen.\nMultzoa.\nStonehenge, oraindik handiagoa zen multzo zeremonial baten zati zen, harri eta zurezko zirkuluez osatuta, baita etorbide zeremonialez ere. Sheffildego Unibertsitateko Mike Parken Pearson zuzendari den \"Stonehenge Riverside\" proiektuak buruturiko indusketen bidez, Stonehengetik oso gertu zegoen mila bat etxeko kokaleku bat aurkitu da.\nStonehengetik hiru kilometro eskasera, Durrington Walls-en, lan zirkular zabal bat aurkitu ahal izan da lursailean, Stonehenge baino hogei aldiz zabalagoa, hobi bat eta lur-pila batez inguratuta. Han egurrezko eraikin bat altxatuta egon omen zen, orain \"Woodhenge\" izenpean, Stonehengen antzeko diseinuarekin eta mende berdinean eraikita. Woodhenge sukarriz estalitako etorbide zeremonialen bidez Avon ibaiari loturik zegoen.\nHelburua.\nEraikuntza erraldoi honen helburu edo zergatia ezezaguna da gaur egun, baina tenplu erlijioso moduan erabiltzen zela uste da, hilen monumentu gisa edo urtaroak aurre-ikusteko behatoki astronomiko modura ere bai.\nUdako solstizioan, Eguzkia eraikinaren ardatza zehazki gurutzatuz ateratzen da, horrek eraikitzaileek astronomia ezagupenen jabe zirelako ustera garamatza. Egun horixe berori amaitzean, Eguzkia Woodhenge-eko ardatza gurutzatuz sartzen da. Leku horretan animalia -hezur eta objektu ugari aurkitu ahal izan dira, bertan festa handiak ospatzen zirenaren froga gisa, ziurrenik gauez.\nErrausketa aurreko giza arrastoen 240 hilobi aurkitu dira, K.a. 3030koak. Hain garai luzerako aurkitu izan diren lurperatze eskasak direla-eta uste da hildako jende arrunten hilerri ez zela izan; alderantziz, hautetsitako pertsona jakin batzuena baizik. Jentil edo paganoentzat, harriak heriotzaren esanahia zuen eta Stonehenge hildakoen omenezko druiden gurtza erlijiosoen ospakizunetarako erabilia izango zen. Aldiz, Woodhenge, zurezko zirkulua izanik, biziaren omenezko ospakizunen leku izango zeneko ustea dago.\nIkerlari batzuek nabarmendu dute Stonehenge zirkuluaren barruan soinu-uhinak nolabait gordetzen direla. Harriek soinua harrapatzen dute eta ozenago entzuten da zirkuluaren barruan, esate baterako, giza ahotsa. Halaber, kanpotik datozen soinuak ahuldu egiten dira. Hipotesi baten arabera, monumentuaren helburu bat bilerak egitea izan zitekeen.\nEraikitzaileak.\nStonehenge eraiki zuten herriak Britainia Handira iritsi ziren lehen nekazari talde europarren ondorengoak zirela demostratu dute analisi genetikoak. Europako populatze neolitiko horrek Anatolian izan zuen jatorria duela 8.000 urte, eta bi bidetatik zabaldu zen Europan zehar, batetik erdialderantz Danubio ibaiaren arrotik, eta beste bat Mediterraneotik eta hegoaldetik. Stonehenge eraiki zuten britainiar neolitoko biztanleak duela 6.000 urte iritsi ziren uhartera, eta beren kidetzak Mediterraneoko adarreko etorkinekin lotura gehiago du, Danubiokoarekin baino; eta hortaz, Iberiatik eta gero Atlantikoko kostatik iritsi zirela pentsatzen da.\nNeolitoko lehen nekazari britainiar hauek, megalitoekin lotutakoak, ordezkatu egin zituzten iritsi eta 1.500 urtera herri indoeuroparrak iritsi zirenean, eraldaketa genetiko bat eraginez: uholde hori Stonehenge baino geroagokoa da, eta herri zeltek osatzen zuten nagusiki Europako alde honetan. Hortaz, Stonehenge zelten aurreko herriek eraiki zutela esan daiteke."}
{"id": "93343", "revid": "90799", "url": "https://eu.wikipedia.org/wiki?curid=93343", "title": "Hormona", "text": "Hormonak zelula batek edo zelula multzo batek odolera jariatu ondoren beste zelula batzuetan eragin fisiologikoa duten substantziak dira.\nEragina jariatutako lekutik hurbil ematen duten hormonak autokrinoak dira; eragina urruti ematen dutenak aldiz, parakrinoak.\nHormonak guruin endokrinoek jariatzen dituzte. Jariatu ondoren zirkulazio sistemaren bidez organismoko ehun guztietara heltzen dira, ehun bakoitzean eragin espezifiko bat burutuz.\nIzaera.\nHormonak mezulari kimikoen taldekoak dira, neurotransmisoreak eta feromonak ere barne hartzen dituena. Batzuetan zaila da mezulari kimiko bat hormona edo neurotransmisore gisa sailkatzea.\nOrganismo zelulaniztun guztiek hormonak sortzen dituzte, landareak barne (azken kasu horretan, fitohormona deitzen zaie).\nAnimalietan eta gizakietan gehien aztertzen diren hormonak guruin endokrinoek ekoizten dituztenak dira, baina ia gizaki eta animalien organo guztiek ere hormonak sortzen dituzte.\nHormonekin lotutako gaixotasunen azterketaz arduratzen den mediku espezialitatea endokrinologoa da.\nBadaude hormona naturalak eta hormona sintetikoak; orokorrean, biak tratamendu gisa erabiltzen dira zenbait nahasmendutan, nahiz eta ez bakarrik horietan, haien gabezia konpentsatu edo mailak handitu behar direnean normalak baino baxuagoak badira.\nFuntzioak.\nHormonek erregulatzen dituzten funtzioak lau ataletan banatu daitezke:\nGuruin endokrinoak.\nOrganismoan guruin endokrino desberdinak daude eta hauek hormona desbedinak jariatzen dituzte\nGiltzurrungaineko guruina.\nGiltzurrungaineko guruinean bi atal bereizi behar dira:\nHormonen sailkapena.\nEgitura kimikoaren arabera bi talde handitan sailkatzen dira hormonak:\nHormona esteroideoak.\nLipidoetan disolbagarriak dira eta beraien aitzindaria kolesterola da. Behar direnean sintetizatu eta jariatzen dira, ez dira metatzen. Sei talde desberdin daude:\nHormona peptidiko eta proteikoak.\nKonplexutasun eta tamaina aldakorrekoak izan daitezke. Preprohormona moduan sintetizatzen dira erretikulu endoplasmatikoan, ondoren apurtu egiten dira prohormonak eratuz eta golgi aparatura garraiatzen dira. Bertan berriro apurtu eta benetako hormonak eratzen dira besikuletan metatu eta exozitosi bidez jariatuak izango direnak.\nHormonen jariaketa, garraioa eta suntsipena.\nHormona jariatzeko behar den denbora eta jariatu ondoren eragina egin arte pasatzen den denbora hormona talde bakoitzaren ezaugarria da. Adrenalinak esaterako askatu bezain laister burutzen du bere eragina eta hiru minututara suntsitu egiten da. Hormona esteroideoak askatzeko aldiz, hilabeteak behar izaten dira batzuetan eta orduak eragina sortzeko, baina efektuaren iraupena 4-6 astekoa da.\nEkoiztu diren lekutik zelula dianetaraino odolean garraiatzen dira. Hormona peptidiko eta proteikoak plasman disolbatuta eta esteroideoak disolbatu ezin direnez, plasma proteinei lotuta. Garraio proteinei lotuta dauden bitartean ez dira aktiboak hormonak, ezin baitira hartzaileari lotu.\nHormonen ekintza mekanismoa.\nHormonei esker gorputzeko zonalde desberdinetako zelulen arteko komunikazioa lortzen da. Mekanismoaren lehenengo urratsa hormona eta hartzaile espezifikoaren arteko lotura da.\nHormona-hartzaile lotura bi faktoreren menpe dago. Alde batetik, hartzaile kantitatea eta bestetik, hormonarekiko hartzaileak duen afinitatea.\nHormonaren kontzentrazio eta bere ekintzaren arteko erlazioa sigmoideoa da, hau da, hormona kontzentrazio batetik gora erantzuna ez da aldatzen.\nBi ekintza mekanismo mota daude:\nBigarren mailako mezularien eredua.\nHormona peptidiko eta katekolaminen ekintza mekanismoa da. Hormona hauek ez dira lipidoetan disolbagarriak eta beraz, ezin dute mintza zeharkatu. Ekintza burutu ahal izateko mintz plasmatikoan dauden hartzaileetara lotzen dira.\nHormona hartzailera lotzean, azken hau aktibatu egiten da. Hartzaile aktiboak mintzean dagoen proteina efektorearen aktibitatea aldarazten du eta proteina efektore aktiboak bigarren mailako mezularia sintetizatuko du. Hartzailea eta proteina mintzeko G proteina batek lotzen ditu, G proteina hori da hain zuzen proteina efektorearen aktibatzailea.\nBeraz, hormona hartzaileari lotu eta hartzaileak G preoteinaren bitartez proteina efektorea aktibatzen edo inhibitzen du. Azkenik, proteina efektore aktiboak bigarren mezularia sintetizatzen du. Bigarren mezulari horiek fosforilazio prozesuen bidez eragin fisiologikoaren erantzule diren barne proteinak erregulatzen dituzte, proteina kinasak eta proteina fosfatasak hain zuzen ere.\nGen transkripzioaren erregulazio eredua.\nHormona tiroideo eta esteroideoek mintza proteina garraiatzailearen bidez zeharkatzen dute. Zitoplasman barne hartzaileari lotzen zaizkie. Gero, zitoplasmako hartzailetik askatu eta nukleo barnera sartzen dira, bertako hartzaileetara lotuz. Hormona-hartzaile konplexuak tamaina eta konformazio aldaketak jasaten ditu eta kromatina lotzeko gaitasuna hartzen du. Konplexua DNA -ren leku espezifikoetara lotzen da eta gen espezifikoen transkripzioa aktibatu edo inhibitzen du. Era honetan RNA mezulariaren sintesia erregulatzen da eta horrekin batera proteina kopuruaren ekoizpena."}
{"id": "93344", "revid": "1007330", "url": "https://eu.wikipedia.org/wiki?curid=93344", "title": "Mintz plasmatiko", "text": ""}
{"id": "93345", "revid": "1007335", "url": "https://eu.wikipedia.org/wiki?curid=93345", "title": "Zirkulazio sistema", "text": ""}
{"id": "93350", "revid": "105290", "url": "https://eu.wikipedia.org/wiki?curid=93350", "title": "Bake faltsuari gerra", "text": "Bake faltsuari gerra, Oliba Gorriak taldearen estudioko bigarren diska da. Lehen diska bezala, Ondarroako (Bizkaia) IJM estudioetan grabatu zuten 2006ko Urria eta Azaroa artean.\nKantu guztiak, Oliba Gorriak taldearenak dira \"Eutsi gogor\" izan ezik. Abesti honen musika, NOFX taldearena da. Bigarren lan honetan, Fernando Sapok eta Dirty Moinek kolaboratu zuten."}
{"id": "93352", "revid": "512", "url": "https://eu.wikipedia.org/wiki?curid=93352", "title": "Hautsetik", "text": "Hautsetik, SKT Sekuentzia talde zarauztarraren estudioko lehen lana da. Disko hau, beraien entsegu lokalean grabatu zuten 2006an."}
{"id": "93353", "revid": "105290", "url": "https://eu.wikipedia.org/wiki?curid=93353", "title": "All Jazz Era (Diska)", "text": "All Jazz Era, All Jazz Era taldearen estudioko lehen lana da. Diska hau, 2005ean grabatu zuten taldekideek eurek eta MusikHerria diskoetxearekin. Teknikari lanetan Urtzi Azkue ibili zen."}
{"id": "93508", "revid": "56334", "url": "https://eu.wikipedia.org/wiki?curid=93508", "title": "Neferkara Tereru", "text": "Neferkara Tereru Egiptoko VII. dinastiako faraoi bat izan zen, K.a. 2170 inguruan gobernatu zuena, Egiptoko lehen tarteko aroan.\nOrdena Zaharra, Egiptoko VI. dinastiaren amaieran hondoratu zen eta Goi Egiptoko nomoetako gobernariek, euren lurraldeengan nagusitasuna ezarri zuten. Gobernari hau, zailtasun ekonomiko edo politikoen garai batean sortutako denbora baterako agintari kontseilu batetakoa ere izan zitekeen. Egoerak, Menfisen, kaotikoa izan behar zuen, Manetonek, Sexto Julio Afrikanoren arabera, dinastia \"Menfiseko 70 erregez, 70 egunez gobernatuz\" osatu zela baitio.\nBere izena Abidoseko Errege Zerrendaan dago."}
{"id": "93509", "revid": "336", "url": "https://eu.wikipedia.org/wiki?curid=93509", "title": "Ipar Bismarcketako plaka", "text": "Ipar Bismarcketako plaka mikroplaka tektoniko bat da. Bere hedadura, 0,00956 estereorradianekoa da. Oro har, Pazifikoko plakari lotua dago.\nOzeano Barearen mendebaldean dago. Bismarck uhartediaren zati bat, (Almirantegoaren uharteak, Mussau uharteak eta Irlanda Berria), Salomon itsasoaren ipar-ekialdea, Bismarck uharteetako itsasoaren iparraldea eta Ozeano Barearen zati txiki bat hartzen ditu.\nIpar Bismarcketako plaka mugakide da Woodlark plakarekin, Caroline plakarekin, Pazifikoko plakarekin, Salomon itsasoko plakarekin, Hego Bismarcketako plakarekin eta Manusko plakarekin.\nPlaka hau, milioi bat urteko 0,33\u00bako errotazio abiaduran mugitzen da, 04\u00ba 00' hegoalde latitudean eta 139\u00ba 00' ekialde longitudean kokatutako polo baten arabera."}
{"id": "93511", "revid": "1545", "url": "https://eu.wikipedia.org/wiki?curid=93511", "title": "Bismarck uhartedia", "text": "Bismarck uhartedia edo Bismarck artxipelagoa () Ozeano Bareko uhartedia da, Ginea Berriaren ipar-ekialdean dagoena. 49.658 kilometro koadroko eremua du. Papua Ginea Berriaren administraziopean dago. Izena Otto von Bismarck Alemaniako kantzilerraren omenezkoa da.\nGeografia.\nHonako hauek dira Bismarck uhartediko uharte nagusiak:\nHistoria.\nWillem Schouten izan zen uharte hauetara iritsi zen lehen europar bidaiaria, 1616an. 1884tik 1914 arte, Ginea Berria Alemaniarra protektoratuaren barnean egon zen. Australiaren esku geratu zen 1921ean. 1949. urtean Papua eta Ginea Berriari lotu zitzaion."}
{"id": "93512", "revid": "1545", "url": "https://eu.wikipedia.org/wiki?curid=93512", "title": "Almirantegoaren uharteak", "text": "Almirantegoaren uharteak, Manus uharteak ere deituak (), Papua Ginea Berriko uharte multzoa da, Bismarck uhartediaren zati. 18 uharte dira, garrantzitsuenak Manus eta Los Negros. 2.100 kilometro koadroko eremua dute (horietako 1.600 Manus uharte nagusiari dagozkio), eta Manus probintziaren barnean daude. Izena Philip Carteret esploratzaileak eman zien 1767an.\nHistoria.\nHerbeheretarrek 1616an hartu zituzten mendean uharte hauek. 1884tik aurrera, Alemaniaren eskuetan egon ziren, eta 1914an Australiak okupatu zituen. Bigarren Mundu Gerran, Japoniak bereganatu zituen, eta 1942an base bat ezarri zuen Manus uhartean .\n1944ko otsailaren 29an, AEBetako indarrek hartu zituzten, Douglas MacArthur jeneralak zuzendutako Brewer Operazioaren bitartez. Estatubatuarrek berehala eraiki zuten base bat, oso garrantzitsua izan zena Ginea Berrian eta Filipinetan egin ziren ondorengo operazioetarako. Ondoren, Australiaren kontrolpean geratu ziren, eta egun Papua Ginea Berriko lurraldeak dira.\nEkonomia.\nKoko-plantazioak eta perla-bilketa dira jarduera ekonomiko nagusiak."}
{"id": "93514", "revid": "512", "url": "https://eu.wikipedia.org/wiki?curid=93514", "title": "Willem Schouten", "text": "Willem Cornelisz Schouten (1567-1625), Hoorn hirian jaiotako herbeheretar nabigari bat zen. Jacob Le Mairekin batera, Ozeano Barearen esplorazio bidaia bat egin zuen, Hornos lurmuturra aurkituz. Schouten uharteek, Papua Ginea Berriko Irlanda Berria uhartearen iparraldean, euren izena, Willemen omenez daramate.\nWillem Schouten, jada Ekialdeko Indietako Herbeheretar Konpainiarekin hiru bidaia egin zituen nabigari aditu bat zen. Hoornen antolatutako Konpainia Australiarrera, Eendrachten kapitain bezala elkartu zen, Jacob Le Mairen espedizioan. Bere anaia Jan, Hornos lurmuturra igaro baino pixkat lehenago erre zen \"Hoorn\" itsasontziaren kapitaina zen, eta, handik gutxira, Jan, eskorbutoaren ondorioz hil zen.\nOzeano Barea, beste uharte batzuen artean, Hoorn uharteak, bere jaioterriaren omenezko izena zena, deskubrituz (Futuna eta Alofi Wallis eta Futunan) zeharkatu zuen. Le Maire konbentzitu zuen Ginea Berriaren iparraldetik jarraitzeko ibilbidea, bestela, Australia iparraldeko Koral itsaso arriskutsura joango baitziren.\nItsasontzia, Javan konfiskatua izan zen, Ekialdeko Indien Konpainiaren monopolioa hausteagatik, eta Schouten Amsterdamera bidali zuten. Berehala, bidaiaren istorioa argitaratu zuen 1618an, jendearen artean ospe handia izan zuena eta askotan berrargitaratu eta hizkuntza askotara itzuli zena.\nBere bosgarren bidaian, 1625ean hil zen, Madagaskarreko Antongilen."}
{"id": "93515", "revid": "336", "url": "https://eu.wikipedia.org/wiki?curid=93515", "title": "Alofi (Wallis eta Futuna)", "text": "Alofi, Ozeano Barean dagoen uharte bat da, Frantziako Wallis eta Futuna itsasoz harandiko kolektibitatean. Gaur egun, bertan ez da inor bizi, eta Futunan, Alofiko buruzagiaren subirautzapean dago. Baina, hara europarrak iritsi baino lehenago, Futuna bezain populatua zegoen. Futunatik 2 kilometrotara baino ez da aurkitzen, eta, ondorioz, sailak, gutxienez zapatuero iristen dira. Bertako landatze ospetsu bat, tabakoarena da, horregatik hartzen dituzte hosto mordo bat eurekin, aste osorako kea izateko.\nUharteak, 32 kilometro karratuko hedadura du. Kolofau mendiak (Bougainville ere deitua), 410 metroko altuera du.\nHoorn uharteetako bat bezala ere ezagutzen da, bestea, aipaturiko Futuna delarik."}
{"id": "93516", "revid": "58701", "url": "https://eu.wikipedia.org/wiki?curid=93516", "title": "Hoorn uharteak", "text": "Hoorn uharteak edo Futuna uharteak, Frantziako Wallis eta Futuna itsasoz harandiko kolektibitatea osatzen duten bi uhartedietako bat da. Hedadura bateratua, 115 kilometro karratukoa da, eta, bere biztanleria, 2003ko erroldaren arabera, 4.873 biztanlekoa da.\nGeografikoki, bi uharte dira:\nAdministratiboki, Hoorn uharteetan, Wallis eta Futunako hiru errege buruzagitzako bi daude:"}
{"id": "93517", "revid": "105290", "url": "https://eu.wikipedia.org/wiki?curid=93517", "title": "Kolofau", "text": "Kolofau (antzina Bougainville mendia bezala ere ezagutzen zena), Frantziako Wallis eta Futuna itsasoz harandiko kolektibitateko mendi bat da, Ozeano Bareko kolektibitate honetako Alofi uhartean dagoena. Uharte honetako punturik garaiena da, 410 metroko garaierarekin."}
{"id": "93518", "revid": "7162", "url": "https://eu.wikipedia.org/wiki?curid=93518", "title": "Pazkoko matxinada", "text": ""}
{"id": "93519", "revid": "1545", "url": "https://eu.wikipedia.org/wiki?curid=93519", "title": "Hepatozito", "text": "Hepatozitoa, gibeleko zelula da, gorputzeko organo honetako parenkima eratzen duena.\nHepatozitoek sortutako behazuna, hepatozitoen laminen barneko kanaltxo sare batean iraultzen da eta modu zentripetoan jariatzen da lobulotxora, porta guneetako behazun hodietarantz. Hepatozitoak, gibeleko zelula guztien %80a dira. Zelula poliedrikoak dira, 1 edo 2 erdigune esferiko poliploiderekin eta nukleolo irtenarekin. Zitoplasma azidofiloa dute, gorputz basofiloekin, eta organoloetan aberatsak dira. Gainera, euren zitoplasman, glukogeno eta koipe eranskinak dituzte. Hepatozitoen mintz plasmatikoak, domeinu sinusoidal bat du mikrobiloekin, Disseren gunera begira dagoena, eta alboko domeinu bat ere bai, ondoko hepatozitoari begira dagoena. Bata bestearen ondoan dauden bi hepatozitoren mintz plasmatikoek, behazuna jariatuko den. Hepatozitoan organolo ugariren presentzia, bere funtzio ugariekin lotua dago, proteinen sintesi eta metaketa (albumina, fibrinogenoa eta plasmako lipoproteinak), karbono hidratoen metabolismoa, behazun eraketa, botika eta toxikoen katabolismoa eta lipido, purina eta glukoneogenesiaren metabolismoa kasu."}
{"id": "93520", "revid": "512", "url": "https://eu.wikipedia.org/wiki?curid=93520", "title": "Basofilo", "text": "Basofiloa globulu zuri mota bat da, granulozitoen taldekoa. Odoleko milimetro kubiko batean 200 basofilo inguru daude, eta leukozito guztien %\u00a00,5-1,5 izan ohi dira. Nukleo polilobulatua dute, eta zitoplasma pikorrez betea; pikor horien edukia azidoa baita, morez tindatzen dira hematoxilina bezalako koloratzaile basiko bat erabiltzen bada. Paul Ehrlich alemaniar sendagileak aurkitu zituen 1879an.\nGainontzeko granulozitoak bezala, hezur-muineko zelula ametatik sortzen dira, eta handik odolera igarotzen. Zitoplasmako pikorretan oso gai azidoak dituzte: histamina hodi dilatatzailea, proteoglikanoak (heparina antikoagulatzailea, kondroitina) eta entzima proteolitikoak. Odolean sei ordu inguru iraun dezakete, eta handik ehunetara migratzen dute beharrezkoak baldin badira. Zelula mintzean E Igren hartzaileak daude; immunoglobulina hori parasitoen aurkako defentsarekin eta alergia prozesuekin loturik dago. Basofiloa aktibatzen delarik, pikorren edukia isurtzen da gai arrotzaren aurka. Ikerketa batzuen arabera, T linfozitoen jokabidea ere erregulatzen ahal dute.\nBasofilia da odoleko granulozito basofiloen kopurua handitzea (200 basofilo baino gehiago milimetro kubiko batean), eta basopenia haien kopurua murriztea."}
{"id": "93521", "revid": "336", "url": "https://eu.wikipedia.org/wiki?curid=93521", "title": "Hidrolasa", "text": "Hidrolasa lotura kimiko bat hidrolizatzeko gai den entzima bat da. Esate baterako, honako erreakzio hau katalizatzen duen enzima, hidrolasa bat izango da:\nNomenklatura.\nNomenklatura sistematikoak, enzima hauek, substratu hidrolasa deitzen ditu. Hala ere, oraindik erabiltzen da \"substratu\"asa izeneko ohiko nomenklatura. Adibidez, azido nukleiko hidrolasa, nukleasa bezala ezagutzen da. Liseri enzimak, maila honetakoak dira.\nSailkapena.\nEC numerazioan, EC 3 kategorian daude. Bere azpiklaseak honako hauek dira:"}
{"id": "93522", "revid": "105290", "url": "https://eu.wikipedia.org/wiki?curid=93522", "title": "Goodman eta Kruskalen tau", "text": "Estatistikan, Goodman eta Kruskalen tau, \u03c4 hizki grekoaz irudikatzen dena, kontingentzia taula bateko bi atributu edo aldagai kualitatibo artean dagoen asoziazio edo loturaren sendotasunerako neurria da. Aldagai kuantitatiboetarako ere eman daiteke, dagozkion datuak kontingentzia taula batean ezarri badira. Aurreikuspen errorearen murrizketan oinarritzen den asoziazio neurrietako bat da.\nKalkulua.\nTau kalkulatzeko, bi aldagaietako bat aldagai independentetzat eta bestea mendeko aldagaitzat hartu ondoren, mendeko aldagaia aurreikusteko bi erregela erabiltzen dira. Lehenengo erregelan ez da aldagai independenteari buruzko informazioa erabiltzen. Bigarren erregelan mendeko aldagaiari buruzko aurreikuspenak aldagai independenteko kategoria kontuan hartuz egiten da. Lehenengo erregelatik bigarren erregela pasatzean lortzen den errore murrizketaren ehunekoa da tau.\nAdibidea.\nSexuari eta aukeratutako ikasketa motari buruzko inkesta bateko datuekin, kontingentzia taula hau eratu da:\nLojikoa den bezala, aldagai independentetzat sexua hartuz, matematika frogako emaitzari buruzko aurreikuspenak egin behar dira.\nLehenengo erregelaz sortutako erroreak\nIkasketa mota \"letrak\" izango dela aurreikustean sortutako erroreak hauek dira:\nIkasketa mota \"zientziak\" izango dela aurreikustean sortutako erroreak hauek dira:\nIkasketa mota \"osasuna\" izango dela aurreikustean sortutako erroreak hauek dira:\nLehenengo erregelaz, beraz, 28.09+117.45+114.89=260.43 errore sortzen dira aukeratutako ikasketa mota aurreikusteko orduan. Aurreikuspen erregelaren funtsa azaltzen da jarraian: 470 aurreikuspen ezberdin egin behar dira; aldagai independentea den sexua ezagutu gabe, ezaguna da 30, 240 eta 200 ikasle daudela, hurrenez hurren \"letrak\", \"zientziak\" eta \"osasuna\" hurrenez hurren aukeratu dutenak; horrenbestez, \"letrak\" aukeratu duten ikasleetarako, (30/470) probabilitateaz, zozketa batez, erabakiko da ikasleak \"letrak\" hartu dituela; oker erabakitzeko probabilitatea beraz, (440/470) izango da; 30 ikasle direnez \"letrak\" aukeratu dituztenak, ikasle hauetarako egindako okerren itxaropen matematikoa, sortutako errore kopurua alegia, (440/470)x30=28.09 izango da.\nBigarren erregelaz sortutako erroreak\nBigarren erregelaz sortutako erroreak modu berean kalkulatzen dira, baina bazter maiztasunak hartu ordez, aldagai independentearen kategoriaz kategoria, lerroz lerro, joan behar da.\nHonela, aurreikuspena egiteko aukeratu den pertsona gizonezkoa dela jakinez gero, sortutako lerroak hauek dira, arestian bezala kalkulatuz:\nHorrela, aukeratutako pertsona gizonezkoa dela jakinda, sortutako erroreen kopurua hau da: 18.33+58.33+53.33=129.\nAukeratutako pertsona emakumezkoa dela jakinda, era berean kalkulatzen dira sortutako erroreen kopurua ikasketa motari buruz aurreikustean:\nBeraz, aukeratutako pertsona emakumezkoa dela jakinda, guztira 9.56+56.52+57.39=123.47 errore sortzen dira.\nHorrenbestez, bi sexuetarako 129+123.47=252.47 errore sortzen dira. Hau da, lehenengo erregelaz sortutako erroreekin alderatuz, 260.43-252.47=7.96 errore gutxiago. Beraz, Goodman eta Kruskalen tau (7.96/260.43)x100=%3 izango da.\nInterpretazioa.\nTau zenbat eta handiagoa izan, atributuen arteko asoziazioa orduan eta sendoagoa izango da. Eskuarki, emaitza %60tik gorakoa denean, asoziazio maila sendoa dela esan daiteke, nahiz eta antzeko ikerketak ere kontuan hartu behar diren, asoziazio mailari buruz azken erabaki bat hartzeko."}
{"id": "93523", "revid": "512", "url": "https://eu.wikipedia.org/wiki?curid=93523", "title": "Croke Park", "text": "Croke Park, irlanderaz P\u00e1irc an Chr\u00f3caigh, Irlandako Joko Gaelikoen egoitza da eta kirolgune arrunt bat baino haratago dago, irlandarrek ia santutegitzat hartzen baidute. Dublinen kokatua, joko gaelikoen zale diren 80.000 ikusle izateko edukiera du, bai Futbol gaeliko nahiz Hurling partiduetarako. Dublin GAA taldearen egoitzetako bat da.\nBertan, urtero eta irailean, All-Ireland Senior Football Championship eta All-Ireland Senior Hurling Championship txapelketen finalerdi eta finalak jokatu ohi dira.\nFutbol Gaeliko eta Hurling Txapelketak.\nAipagarria da, urtero irailaren 3. edo 4. igandean bertan jokatu ohi diren All-Ireland Senior Football Championship futbol gaeliko eta hurling txapelketen finalak, hauetan iritsi diren bi konderrietako taldeak lehiatzen direlarik. Hauek sekulako zirrara eta ikusmina piztu ohi dute Irlanda osoan, beharbada herrialde honetako kirol ospakizun jendetsuenak direlarik. Esan beharrik ere ez dago, jarraitzaile ugari bertaratzen direla futbol gaeliko nahiz hurlingeko bi final hauetara, zaletu askok etxean nahiz tabernetan bildurik telebistaz ikusteko parada dutelarik.\nKiroldegi hau eraikin zen unetik bertatik atzerritar kirolei erabat itxia egon zen, baina 2007an, eta aurretik eztabaida asko egon ondoren, lehenbiziko aldiz irlandarra ez zen kirol bati bere ateak ireki zizkion: errugbia. Irlanda eta Ingalaterrako errugbi selekzioen arteko partida jokatu zelarik.\nIgande Odoltsua.\nKirolgune honetan 1920an Igande Odoltsua futbol gaeliko partida batean ingeles gudarostearen mendeku eraso batek ikuslegoa eta jokalariak metrailatu zituen, denera 13 ikusle eta jokalari bat hil zirelarik, egun hartan bertan IRAk hainbat atentatutan britainiarren aldeko Cairo Gang taldeko 15 espioi erail baizituen."}
{"id": "93524", "revid": "336", "url": "https://eu.wikipedia.org/wiki?curid=93524", "title": "Maritxu G\u00fcller", "text": "Maritxu Guller, jaiotze izenez Maria Erlantz (Izaba, 1908? - Donostia, 1993ko apirilaren 4a), \"Uliako sorgina\" ezizenez ere ezagutzen zena, ustez ahalmen paranormalak zituen Donostiako emakumea izan zen, hirian ospetsu samarra. Izaban jaio zen.\nIrakasle ikasketak eginda, irakasle lanetan aritu zen. Giovanni Guller izeneko suitzar gizonarekin ezkondu zen, eta parapsikologia ikasketak egin zituen Parisen."}
{"id": "93525", "revid": "359", "url": "https://eu.wikipedia.org/wiki?curid=93525", "title": "Hidrolisi", "text": "Hidrolisia uraren eta beste substantzia kimiko baten artean gertatzen den erreakzio kimikoa da. Erreakzio hau jasan dezaketen substantzien artean, gatzak daude, uretan disolbatzerakoan, gatz horiek osatzen dituzten ioiek, hidronio edo oxonio H3O+ ioiekin konbinatzen dira, edo hidroxilo OH- ioiekin, edo biekin. Ioi horiek, uraren disoziazio edo autoprotolisitik datoz. Honek, uraren disoziazioaren orekaren alderatze bat eragiten du, eta, ondorioz, pHaren balioa aldatzen da.\nAzido edo base ahulen gatzak, uraren ondorioz hidrolizatzen dira; erreakzioaren maila, azido edo basearen ahultasunaren araberakoa da. Hau da, azidoa edo basea zenbat eta ahulagoa izan, hainbat eta handiagoa da hidrolisia.\nH2O formula duen uraren molekula batek, AB substantzia batekin erreakzionatzen duen erreakzio kimiko mota bat ere bada, non Ak eta Bek, atomoak edo atomo taldeak irudikatzen dituzten. Erreakzioan, uraren molekula H+ eta OH- zatietan banatzen da, eta AB molekula, A+ eta B- zatietan. Jarraian, zati hauek, AOH eta HB amaierako produktuak emanez elkartzen dira. Erreakzio mota hau, sarri, deskonposaketa bikoitza edo elkartrukea deitzen da. Interes berezikoa da disolbaketa azido edo basikoak sortzen dituzten zenbait gatzen hidrolisia.\nHidrolisia geologian.\nPaisaia granitikoetan soilik gertatzen den meteorizazio edo higadura kimiko bat da hidrolisia. Abrasioa era deitua da. Adibide bat orthosen barruan kokatzen den feldespatoarena litzateke."}
{"id": "93526", "revid": "371", "url": "https://eu.wikipedia.org/wiki?curid=93526", "title": "Igande odoltsua (1920)", "text": ""}
{"id": "93527", "revid": "2241", "url": "https://eu.wikipedia.org/wiki?curid=93527", "title": "Tar-Alkarin", "text": "Tar-Alkarin quenya hizkuntzan \"errege loriatsua\" esan nahi duena, Tolkienen legendariumeko pertsonaia bat da. Dunadan bat da, Numenorren jaioa Eguzkiaren Bigarren Aroko 2406an jaioa. Herukalmo (Tar-Andukal) eta Tar-Vanimeld\u00ebren semea eta Tar-Kalmazilen aita izan zen.\nHistoria.\nZetrua, bere ama Eguzkiaren Bigarren Aroko 2637an hartu behar zuen, baina bere aitak bere burua errege izendatu zuen eta legez kontra kendu zion tronua, aurreko urteetan, Tar-Vanimeld\u00ebren izenean gobernatzen aritu baitzen. Hala ere, bere aita ez zen kontutan hartu erregeen zerrendan, eta, hau hil ondoren, Eguzkiaren Bigarren Aroko 2657an, Alkarinek tronua jaso zuen, Numenorreko hamazazpigarren errege bihurtuz.\nLaurogei urtez gobernatu zuen, Eguzkiaren Bigarren Aroko 2737 arte, urte honetan, bere oinordekoa, bere seme Tar-Kalmazil bihurtu zelarik."}
{"id": "93528", "revid": "1545", "url": "https://eu.wikipedia.org/wiki?curid=93528", "title": "Igande Odoltsua (1920)", "text": "Igande Odoltsua () Irlandako Errepublikako historian eztabaida handiak sortu zituen gertakariari deitzeko izengoitia da. Gertakari honetako aurreneko ekintza, 1920an futbol gaeliko partida batean Dublingo Croke Park zeuden ikusle eta jokalarien aurkako sarraskia izan zen.\nAurrekariak.\nIgande Odoltsuaren jatorria Irlandar Independentzia Gerra izan zen (1919-1921). Ondoren etorri zen Irlandako Errepublikaren independentzia eta bere legebiltzarra edo D\u00e1il \u00c9ireann.\nIrlandako Errepublikaren indar armatua, lehengo \"Irish Republican Army\" edo Irlandako Armada Errepublikarra, irlandar separatismoarekin bukatu nahi zutela-eta, britainiar poliziaren (Royal Irish Constabulary, RIC), erakunde laguntzaile eta Britainiar Armadaren aurkako gerrila gerran hasi zen.\nGobernu britainiarrak bere indar paramilitar propioak formatu zituen, \"Black and Tans\" eta \"Auxiliary Division\" (\"Auxiliaries\" edo \"Auxies\") delakoak. Talde hauen jokaera oso entzuna izan zen, bortitza eta biolentoa baitzen oso, eta ez IRAko kide ziren susmagarriekin edo presoekin bakarrik, irlandar guztiekin baizik. \"Auxiliary Division\" hau izan zen Igande Odoltsuan gertatutako sarraskiaren egilea.\nIgande Odoltsua.\n1920ko azaroaren 21ean, irlandar Ogasun ministroa eta Irlandar Anaitasun Errepublikarraren buru zen Michael Collinsek Britainiar Inteligentzia Zerbitzuko \"The Cairo Gang\" deituriko 18 goi agintariak erailtzeko agindua eman zuen, irlandar erakunde nazionalistetan infiltratu eta gaiztotzeko helburua zutelako.\nEgunsentian hil ziren Collinsen eskuadroiaren esku. Izan zen etxean harrapatu zuena, familiaren aurrean. Izan ziren jazarri eta alde egiten ari zirenean hil zituztenak. Eraso latza izan zen Irlandako Inteligentzia Britainiarrarentzat eta, biziraun zutenak alde egin zuten handik.\nEgun horretan, geroago, Dublingo futbol gaeliko taldeak Tipperary futbol taldearen aurka partida bat jotzea aurreikusia zegoen. Croke Parken izango zen, GAA-ko (Gaelic Athletic Association o Asociaci\u00f3n Atl\u00e9tica Ga\u00e9lica) futbol estadiorik handiena. Britainiar partaide haietako baten esanetan, txanpona bota omen zuten airera, Croke Parkeko sarraskia burutu ala Dublingo Sackville kalea sakeatzera joan (oraingo O'Connell kalea).\nHilketa haiek Dublinen egonezin orokorra sustatu bazuten ere, bizitza aurrera zihoan eta herria gerraz nazkatuta zegoen. Testuinguru honetan, 10.000 inguru ikusle joan zen Croke Parkera, partida ikustera. Hastear zegoen lehia eta abioi batek zeharkatu zuen estadio gaina. Pilotuaren kabinatik sugar gorria atera zen eta \"auxiek\" zelaia inbaditu zuten. Orma gainean zegoen ofizial batek, errebolberra disparatu zuen; zelaitik jendeari egin zioten tiro eta sarreratik ere ametralladorea geratu gabe ari zen. Jendea alde egiten saiatu zen. Bi futbol jokalari, Michel Hogan y Jim Egan, tiroz erori ziren; Hogan zauri haien ondorioz hilko zen. 14 pertsona hil ziren eta 65 zauritu.\nEroritakoen artean zegoen Jeanni Boyle, bere emaztegaiarekin batera partidara joan zen eta 5 egun barru ezkontzekotan zen. John Scott ere hantxe zen, 14 urteko gaztea. Gorputzak hainbeste zauri zituen, baionetaz egin ote ziren ustean egon zirela. Biktima gazteenek 10 eta 11 urte zituzten.\n\"Auxien\" ekintzak hauek edo \"Black and Tans\" taldekoenak ez ziren ofizialki autorizatuak izan eta Dublingo gazteluko aginte britainiarrak larrituta hartu zituzten. Koroaren indarren jokaera justifikatu nahian, horrelako buletina bidali zuten prentsara.\nOndorioak.\n\"Auxien\" eta \"Black and Tans\" taldeek Independentzia Gerran izandako jokabideak irlandar herria britainiar koroarekin aurrez aurre jarri zuen. Erregeak eta hainbat politiko britainiarrek garbi adierazi zuten jokabide haiekiko desadostasuna, baina gizon, emakume eta haurrak taldean hiltze hura ospetsu egin zen nazioartean eta britainiarrek sinesgarritasuna galdu zuten. \u00c9amon de Valerak gidatutako gobernu errepublikarraren aldeko indarrak hazi egin ziren."}
{"id": "93529", "revid": "536", "url": "https://eu.wikipedia.org/wiki?curid=93529", "title": "Hyarmendazil II.a", "text": "Hyarmendazil II.a, Tolkienen legendariumean eta Eraztunen Jauna eleberriaren eranskinetan, Gondorreko hogeitalaugarren erregea izan zen. Eguzkiaren Hirugarren Aroko 1391. urtean jaio zen, eta, bere jatorrizko izena, Vinyarion da. Tronua, Eguzkiaren Hirugarren Aroko 1540an hartu zuen, bere aita Aldamir hil ondoren.\nErrege honen garaian, Gondor, Haradrim eta Unbarreko Kortsarioen aurkako gerran egon zen, bi hauek, Kastamirren ondorengoen gidaritzapean aliatu zirelarik. Bere aita, hauen aurkako gerran hil zen, eta Vinyarionek mendekatzea erabaki zuen.\nHonela, 1551. urtean, armada handi bat bildu zuen eta Haradrimak garaitu zituen, honen ondorioz, Hyarmendazil izena hartu zuelarik, \"Hegoaldeko garailea\" esan nahi duen quenyazko hitza.\nEguzkiaren Hirugarren Aroko 1621ean hil zen, 81 urteko erregealdi baten ondoren eta 230 urteko adina zuela. Bere oinordekoa, bere seme Minardil izan zen."}
{"id": "93530", "revid": "105290", "url": "https://eu.wikipedia.org/wiki?curid=93530", "title": "Kamisoi", "text": "Kamisoia edo ohe-atorra emakumeentzako lotarako jantzia da. Soineko motz eta arin bat bezalakoa da. Zetaz edota kotoiz eginak dira.\nNormalean lo egiteko erabiltzen da, hala ere, herrialde batzuetan etxean egoteko jantzi bezala erabiltzen da."}
{"id": "93531", "revid": "536", "url": "https://eu.wikipedia.org/wiki?curid=93531", "title": "Turgon Gondorrekoa", "text": "Turgon Gondorrekoa, Tolkienen legendariumean, Gondorreko hogeitairugarren seneskal erregeordea izan zen, Eguzkiaren Hirugarren Aroko 2914 eta 2953 bitartean.\nHistoria.\nEguzkiaren Hirugarren Aroko 2855ean jaio zen, Turin II.aren semea zelarik, honen oinordeko bihurtuz Eguzkiaren Hirugarren Aroko 2914an.\nBere erregealdian, Sauronek berriz hartu zuen Barad-D\u00fbr, eta, iparraldean, Sarumanek, bere burua, Isengardeko jaun bezala izendatu zuen. Turgon, ez zen bi gertaera hauei aurre egiteko gai izan, Gondorren ahultasunaren ondorioz. Hala ere, ordurarte, Saruman, Gondorren eta Herri Askeen aliatu leialtzat hartua izan zen, Kontzilio Zuriaren buru izateaz gain, baina, aldarrikapen horrekin, ez zuen bakarrik erresumatik bere independentzia adierazten, baizik eta Dorreaz jabetzen zela eta bere kausarekiko traidore bihurtzen zela (azken hau, bere ordurarteko aliatuek ezagutzen ez zuten arren).\nGarai honetan bizi izan zen Fengelen semea eta Rohaneko oinordekoa zen Thengel Gondorren, bere familiarekin batera.\nTurgonen oinordekoa, bere seme Ekthelion II.a izan zen, 2953an."}
{"id": "93534", "revid": "79029", "url": "https://eu.wikipedia.org/wiki?curid=93534", "title": "La que se avecina", "text": "La que se avecina umorezko espainiar telesail bat da, Alberto eta Laura Caballero anai-arrebek Daniel Deorador gidoilariaren laguntzarekin batera Telecinco katearentzat sortua. Telesaila publiko gaztearentzat dago zuzendua; hala ere, 12 urtetik behera duten haurrek saioa ez ikustea gomendatzen du kateak. Umore beltza erabiliz, Mirador de Montepinar izeneko urbanizazio batean bizi diren bizilagunen bizipen surrealistak kontatzen ditu telesailak.\n2007ko apirilaren 22an emititu zen saioaren lehen atala Espainian, eta kapituluak % 28,8ko ikusle-kuota izan zuen. Oraindik espainiar publikoaren artean arrakasta handia duen telesail honen 9 denboraldi emititu dira jada, eta hamargarrena grabatzen hasi ziren 2016ko irailean."}
{"id": "93535", "revid": "201", "url": "https://eu.wikipedia.org/wiki?curid=93535", "title": "Giza fidagarritasuna", "text": ""}
{"id": "93536", "revid": "336", "url": "https://eu.wikipedia.org/wiki?curid=93536", "title": "Hazkuntza-hormona", "text": "Hazkuntza-hormona (GH, ingelesetik \"growth hormone\"), somatotropina (STH) ere deitua, bizitza osoan zehar hipofisi guruinak (zehazki, hipofisiaren aurreko aldeak edo adenohipofisiak) jariatzen duen hormona peptidikoa da. Bi eragin fisioligiko nagusi ditu:\nEgitura kimikoari dagokionez somatotropina pisu molekular gutxiko proteina da (191 aminoazido dituena).\nJariaketaren erregulazioa.\nHipotalamoak hazkuntza hormonaren hormona askatzailea (GHRH) askatzen du odolera eta hau porta bena hipofisarioaren bitartez hipofisiko somatotropoetara heltzen da. Somatotropoen mintz plasmatikoko hartzaile espezifikoetara lotu eta somatotropinaren jariaketa bultzatzen da.\nHipotalamoak jariatzen duen beste hormona inhibitzaile bat somatostatina da. Hau ere porta bena hipofisiarioaren bidez hipofisira heltzen da eta bertako hartzaileetara lotuz somatotropinaren jariaketa inhibitzen du.\nBestalde, GH-k somatomedina (IGF-1) izeneko beste hormona baten sintesia areagotzen du. Hormona honek atzeraelikadura negatibo efektua burutzen du, hau da, hipotalamoan eta somatotropoetan efektu inhibitzailea eragiten du eta somatostatinaren jariaketa aktibatzen du hipotalamoan. GH-k ere atzeraelikadura negatibo efektua burutzen du hipotalamoan GHRH-ren sintesia eta jariaketa inhibituz eta somatostatinarena aktibatuz.\nGainera, GH-ren jariaketa taupakaria da (taupadaka gertatzen da) eta estresak eta kirolak areagotu egiten dute.\nLotutako gaixotasunak.\nHazkuntza hormonaren gehiegizko edo gutxiegizko jariaketarekin erlazionatuta daude:"}
{"id": "93537", "revid": "201", "url": "https://eu.wikipedia.org/wiki?curid=93537", "title": "Konte", "text": ""}
{"id": "93539", "revid": "512", "url": "https://eu.wikipedia.org/wiki?curid=93539", "title": "1979ko Nafarroako Parlamenturako hauteskundeak", "text": "1979ko Nafarroako Parlamenturako hauteskundeak urte horretako apirilaren 3an ospatu ziren. Hauek izan ziren frankismoaz geroztik Nafarroako Parlamenturako lehenengo hauteskundeak, eta 70 parlamentari hautatu ziren (hurrengo hauteskundeetan baino 20 gehiago). Hauteskunde hauen ondoren, 1982an, Nafarroako Foru Hobekuntza onartu zen.\nHauteskunde sistema.\n121/1979 Errege Dekretuaren bidez Parlamenturako lehenengo hauteskundeetarako hauteskunde sistema zehaztu zen. Sistema hori Nafarroako Foru Aldundiko lehendakari ordeak (Amadeo Marco) Espainiako presidentearekin (Adolfo Su\u00e1rez) eta Barne Ministroarekin (Rodolfo Mart\u00edn Villa) adostu zuen. Parlamentariak sufragio unibertsal eta zuzenaren bidez hautatu ziren, eta guztira 70 parlamentarik osatu zuten Parlamentua.\nLehenengo hauteskundeetarako, Nafarroa sei hauteskunde barrutitan banatu zen (bat merindade bakoitzeko Iru\u00f1eko merindadean izan ezik): Tuterako merindadea, Lizarrako merindadea, Zangozako merindadea, Erriberriko merindadea, Iru\u00f1eko udalerria eta gainerako Iru\u00f1eko merindadea. Barruti bakoitzari gutxienez bost parlamentari zegozkion, eta gainerako 40 parlamentariak barruti bakoitzaren biztanleriaren arabera proportzionalki banatu ziren. Horrela, eserlekuen banaketa ondorengoa izan zen: 10 Lizarrarentzat, 9 Erriberrirentzat, 18 Iru\u00f1earentzat, 13 Iru\u00f1eko merindadearentzat, 9 Zangozarentzat eta 11 Tuterarentzat.\nBarruti bakoitzean boto gehien lortu zituzten 6 hautagaiak eta Tuteran sostengu gehieneko bi hautagaiak izan ziren foru ahaldun berriak eta Nafarroako Gobernua hautatzeko arduradunak. Hauteskunde sistema hori ez da inoiz berriz erabili Nafarroako hauteskundeetan.\nEmaitza ofizialak.\nLehendabiziko hauteskunde hauetan, 365.080 nafarretatik 258.330ek bozkatu zuten (%70,76a), hau da, 106.749 abstentzioak izan ziren (%29,24a). 7 ahaldun nagusiek osatu zuten Nafarroako Gobernua (4 UCDkoak, eta PSOE, HB eta AEMko bana). Jaime Ignacio Del Burgo Tajadura UCDko zerrendaburua lehendakari bihurtu zen. 1980an ustelkeria eskandalu bat izan zela eta dimititu zuen, eta Juan Manuel Arzak (UCD) hartu zuen bere lekua. Legealdi honetan 1982ko Nafarroako Forua Berrezarri eta Hobetzeari buruzko Lege Organikoa onartu zen."}
{"id": "93541", "revid": "1545", "url": "https://eu.wikipedia.org/wiki?curid=93541", "title": "Nafarroako Parlamenturako hauteskundeak (1979)", "text": ""}
{"id": "93542", "revid": "1545", "url": "https://eu.wikipedia.org/wiki?curid=93542", "title": "Hipersomatotropismo", "text": "Hazkuntza hormonaren (GH) gehiegizko jariaketa da hipersomatotropismoa. Gaixotasunaren kausa somatotropina jariatzen duen adenoma hipofisiarioa izan ohi da.\nFisiopatologia.\nHazkuntza hormonak ehunen hazkuntza bultzatzen du zeluletan sintesi proteikoa gehituz eta somatomedinaren ekoizpena kitzikatuz.\nHazkuntza hormonaren ekoizpena gehiegizkoa denean helduengan akromegalia eragiten du eta haurrengan erraldoitasuna.\nErraldoitasuna.\nUmeetan kartilagoen hazkuntza eragiten du eta kaltzifikatu gabe daudenez, tailaren luzatzea eta erraldoitasun hipofisiarioa eragiten ditu. Hala ere, gorputz atalen arteko proportzioak normalak mantentzen dira.\nAkromegalia.\nHelduetan ematen da. \"Acro-\" aurrizkiak puntu altuenak edo urrutikoenak izendatzen ditu eta \"mega\"-k berriz handia esan nahi du. Beraz, esku, hanka, sudur eta belarri handiak adierazi nahi du."}
{"id": "93543", "revid": "15795", "url": "https://eu.wikipedia.org/wiki?curid=93543", "title": "Somatotropina", "text": ""}
{"id": "93544", "revid": "512", "url": "https://eu.wikipedia.org/wiki?curid=93544", "title": "1983ko Nafarroako Parlamenturako hauteskundeak", "text": "1983ko Nafarroako Parlamenturako hauteskundeak urte horretako maiatzaren 8an ospatu ziren. I. Legealdiko 50 parlamentariak hautatu ziren (aurreko hauteskundeetan baino 20 gutxiago).\nEmaitza ofizialak.\nHauteskunde hauetan, 379.692 nafarretatik 269.042ek bozkatu zuten (%70,86a), hau da, 110.650 abstentzio izan ziren (%29,14a). Gabriel Urralburu Tainta PSNko zerrendaburua presidente bihurtu zen.\nLehendakaria aukeratzea.\nLehendakaria hautatzeko lau bozketa egin ziren hautagai bakoitzeko: lehenengo bietan hautagaiak gehiengo osoa lortu behar zuen izendatua izateko, eta hurrengo bietan nahikoa zen gehiengo soilarekin. Lehenengo bozketatik bi hilabetetara ez bazen lehendakaririk aukeratu, zerrenda bozkatuenaren esku geratuko zen lehendakaria hautatzea.\nLegealdi honetan hiru lehendakarigai aurkeztu ziren inbestidurara: UPNren zerrendaburu Jos\u00e9 \u00c1ngel Zubiaur, PSNren Gabriel Urralburu, eta CPren Jos\u00e9 Luis Monge Recalde.\nMongeren inbestidura.\nInbestidura saioen emaitzak ikusita, Parlamentuko lehendakariak (Balbino Bados) Zubiaur proposatu zion Erregeari lehendakari gisa izendatzeko, inbestiduran boto gehien lortu zituen hautagaia baitzen, baina PSNk erabaki horren aurka errekurtsoa aurkeztu zuen Auzitegi Konstituzionalean. Auzitegiak 1984ko otsailean lehendakaritza Urralbururentzat izan behar zela ebatzi zuen, zerrenda bozkatuenaren buru gisa. Horrela, Gabriel Urralburu PSNko hautagaiak eskuratu zuen lehendakaritza."}
{"id": "93545", "revid": "1545", "url": "https://eu.wikipedia.org/wiki?curid=93545", "title": "Hiposomatotropismo", "text": "Hiposomatotropismoa somatotropinaedo hazkuntza hormonaren eskasia da, nanismoa ekartzen duena.\nEtiologia.\nGaixotasunaren arrazoiak hiru izan daitezke:"}
{"id": "93546", "revid": "1008096", "url": "https://eu.wikipedia.org/wiki?curid=93546", "title": "Enanismo", "text": ""}
{"id": "93547", "revid": "9334238", "url": "https://eu.wikipedia.org/wiki?curid=93547", "title": "1987ko Nafarroako Parlamenturako hauteskundeak", "text": "1987ko Nafarroako Parlamenturako hauteskundeak urte horretako ekainaren 10ean ospatu ziren, eta II. Legealdiko 50 parlamentariak hautatu ziren. Aurreko bi hauteskundeetan baino parte-hartze handiagoa eman zen, goranzko joera mantenduz.\nPSN lehenengo postuan mantendu zen, aurreko hauteskundeetatik emaitzak apaldu arren. Berriz ere eskuina zatituta aurkeztu zen, hautesleak sakabanatuz PSNren mesedetan. Eusko Alkartasunak, EAJren banaketak, bere jatorrizko alderdiari aurrea hartu zion, haren hautesle gehienak bereganatuz eta EAJ Nafarroako politikatik desagerraraziz. \"Coalici\u00f3n Popular\" koalizioa, aurreko hauteskundeetan 8 eserleku lortu zituela, 1986an bitan zatitu zen (Alianza Popular eta Uni\u00f3n Dem\u00f3crata Foral), eta bi alderdi berriek 5 eserleku bakarrik lortu zituzten batera (2 eta 3).\nEmaitza ofizialak.\nHauteskunde hauetan, 393.326 nafarretatik 286.722ek bozkatu zuten (%72,90a), hau da, 106.604 abstentzio izan ziren (%27,10a). Gabriel Urralburu Tainta PSNko zerrendaburuak lehendakaritzan mantentzea lortu zuen, 1988an UPNrekin adostutako akordio bati esker.\nLehendakaria aukeratzea.\nHautagai bat inbestidurara aurkeztean lau bozketa ematen dira: lehenengo bietan hautagaiak gehiengo osoa behar du, eta beste bietan nahiko da gehiengo soil batekin. Lehendakarigai guztiek inbestidurak galtzekotan, zerrenda bozkatuenaren zerrendaburua izendatuko da lehendakari.\nBi lehendakarigai aurkeztu ziren inbestidurara: Gabriel Urralburu PSNkoa eta Juan Cruz Alli UPNkoa.\nAlliren inbestidura.\nBi lehendakarigaientzat ezinezkoa izan zenez inbestiduran gehiengorik eskuratzea, zerrenda bozkatuenaren hautagaia bihurtu zen lehendakaria. Beraz, Gabriel Urralburu bigarren aldiz hautatu zuten lehendakari."}
{"id": "93549", "revid": "1545", "url": "https://eu.wikipedia.org/wiki?curid=93549", "title": "Nafarroako Parlamenturako hauteskundeak (1983)", "text": ""}
{"id": "93550", "revid": "1545", "url": "https://eu.wikipedia.org/wiki?curid=93550", "title": "Nafarroako Parlamenturako hauteskundeak (1987)", "text": ""}
{"id": "93551", "revid": "2241", "url": "https://eu.wikipedia.org/wiki?curid=93551", "title": "Fengel", "text": "Fengel, Tolkienen legendariumeko pertsonaia bat da. Bere istorioa, Eraztunen Jauna eleberriaren eranskinetan kontatzen da. Rohirrim bat da, Rohango hamabosgarren erregea. Folkwinen bosgarren semea, eta biziraun zuen bakarra izan zen. Eguzkiaren Hirugarren Aroko 2870. urtean jaio zen. Errege bihurtu zen bere aita Eguzkiaren Hirugarren Aroko 2903an hil ondoren.\nHistoria.\nFengelen bi anaia nagusiak, Folkred eta Fastred, Gondorgatik borrokatzen hil ziren, honegatik, pixkat mimatua hazi zen. Helduaroan, bere gutiziagatik eta urrea oso gogoko zuelako ezaguna izan zen. Bere seme Thengel, Rohanetik joan zen, bere aitarekin izandako desadostasunen ondorioz, Gondorren bizitzera, bere emaztearen lurraldera.\n50 urtez gobernatu ondoren, Eguzkiaren Hirugarren Aroko 2953an hil zen, tronua Thengeli utziz, bere betebehar berriari buruz ilusio handirik gabe Gondorretik itzuli zena."}
{"id": "93553", "revid": "536", "url": "https://eu.wikipedia.org/wiki?curid=93553", "title": "Poros ibaia", "text": "Poros ibaia, Tolkienen legendarium ospetsuan agertzen den ibai bat da. Ibai honen istorioa, Eraztunen Jaunaren eranskinetan kontatzen da. Gondorreko ibairik garrantzitsuenetako bat da, erresumaren hegoaldean eta Anduin ibaiaren ekialdean dagoena, eta Hegoaldeko Dunedain Erresumaren hegoaldeko muga adierazten du. Ephel Duath mendietan jaiotzen da, Nurn haranaren inguruan, eta bere urak, Ethir Anduinen isurtzen ditu.\nEguzkiaren Hirugarren Aroko 2885. urtean eta Turin II.aren agintaldian, Gondorreko hogeitabigarren seneskal erregeordea izan zena, Haradrimen aurkako gudu bat gertatu zen Poros ibaiaren gurutzean, Haradeko Bidea igarotzen zen tokian, eta han hil ziren Folkwinen bi semeak, Fastred eta Folkred, Gondorri laguntzera joan zirenak. Bi hauek lurperatuak izan ziren tumulu bat eraiki zen, eta, ordutik, Haudh in Gwan\u00fbr deitua da."}
{"id": "93554", "revid": "105290", "url": "https://eu.wikipedia.org/wiki?curid=93554", "title": "Erdialdeko Amerikako eta Karibeko V. Jokoak", "text": "Erdialdeko Amerikako eta Karibeko V. Jokoak Kolonbiako Barranquilla hirian jokatu ziren, 1946ko abenduaren 8tik abenduaren 28 arte. Erdialdeko Amerikako eta Karibeko Jokoak lehen aldiz jokatu ziren estatu hiriburu ez zen hiri batean. 1942ko jokoak bertan behera utzi ziren, Bigarren Mundu Gerraren ondorioz.\n1540 kirolarik parte hartu zuten, horietatik 294 emakumeak. Holandarren Antillak, Dominikar Errepublika eta Trinidad eta Tobago lehen aldiz lehiatu ziren jokoetan."}
{"id": "93555", "revid": "105290", "url": "https://eu.wikipedia.org/wiki?curid=93555", "title": "Il Mercenario", "text": "Il Mercenario, Italia eta Espainiaren artean eginiko spaghetti western azpigeneroko film bat da, Sergio Corbucci zine zuzendari italiarrak 1968an zuzendua. Protagonista nagusia Franco Nero da.\nIstorioa.\nBillie (Franco Nero), diru gehien ematen dionarentzako lana egiten duen mertzenario bat da. Mexikora iristen da Mexikoko Iraultzaren garaian eta Pacorekin (Tony Musante) adiskidetasun bat hasten du, nolabaiteko abertzale ospea duen eskrupulurik gabeko gaizkile bat. Baina Pacok ez daki armak erabiltzen, eta, beraz, Billie, berarekin elkartzen da, baina adiskidetasunagatik ez dela ohartzen du, ezta altruismoagatik ere, baizik eta soldata handi bategatik.\nBitxikeriak.\nFilm honetako musika, \"L'Arena\" izenburua duena, Quentin Tarantinoren \"Kill Bill\" filmetan agertzen da."}
{"id": "93557", "revid": "13403", "url": "https://eu.wikipedia.org/wiki?curid=93557", "title": "Dingle", "text": ""}
{"id": "93558", "revid": "105290", "url": "https://eu.wikipedia.org/wiki?curid=93558", "title": "Kapellbr\u00fccke", "text": "Kapellbr\u00fccke, Suitzako Luzerna hiriko ikur nagusia eta bere atrakzio turistikorik nagusienetako bat da. Matterhorn mendiaren ondoren, uste denez, turistek Suitzan argazki gehien ateratzen dioten tokietako bat da.\nDatu orokorrak.\nKapellbr\u00fccke, Europako zurezko zubirik zaharrena da, eta bigarren luzeena (204,70 metro ditu). Reuss ibaia zeharkatzen du. Zubia, 1365ean eraiki zen eta Luzernako hiri zaharra eta hiri berria lotzen ditu. Zubia, luzeagoa zen, baina larriki kaltetu zuen sute bat jasan zuen. 1835ean, kaltetutako zati hau, 75 metro ingurukoa, zubitik kendua izan zen. Hau, ibai ertza bete izanak posible egin zuen. Zubiaren sabaian, 111 espazio daude, Luzernako historiaren zati bat erakusten duten margoak dituztenak.\nWasserturm.\nZubiaren erdian, Wasserturm deritzona dago, uste denez, 1300 inguruan eraiki zen oktogono formako dorre bat, zubia bera baino lehenago. Bere historian zehar, dorreak erabilera ezberdinak izan ditu: zaintza dorrea, hiriko artxibategia, altxorraren ganbera eta beste batzuk. Gaur egun, dorreak, oroigarriak saltzen dituen denda bat du, Luzernako artileria elkartearen lokalaz gain.\nSutea.\n1993ko abuztuak 18an, zubiak sute bat jasan zuen, susmoen arabera, zubira botatako zigarro mutxikin batek eragin zuena. Suak, zubiaren zati handi bat suntsitu zuen, 111 margolanetatik 78z gain. Zubia, berreraikia eta zaharberritua izan zen, eta, 1994ko apirilak 14an berriz publikoari irekia izan zen."}
{"id": "93559", "revid": "336", "url": "https://eu.wikipedia.org/wiki?curid=93559", "title": "Egea", "text": "Egea, Antzinako Greziako Akaiako hiri bat izan zen, Akaiar Liga deritzona osatu zuten hamabi hirietako bat.\nBiztanlerik gabea, bertako jendea gertu zegoen Egira herrira joan zen. K.a. 280an, Akaiar Liga berriztu zenean, liga hau osatzen zuten hamabi hirietako bat izateari utzi zion, eta Zerineak ordeztu zuen."}
{"id": "93560", "revid": "336", "url": "https://eu.wikipedia.org/wiki?curid=93560", "title": "Peito", "text": "Peito, greziar mitologian (antzinako grezieraz \u03a0\u03b5\u03b9\u03b8\u03ce Peith\u00f3), bi pertsonaiak daramaten izena da.\nGainera, asteroide baten izena ere bada, (118)Peitho izenarekin, izena, Hermes eta Afrodita greziar jainkoen semeagandik jaso zuena."}
{"id": "93561", "revid": "512", "url": "https://eu.wikipedia.org/wiki?curid=93561", "title": "118 Peitho", "text": "Peitho, asteroide saileko 118.a da. Jupiter eta Marte planeten artean dagoen asteroide gerrikoko asteroide bat da. A motako asteroide bat da. Robert Lutherrek aurkitu zuen 1872ko martxoak 15ean eta greziar mitologiako izen bereko bi pertsonaietako bategatik deitua izan zen duen izenarekin, zehazki, Hermes eta Afroditaren alabagatik. Peitho, (433) Erosen laguna izan zen.\nIzena, Hanburgoko Behatokiko zuzendaria zen G. R\u00fcmkerrek proposatu zuen.\n2000n, izar bat estali zuen, eta, hiru urte beranduago, 2003an, beste hainbeste egin zuen."}
{"id": "93562", "revid": "336", "url": "https://eu.wikipedia.org/wiki?curid=93562", "title": "Rory Gallagher", "text": "William Rory Gallagher, Liam Rory Gallagher bezala ere ezaguna, (Ballyshannon, Irlanda, 1948ko martxoaren 2a - Londres, Erresuma Batua, 1995eko ekainaren 14a), blues rock, rhythm and blues, eta rock musikako gitarra-jotzaile, konposatzaile eta produktorea izan zen. Ballyshannon udalerrian jaioa, Donegalgo konderria, Irlanda, eta herrialdearen hegoaldeko Corkeko konderrian hezituta. Bere bakarkako diskoengatik da ezaguna batez ere, eta Taste musika taldearekin 60. hamarkadan egin zituen emanaldiengatik. Multi-instrumentalista bat zen, talentu eta karismaz beteriko zuzeneko emanaldiak gauzatzeko ospea zuen, Rory Gallagherek berdiskoen 30 miloi kopia baino gehiago saldu zituen munduan zehar."}
{"id": "93563", "revid": "58701", "url": "https://eu.wikipedia.org/wiki?curid=93563", "title": "Bikini", "text": "Bikinia emakumeentzako bi piezako bainujantzia da. Louis Reardek sortu zuen 1946an, hala ere antzinaroan erabiltzen zen. Bikinia alde batetik bularretako batez eta bestetik kulero batez osatuta dago.\nBikiniaren izena Bikini atoloiatik datorkio. Bikinia sortu zeneko garaian, amerikarrek Las Marianas uharteetako Bikini izeneko atoloian bonba atomikoekin saioak egiten ari ziren."}
{"id": "93564", "revid": "1545", "url": "https://eu.wikipedia.org/wiki?curid=93564", "title": "Burkini", "text": "Burkinia edo bainujantzi islamikoa emakume musulmanentzako bainujantzia da. Burkiniak gorputz osoa estaltzen du, eta bakarrik aurpegia, eskuak eta oinak uzten ditu agerian, musulmanen erlijio-sinismenak errespetatuz. Aheda Zanetti libano-australiarrak diseinatu zuen Ahiida enpresaren izenean.\nBurkinia burka eta bikini jantzien akronimoa da."}
{"id": "93565", "revid": "71145", "url": "https://eu.wikipedia.org/wiki?curid=93565", "title": "Blaenau Ffestiniog", "text": "Blaenau Ffestiniog Gales Iparraldeko herri bat da, Gwynedd eskualdean. Antzina garrantzi handia izan zuen bere arbel meatzeengatik, gaur egun Snowdonia Natur Parkearen bihotzean dagoen kokaleku turistikoa da.\n2011ko erroldaren arabera 4.875 biztanle zituen.\nGeografia.\nYr Wyddfa (ingelesez \"Snowdonia\") zonaldean dago kokatua, Galesko arbel erauzketaren industriako gune garrantzitsuenetakoa izan zen, XX. mendeko sektore horren gainbehera arte. Gaur egun herriaren ekonomia turismoan oinarritzen da gehien bat. Herria Snowdonia Natur Parkearen erdigunean kokatzen baita, azken honen mugak ez daudelarik herria eta meatzekoekin erabat zehaztuta.\nBlaenau Ffestiniog inguratzen duten mendiek, iparraldetik doan Llerd ibaia (Conwy ibaian isurtzen da), eta mendebaldetik datorren Dwyryd ibaiaren arteko mugalerro dira.\nHezkuntza.\nL'Ysgol y Moelwyn eskola da eskualde honetako bigarren hezkuntzako ikastetxe nagusia, Blaenau, Manod, Tanygrisiau, Ffestiniog, Trawsfynydd, Gellilydan eta, orokorrean, Ffestinog Haran guztiko ikasleak bertara zuzentzen dira ikastera. Lehen mailako hezkuntza eskaintzen duten beste bost ikastetxe daude eskualde honetan, gehienak ixteko zorian edo besteekin elkartzekotan .\nTurismoa.\nHerria pisudun ikuskizun turistikoak izateaz oso harro dago, \"Ffestiniog Railway\" deritzon trena eta Llechweddko arbelezko Kobazulo edo Leizeak, bisitariei irekitako antzinako meatzea; aldiro, Galesko helburu edo leku gogokoenen zerrenda argitaratu ohi da .\nBlaenau Ffestiniog udalerriak 1898ko Eisteddfod Nazionala ospatu zuen. Herria, usadioz, Meirionnydd konderri historikoaren zati da.\nKomunikabideak.\nHerrirako sarbide nagusia A470 errepidea da, Galesen iparraldea eta hegoaldea lotzen dituelarik; Blaenau Ffestiniog udalerriaren iparraldean, A470 errepideak \"Bwlch y Gorddinan\" (385 m) mendate gainera ailegatzen da Sir Conwy konderrian, A5 errepidearekin elkartzen da Betws-y-Coed herrian. Beste ibilbide batzuk herria beste herrialde guztiarekin bat lotzen dute, A487 errepideak bezala, mendebaldea ekialdearekin elkartuz, Porthmadog, Caernarfon eta Bangor batzen dituelarik, Ll\u0177n penintsulara ere joan daitekelarik, Anglesey/Ynys M\u00f4n uhartera ere joan liteke A55 errepidetik, eta A496 errepideak, Harlech eta Abermaw lotzen ditu.\nDenbora igaro hala, herriak lau trenbide linea izatea lortu du, bakoitzak bere tren geltoki berezkoarekin:\nGaurko egunez, tren geltokiak \"Ffestiniog Railway\" eta \"Conwy Valley line\" trenbide lineen kargu egiten da.\nAuzoak.\nBertako herritarrek, herria \"zatitan\" banatzen dute, hauen artean Tanygrisau eta Manod daude. Edonola ere, bertakoek Blaenau Ffestiniog izena herriaren erdiguneari deitzeko bakarrik erabiltzen dute."}
{"id": "93566", "revid": "90523", "url": "https://eu.wikipedia.org/wiki?curid=93566", "title": "Lepoko-berogarri", "text": "Lepoko(-berogarri), tapauka (), bufanda () edo kaxineta () lepoa eta ahoa giro hotzetik babesteko eta berotzeko erabiltzen den osagarria da. Zabala baino askoz luzeagoa da, lepoan biribilkatzeko."}
{"id": "93568", "revid": "119347", "url": "https://eu.wikipedia.org/wiki?curid=93568", "title": "Pwllheli", "text": "Pwllheli Galesko ipar-mendebaldeako Gwynedd eskualdean dagoen udalerri bat da, Ll\u0177n penintsulako udalerririk handiena delarik. Gales hiztunen populaketa oso handi baten jabe da.\nHistoria.\nPwllheli herria da Plaid Cymru alderdi politikoa sortu zen lekua. Albert Evans-Jones - Cynan - galestar olerkilari edo poetaren jaiolekua ere bada.\nHizkuntza.\nErresuma Batuko 2001ko erroldarenarabera, biztanlegoaren %80-ak galeseraz hitzegiteko gai zen, galeserazko hiztunen portzetaiarik altuenak 10-14 adinekoen artean ematen dira, 94%-arekin."}
{"id": "93569", "revid": "56334", "url": "https://eu.wikipedia.org/wiki?curid=93569", "title": "Neferkahor", "text": "Neferkahor Egiptoko VII. dinastiako faraoi bat izan zen, K.a. 2170 inguruan gobernatu zuena, Egiptoko lehen tarteko aroan.\nOrdena Zaharra, Egiptoko VI. dinastiaren amaieran hondoratu zen eta Goi Egiptoko nomoetako gobernariek, euren lurraldeengan nagusitasuna ezarri zuten. Gobernari hau, zailtasun ekonomiko edo politikoen garai batean sortutako denbora baterako agintari kontseilu batetakoa ere izan zitekeen. Egoerak, Menfisen, kaotikoa izan behar zuen, Manetonek, Sexto Julio Afrikanoren arabera, dinastia \"Menfiseko 70 erregez, 70 egunez gobernatuz\" osatu zela baitio.\nBere izena, Neferkara Hendu, honako hauetan dago:"}
{"id": "93570", "revid": "512", "url": "https://eu.wikipedia.org/wiki?curid=93570", "title": "Berenize III.a", "text": "Berenize III.a ( K.a. 116 edo K.a. 115-K.a. 80) Egiptoko ptolomeotar dinastiako erregina bat izan zen. Batzuetan Kleopatra Berenize deitua, ez da bere egiptoar titulatura ezagutzen. Bere izena, gurtzara, \"Bere aitak maitatua\" bezala erantsi zen.\nZalantzak daude jaio zen urteari buruz, aukera gehien dituzten urteak, K.a. 115 eta K.a. 116 urteak diren arren. Ptolomeo IX.a Latiroren eta Kleopatra Selene I.aren alaba eta Ptolomeo XII.a faraoiaren arrebaordea zen.\nEgipton, berak bakarrik gobernatu zuen lehen erregina izan zen Tauserten garaitik, K.a. 1185ean. Egiptoko faraoi bezala gobernatu zuen K.a. 81 eta K.a. 80 bitartean, eta, K.a. 101etik K.a. 88 bitartean, Errege Emazte Handi bezala gobernatu zuen bere senar eta osaba zen Ptolomeo X.arekin batera\nBizitza.\nPtolomeo X.a Alexandrorekin, K.a. 101ean ezkondu zen, nork Ptolomeo IX.a Latiroren ondoren hartu zuen tronua bere ama Kleopatra III.ak lagunduta. Ezkontza honetatik, alaba bat jaio zen, Kleopatra V.a. Ptolomeok Kleopatra III.a hil zuen eta Latirok, itzuli eta tronua berreskuratu zuen K.a. 88an, eta, beraz, Ptolomeo X.ak eta Berenizek, Alexandriatik ihes egin zuten, Zipren babestuz, non Ptolomeo X.a hil zen K.a. 87an. Ptolomeo IX.a hil zenean, Berenize tronura itzuli zen, eta sei hilabetez gobernatu zuen, garai honetan, herriak maitatua izatea lortu zuelarik.\nBerak, legitimitatea emateko Ptolomeo X.aren seme batekin ezkontzera behartua, Ptolomeo XI.arekin, K.a. 80an, honek, 19 egun beranduago hil zuen. Zuhurtasun falta handia erakutsi zuen erabaki bat izan zen, herria asaldatu zuena, matxinatu eta Ptolomeo XI.a hil zuena egun batzuk beranduago."}
{"id": "93571", "revid": "512", "url": "https://eu.wikipedia.org/wiki?curid=93571", "title": "Egiptoko IX. dinastia", "text": "Egiptoko IX. dinastia, Herakleopolistarra, K.a. 2150. urtean agertzen da, eta K.a. 2100 ingururaino irauten du. Egiptoko lehen tarteko aroa deritzon garaian dago.\nHistoria.\nGarai honetan, Egipto, politikoki zatitua zegoen eta, izenez bakarrik, Egiptoko VIII. dinastia osatzen zuten Menfiseko errege ahulez gobernatua, tokiko zenbait agintarirekin borrokan zeudenak. Gainera, herrialdeak, aldian-aldian, inguruko tribu asiarren inbasioak jasaten zituen, Egiptoko egoera kaotikoa probestuz. Aktoesek estatu kolpe bat eman zuen eta faraoi bezala izendatu zuen bere burua gertuko Henen Nesut (Herakleopolis Magna) hirian, IX. dinastia abiaraziz, hasiera batean, bere autoritatea, soilik inguruko lurraldeetan bakarrik onartua izan zen arren.\nSexto Julio Afrikanoren arabera, dinastia honek, bere hiriburua Herakleopolisen du, eta Aktoesek abiarazten du, bere aurreko erregeak baino askoz modu krudelagoan jokatu zuelarik, herrialde osoaren nahigabea eraginez. Ondoren, erotu egin zen eta krokodilo batek hil zuen. Eusebio Zesareakoak, berak \"Oktois\" deitzen duen errege honek, Egipto osoa, kalamitate izugarriekin suntsitu zuela dio.\nDinastia honetako gobernari batzuen izenak identifikatu dira, euren agintaldien datak eta iraupena zehaztu gabe dauden arren. Dignatario hauen eragina, soilik Behe Egipton nabaritu zen, Goi Egipton sortu zirenen garaikideak izan zirelarik, Egiptoko XI. dinastia.\nVII, VIII, IX, X eta XI. dinastiaren lehen zatia, Egiptoko lehen tarteko aroaren barnean sartzen dira.\nIX. dinastia Errege Zerrendetan.\nEgiptoar Errege Zerrendetan mantentzen den IX. dinastiari buruzko informazioa, urria eta kontraesankorra da.\nEgiptologo eta historialari gehienek, garai hartako lekukotza urriekin, dinastia honek soilik 50 urtez iraun zuela estimatzen dute."}
{"id": "93572", "revid": "512", "url": "https://eu.wikipedia.org/wiki?curid=93572", "title": "Josep Padr\u00f3", "text": "Josep Padr\u00f3 Parcerisa (Bartzelona, 1946) Humanitateetan doktorea da (Historia espezialitatean) Bartzelonako Unibertsitate Autonomotik 1975etik, ohiz kanpoko saria lortuz.\nAntzinako historiako katedraduna Bartzelonako Unibertsitatean, unibertsitate honetan irakasle izan da, Lisboako Unibertsitatean eta UNEDen (Madril). Europa eta Afrikan indusketa arkeologiko ugari zuzendu ditu (Oxirrinko eta Herakleopolis Magna Egipton). Antzinako Egipto eta Antzinako Ekialde Hurbileko zenbait Institutu eta Elkarteren partaide ere bada.\nArgitalpenak.\nHirurehun argitalpen eta libururen egilea da, honako hauek nabarmentzen direlarik:"}
{"id": "93573", "revid": "512", "url": "https://eu.wikipedia.org/wiki?curid=93573", "title": "Oxirrinko", "text": "Oxirrinko, \"Per-Medyed\"en greziartutako izena da, Goi Egiptoko XIX. nomoko antzinako hiri bat, egugno El-Bahnasa (Minia probintzia), Kairotik 160 kilometro inguru hegomendebaldera dagoena, Bahr-Yusef edo Joseren Kanalaren ezkerraldeko ertzean.\nInguru honetan, aztarnategi arkeologiko garrantzitsu bat dago, hasieran Vivant Denonek identifikatua, Napoleonekin batera, Egiptora, jeneralaren espedizio militar eta zientifikoan joan zen adituetako bat (1799-1802)\nHistoria.\nGarai helenistikoan, eskualde hiriburu garrantzitsu bat zen, Egiptoko hirugarren hiririk handiena. Egipto kristautua izan ondoren, bere eliza eta monasterio ugariengatik ospetsu izatera iritsi zen. Hiriak, nabarmena izaten jarraitzen zuen erromatar eta bizantziar garaian, pixkana-pixkana gainbehera joan zen arren. Arabiarrek Egipto inbaditu ondoren, 641ean, hiria, utzia izan zen, bere beharra zuen kanalaren zaintza faltaren ondorioz.\nAztarnategi arkeologikoa.\nVivant Denonek, hondakinen marrazkiak argitaratu zituen, ohorezko zutabe baten ikuspegia nabarmenduz (Denon 1802). Aztarnategia, ez zen berriz esploratu 1897 arte, S. P. Grenfellek eta S. Huntek, papiro bila indusketa kanpaina bat hasi zuten arte, horietako milaka eta milaka aurkitu zirelarik (gehienak grezieraz idatziak) eta Ingalaterrara eramanak, Oxyrrinchus Papyri bezala argitaratu zirelarik.\nAztarnategia, 1920ko hamarkadan industu zuen Flinders Petriek, antzokia eta hilobiren batzuk aurkituz, Fokas bizantziar enperadoreari eskaintza bat zeraman ohorezko zutabe bat eta kolomadi bat dokumentatu zituen. Aztarnategiaren kokapen planoa ere egin zuen.\nOxirrinkoko aztarnategiaren suntsipena, geroz eta azkarrago zihoan: ateratako harriak, zatituak eta kare bihurtuak ziren, papiroak eta beste objektu artistiko eta balio arkeologikoko batzuk, antigoaleko gauzen azokan salduak ziren (Petrie. 1925).\n1930eko hamarkadan, Evaristo Brecciak, indusketa berriak egin zituen Alexandriako Museoarentzat. Ondoren, aztarnategi arkeologikoa, ia erabat utzia geratu zen, eta, urte askotan zehar, legez kanpoko espoliatzaileek eginiko aurkikuntzei buruzko berriak baino ez daude.\n1992an, \"Egiptoko Antigoaleko Gauzen Zerbitzua\"k eta Bartzelonako Unibertsitateak, Oxirrinkon lan arkeologikoak egiteko elkarlanean aritzea adostu zuten, Josep Padr\u00f3k zuzenduak izan zirelarik, elkarzuzendari bezala, Mahmud Hanza aritu zelarik.\nOxirrinko arraina.\nEgiptoar tradizioaren arabera, oxirrinko arraina, hiri honekin lotua zegoen. El-Fayumen, animalia sakratutzat hartzen zen. Uste zenez, Osirisen zaurietatik sortu zen. Heliopoliseko teologiaren arabera, oxirrinko arraina izan zen Osirisen zakila jan zuena, bere anaia Sethek Osirisi zakila moztu ondoren. Honela, grekoerromatar garaian, jainkoarenganako errespetuagatik, ez zen arrainik jan behar. Behi adar, uraeus eta eguzki diska batek osatutako buruko batekin irudikatzen zen.\nDokumentazioa.\nPadr\u00f3, Josep: \"Excavaciones en Oxirrinco\" (Oxirrinkoko Kataluniar-Egiptoar misio bateratuaren zuzendaria)"}
{"id": "93574", "revid": "58701", "url": "https://eu.wikipedia.org/wiki?curid=93574", "title": "Oxirrinkoko Papiroak", "text": "Oxirrinkoko Papiroak (Oxyrrinchus Papyri) arkeologoek Egiptoko Oxirrinko (egungo El-Bahnasa) hiritik gertu dagoen antzinako gune batean aurkitutako eskuizkribu talde bat da. Grezieraz eta latinez idatzitako milaka dokumentu, gutun eta lan literario daude euren artean.\nBitxikeriak.\n\"Multi-Spectral Imaging\" izeneko argazki teknika bat Oxiyrhynchus 4499 papiroan aplikatu ondoren (III. mendearen amaieran edo IV. mendearen hasieran datatua dagoena eta Ashmolean Museumean dagoena), \"Apokalipsian\" adierazitako \"piztiaren zenbakia\" identifikatu zen, 616 (\u03c7\u03b9\u03c2) bezala, eta ez 666 (\u03c7\u03be\u03c2)."}
{"id": "93578", "revid": "336", "url": "https://eu.wikipedia.org/wiki?curid=93578", "title": "Egur ikatz", "text": "Egur ikatza landare edo animalia substantziei ura eta beste osagai lurrunkor batzuk kenduz lortzen den erregaia da. Karbono-hondakin beltz eta arina da, eta egurra 400 eta 700 graduen artean berotzerakoan sortzen da. \nTenperatura hau lortzeko, labe berezi bat erabiltzen da. Labe hau Egur ikatz labea deitzen da, egurra ganga batean apilatzen da eta beheko aldean sua sartzerakoan dena berotzen da ikatza sortzeko. Ezin da edozein moduan berotu, oxigeno kantitate minimo bat behar da.\nEuskal Herrian, mende askoan ohiko jarduera izan da egurra kontrolpeko atmosferan errez egur ikatza egitea.\nEkoizpena.\nEuskal Herrian, egur ikatza egiteko ohiko tokia txondorra izan da, hots, kono forma duen egur multzo handia. Lehenengo egurra bildu behar dugu. Txondorra egiteko, nahiago izaten da pagoa, haritza edo gaztainondoa erabiltzea, baina beste edozein zuhaitzetatik ateratako egurrarekin ere egin daiteke.\nOndoren egurra ondo txikitu edo moztu behar da. Txondorra egiteak oso teknika zehatzak eskatzen ditu. Txondorra altxatu baino lehen, egurra bildu eta txikitu beharra dago. Gero, txondorraren beheko partea izango den sare moduko zerbait egiten da txikitutako egur horrekin. Horren erdian makila bat jarri behar da gidatzat, eta alboetan beste lau makila, txondorraren tximinia eratzeko. Ostean, \"alkate\" deitzen den makila bat jartzen da: txondorraren garaiera zuzenduko duen ardatza.\nGero, behetik hasten da txondorra eraikitzen, enbor lodienak azpian, eta ondoren meheak. Armiarma-sare beten itxura izan dezake txondorrak.\nHistoria.\nEgur-ikatzaren ekoizpen historikoak enborren pila konikoak eraikitzea eskatzen zuen, airea sartzeko aukera emanez eta hondotik egosketa piztuz. Prozesu horren eraginkortasuna, askotan ikazkin profesionalek egiten zutena, erabakigarria zen eta errekuntza-erritmoaren araberakoa zen. Jarduera masibo horrek nabarmen lagundu zuen deforestazioan, batez ere Erdialdeko Europan, non basoen kudeaketa ziklikoak landare-ikatzaren etengabeko hornidura ematen zuen.\nGaur egun, zur-eskasia duten eskualdeetan egiten da ikazte modernoa, eta tenperatura espezifikoak erabiltzen dira ateratzen den ikatzaren propietateak zehazteko. Finlandian eta Eskandinavian, batez ere pinuak oinarri hartuta, zurezko mundruna ekoizteak landare-ikatza sortu zuen, galdategietan kokearen ordezko gisa erabilia, eta bertako baso-soiltze azkarra eragin zuen. Hala ere, XIX. mendearen amaieran alkitrana ekoizteari utzi ziotenez, eremu horietan baso-berritzea gertatu zen.\nEstatu Batuetan, egur-ikatzezko briketen forma modernoa Ellsworth B. A. Zwoyer-ek patentatu zuen 1897an, eta, ondoren, Henry Fordek ezagun egin zuen. Azken horrek zurezko azpiproduktuak eta automobilak fabrikatzeko zerrautsa erabili zituen. Berrikuntza horren ondorioz, Kingsford Company sortu zen, eta gertaera garrantzitsua izan zen landare-ikatzaren ekoizpenaren historia garaikidean."}
{"id": "93579", "revid": "512", "url": "https://eu.wikipedia.org/wiki?curid=93579", "title": "433 Eros", "text": "Eros, 1898 DQ saileko 433. asteroidea da, 1898ko abuztuak 13an Gustav Wittek aurkitu zuena Berlindik. Lurraren orbitaren inguruan dabilen lehen asteroide ezaguna izan zen. Biziki forma luzanga bat du, saltxitxa baten antzerakoa. 22 kilometro neurtzen du mutur batetik bestera. Lurragandik hurbilen egon denean, 23 milioi kilometrotara egon da.\nEros, izen maskulino bat jaso zuen lehen asteroidea izan zen, eta Gustav Wittek modu independentean 1898ko abuztuak 13ko gauean aurkitu zuena, honek izena eman ziolarik, eta F. Linkek Berlinen. Aldi berean, Augusto Honorato Pedro Charloisek aurkitu zuen Nizatik.\n2000n, Eros izan zen espazio zunda batek orbitatu zuen lehen asteroidea, NEAR Shoemakerrek hain zuzen, asteroidearen gainazalean lurreratu zena 2001eko otsailak 12an, halako lanerako prestatuta ez bazegoen ere. Zundak, datuak igortzen jarraitu zuen asteroidearen gainazaletik 2001eko otsailak 28rarte."}
{"id": "93580", "revid": "105290", "url": "https://eu.wikipedia.org/wiki?curid=93580", "title": "Espazio zunda", "text": "Espazioaren esplorazioan, espazio zunda espaziora bidaltzen den gailu bat da, Eguzki Sistema eta haraindiko argizagiak eta fenomenoak esploratzeko xedea duena. Espaziontziek ez bezala ez dute ez pertsonarik ez zamarik garraiatzen eta esploraziorako beharrezkoak den tresneria soilik daramate, mugitu eta esplorazioa eta Lurrarekiko komunikazioa burutzeko energia-sistemekin batera.\nEspazio zunda batek, honako elementu hauek izaten ditu:\nEuropa, Marterantz aurrera.\nGaur egun, ESAren egitasmo anbiziotsu bat, NASArekin elkarlanean, Mars Express zunda da, espazioan sei hilabete emango dituena, Marterantz iritsi arte. Bidaia honetan, espazio zundak, MARSIS izeneko tresna darama. Radar honekin, Mars Express zundak, bere tresna guztiak erabiltzeko prest ditu, planeta, atmosfera, gainazala eta lurrazpia aztertzeko. Radar horrek, hiru antena ditu: 20 metroko luzera duten bi polotako bi antena, eta 7 metroko luzera duen polo bakarreko antena bat, beste biekiko modu perpendikularrean orientatua."}
{"id": "93581", "revid": "237", "url": "https://eu.wikipedia.org/wiki?curid=93581", "title": "Goodman eta Kruskal-en tau", "text": ""}
{"id": "93582", "revid": "119347", "url": "https://eu.wikipedia.org/wiki?curid=93582", "title": "Pioneer plaka", "text": "Pioneer plakak urrez anodizatu aluminiozko plaka parea dira, Pioneer 10 eta Pioneer 11 espaziontzietan ezarri zirenak, izaki estralurtarrek hauetako bat bereganatuko zutelakoan.\nPioneer 10 eta Pioner 11, NASAren esplorazio espazial programako lehen zundetako batzuk izan ziren. Pioneer 10, Ca\u00f1averal lurmuturretik jaurti zen 1972ko martxoaren 11n, eta, Pioneer 11, toki beretik 1973ko apirilaren 5ean.vPioneer zunden betebeharra, eguzki sistemako planeta erraldoiak aztertzea zen (Jupiter eta Saturno). Bertan ezarri zituzten plakak, mezu sinboliko batekin, zundak geldiaraz zitzakeen balizko zibilizazio estralurtar bati, gizakiari eta bere jatorrizko tokia zen Lurrari buruz informatzeko: espazioko \"botilako mezu\" moduko bat.\nIrudiak.\nPlakak honako irudiak agertzen ditu:\nPlakak, berez, Carl Sagan astronomo estatubatuar eta zientzia hedatzaileak eta Frank Drakek diseinatu eta ezagutarazi zituzten, eta Linda Salzman Saganek marraztu zituen. Izan ere, Carl Sagan bera izan zen, NASA, Pioneer zundek plaka hau eramateko konbentzitu zuena."}
{"id": "93583", "revid": "7388", "url": "https://eu.wikipedia.org/wiki?curid=93583", "title": "Ca\u00f1averal lurmuturra", "text": "Ca\u00f1averal lurmuturra (ingelesez \"Cape Canaveral\") 1950etik, AEBen jaurtigune nagusia da, aktibitate espazialen gune nagusia. Geografiaren ikuspuntutik, Ozeano Atlantikoan hedatzen den irtenune estu bat da, Florida estatuan.\nMisil jaurtiketarako base bezala, bere aktibitatea 1950eko uztailak 24an hasi zuen, V2 suziri eraberrituekin. Tokia, paregabea zen, jaurtiketak, ekialderantz egiten baitziren, eta, honela, misilak errez jarrai zitezkeen euren igoeran eta itsasoan erori inori kalterik eragin gabe.\nGaur egun, irtenune hareatsu hura, jaurtiketa arrapala ugariz betea dago, eta laborategi eta kontrolgune ezberdinekin lotzen duten errepide sare trinko bat du. Ingurua, neurri batean, NASAk kontrolatzen du, egitarau espazial zibilez arduratzen den estatubatuar organismo espaziala, eta beste erdian, AEBetako Aire Armadak, militarrez arduratzen dena.\n1964an, inguru guztia, \"Kennedy lurmuturra\" bezala berrizendatua da, aurreko urtean hila izan zen AEBetako presidentearen omenez. Baina, hamar urte beranduago, protesta ugariren ondorioz, berriz Ca\u00f1averal lurmuturra deitua izan zen, eta Kennedy izena, NASAren gune espazialarentzako baino ez zen geratu."}
{"id": "93584", "revid": "6327", "url": "https://eu.wikipedia.org/wiki?curid=93584", "title": "Cabo Ca\u00f1averal", "text": ""}
{"id": "93585", "revid": "6327", "url": "https://eu.wikipedia.org/wiki?curid=93585", "title": "AEBetako Aire Armada", "text": ""}
{"id": "93586", "revid": "6327", "url": "https://eu.wikipedia.org/wiki?curid=93586", "title": "Canaveral Lurmuturra", "text": ""}
{"id": "93587", "revid": "512", "url": "https://eu.wikipedia.org/wiki?curid=93587", "title": "1991ko Nafarroako Parlamenturako hauteskundeak", "text": "1991ko Nafarroako Parlamenturako hauteskundeak urte horretako maiatzaren 26an ospatu ziren, eta III. Legealdiko 50 parlamentariak hautatu ziren. Aurreko hauteskundeekiko parte-hartzea asko apaldu zen, eta ordura arte parte-hartze txikieneko hauteskundeak izan ziren. Oraingoan, aurrekoetan ez bezala, eskuineko indar guztiak CDS izan ezik UPNren zerrendan bateratuta aurkeztu ziren (UPN, PP eta UDF), eskuineko hautesleen botoak batuz eta hauteskundeen lehenengo indarra bihurtuz. Hala ere, ezkerreko indarrak (PSN, HB, NEB) eserleku eta boto gehiago eskuratu zituzten.\nEmaitza ofizialak.\nHauteskunde hauetan, 414.913 nafarretatik 276.773ek bozkatu zuten (%66,70a), hau da, 138.149 abstentzio izan ziren (%33,30a).\nLehendakaria aukeratzea.\nBeraz, inork ez zuenez parlamentuaren gehiengoaren sostengua eskuratu, handik hiru hilabetera Juan Cruz Alli bihurtu zen lehendakaria automatikoki, alderdi bozkatuenaren zerrendaburu gisa. 1995ean Allik UPN utzi zuen eta CDN alderdia sortu zuen, baina gobernuburu gisa mantendu zen UPNko kontseilariekin."}
{"id": "93588", "revid": "141206", "url": "https://eu.wikipedia.org/wiki?curid=93588", "title": "Ahate", "text": "Ahatea Anatidae hegazti-familiako hainbat hegaztik hartzen duten izen-arrunta da, batez ere Anatinae azpifamiliakoentzat eta horren barruan Anas generokoentzat. Ez dira talde monofiletiko bat, ez baitira beltxargak eta antzarak sartzen, arraza gehienak errege-ahatetik jaisten dira (Anas platyrhynchos), Txinako hegoaldean etxekotu zena. Ahate etxekotua edo jakitarako erabiltzen dena, Anas platyrhynchos domesticus izenekoa izan ohi da Europan. Hala ere, beste herrialde batzuetan beste espezie batzuekin harremana izan dezaketen ahate etxekotuak hazten dira etxaldeetan. Euskal Herriak badu berezko arraza bat bederen, \"kriaxera\" deitua, kolore ilunekoa.\nMorfologia.\nAhateen gorputzaren forma orokorrean, luzea eta zabala da, eta lepoa ere nahiko luzea dute, baina ez antzarak eta beltxargak bezainbestekoa. Ahate urpekarien gorputzaren forma pixka bat aldatzen da, biribilagoa baita.\nMokoa zabala izaten da eta pectens horzdunak izaten ditu, iragazkiez elikatzen diren espezieetan bereziki ondo definituta daudenak. Arrantza-espezie batzuen kasuan, gailurra luzea eta gogor zerratua da. \nHanka ezkatadunak sendoak eta ondo garatuak dira, eta, oro har, oso atzean daude gorputzean, are gehiago espezie oso urtarretan. \nHegoak oso indartsuak dira eta laburrak eta zorrotzak izan ohi dira, eta ahateen hegaztien hegaldiak mugimendu azkar eta jarraituak eskatzen ditu, eta horrek, aldi berean, hegoetako muskulatura handia eskatzen du. Hala ere, hiru lurrun-ahate mota ia ez dira hegaldatzen. \nAhate espezie askok ez dute aldi baterako hegan egiten mutuak irauten duen bitartean; aldi horretan, elikagai-hornidura onekin babestutako habitata bilatzen dute. Mutu hori migrazioaren aurretik egon ohi da.\nPortaera.\nElikadura.\nAhateak iturriez elikatzen dira: belarrak, uretako landareak, arrainak, intsektuak, anfibio txikiak, harrak eta molusku txikiak. Ahate zanbullidoreak ur azalean edo lurrean elikatzen dira, edo erabat urperatu gabe altxatzean irits daitezkeen bezain sakonean. \nMokoaren ertzean, orrazi formako egitura bat dago, pecten izenekoa. Orrazi honek mokoaren aldetik ateratzen den ura iragazten du eta edozein elikagai harrapatzen du. Pektena lumak apaintzeko eta elikagai irristakorrei eusteko ere erabiltzen da.\nAhate urpekariak eta itsas ahateak sakonera handian elikatzen dira. Errazago urperatu ahal izateko, ahate urpekariak ahate zamaketariak baino astunagoak dira eta, beraz, hegan egiteko zailtasun gehiago dituzte aireratzeko.\nEspezie espezializatu gutxi batzuk, zerrautsak esaterako, arrain handiak harrapatu eta irensteko egokituta daude.\nKumeak.\nAhateek, oro har, bikote bakarra izaten dute aldi berean, nahiz eta elkarketak urtebete baino ez iraun ohi du. Espezie handienek eta sedentarioenek (ibai lasterretako espezialistek, esaterako) urte askoko bikote-loturak izaten dituzte. Ahate espezie gehienak urtean behin ugaltzen dira, eta baldintza egokietan egitea aukeratzen da (udaberria/uda edo urtaro hezeak). \nAhateek ere habia egin ohi dute hazi aurretik, eta, eklosioaren ondoren, ahatetxoak uretara eramaten dituzte. Ahate amak oso maitagarriak eta babesleak dira beren kumeekin, baina ahatetxo batzuk utz ditzakete fisikoki harrapatuta badaude irten ezin diren eremu batean (patio itxi batean habia egitea, adibidez) edo ez badute aurrera egiten akats genetikoengatik edo hipotermiak, goseak edo gaixotasunek eragindako gaixotasunengatik.\nDepredatzaileak.\nAhateek harrapari asko dituzte. Ahateak bereziki ahulak dira; izan ere, hegan egiteko gaitasunik ez dutenez, hegazti harraparien harrapakin erraza izateaz gain, arrain handien harrapakin ere badira, hala nola, pike, krokodilia, dortoka kaimana bezalako testudin harrapariak eta uretako beste ehiztari batzuk, lertxunak bezalako arrainez elikatzen diren hegaztiak barne. Ahateen habiak lehorreko harrapariek erasotzen dituzte, eta txitatzen dituzten emeak habian harrapa ditzakete ugaztunek, azeriek bezala, edo hegazti handiek, belatzek edo hontzek bezala.\nAhate helduak hegalari azkarrak dira, baina uretako harrapari handiek uretara eraman ditzakete, baita arrain handiek ere, hala nola muskie iparramerikarrak eta pike europarrak. Hegaldian, ahateak salbu daude harrapari guztiengandik, gutxi batzuengandik izan ezik, hala nola gizakiengandik eta belatz handiarengandik, zeinak bere abiadura eta indarra ahateak harrapatzeko erabiltzen baititu.\nEspezieak.\nOxyurinae azpifamilia:\nIzenak.\nEuskaraz \"ahate\" eta \"ahata\" aldaerak dira hegaztiaren izenik hedatuenak, baina bizkaieraz maileguzko \"paitta\" eta \"pato\" erak ere erabiltzen dira, eta baita \"bili\" Debabarrenean eta \"piro\" Bidasoaren haranean.\nEspezieen izen arruntak hizkuntzaren arabera aldatzen dira, baina orokorrean bost azpifamilia hauetako kideak izan daitezke \"ahate\":\nHala ere, \"Anatidae\" guztiek ez dute \"ahate\" izen arrunt gisa. \nAhatea jaki gisa.\nAhateak bular (\"magret\") handiagoa eta izter (\"cuisses\") txikiagoak ditu oilaskoak baino. Gordinik eta urinetan \"confit\" edo urinekoak eginik saltzen dir:; hegoak eta kondar-xerrak, papur gisa (\"rillete\"). Lepo-hegoekin, \"al-i-cot\" egiten da Bearnon.\nAhate-gibelaren ondorengoak.\nHegazti horrek jaki gisa ematen duen zati noblea gibela (\"foie\") da: erraia osorik edo zatika dago salgai, gordinik, egosita soilik (\"foie gras\") edo trufaz aberastuta (\"foie truff\u00e9\").\nAhate-gibelean oinarrituriko beste jaki batzuk dira: \"bloka,\" urinetan konfitatu gibel (% 60-90) eta hegaztikiak osatua. Gibel (% 50-70), haragi eta fekulak dauzkana \"mousse\" edo \"cr\u00e8me de foie\" (% 50-60) da. Tartean dabil \"parfait\", sukaldaritzan usu erabilia. Gibel gutxien daukatenak \"royal\"eta \"pat\u00e9\" ezagunak dira (% 40-15)."}
{"id": "93589", "revid": "105290", "url": "https://eu.wikipedia.org/wiki?curid=93589", "title": "Erdialdeko Amerikako eta Karibeko VI. Jokoak", "text": "Erdialdeko Amerikako eta Karibeko VI. Jokoak Guatemalan jokatu ziren, 1950eko otsailaren 28tik martxoaren 12 arte.\nHistoria.\nJoko haietan, 1390 kirolarik parte hartu zuten; horietatik 163, emakumeak."}
{"id": "93590", "revid": "9398257", "url": "https://eu.wikipedia.org/wiki?curid=93590", "title": "1995eko Nafarroako Parlamenturako hauteskundeak", "text": "1995eko Nafarroako Parlamenturako hauteskundeak urte horretako maiatzaren 28an ospatu ziren. IV. Legealdiko 50 parlamentariak hautatu ziren.\nNafarroako Demokraten Elkargunea (CDN) UPNtik banatutako alderdiak, Juan Cruz Alli lehendakaria buru, emaitza oso onak lortu zituen bere lehenengo hauteskundeetan, eta Nafarroako Ezker Batuak (NEB) aurreko hauteskundeetan lortutako botoak bikoiztu zituen. Horrela, bi alderdi horiek haien sabaia jo zuten, PSNren kaltetan (botoen ia herena galdu zuen), eta halako emaitza onak inoiz ez dituzte berriz lortu.\nEmaitza ofizialak.\nHauteskunde hauetan, 437.797 nafarretatik 299.545ek bozkatu zuten (%68,42a), hau da, 138.252 abstentzio izan ziren (%31,57a).\nLehendakaria aukeratzea.\nBeraz, CDNrekin eta EArekin adostutako akordio bati esker hirugarren bozketan gehiengo soila lortu zuenez, Javier Otano Cid PSNko zerrendaburua lehendakari bihurtu zen (inbestiduran parlamentuaren sostengua lortu zuen lehenengoa). Hala ere, ustelkeria arazoak zirela eta, Otanok 1996an dimititu eta Juan Cruz Alliren (CDN) esku utzi zuen jarduneko gobernua sasoi txiki batez, lehendakari berria hautatu arte. UPNko Miguel Sanz Sesma inbestidurara aurkeztu zen:\nSanzek parlamentuaren sostengua lortu ez zuen arren, ez zen beste hautagairik aurkeztu, eta beraz legeak zehaztutako 90 egunen ondoren, irailaren 18an, Miguel Sanz lehendakari izendatu zuten, alderdi bozkatuenaren zerrendaburua baitzen."}
{"id": "93591", "revid": "201", "url": "https://eu.wikipedia.org/wiki?curid=93591", "title": "Leiho", "text": "Leihoa bao edo zulo bat da, horma, ate, teilatu edo ibilgailu batean dagoena, zeinak uzten duen argia pasatzen eta, itxita edo zigilatuta ez badago, baita airea eta hotsa ere. Horrez gain, leihoa deritzo bao hori ixten duten elementuen multzoari ere. \nLeiho handiari, bereziki kanpoko hormetakoa bada, leihate deitzen zaio; txikiari, berriz, leihatila. Mendebaldeko euskaran, \"leiho\" esan izan zaio bao txiki beirarik gabeari, eta leiho modernoari, berriz, \"bentana\".\nEzaugarriak.\nLeihoa, espazio bat argiztazeko edota aireztatzeko asmoz, horman ezartzen den arkitektura-elementua da. Lurretik gora neurri batera egiten den irekigunea ixten edo irekitzen duen orria edo orrri multzoa da.\nLeiho batek betetzen duen eginkizun nagusietako bat aireztapena da, gelaren barruko aldea kanpoaldearekin komunikatu ahal izateko. Argi dago bizileku batean kanpoaldearekiko esposizioa ezin dela irekia izan eguraldi arrazoiengatik, beraz, itxiera sistema beharrezkoa dela. Hala ere, itxiturarako balio izan arren leihoak ezin dute bere alderdi funtzionala galdu: argiztapena. Argia pasatzen uzteko, beirazkoak izan ohi dira. XXI. Mendearen aurretik desabantaila asko zeuden, gehiegizko beroa edota argitasuna. XXI. Mendearen hasieran beirak isolatzaile modura izandako errendimendua ikusita, eragozpen hauek konpondu direla esan daiteke.\nEragozpen horiek arintzeko, pertsianak edo antzeko elementuak erabili izan ohi dira, isolamendua hobetzen laguntzeko bereziki diseinatutako beira isolatzaileak ere erabiltzen baitira. Azken batean, leihoaren beste funtzio bat kanpoaldea ikusi ahal izatea da. Oso ohikoa izaten da Kanpokaldera begiratzean barrualdean gertatzen dena kanpotik ez ikusteko moduan egin ahal izateko, gainazal islatzailea duten beirak erabiltzen dira; Argiztapen baldintza jakin batzuetan oso isolatzaile gaitasun handiko ispiluekin lortzea posible izaten da. Baldintza hauek aldatu egiten direnez, alderantzizko efektua sor dezake. Adibidez, espioi-ispiluak deiturikoak daude. Ispilu hauek kristalaren aurpegiko irudiak arinago islatzen dute. Aurpegi ilunagoetan ikusleak beste aldean gertatzen dena kristaletik ikus dezake. Bestalde, argiztapen baldintzak aldatzean, bi aldeen atzean dagoena ikusteko aukera ematen dute, nahiz eta zailtasun batzuk izan bi aldeetako islapenagatik.\nLeihoen sailkapena.\nLeihoak maneiatzeko eraren arabera honela sailkatzen dira:"}
{"id": "93592", "revid": "1545", "url": "https://eu.wikipedia.org/wiki?curid=93592", "title": "Nafarroako Parlamenturako hauteskundeak (1991)", "text": ""}
{"id": "93593", "revid": "1545", "url": "https://eu.wikipedia.org/wiki?curid=93593", "title": "Nafarroako Parlamenturako hauteskundeak (1995)", "text": ""}
{"id": "93594", "revid": "336", "url": "https://eu.wikipedia.org/wiki?curid=93594", "title": "1999ko Nafarroako Parlamenturako hauteskundeak", "text": "1999ko Nafarroako Parlamenturako hauteskundeak urte horretako ekainaren 13an ospatu ziren. V. Legealdiko 50 parlamentariak hautatu ziren. Parte-hartzea Nafarroako Parlamenturako hauteskundeen inoizko baxuena izan zen, %66,25.\nHauteskunde hauetan Nafar Herriaren Batasunak (UPN) arrakasta itzela eskuratu zuen, gorakada handia lortuz eta bigarren indarraren (PSN) boto kopurua bikoiztuz. UPNren gorakada hori CDNren kaltean izan zen batez ere, sostenguen erdia baino gehiago galduta. Abertzaleen artean, ezker abertzaleak ordura arteko emaitzik hoberenak lortu zituen, Euskal Herritarrok koalizio berriarekin aurkeztuz, barnean Herri Batasuna, Batzarre eta Zutik batzen zituena. Gainera, Eusko Alkartasuna eta Euzko Alderdi Jeltzalea ere batera aurkeztu ziren.\nEmaitza ofizialak.\nHauteskunde hauetan, 461.729 nafarretatik 305.880ek bozkatu zuten (%65,25a), hau da, 155.849 abstentzioak izan ziren (%33,75a).\nLehendakaria aukeratzea.\nMiguel Sanz UPNko jarduneko lehendakaria bakarrik aurkeztu zen inbestidurara.\nBeraz, hirugarren bozketan gehiengo soila lorturik, Miguel Sanzek lehendakaritzan bigarren legegintzaldi baterako mantentzea lortu zuen."}
{"id": "93595", "revid": "105290", "url": "https://eu.wikipedia.org/wiki?curid=93595", "title": "Arrapala (argipena)", "text": "Arrapala sestra berean ez dauden bi gainazalen artean eraikitzen den plataforma da, bertatik igo eta jaisteko. Geometria deskribatzailean bi multzotan sailkatzen dira: arrapala lauak eta arrapala helikoidalak. Erabilera zenbait dituzte:"}
{"id": "93596", "revid": "9301202", "url": "https://eu.wikipedia.org/wiki?curid=93596", "title": "2003ko Nafarroako Parlamenturako hauteskundeak", "text": "2003ko Nafarroako Parlamenturako hauteskundeak urte horretako maiatzaren 25ean ospatu ziren. VI. Legealdiko 50 parlamentariak hautatu ziren.\nNafar Herriaren Batasunak (UPN) aurreko emaitza onak mantentzea lortu zuen, eta inoizko eserleku kopururik handiena eskuratu zuen. Nafarroako Alderdi Sozialistak aurreko bi hauteskundeetako emaitzak errepikatu zituen. Bestalde, 2002ko Alderdien Legeaz baliatuz, Espainiako Auzitegi Gorenak ezker abertzaleko alderdiak legez kanpo utzi zituen (Batasuna, Herri Batasuna, Euskal Herritarrok eta Autodeterminaziorako Bilgunea), eta hauteskundeetara aurkeztu ahal izan zen ezker abertzaleko alderdi bakarra Aralar izan zen, Euskal Herritarroketik banatutakoa.\nHautes zerrenden legez kanporatzeak.\nEuskal Herritarrok alderdia legez kanpo geratu ondoren, Ezker Abertzaleak Autodeterminaziorako Bilgunearen (AuB) hautes zerrenda berria babestu zuen. AuBren barruan Batasunako buruzagien eta militanteen presentzia ikusita, Espainiako Auzitegi Gorenak zerrenda legez kanporatu zuen, Batasunaren jarraipena zela argudiatuz. Hala ere, AuBk hauteskunde kanpainan parte hartu zuen eta Ezker Abertzaleak zerrenda horren aldeko botoa eskatu zuen, ofizialki nulutzat hartu zirenak. Zerrendak 21.292 boz lortu zituen (1999an 2.539 boto baliogabe izan ziren), eta zenbatuak izan balira hiru eserleku lortuko lituzke parlamentuan.\nEmaitza ofizialak.\nHauteskunde hauetan, 464.826 nafarretatik 328.609ek bozkatu zuten (%70,70a), hau da, 136.217 abstentzioak izan ziren (%29,30a). Miguel Sanz Sesma UPNko zerrendaburua presidente bihurtu zen.\nInbestidura saioa.\nMiguel Sanz UPNko jarduneko lehendakaria kargua bigarrenez errepikatzeko inbestidurara aurkeztu zen, eta CDNrekin adostutako akordio bati esker inbestidura gainditu ez ezik, gehiengo osoa lortu zuen lehenengo lehendakaria izan zen."}
{"id": "93597", "revid": "4380", "url": "https://eu.wikipedia.org/wiki?curid=93597", "title": "Auzortatuna", "text": ""}
{"id": "93599", "revid": "95857", "url": "https://eu.wikipedia.org/wiki?curid=93599", "title": "2007ko Nafarroako Parlamenturako hauteskundeak", "text": "2007ko Nafarroako Parlamenturako hauteskundeak, Nafarroako Parlamentuko diputatuak aukeratzeko hamargarren hauteskundeak, hauteskunde horiek aukera ematen dute Nafarroako Gorteak osatzen dituzten 50 parlamentariak zuzenean hautatzeko eta, zeharka, Nafarroako Gobernuko lehendakaria hautatzeko.\nHauteskundeak 2007ko maiatzaren 27an egin ziren, igandean, 2011ko apirilaren 2an onartutako eta hurrengo egunean Nafarroako Aldizkari Ofizialean argitaratutako hauteskunde-deialdiaren dekretuaren arabera.\nHauteskundeetara 7 hautagai aurkeztu ziren, bakoitza alderdi politiko edo koalizio politiko baten buru, eta horietatik soilik 5ek lortu zuten eserleku bat.\nNafarroako Parlamentuko VII. legealdiko 50 diputatuak aukeratu ziren, sistema proportzional baten bidez (D'Hondt metodoa), zerrenda itxiekin eta% 3ko hauteskunde atalasearekin.\nEgun berean udal eta foru hauteskundeak egingo dira Hego Euskal Herrian.\nHauteskunde-sistema.\nNafarroako Parlamenturako hauteskundeetan 50 parlamentari aukeratzen dira zenbaketa proportzionalaren bidez, zerrenda itxiekin. Hauteskunde-barrutia bakarra da eta Nafarroa Garaia osoa hartzen du. Hauteskunde-zerrendei eserlekuak D'Hondt metodoaren bidez esleitzen zaizkie. Eserlekuen banaketa egin ahal izateko muga baliozko botoen% 3koa da (hautagaitzako botoak eta boto zuriak batuta). 2007ko erreformaz geroztik, foru hauteskunde guztietan, hautagai-zerrendek gizonen eta emakumeen osaera orekatua duten hauteskunde-zerrendak aurkeztu behar dituzte, sexu bakoitza gutxienez zerrendaren% 40 izan dadin.\nHautagaitzarako baldintzak.\nHauteskunde legeak hautagai-zerrendak aurkezteko baimena ematen die alderdi, federazio, koalizio eta hauteskunde taldeei. Hala ere, aurreko hauteskundeetan Gorteetan ordezkaritzarik lortu ez duten federazioek edo koalizioek barruti bakoitzeko botoen% 0,1 gainditu behar dute zenbaketan sartzea lortzeko. Era berean, hautesle-elkarteek mozketa-ehuneko bat behar dute, nahiz eta barruti bakoitzeko% 1 izan. Ez dago baimenduta hautesleek zerrenda batera baino gehiagotara bozkatzea. Halaber, hauteskundeetan koalizioan parte hartu nahi duten alderdi eta federazioek aldez aurretik eman behar diote horren berri probintziako hauteskunde-batzordeari, hauteskundeak deitu ondorengo hamar egunetan. \nEserlekuen banaketa.\nBotoen% 3 gainditu ez duten hautagai-zerrendek ezingo dute ordezkaririk lortu Gorteetan. Banaketa irizpide hauen arabera egiten da:\nBi hautagai-zerrendek zatidura bera badute, boto gehien dituenari emango zaio eserlekua. Bi hautagai-zerrendek boto-kopuruarekin bat egiten badute, eserlekua ausaz eta txanpon batekin izatea erabakiko da.\nGorteen disolbatzea.\nNafarroako Parlamentuaren agintaldia aurreko hautaketaren datatik lau urtera amaitzen da, salbu eta lehenago desegin denean. Nafarroako Gobernuko lehendakaritzak Parlamentuko botereak amaitu baino 25 egun lehenago deitu behar du hauteskundeetara, eta hauteskundeak deialdia egin eta bostehungarren egunean izango dira. Normalean, maiatzeko azken igandea izaten da. Hauteskundeen ostean, gorteak osatzeko saioa hauteskundeak egin eta hilabetera izango da. Hori da arau orokorra, baina lehendakaritzak Gorteak desegin eta hauteskundeak deitu ditzake une oro, baldin eta zentsura-moziorik abian ez badago eta aurreko hauteskundeetatik gutxienez urtebete igaro bada. Halaber, ezingo du hauteskundeetara deitu hurrengo hauteskunde naturaletarako urtebete baino gutxiago falta bada.\nHauteskundeen ondorengo hiru hilabeteetan inbestidura-prozesu bat emankorra ez bada, prozesua automatikoki desegingo da eta bigarren hauteskundeak deituko dira.\nHautagaitzak.\nGuztira 7 alderdi politiko aurkeztu ziren, bakoitza 50 hautagairekin. Gainera, zenbait alderdik ordezko hautagaiak aurkeztu zituzten, guztien artean 30. Guztira, 350 hautagaitza aurkeztu dira, eta horietatik 50 baino ez dira aukeratuko.\nZerrendaburuak.\nAlderdi bakoitzak zerrenda bat aurkezten du ematen zaizkien eserlekuak beteko dituzten hautagaiekin. Zerrenda bakoitzeko lehena Nafarroa Garaiko lehendakaritza da. Hauek izan ziren zerrendaburuak:\nHauteskunde-kanpainia.\nAurrekariak.\nNafar Herriaren Batasunak 1996tik gobernatzen zuen Nafarroa Garaian eta haren hiri nagusietan, eta 2007ko hauteskundeetarako Miguel Sanz aurkeztu zuen lehendakarigai gisa bosgarrenez. Alderdiaren helburua aurreko legealdian Nafarroako Demokraten Elkargunearekin izandako gehiengo osoa mantentzea zen. Azken bi hauteskundeetan Nafar Herriaren Batasunak bigarren zerrendaren botoen bikoitza lortu zuen, 125 000 boto inguru eskuratuz. Hiribururako 1999tik alkatea izandako Yolanda Barcina aurkeztu zuten hautagai.\nBestalde, Nafarroako Alderdi Sozialistak bere zuzendaritza berriztu zuen, eta aurreko urteetako emaitzak hobetzea zuen helburu, 1995etik sostengu berdina lortu baitzuen hauteskunde guztietan. Alderdiaren buruzagi eta lehendakarigai berria Fernando Puras zen, azken gobernu \"sozialistan\" kontseilari izandakoa. Iru\u00f1ean Nafarroako Alderdi Sozialistak Javier Torrens aurkeztu zuen alkategai. Espainia mailan Espainiako Langile Alderdi Sozialista eta Espainiako Alderdi Popularra arteko borroka zela eta, Nafarroa estatuko politikan eztabaidagai bihurtu zen; eta Alderdi Popularrak Nafarroako Alderdi Sozialistari Euskadi Ta Askatasunarekin akordioak adostea egotzi zion.\nNafarroa Bai koalizio abertzale berria lehenengo aldiz aurkeztu zen Nafarroako Parlamenturako hauteskunde batzuetara, 2004an Espainiako Kongresuan diputatu bat lortu ondoren. Aurreko legealdian, koalizioa osatzen zuten alderdiek (Eusko Alkartasuna, Aralar, Euzko Alderdi Jeltzalea eta Batzarre) 8 eserleku zeuzkaten parlamentuan, eta boz hauetan Nafarroako Alderdi Sozialista gainditzea eta harekin batera gobernatzeko eserleku nahiko lortzea zuten helburu. Koalizioaren lehendakarigaia Patxi Zabaleta zen, aurretik Aralarrekin eta Herri Batasunarekin aurkeztu zena. Bestalde, Iru\u00f1erako Uxue Barkos aurkeztu zuten, orduko alderdiaren diputatua Madrilen.\nHautes zerrenden legez kanporatzeak.\nEspainiako Auzitegi Gorenak Ezker Abertzaleak babestutako Abertzale Sozialisten Batasuna hautesle-zerrenda legez kanporatu zuen, Espainiako Alderdien Legeaz baliatuz, \"Batasunaren oinordekoak\" zirela egotzita; eta Eusko Abertzale Ekintzari ez zion hauteskundeetara aurkezten utzi. Ezker Abertzaleak, baina, Eusko Abertzale Ekintzaren aldeko botoa eskatu zuen, ofizialki baliogabetzat hartu zena. Hauteskundeetan 18 285 boto baliogabe izan ziren, eta Eusko Abertzale Ekintzak boto horiek emango lituzkeen 2 eserlekuak aldarrikatu zituen Nafarroako Parlamentuan. Hala ere, ezker abertzalea ordezkaritzarik gabe geratu zen bigarrenez.\nInkestak.\nHona hemen 2007ko Nafarroako Parlamenturako hauteskundeetarako hainbat komunikabidek eta inkesta-enpresek aurreratutako inkesten laburpena:\nEmaitza orokorrak.\nParte-hartzea.\n2007ko maiatzaren 27an, guztira 960 mahai ireki ziren, aurreikusitako% 100, eta Nafarroako hautesle-erroldaren% 70ek baino gehiagok parte hartu zuen.\nAukeratutako hautagaitzak.\nLegeak 50 ordezkari baino ez ditu onartzen, eta jasotako boto kopuruaren arabera banatzen dira. Herritarren botoaren ondorioz, alderdi politikoek eserleku kopuru jakin bat jasotzen dute lortutako boto kopuruaren arabera. Ondoren, eserleku horiek kanpainaren hasieran aurkeztutako zerrendaren ordenaren arabera esleitzen dira. Hauek dira Nafarroako Parlamentuko VI. legealdiko 50 parlamentariak:\nEmaitza zehatzak.\nEmaitzak merindadeen arabera.\nZenbaketa politikoan garrantzirik ez duen arren, hauteskundeen ostean bakoitzaren emaitza ere kalkulatzen da, alderdiek ordezkatzen dituzten \"eremuei\" buruzko informazio esanguratsua ematen baitu.\nEmaitzak udalerrien arabera.\n2007ko Nafarroako Parlamenturako hauteskundeetan, 3 alderdik baino ez dute lortu lehen postuan jartzea udalerri batean edo gehiagotan. Alderdi horiek Nafar Herriaren Batasuna dira, 183 udalerritan lehen postua lortuz, ondoren Nafarroa Bai (77) eta Nafarroako Alderdi Sozialista (8). Horrez gain, lau udalerri nabarmendu behar dira bereziki: Erromantzatua, Lantz, Nazar eta Mara\u00f1on. Lehen hiruetan Nafar Herriaren Batasuna eta Nafarroa Bai berdindu dituzte, Erromantzatuan 35 botorekin, Lantzen 41rekin, eta Nazarren 12rekin. Azkenik, Mara\u00f1onek 14 boto ditu, bakoitza Nafar Herriaren Batasunarekin eta Nafarroako Alderdi Sozialistarekin berdinduta.\nInbestidura saioa.\nHauteskundeen ondoren Nafarroako Alderdi Sozialista, Nafarroa Bai eta Nafarroako Ezker Batua artean koalizio gobernu bat osatzeko elkarrizketak eman ziren, Nafarroako Alderdi Sozialistaren zuzendaritzaren oniritziarekin, hiru alderdiek gehiengo osoa baitzuten parlamentuan. Hala ere, Espainiako Langile Alderdi Sozialistaren zuzendaritza estatalak betoa jarri zion koalizio gobernu horri, Nafarroa Baik lehendakaritza Nafarroako Alderdi Sozialistari emateko prest bazegoen ere, eta Nafar Herriaren Batasuna eta Nafarroako Demokraten Elkargunea gobernua mantentzea erabaki zuen. Gertaera hau \"abuztukada\" ezizenarekin ezagutzen da.\nOndorioz, Miguel Sanz Nafar Herriaren Batasunaren zerrendaburuak gehiengo soilarekin lortu zuen lehendakaritza, Nafarroako Alderdi Sozialistaren boto zuriei esker."}
{"id": "93600", "revid": "1545", "url": "https://eu.wikipedia.org/wiki?curid=93600", "title": "Yorkeko Dukearen uharteak", "text": "Yorkeko Dukearen uharteak (), lehenago Lauenburgo Berria (), Bismarck uhartediko uharte multzoa da, Papua Ginea Berrian. Saint George kanalean daude, Britainia Berria eta Irlanda Berria uharteen artean, Mendebaldeko Bretainia Berria probintzian. Philip Carteretek eman zien izena 1767an, Yorkeko Dukearen omenez.\nGeografia.\nHamairu uharte dira, 58 kilometro koadroko hedadura hartzen dutenak. Yorkeko Dukearen uhartea da handiena. Beste batzuk, Makada, Kabakon, Kerawara, Ulu eta Mioko dira.\nUharte multzoa, bi plaka tektoniko elkar bultzatzen duten aktibitate sismikoko gune batean dagoenez, lurrikara eta tsunami franko izaten da. Horrezaz gainera, garaiera txikikoak baitira, arriskuan jar ditzake itsaso-mailaren igoerak. 2000an iragarri zen garaiera handiagoko beste leku batzuetara ebakuatu behar zutela biztanle ugari."}
{"id": "93601", "revid": "1545", "url": "https://eu.wikipedia.org/wiki?curid=93601", "title": "Nafarroako Parlamenturako hauteskundeak (1999)", "text": ""}
{"id": "93602", "revid": "1545", "url": "https://eu.wikipedia.org/wiki?curid=93602", "title": "Nafarroako Parlamenturako hauteskundeak (2003)", "text": ""}
{"id": "93603", "revid": "1545", "url": "https://eu.wikipedia.org/wiki?curid=93603", "title": "Nafarroako Parlamenturako hauteskundeak (2007)", "text": ""}
{"id": "93604", "revid": "1545", "url": "https://eu.wikipedia.org/wiki?curid=93604", "title": "Yorkeko Dukea", "text": "Yorkeko Dukea, Britainiar Monarkaren bigarren semeari ematen zaion noblezia titulua da, titulu hau, oraindik bizirik dagoen Monarka baten bigarren semeari eman izan ezean.\nEgungo Yorkeko Dukea, Andres Yorkekoa da, Elisabet II.a Erresuma Batukoa erreginaren semea.\nHistoria.\nYork hiria, duela urte askotik, iparraldeko Ingalaterrako hiririk garrantzitsuena izan da, eta bere Yorkshire konderria, herrialdeko handiena da, Jarvik, errege hauetako azkena eta Yorkeko lehen dukea izan zen Erik I.aren esku erori ondoren, \"Yorkeko Jaunak\" deritzenak existitu ziren.\nTitulua, lehen aldiz, britainiar noblezia tituluen artean, Edmundo Langleykoarentzat sortua izan zen, Shakespearen Rikardo II.a lanean pertsonaia garrantzitsua den Edward III.a Ingalaterrakoa erregearen laugarren semearentzat. Bere seme Edward, Agincourteko guduan hil zen 1415ean. Titulua, ondoren, bere iloba Rikardorentzat izan zen, Rikardo Conisburghekoaren semea."}
{"id": "93605", "revid": "98444", "url": "https://eu.wikipedia.org/wiki?curid=93605", "title": "Scorpions", "text": "Scorpions 1965. urtean Hannoverren sortutako hard rock eta heavy metal musika talde alemaniarra da."}
{"id": "93606", "revid": "23317", "url": "https://eu.wikipedia.org/wiki?curid=93606", "title": "Yorkshire", "text": "Yorkshire konderria, Erresuma Batuko konderririk handiena da, eta, bere biztanleria, 5 milioi biztanle ingurukoa da. Eskualde honetako hiri garrantzitsu batzuk, Leeds, Bradford, Sheffield, Hull, eta, jakina, York dira.\nAntolaketa.\nIngalaterrako tokiko administrazioaren zenbait berrantolaketak, eta, bereziki, 1974koak, Yorkshirek, jada, existentzia legal edo administratiborik ez izatea eragin dute, eskualde honetako biztanleek, oraindik maitasunez gogoratzen duten arren. Eta horietako askok, euren burua, oraindik Yorkshireman edo Yorkshirewoman deitzen dute. Yorkshire Criquet Club ospetsua oraindik existitzen da.\nYorkshire izenak (hau da, Yorkeko shire edo konderria), 1974an sortutako hiru konderri berritan jarraitzen du, North Yorkshire, South Yorkshire eta West Yorkshire konderrietan, alegia. Hauetatik, soilik lehena existitzen da orain. Gaur egun, East Yorkshire edo Yorkshire Ekialdeko Riding barrutia ere badago. \"Riding\", oso antzinako hitza den \"thirding\"en egungo bertsioa da (Erdi Aroan, Yorkshire hiru zatitan banatua izan zen, \"thirds\" deritzenetan), eta Yorkshire eta Humber. Humber, Yorkshire eta Lincolnshire banatzen dituen erreka da.\nGeografia.\nGeografiari dagokionez, Yorkshire Wolds, Yorkshire Dales eta North Yorkshire Moors nabarmendu behar dira.\nKultura.\nEskenategi musikal bezala, bertan, garai ezberdinetako talde eta bakarlari ugari sortu ziren. Honako hauek adibidez: Bill Nelson, Phil Lynott, Billy Currie, ABC, The Housemartins, The Cult, The Sisters Of Mercy, New Model Army, Cabaret Voltaire, The Human League, Heaven 17, They Must Be Russians, Soft Cell, Pulp, Kaiser Chiefs, The Artic Monkeys, etab... Howard Devoto han bizi izan zen umetan eta gaztetan, punk eta new wave estiloko taldeetan aritu aurretik.\nKonderriko beste talde garrantzitsu bat, anarkopunk estiloko Chumbawamba da."}
{"id": "93607", "revid": "1340", "url": "https://eu.wikipedia.org/wiki?curid=93607", "title": "2008ko Olinpiar Jokoak", "text": ""}
{"id": "93609", "revid": "119347", "url": "https://eu.wikipedia.org/wiki?curid=93609", "title": "ZZ Top", "text": "ZZ Top 1969. urtean Houstonen sortutako rock musika talde estatubatuarra da. Billy Gibbonsek, Dusty Hillek eta Frank Beardek osatu zuten taldea eta gaur egun elkarrekin daude oraindik.\n1970eko eta 1980ko hamarkadetan lortu zuten arrakastarik handiena, eta gaur egun birak egiten eta diskoak argitaratzen jarraitzen dute. 2004ko martxoaren 15ean Rock and Rollaren Ospearen Aretoan onartu zituzten. ZZ Topen abestien letrek, sarritan, sexuaren inguruko zehar-mintzoak eta umorea dituzte.\nTaldekideen janzkeragatik ezagunak dira, batez ere Gibbons eta Hill taldekideena. Gibbons eta Hill bizar luzeak dituzte eta eguzkitako betaurrekoak eta antzeko arropa janzten dute, batzuetan berdin-berdina. Frank Beard-ek, berriz, nahiz eta bere abizenak ingelesez 'bizarra' esan nahi duen, bibotea du. 1984an bizarra mozteko produktuak egiten dituen Gillette enpresak Gibbonsi eta Hilli milioi bana dolar eskaini zien euren bizarra telebistako iragarki batean mozteagatik. Alabaina, eskaintza errefusatu zuten \"Bizarrik gabe oso itsusiak gara\" esanez."}
{"id": "93610", "revid": "1008747", "url": "https://eu.wikipedia.org/wiki?curid=93610", "title": "ZZTop", "text": ""}
{"id": "93611", "revid": "105290", "url": "https://eu.wikipedia.org/wiki?curid=93611", "title": "ABC (musika taldea)", "text": "ABC, Pop eta New wave estiloko musika talde ingeles bat da. 1981 eta 1990 bitartean, 40 kantu hoberenen artean egon ziren bere kantu asko.\nJatorria, Sheffielden dute, eta oraindik jarraitzen dute, baina partaide berriekin.\nJatorria: Vice Versa.\nGuztia, 1977an hasi zen, Mark White, Stephen Singleton eta David Sydenhamek, sintetizadoreak erabiltzeko joera izango zuen talde bat sortu zutenean, The Human League, Clock DVA edo Cabaret Voltaire taldeen antzera garai horretan. Taldea, Vice Versa deitu zen. Martin Flyk eskatutako elkarrizketa baten ondoren, White eta Singletonek, euren taldekide izateko deitu zuten.\nWhitek kantatzen zuen garai hartan, baina, Rotterdamen eginiko bira batean, Flyri, ahotsa inprobisatzea suertatu zitzaion. Hori egin ondoren, mundu guztia txunditua geratu zen. Honela, Flyk hartu zuen Whiten lekua abeslari bezala, eta Vice Versak, bere estiloa eta izena aldatu zituen, 1980tik aurrera ABC deitu zelarik.\nVice Versak, EP bat eta zenbait single argitaratu zituen, guztiak synthpop estilokoak, musika industrialera iritsiz, Human League edo Kraftwerk bezala. \"New Girls\" izeneko euren lehen singlea, \"asteko singlea\" izan zen NMEren aburuz."}
{"id": "93612", "revid": "105290", "url": "https://eu.wikipedia.org/wiki?curid=93612", "title": "Vice Versa", "text": "Vice Versa, synthpop eta musika industrial estiloko musika talde ingeles bat izan zen, ABC taldearen jatorria izan zelako ezaguna.\nSheffielden sortu zuten Stephen Singleton, Mark White eta David Sydenhamek. Eurek, euren ekoizpen etxe independente propioa sortu zuten, Neutron Records izenekoa, eta hortik atera zuten \"New Girls\" izeneko euren lehen singlea.\nWhitek eta Singletonek, ondoren, Martin Flyri eskatu zioten taldera batzeko. Flyk elkarrizketatu zituen, Modern Drugs aldizkariko kazetaria baitzen.\nTaldeak, Rotterdametik egiten ari zen bira batean jotzen ari zela, Flyk, ahots inprobisazioak egin zituen, han zegoen jende guztia txundituta geratu zelarik. Honela, Vice Versa taldeko laugarren eta azken partaidea izango zen abesteaz arduratuko zena.\n1980an, Vice Versak, bere izena ABCgatik aldatu zuen, Flyk, kantari bezala Whiten lekua hartzeko erabakiaren ondoren."}
{"id": "93613", "revid": "105290", "url": "https://eu.wikipedia.org/wiki?curid=93613", "title": "Parotida guruin", "text": "Parotida guruina, ttu guruin oso handi bat da, aurpegiaren bi alboetan dagoena, kanpo belarriaren azpian, azaleko aponeurosi zerbikalaren mende dagoen zelda hezurzuntztsu batean, barailaren adar igokariaren atzean eta mastoide apofisi eta estiloide apofisien aurretik, eta 25 gramo inguruko pisua du. 3 egitura garrantzitsuk zeharkatzen dute: aurpegiko nerbioak, barailaren atzekaldeko zainak eta karotida arteria ohikoaren ezkerraldeak. Parotidak sortzen du ttu seroso gehien.\nGuruina, kanpoko karotida arteriak, eta aurpegiko eta aurikulotenporal nerbioek zeharkatzen dute, eta bertan jaiotzen da kanpoko zain jugularra. Guruinaren barnean daude gongoil linfatiko parotideoak. Gainera, aurpegiko nerbioak (Burezurreko VII. nerbio parea) azaleko lobulua sakonekotik banatzen du.\nKonduktu parotideoak (Stenonena), horizontalean igarotzen da guruinaren aurrealdeko ertzetik, ondoren, erdialderantz biratzen du masetero giharraren aurrealdeko ertzean, gihar buzinatzailea zulatuz, ondoren, aho aldean sartzeko, goikaldeko bigarren hagin inguruan kokatutako zulotxo baten bidez.\nBere nerbiotzea, nerbio aurikular nagusiak ematen du (C2-C3 plexu zerbikalaren adarra), guruinaren estalkia nerbiotzen duena, baita honen gaineko larruazala ere. Nerbio aurikulotenporalak, gongoilatzeko informazio parasinpatiko jariatzailea darama. Bere aldetik, zuntz sinpatikoen aktibitateak (kanpo nerbio plexu karotideokoa)k, guruinaren jariatzea murrizten dute.\nGuruin honen prozesu bat, parotidektomia da."}
{"id": "93615", "revid": "58701", "url": "https://eu.wikipedia.org/wiki?curid=93615", "title": "Mastoide apofisi", "text": "Mastoide apofisia tenporal hezurraren irtenune biribildu bat da, kanpoko entzumen hodiaren atzean dagoena, eta gihar sargune garrantzitsu bat da, esternokleidomastoideoa barne. Oro har, mastoide apofisia, pixka bat handiagoa da gizonezkoetan emakumezkoetan baino. Izena, mastoideoa, grezierazko \"mastos\" hitzetik dator, emakumezkoen ugatzaren antzerako duen formari erreferentzia eginez.\nGaixotasunak.\nTenporal hezurraren mastoide apofisiak, euren barnean airea duten barrunbe edo zeldak ditu, zelda mastoideoak deitzen direnak. Mastoiditis akutua, mastoide apofisiko zelda mastoideoen barneko infekzio biriko bat da. Epitelio zelulen eraketa neoplasikoa zelula mastoideoetan, kolesteatoma deitzen da, eta entzumen arazoak, gortasuna, eta heriotza ere eragin dezake, tratamendurik jaso ezean.\nInfektaturiko hezurraren eta kolesteatoma baten ateratzea, mastoidektomia deritzon prozedura kirurgiko bat da, belarriaren atzealdetik eta kanpoko entzumen hoditik egiten dena."}
{"id": "93616", "revid": "58701", "url": "https://eu.wikipedia.org/wiki?curid=93616", "title": "The Donnas", "text": "The Donnas Palo Alton (Kalifornia) sortutako emakumezko hard rock musika talde estatubatuarra da."}
{"id": "93617", "revid": "105290", "url": "https://eu.wikipedia.org/wiki?curid=93617", "title": "Esternokleidomastoideo", "text": "Esternokleidomastoideoa, lepoaren alboko aurpegiko gihar bat da, aurrealboko zatian, luzea, indartsua, bere toraxeko zatian, bi, eskukada edo buruz osatua: esternoikoa, zilindrikoa, eta lepauztaikoa, laua. Bien artean, Sedilloten triangelua uzten dute, barne jugular zainarentzako toki bat uzten dutena, bide bat ezartzeko.\nBehealdetik, esternoiko kirtenaren aurrealdeko aurpegian eta lepauztaiaren barnealdeko herenean sartzen da. Goitik, berriz, mastoide apofisiaren barnealdeko aurpegian eta goiko okzipitaleko lerro kurboan.\nGiharraren erdialdeko zatian, nerbio ugari elkartzen diren gune bat dago, Erben puntua deritzona, kirurgian garrantzi handia duena.\nBizkarrezur nerbioak edo gehigarriak, CXI nerbioak nerbiotzen du.\nGihar honek, hiru mugimendu ezberdin ahalbidetzen ditu: burua alde batera eta bestera mugitzea, alboko okertzea, eta burua arinki luzatzea. Honegatik, \"begirada poetiko\"aren giharra ere baderitzo (buruaren flexore, okertzaile eta biratzailea da)."}
{"id": "93618", "revid": "58701", "url": "https://eu.wikipedia.org/wiki?curid=93618", "title": "White Zombie", "text": "White Zombie, jatorriz noise rock musika egiten zuen talde estatubatuarra izan zen, New Yorken sortua. Taldearen izena 1932an B\u00e9la Lugosi protagonista izan zeneko \"White Zombie\" filmatik hartu zuten.\nTaldea 1998an desegin zuten."}
{"id": "93620", "revid": "58701", "url": "https://eu.wikipedia.org/wiki?curid=93620", "title": "Boston (musika taldea)", "text": "Boston 1969. urtean Bostonen sortutako rock musika talde estatubatuarra da."}
{"id": "93621", "revid": "121874", "url": "https://eu.wikipedia.org/wiki?curid=93621", "title": "Mont-Saint-Michel", "text": "Le Mont-Saint-Michel () Normandiako udalerria da, granitozko itsasgorako uharte batean kokatua, Couesnon ibaiaren estuarioan dagoen muino harritsuan. Lur lehorretik itsasorantz kilometro batera barneratzen da. Kokaleku hau Avranchesetik gertu gelditzen da.\nBere izena, bertako \"Saint Michel\" (Done Mikel edo San Mikel) goiaingeruari sagaratua dagoen abadiari zor dio; Erdi Aroan, berriz, \u00ab\"\u00bb latin izena izan zuen.\nEra berean, uharte hau Mont-Sant-Michel herriaren erdigune naturala da, erdigune geografikorik ezean. Pontorson kantoian dago, Mancheko departamenduan.\nSaint-Michel mendiaren arkitektura harrigarriari eta bere badiari esker leku jendetsu eta bisitatuenetarikoa da Normandian, bai eta Frantzia osoan ere, urteko 3.200.000 bisitarirekin. Mikel Goiangeruaren estatua bat dago abade-elizaren gailurrean, itsas bazterretik 170 metrora.\nEraikuntza ugari ditu \"monumentu historiko\" sailkatuta (parrokia eliza, adibidez 1909tik aurrera), edota monumentu historikoen zerrenda gehigarrian sartuta.\nMonumentu historikotzat aldarrikatu zuten herri osoa 1862an, eta 1979tik aurrera Saint-Michel mendia Unescoren Gizateriaren Ondarearen Zerrendan ageri da. Unescoren aldarrikapenean sartuta dago Moidreyko errota ere, lehorrean lau kilometro inguru barnerago kokatua.\nMantxako kanalaren bestaldean, Kornuallesen, izen eta itxura bereko St Michael's Mount udalerria dago.\nGeografia.\nSaint-Michel mendia iparraldeko 48\u00b038'10\" latitudera eta mendebaldeko 1\u00b030'40\" longitudera dago, eta bere badia Ozeano Atlantikoak bustitzen du. Uharteak 960 metroko zirkunferentzia du, eta azalera, gutxi gorabehera 280 hektareakoa. Bere arrokaren gailurra 92 metroko garaierara iristen da.\nScissyko Basoa eta itsasoaren inbasioa.\nGaloen garaian, Saint-Michel mendia, bere bizilaguna den Tombelaine itsas-arrokaren antzera, \"Scissyko basoaren erdi-erdian gorentzen zen, baina garai hartan, Chauseyren ibaiondoa, gaur egun baino 48 kilometro urrutirago zegoen\".\nScissyko baso hau kondaira bat izango zen ziurrenik, bere izateaz ez baitago inongo frogarik.\nIbaien handitzeak.\nMendiak asko sufritu zuen Saint-Michelgo badia urpean utzi zuten ibaien handitzeengatik: S\u00e9lune eta S\u00e9e ibaiak), eta batez ere, XV. mendean, Couesnon ibaia, garai hartan Normandia eta Bretainiaren muga zena, urez gainezka hasi bat-batean mendiaren mendebaldean eta Mont Saint-Michel Bretainiatik Normandiaren jabegora pasarazi zuen.\nOraindik mugako biztanle askok txantxa edo olgetagai moduan hartzen dute kondaira hau; gaur egun Couesnon-ek ez du Normandia eta Bretainia-ren arteko mugarik zehazten, muga hau Couesnon-eko mendebaldetik kilometro batzuetara baitago.\nBertako esaera zahar batek gertaera hau oroitarazten digu:\nItsasaldiak: Itsasgora eta itsasbeherak.\nBadiaren itsasaldi ikusgarriek mendia gotorleku menperaezin bihurtu zuten. Mendeetan zehar, lurrez eta itsasbeheraz bakarrik sar zitekeen bertara, eta itsasoz itsasbehera zegoenean. Gaur egun bere arrokazko oinetara ailegatzen den errepide baten bitartez irits gintezke abadetxera.\nBadiaren kolmatazioa eta sarrera-dikea.\nUrteak igaro ahala, biztanleek eta itsasertzeko jabeek Saint-Michel mendiaren badiaren polderizazioari ekin zioten.\nEkintza nabariena, 1880ean, Zubiak eta Galtzarak-ek dike urperaezin bat eraikitzea izan zen, nahiz eta agintarien aurkakotasuna eduki. Dike honek badiaren hondarreztatzea ekarri zuen, gertaera honek mendiaren uharte izatea arriskuan jarri zuen, eta horregatik dikea suntsitzea komeni zen, hondarreztatzeari amaiera emateko.\nBadiaren hondar-metaketa ekiditeko beste proiektu berri bat dago martxan eta, beste ekintza batzuen artean, aparkalekua kendu eta errepidea zubi batez aldatuko da.\nHistoria.\nDruidak.\nZeltiar tribu batzuek Mont Saint-Michel-eko Scissy-ko Basoa okupatu zuten, eta beren gurtza druidikoak ospatzera hurbiltzen ziren. XVIII. mendeko historialari bretoia zen Gil Deric abadearen arabera, arroka granitiko hark \"Mi vel Tumba Beneni\" izendapena jaso zuen (euskaraz \"Belenusen hilobiaren mendia\"), Belenus, eguzkiaren jainko galiarraren omenez. Garai haietarako bazen han megalito erraldoi bat, eta galiarrek hilerri bat ezarri zuten haren inguruetan.\nErromatarrak.\nErromatarrek \"Herkules Portua\" izenez ezagutu zuten, eta euren ailegatzearekin Armorika gurutzatzen zuen errepidearen eraikuntza etorri zen, eta hauetako batek Dolo Fanarfmers-ekin lotzen zuen, Mons Belonus-en mendebaldetik igaroz. Halere, itsasoaren handitzearekin ekialderantz mugituko zen, azkenik desagerraraziz, Avranches-eko igarobidearekin bat eginik.\nKristau aroko hastapenak.\nKristautasuna Armorikan IV. mende aldera agertu zen.\nLehenengo otoizlekua, San Ezteberen omenez, Hilerri mendiaren erdialdean ezarri zuten. Gero San Sinforianoren omenezkoa (Varas-eko lehen martiria) harritzarraren oinetan eraiki zen, merovingiar estilokoa. Ermitau batzuek leku hauek babestu eta Ast\u00e9riac (Beauvoir) apaizaren bidez beharrezko jakiak jasotzen zituzten.\nAbadiaren jatorria VIII. edo IX. mende inguruetan kokatu behar da. Kondaira baten arabera, 708an, Avrancheseko gotzain zen Aubert-ek, San Migelen omenezko otoizleku bat eraiki berri zuen, behin eta berriz goiaingeruari pertsonalki eskatu ostean.\nAbadia beneditarraren sorrera 966. urtean.\nKarlomagnoren erregealdiak Neustriari egonkortasun aro bat ekarri zion. Amaiera Enperadorearen heriotzarekin etorriko zen, anarkia eta nahasmen garai bati hasiera emanaz, batez ere normandiarren inbasioekin; bereziki Rollon-ek hondatu zuen eskualdea, 875ean.\nSaint-Clair-sur-Epte-ko Akordioak (912) Rollon-i zilegitasuna eman zion, Erruango konde bihurtuz, kristautasunera bilakatzearen baldintzapean. Horren ondoren, bere lapurreta eta suntsiketen garaian eginiko zitalkeriak moldatzen saiatu zen eta ihes eginarazi zien fraideei modu aberatsean kalte-ordaindu zien.\nBere seme Gillen Longue-\u00c9p\u00e9e izan zen oinordeko 917 eta bere aita bezain eskuzabal izan zen monasterioekin, bere 942ko hilketa arte.\nBere iloba, Richard I.a \"Beldurgabea\", bertako elizgizonen utzikeriaz haserre agertu zen, beren kultuen ardura diru-ordainpeko ordezkari batzuei uzten baitzieten. Joan XIII.a Aita Santuaren bitartez agintean baimen bat lortu zuen, erregea bera sagaratuz, leku hartan ordena ezar zedin.\nAbadiaren lurpeko zelta pasabideetan arrasto megalitikoak aurkitu dira.\nXI. mendean 50 fraide besterik ez zegoen, erromesentzako aterpetxeak eraikitzearen arduradunak.\nXIII. mendea.\n1204an, Guido de Thouarsen agintepean zeuden bretoi gerrariek Mont Saint-Micheli su eman zioten. Filipe Augusto II.a erregeak monasterioa berreraikitzeko diru kopuru bikaina eskaini zuen helburu horretarako. Normandiar arkitektura estiloko Miresgarritasunaren Katedrala 1228an amaitu zen.\nMende honetan, bretoiek, normandiarrek eta ingelesek, aterpetxeen suntsiketa burutu zuten. Hau berriz errepika ez zedin kokapena gotorleku bihurtu zen.\nEhun Urteko Gerratea.\nHartuezina mantendu zen, ingelesek ezin izan baitzuten konkistatu nahiz eta aldi askotan eraso egin. Gotiko flamigero estiloa sarri agertu zen garai honetako eraikinetan. Krisi ekonomikoa dago eta abadiaren gainbehera eman zen.\nXVII. eta XVIII. mendeak.\n1622an San Mauroren kongregazio heterodoxoak kokapena berpiztu egin zuen bere berreraikuntzei esker, eta, ondorioz, erromesaldiak berriz suspertu ziren. Alkimiaren eta aurrerapen zientifikoen inguruko talde esoterikoetako kideak hemen elkartu ziren. Elizako kontserbadoreen aholkuz, Frantziako errege etxeak lekua abandonatu egin zuen. Serora edo moja dozenaren bat eta erdi-hondatutako eraikin batzuk besterik ez zen gelditzen.\nAbadiako presondegiak.\n1791an, Frantziar Iraultza zela-eta, azken beneditarrek abadia bertan behera utzi zuten. Orduan presondegiak eraiki eta 1793tik aurrera, kleroaren konstituzio zibil berria ezeztatu zuten 300 apaiz han kartzelaratu zituzten.\n1794an telegrafo optikoaren gailua (Claude Chappe sistema) kanpandorrearen gailurrean ipini zen, eta honela Mont Saint Michel Paris-Brest arteko telegrafo linearen bitartekari bihurtu.\n1817an, presondegi administrazioak eginiko berrikuntza ugariei erantzun moduan, Robert de Torignik eraikitako ostatua erausi egin zuten.\n1835an Viollet-le-Duc arkitektoak mendia bisitatu zuen.\nSozialista batzuen atxiloketaren ondoren (Martin Bernard, Barb\u00e8s eta Louis Auguste Blanqui), zenbait artistak, artean Victor Hugo zegoela, abadia-presondegiaren aurkako salaketa burutu zuten.\nDekretu inperial baten bidez presondegia 1863an itxi egiten da."}
{"id": "93623", "revid": "105290", "url": "https://eu.wikipedia.org/wiki?curid=93623", "title": "Erben puntua", "text": "Erben puntua, lepoaren albo batean dago, lepauztaitik 2 edo 3 zentimetro gorago, zeigarren lepo ornoko zabaletaranzko enborraren parean. Puntu honetan zapaltzeak, Erb Duchennen paralisia eragiten du, eta estimulazio elektrikoak gorputzaren gune honetan, besoak uzkurtzea eragiten du. Hau da, lepoan, nerbio aurikular nagusia agertzen den tokia."}
{"id": "93625", "revid": "336", "url": "https://eu.wikipedia.org/wiki?curid=93625", "title": "Woodlark plaka", "text": "Woddlark plaka mikroplaka tektoniko bat da. 0,01116 estereorradianeko hedadura du. Oro har, Australiako plakari lotua dago.\nOzeano Barearen mendebaldean dago. Ginea Berriaren erdialdea eta ekialdea eta Salomon itsasoaren hegoaldea, Trobriand uharteetan hartzen du.\nWoodlark plakak mugakide ditu Karolinetako plaka, Ipar Bismarcketako plaka, Hego Bismarcketako plaka, Salomon itsasoko plaka, Pazifikoko plaka, Australiako plaka, Maoke plaka eta Txori Buruko plaka.\nWoodlark plaka milioi bat urteko 1,546\u00bako errotazio abiaduran mugitzen da, 22\u00ba 14' ipar latitudean eta 132\u00ba 33' eki longitudean kokatutako polo baten arabera.\nPlakak bere izena Papua Ginea Berriko Woodlark uhartetik hartu du."}
{"id": "93627", "revid": "6327", "url": "https://eu.wikipedia.org/wiki?curid=93627", "title": "Mont Saint Michel", "text": ""}
{"id": "93628", "revid": "2241", "url": "https://eu.wikipedia.org/wiki?curid=93628", "title": "Tar-Kalmazil", "text": "Tar-Kalmazil (Eguzkiaren Bigarren Aroko 2516-2825), Tolkienen legendariumeko pertsonaia bat da. Bere istorioa, Numenor eta Erdialdeko Lurraldeko amaitu gabeko ipuinak lanean kontatzen da. Numenorreko hamazortzigarren erregea izan zen, Eguzkiaren Bigarren Aroko 2516an jaioa, eta bere aita Tar-Alkarinen oinordekoa izan zen. Bere izenak, \"ezpata dizdiratsua\" esan nahi du, Numenorreko kapitain bezala, Erdialdeko Lurraldean lortu zituen garaipenen omenez hartu zuena. Bere izenaren adunaikozko baliokide bat erregistratu den lehen Numenorreko erregea ere bada. Adunaikozko bere izena, Ar-Belzagar da. Eguzkiaren Bigarren Aroko 2825ean hil zen.\nEztabaida bat dago Tolkienen idazkietan Tar-Kalmazilen oinordekoari dagokionez: Ar-Abbat\u00e2rik, bere semea zena, edo Ar-Ad\u00fbnakh\u00f4r, bere biloba. Zehazki Eraztunen Jaunaren A eranskinean, Kalmazilen oinordeko bezala, bigarrena agertzen da, baina, hedatuago dagoen \"Elrosen Leinua: Numenorreko Erregeak\" zatian, Numenor eta Erdialdeko Lurraldeko amaitu gabeko ipuinak lanean, bere oinordekoa Tar-Ardamin da. Christopher Tolkienek, izena, nahi gabe aipatu gabe utzi zela iradokitzen du."}
{"id": "93630", "revid": "536", "url": "https://eu.wikipedia.org/wiki?curid=93630", "title": "Aldamir", "text": "Aldamir, Tolkienen legendariumean eta Eraztunen Jaunaren eranskinetan, Gondorreko hogeitairugarren erregea izan zen. Rhovanionen jaio zen Eguzkiaren Hirugarren Aroko 1330ean eta Eldakarren bigarren semea izan zen. Bere anaia nagusia Ornedil zen, Kastamirrek hil zuena. Horregatik, Aldamirrek hartu zuen tronua bere aita Eguzkiaren Hirugarren Aroko 1490ean hil ondoren. Bere izena, quenyazkoa da, eta \"zuhaitzeko bitxia\" bezala itzul daiteke.\nHistoria.\nBere garaia, Gondor eta Kastamirren ondorengoen arteko etengabeko borrokagatik bereiztu zen, Unbarren erbesteratu zirenak, eta handik, Harad hurbileko erregeekin aliatu zirenak, nortzuk Gondorri zergak ordaintzeari utzi zioten. Unbarreko Kortsarioak eta Haradrimak, Aldamirren buruhausterik nagusiena bihurtu ziren.\nHonela, Eguzkiaren Hirugarren Aroko 1540rako, Gondor, gerran ari zen erresumako hegoaldeko muga guztian. Horregatik, Aldamir, Harad erasotzen saiatu zen, Poros ibaia zeharkatuz, baina garaitua eta hila izan zen. Bere oinordekoa, bere seme Vinyarion izan zen, beranduago, Hyarmendazil II.a izena hartuko zuena."}
{"id": "93631", "revid": "105290", "url": "https://eu.wikipedia.org/wiki?curid=93631", "title": "Euribor", "text": "Euriborra edo Euro Interbank Offered Rate, eguneroko erreferentzia tasa da, Europar Ekonomia eta Diru Batasuneko 57 bankuk elkarri salerositako maileguetan ezarritako batez besteko interes-tasan oinarritutakoa. Tasa horrek, mugaegun desberdinak ditu: laburrena, egun batekoa, eta luzeena, urtebetekoa. Normalean, epemuga zenbat eta laburragoa izan, baxuagoa izaten da euriborraren balioa.\nEuriborra euroa txanpon ofiziala duten herrialdeetako mailegu eta hipoteken balioa ezartzeko erabiltzen da.\n2014ko abenduaren 28an jakin zenez, Euriborrak % 0,328an amaituko zuen urtea. Euriborrak beste minimo historiko bat markatuko zuen eta jaitsiera horri esker, hipoteken kuotak hilean 14 euro merkatuko ziren, batez beste."}
{"id": "93633", "revid": "536", "url": "https://eu.wikipedia.org/wiki?curid=93633", "title": "Ekthelion II.a", "text": "Ekthelion II.a, Tolkienen legendariumeko pertsonaia bat da, eta bere istorioa, Eraztunen Jauna eleberriaren eranskinetan kontatzen da. Gondorreko hogeitalaugarren eta azkenaurreko seneskal erregeordea izan zen, jakintsua eta zuhurra izateagatik ezaguna.\nHistoria.\nZituen baliabideak, bere erresuma, geroz eta indartsuago zen Mordorreko itzalaren aurka indartzeko erabili zituen, non Sauron garbi agertu zen, Dol Guldurretik kanporatua izan ondoren.\nEkthelion II.ak, Gandalf Istaria eta Throngil izeneko gizon misteriotsu baten laguntza jaso zuen, azkenean, Aragorn zela ikusi zena, Arathorn II.aren semea, Minas Tirithera egin zuen azken bisitan. Denethor II.aren aita da, bere oinordekoa izan zena. Ekthelion hil zenean, Denethor II.ak jada baditu bi seme. Nagusienak, Boromirrek, bere aitona hiltzean lau urte zituen, eta, txikienak, Faramirrek, urte bete."}
{"id": "93634", "revid": "119347", "url": "https://eu.wikipedia.org/wiki?curid=93634", "title": "Europako Banku Zentrala", "text": "Europako Banku Zentrala (EBZ) Europar Batasuneko banku zentrala da, eta prezioen egonkortasuna mantentzeaz eta Europar Batasunaren barruan diru-politika ezartzeaz arduratzen da. 1998an sortua, EBZk helburu nagusia du inflazioa kontrolpean mantentzea eta deflazioa saihestea. Sistema deszentralizatuaren bidez funtzionatzen du, eta Batzorde Exekutiboa eta Gobernu Kontseilua dira erabakiak hartzeko organo nagusiak. EBZ kreditu-erakundeak gainbegiratzeaz, euro billeteak eta txanponak jaulkitzeaz eta atzerriko erreserbak kudeatzeaz ere arduratzen da. Bere diru-politikaren esparrua prezio-egonkortasunaren kontzeptuan oinarritzen da eta hori hainbat tresnaren bidez lortzen du, hala nola interes-tasen aldaketak eta arintze kuantitatiboa.\nHistoria.\nEuroparako moneta bakarraren ideia 1970eko hamarkadan proposatu zen lehen aldiz, baina 1992ko Maastricht-eko Ituna arte ez ziren jarri Europako Banku Zentralaren oinarriak. Maastrichteko Itunak Europar Batasunaren sorrera (EB) ezarri zuen eta moneta bakarra sortzeko baldintzak ezarri zituen. Honela dio EBT (Europar Batasuneko Tratatua) 3.4 artikuluak \u201cBatasunak ekonomia- eta diru-batasuna ezarriko ditu; dirua euroa izango da\u201d.\u00a0 EBZ 1998an sortu zen ofizialki, eta euroa 1999an sartu zen zirkulazioan Baina 2002an erabili al zen lehen aldiz normaltasunez. Hasieran, 11 hartu zuten euroa monetatzat, eta ordutik 19ra iritsi da.\nEBZ Alemaniako Bundesbank-aren eredua izan zen, munduko banku zentral arrakastatsuenetako bat izateagatik ospea zuena. Bundesbank prezioen egonkortasunari atxikimendu zorrotza eta interferentzia politikoekiko independentziagatik ezaguna zen. EBZ independentea izateko diseinatu zuten, diru-politikaren erabakiak kontu ekonomikoetan soilik oinarritzen zirela bermatzeko asmoz.\nEBZk bere lehen urteetan izan zuen erronka esanguratsuenetako bat 2008an hasitako finantza krisi globala izan zen. Krisiak eragin handia izan zuen Eurogunean, eta hainbat estatu kidek krisiak bizi izan zituzten zituzten zorrak zirela eta. EBZk zeregin erabakigarria izan zuen krisia kudeatzen, eta hainbat neurri ezarri zituen, hala nola interes-tasen murrizketak, arintze kuantitatiboa eta likidezia-xedapenak.\nEBZk ere kritikak jasan zituen krisi garaian Greziako zorraren krisia kudeatu izanagatik, batzuek bankuaren politikek krisia areagotu zutela argudiatu zutelako. EBZri leporatu zioten prezioen egonkortasunean gehiegi zentratu zela eta ez zuela nahikoa egin Euroguneko Estatu arazotsuetan hazkunde ekonomikoa laguntzeko.\nAzken urteotan, EBZk erronka berriei aurre egin die, besteak beste, Brexit-ak Eurogunean izan duen eragina eta COVID-19 pandemia. EBZk hainbat neurrirekin erantzun die erronka horiei, besteak beste, interes-tasen murrizketak, aktiboak erosteko programa zabalduak eta larrialdietarako likidezia-hornidurak.\nLaburbilduz, EBZk eragin handia izan du Europar Batasunean eta ekonomia globalean 1998an sortu zenetik. Bere historia arrakastak zein porrot nabariek markatu dute, eta bankuak eboluzionatzen jarraitzen du errealitate ekonomiko eta politiko berriei erantzuteko betebeharrarekin.\nEgoitza.\nEuropako Banku Zentralak Frankfurten (Alemania) du egoitza nagusia. Bankuaren eraikin nagusia hiriko Ostende auzoan dago, eta bere arkitektura bereizgarriagatik da ezaguna, EBZren bulego exekutiboak biltzen dituen 185 metroko dorrea barne. Bere egoitzaz gain, EBZk beste hainbat eraikin ditu Frankfurten, besteak beste, konferentzia zentro bat eta datu zentro bat. EBZk Frankfurten duen kokapena esanguratsua da, Alemaniako finantza-hiriburua eta Europako finantza-gune garrantzitsuenetako bat baita, eta kokapen ezin hobea da Euroguneko banku zentralarentzat, gainera, EB herrialdeen erdigunean dago kokatuta. \nPresidenteak.\nEuropako Banku Zentrala 1998ean sortu zenetik, 4 presidente egon dira bakarrik.\nAzpimarratzekoa da EBZko presidentearen agintaldia zortzi urtekoa dela, baina kargua bigarren agintaldi baterako berritu daitekeela. Hala ere, presidenteetako inork ez du bigarren agintaldirik bete oraindik. Azkenik, presidenteak berdinketa kasuetan kalitatezko botoa dauka, EBZren ordezkari baita.\nOrgano erabakitzaileak.\nBatzorde Exekutiboa.\nBatzorde Exekutiboa diru-politika ezartzeaz eta bankuaren eguneroko eragiketak kudeatzeaz arduratzen da. Lehendakariak, Lehendakariordeak eta Europako Kontseiluak zortzi urteko agintaldi berriztaezinetarako izendatzen dituen beste lau kidek osatzen dute. Batzorde Exekutiboa astero biltzen da eta lehendakariak ardura zehatzak esleitzen dizkie kideei.\nGobernu Kontseilua.\nGobernu Kontseilua Eurosistemako erabakiak hartzeko organo nagusia da, eta Batzorde Exekutiboko kideak eta euroguneko herrialdeetako Banku Zentral Nazionaleko gobernatzaileak barne hartzen ditu. Europako Kontseiluko presidentea eta Europako Batzordeko ordezkari bat bileretara begirale gisa joan daitezke, baina ez dute boto eskubiderik. 2015az geroztik, EBZk Gobernu Kontseiluaren deliberazioen laburpenak argitaratu ditu bere webgunean, bankuaren gardentasunari buruzko kritikei erantzuteko saiakera batean. Hala ere, gobernadoreen banakako boto-erregistroak ez dira ezagutarazi. \nFuntzioak.\nEuropako Banku Zentrala Euroguneko banku zentrala da, eta diru-politika egiteaz eta Europar Batasunean prezioen egonkortasuna mantentzeaz arduratzen da. Funtzioak jasotzen dira EBFT 127-133. artikuluen artean eta baita 282-284. artikuluetan ere. 1998an Maastrichteko Itunaren baitan sortua, EBZk Frankfurten (Alemania) du egoitza nagusia, egitura deszentralizatua du, eta Batzorde Exekutiboa eta Gobernu Kontseilua dira erabakiak hartzeko organo nagusiak.\nEBZren helburu nagusia prezioen egonkortasuna mantentzea da, hau da, epe ertainera prezioak %2 inguruko inflazio-tasan mantentzea, betiere %2 baina gutxiago izanda . Bankuak hainbat diru-politika tresna erabiltzen ditu helburu hori lortzeko, hala nola\u00a0 interes-tasak finkatzea, merkatu irekiko eragiketak egitea eta bankuei likidezia ematea.\nBere diru-politikako ardurez gain, EBZk beste eginkizun garrantzitsu batzuk ere baditu, hala nola, euroguneko kreditu-erakundeak gainbegiratzea, euro billeteak eta txanponak jaulkitzea eta\u00a0 EB Estatukideen atzerriko erreserbak kudeatzea.\nEBZk eskuhartze politikoekiko duen independentzia bere funtzionamenduaren alderdi erabakigarria da, ekonomia kontuetan soilik oinarritutako diru-politikaren erabakiak hartzeko aukera ematen baitio. Bankuaren independentzia hainbat neurriren bidez bermatzen da, hala nola EBko Instituzio gisa duen estatusa, Europako Parlamentuaren aurrean duen erantzukizuna eta bere Batzorde Exekutiboa eta Gobernu Kontseiluko kideen izendapena, berriztaezinak direnak zortzi urteko agintaldietarako.\nOrokorrean, EBZk zeresan handia izan du Euroguneko panorama ekonomikoa eratzen hasi zenetik. EBZak egin dituen ekintzak, mundu mailako finantza krisian, Euroguneko zor subiranoaren krisian eta COVID-19 pandemiaren aurrean eragin handiak izan dituzte Europako ekonomian eta baita haratago ere.\nIndependentzia, gardentasuna, erantzunkizuna eta honi egindako kritika.\nEuropako Banku Zentralaren gardentasuna, erantzukizuna eta independentzia funtsezkoak dira Euroguneko banku zentral gisa funtzionatzeko. Hiru printzipio hauek elkarri estu lotuta daude eta ezinbestekoak dira biztanleariaren konfiantza mantentzeko bankuaren ekintza eta erabakietan. Bankuak ez ditu beti errespetatu hiru printzipioak, eta une batzuetan, 2008eko krisian esaterako, biztanleriaren konfiantza erabat galdu zuen. Horrenbestez ondorioztatu al da, nahiz eta jende askok hura \u201cmunduko banku zentralik onena\u201d moduan izendatu, ez dutela erabateko garbitasuna erakusten eta kritikari ugari dituztela.\nGardentasunak, EBZk bere erabakiak, politikak eta eragiketak publikoari jakinarazteko duen obligazio eta argitasun mailari\u00a0 egiten dio erreferentzia. EBZk bere komunikazio kanaletan eta erabakiak hartzeko prozesuetan gardena izan nahi du, horrek publikoaren eta finantza-merkatuen arteko ulermena eta konfiantza sustatzen baitu. Adibidez, banku zentralak bere funtzionarioen txostenak eta hitzaldiak argitaratzen ditu eta bere diru-politikako erabakiei buruzko azalpen zehatzak ematen ditu. Honek denak hutsune handi bat dauka ordea. EBZren bilerak ez dira inoiz publikoak. Eskaera ugari egin dira bilerak publikatzeko, Euroguneko populazioak hauek aztertzeko aukera izan dadin, baina bankuak beti ezekoa eman du, gardentasun printzipioa urratuz nolabait.\nErantzunkizunak, EBZk bere ekintzak jendaurrean eta Europako Parlamentuan azaltzeko eta justifikatzeko duen betebeharrari egiten dio erreferentzia. Bankuak jendaurrean erantzukizuna bermatu behar du informazioa emanez, eta Europako Parlamentuari EBZko funtzionarioen aldizkako txosten eta agerraldien bidez. EBZren erantzukizuna are gehiago indartzen da bere Batzorde Exekutiboko kideek Parlamentuko Ekonomia eta Diru Arazoetarako Batzordearen aurrean entzunaldietara joateko eskakizuna baitute.\nIndependentziak, EBZk kontu ekonomikoetan soilik oinarritutako erabakiak hartzeko eta politikak ezartzeko duen gaitasunari egiten dio erreferentzia, interferentzia politikorik gabe. Independentzia hori ezinbestekoa da bankuak prezioen egonkortasuna bermatzeko eta bere gainerako helburuak lortzeko duen gaitasunean. EBZren independentzia EBko legedian jasota dago, Europar Batasuneko Funtzionamendu Tratatuan (EBFTn) zehazki, eta bankuak kanpoko edozein eraginetatik libre egon behar duela dio, baita EBko instituzioengandik, gobernuetatik edo beste erakundeetatik ere.\nNahiz eta EBZk gardentasunaren, erantzukizunaren eta independentziaren alde egin beharko lukeen, kritikak eta eztabaidak egon dira bankuaren ekintzen eta erabakien inguruan. Esaterako, batzuek argudiatu dute EBZren arintze kuantitatiboaren programak gobernu bonu kopuru handiak erostea dakar eta nahi gabeko ondorioak izan ditzakeela, hala nola desberdintasun ekonomikoa areagotzea. Beste batzuek kritikatu dute EBZk ez duela nahikoa egin Euroguneko hazkunde ekonomikoa sustatzeko edo prezioen egonkortasunaz gain ez dituelako beste helbururik sustatu."}
{"id": "93635", "revid": "105290", "url": "https://eu.wikipedia.org/wiki?curid=93635", "title": "Baltic Dry Index", "text": "Baltic Dry Index edo BDI, Londresko Baltic Exchange merkatuak egunero argitaraturiko indizea da. Indizeak, nazioarte mailako 26 itsas-merkataritza ibilbideetan ordaindutako garraioaren batez besteko balioa zehazten du. Horretarako, Handymax, Panamax eta Capemax motako itsasontzien garraio kostuaren balioa hartzen du."}
{"id": "93637", "revid": "336", "url": "https://eu.wikipedia.org/wiki?curid=93637", "title": "Citigroup", "text": "Citigroup Inc. edo Citi Ameriketako Estatu Batuetan horrela ere deitua.), New Yorken egoitza duen bankua da. 1998ko apirilaren 7an sortu zen Travelers Group eta Citicorp finantza-taldeak batzean. 2008. urtean 12.000 bulego zituen mundu osoko 107 herrialdetan, eta guztira 300.000 langiletik gora.\nHistoria.\nCitigroupen aitzindaria 1806an sorturiko \"Bank of New York\" izan zen. 1900ko hamarkadaren hasieran, bestelako banku txikiagoekin batzen hasi zen. XX. mendearen erdialderako Citi Ameriketako Estatu Batuetako bankurik garrantzitsuenetakoa zen. 1970eko hamarkadan nazioarte mailako hedapenarekin hasi zen, eta urte gutxitan hainbat bulego ireki zituen mundu osoan. 1998an Travelers taldearekin batu zen Citigroup sortuz."}
{"id": "93639", "revid": "4939", "url": "https://eu.wikipedia.org/wiki?curid=93639", "title": "The killers (musika taldea)", "text": ""}
{"id": "93640", "revid": "2048", "url": "https://eu.wikipedia.org/wiki?curid=93640", "title": "Alianza Popular", "text": "Alianza Popular (AP) hasieran alderdien federakuntza eta gero Espainiako alderdi politikoa izan zen. 1989an, enbor beretik eta beste alderdi batzuekin batera, Alderdi Popularra sortu zen.\nHistoria.\n1976ko urriaren 9an, frankismoko ministroak buruzagi zituzten zazpi alderdik Aliantza Popular (Aliantza Popularra), AP, izeneko alderdien federakuntza sortu zuten:\n1977ko Espainiar Hauteskunde Orokorretan botoen %8,2a eta 16 eserleku lortu zituen.\n1979ko Espainiar Hauteskunde Orokorretan \"Coalici\u00f3n Democr\u00e1tica\" izena hartu eta botoen %6a eta 10 eserleku lortu zituen, baina Zentro Demokratikoaren Batasuna (UCD) alderdia hondoratu eta gero, Partido Dem\u00f3crata Popular eta Partido Liberal alderdiekin batera \"Coalici\u00f3n Popular\" sortu zuen eta, 1982ko Espainiar Hauteskunde Orokorretan, botoen %26a eta 107 eserleku lortu zituen. 1986an berriz 105 eserleku lortu zituen.\n1989an, bi urteko krisialdia izan ondoren, birsortu eta Alderdi Popularra sortu zuen."}
{"id": "93641", "revid": "1545", "url": "https://eu.wikipedia.org/wiki?curid=93641", "title": "Falange Espa\u00f1ola", "text": ""}
{"id": "93642", "revid": "6327", "url": "https://eu.wikipedia.org/wiki?curid=93642", "title": "Falange Espa\u00f1ola de las JONS", "text": ""}
{"id": "93643", "revid": "105290", "url": "https://eu.wikipedia.org/wiki?curid=93643", "title": "Auzolan (alderdia)", "text": "Auzolan 1980ko hamarkadako euskal alderdi politiko troskista izan zen.\nHistoria.\nAuzolan 1983ko martxoaren 26an Liga Komunista Iraultzailea (LKI), Langile Abertzale Iraultzaileen Alderdia (LAIA) eta Nueva Izquierda (Euskadiko Ezkerraren nafar zatiketa) alderdien arteko sortutako koalizioa izan zen, Euskadiko Mugimendu Komunistaren (EMK) laguntza zuena.\n1983ko Nafarroako Parlamenturako hauteskundetan lehendabizikoz parte hartu eta 8.356 boto lortu zituen (%3,46a). Ez zuen eserlekurik lortu.\n1984ko Eusko Legebiltzarrerako hauteskundetan Araban I\u00f1aki P\u00e9rez Beotegi, \"Wilson\", ETAren buruzagi ohia eta 1977ko amnistia aprobetxatu zuena, Gipuzkoan I\u00f1aki Albistur eta Bizkaian Periko Ibarra izan zituen zerrendaburuak. Hala ere, 10.462 boto (%0,98a) baino ez zituen lortu.\n1986ko maiatzaren 30ean banatu eta Nafarroako kideek Batzarre sortu zuten."}
{"id": "93645", "revid": "6327", "url": "https://eu.wikipedia.org/wiki?curid=93645", "title": "Alentejo Litoral", "text": ""}
{"id": "93646", "revid": "1340", "url": "https://eu.wikipedia.org/wiki?curid=93646", "title": "Beira Interior Sul", "text": ""}
{"id": "93647", "revid": "1340", "url": "https://eu.wikipedia.org/wiki?curid=93647", "title": "Pinhal Interior Norte", "text": ""}
{"id": "93648", "revid": "1340", "url": "https://eu.wikipedia.org/wiki?curid=93648", "title": "Pinhal Interior Sul", "text": ""}
{"id": "93649", "revid": "6327", "url": "https://eu.wikipedia.org/wiki?curid=93649", "title": "Pinhal Litoral", "text": ""}
{"id": "93650", "revid": "1340", "url": "https://eu.wikipedia.org/wiki?curid=93650", "title": "Beira Interior Norte", "text": ""}
{"id": "93651", "revid": "1340", "url": "https://eu.wikipedia.org/wiki?curid=93651", "title": "Bremen hiria", "text": ""}
{"id": "93652", "revid": "1340", "url": "https://eu.wikipedia.org/wiki?curid=93652", "title": "Italiako banaketa administratiboa", "text": ""}
{"id": "93653", "revid": "1340", "url": "https://eu.wikipedia.org/wiki?curid=93653", "title": "Saint Kitts eta Nevisko banaketa administratiboa", "text": ""}
{"id": "93654", "revid": "336", "url": "https://eu.wikipedia.org/wiki?curid=93654", "title": "Galaxia espiral", "text": "Galaxia espiral bat, honako ezaugarri fisiko hauek dituen Hubblen sekuentziako galaxia mota bat da:\nGalaxia kiribilek, euren izena, gutxi gora-behera logaritmikoki, erdiko nukleotik luzatzen diren izar eraketa duten beso argitsuei zor die. Batzuetan, nabaritzeko zailak diren arren, beso hauek, galaxia lentikularretatik bereizten dituzte, disko egitura bat dutenak, baina beso kiribilik gabeak.\nGalaxia kiribilen diskoa, II Biztanleriako izar aureola esferoide handiz inguratua egoten ohi da, horietako asko, galaxiaren erdigunearen inguruan orbitatzen duten. Aureola hau, galaxia haloa bezala ezagutzen da.\nGu gauden galaxia, Esne Bidea, kiribila da, Hubblen sekuentzian Sbc bezala sailkatua dagoelarik (beharbada SBbc, galaxia kiribil barratua baldin bada).\nEgitura kiribilaren jatorria.\nBeso kiribilen eraketari buruzko lehen azterketak, Bertil Lindbladenak dira. Izarrak, modu iraunkorrean kiribil forman antolatuak ezin daitezkeela egon ohartu zen. Galaxiaren diskoaren errotazio abiadura, galaxiaren erdialderaino dagoen distantziarekin aldatu egiten denez, beso erradial bat, kurbatua ikusiko litzateke galaxiak errotatzean. Besoak, errotazio gutxi batzuen ondoren, kurbatura gehituko luke, galaxian geroz eta gehiago bilduz. Hau ez da ikusten dena.\nLehen teoria onargarria, C. C. Linek eta Frank Shuk eman zuten 1964an. Beso kiribilak, dentsitate uhin kiribilen manifestazioak zirela iradoki zuten. Izarrak, arinki eliptikoak ziren orbitetan mugitzen zirela eta euren orbiten orientazioa elkarlotua zegoela suposatu zuten, hau da, orbita eliptikoek, euren orientazioa aldatzen dute, batzuk besteekiko, arinki, galaxiaren erdialderako distantziaren arabera, diagraman ikus daitekeen bezala. Orbita hauek, guneren batzuetan hurbilago daude, beso itxura hartzen dutelarik. Izarrak, ez dira, beti, ikusten ditugun posizioan mantentzen, baizik eta besoetatik igarotzen direla euren orbitetan mugitzean.\nHipotesi alternatiboak proposatu dira, non galaxian mugitzen ari diren izar eraketa uhinak suposatzen diren; izar eraketan sortutako izar distiratsuak, berehala hiltzen dira, uhinaren atzean lurralde ilunagoak utziz, eta, beraz, hau ikusgarri utziz.\nErrotazio kurba eta materia iluna.\nArtikulu nagusiak: Tully-Fischer erlazioa eta Materia iluna\nGalaxia kiribilek, kurba teorikoekiko (Disko-haloa konspirazioa deitutako fenomenoa) ezberdina den den errotazio kurba (aurrerantzean EK) esperimental bat dute. Ekuazio teorikoak (EK keplertarrak, planetena Eguzkiaren inguruan bezala), ikusitako datuekin bat etor daitezen, galaxia kiribilek, masa askoz handiagoa beharko lukete. Gaur egun, masa \"ikusezin\" horren ebidentzia ikusgarririk ez dagoenez, materia iluna deitua izan zen. Materia ikusezin mota hau, galaxiaren masa osoaren %50eti %90 arte izango litzateke.\nErrotazio kurben ezaugarri orokorrak, honakoak dira:\nErrotazio kurba hauen azterketa, oso garrantzitsua da, erlazio esperimentalen bidez, (Tully-Fischer erlazioa kasu), galaxia hauek aurkitzen diren distantzia ezagutzeko balio baitezakete.\nSailkapenak.\nHubblen sekuentziaz gain, galaxia kiribilak, euren besoen itxuraren arabera ere sailka daitezke. Debra Meloy Elmegreen eta Bruce G. Elmegreen astronomoek, hamabi mota dituen galaxia kiribilen sailkapen bat garatu dute, 1. motatik, non egitura kaotikodun eta ordenarik gabeko galaxia kiribilak dauden, 12. motaraino doana, non ondo garatutako bi beso dituzten galaxiak dauden, irudi ikusgarria domeinatzen dutenak, M81 eta M51 kasu, \"diseinu handiko kiribilak\" bezala ere ezagutuak, NGC 2841 bezalako galaxietatik igaroz (\"galaxia flokulento\" bezala ezagutzen direnak), non ondo definitutako egitura kiribilik ez dagoen, baizik eta beso kiribilen zati ugari."}
{"id": "93656", "revid": "69297", "url": "https://eu.wikipedia.org/wiki?curid=93656", "title": "Eneko Lazkoz", "text": "Eneko Lazkoz Martinez (Etxarri Aranatz, Nafarroa Garaia, 1983) bertsolaria da, Etxarriko Bertso-eskolan hezia. Hargin egiten du lan."}
{"id": "93657", "revid": "69297", "url": "https://eu.wikipedia.org/wiki?curid=93657", "title": "Alazne Untxalo", "text": "Alazne Untxalo Erregerena (Ituren, Nafarroa, 1989) bertsolari nafarra da.\nBertsozaletasuna etxetik jaso zuen, batez ere aitarengandik eta amatxirengandik. Iturengo bertso eskolan hasi zen 12 urterekin, Doneztebeko bertso eskolan jarraitu eta gaur egun Oronozko bertso eskolan eta Erratzuko bertso eskolan dabil.\n2003, 2004, 2006 eta 2007an Nafarroako Eskolarteko Bertsolari Txapelketa parte hartu zuen. 2006 eta 2007ko edizioetan txapela lortu zuen eta 2003ko edizioan txapeldun edo txapeldun orde izan zen. Izan ere, urte horietako Euskal Herriko Eskolarteko Bertsolari Txapelketan parte hartu izan zuen.\n2007tik aurrera Nafarroako Bertsolari Txapelketan hartu du parte eta aurtengoarekin (2019) 8 edizio egin ditu nahiz eta finalerako ez sailkatu.\nBardoak: Nafarroako taldekako bertso ekimenan parte hartu izan du 2012 eta 2016 urteetan. Lehenengoan Amaia Elizagoien eta Iker Gorosterrazurekin batera \"Erauntsi\" taldean.\nHainbat sariketa eta txapelketetan hartu du parte, aipatzekoak dira Bertsokabi Sariketa txapelduna izan zelako 2017an, Bortzirietako Bertso-Eskolaren Txapelketa txapeldun orde izan zelako 2018an, Mariano Izeta txapeldun orde izan zelako 2016an eta Xalto Saria txapeldun izan zelako 2015ean.\nHorrez gain, Haur hezkuntzako ikasketak egin zituen eta gaur egun Haur hezitzaile lana eta ostalaritzako lanak txandakatzen ditu."}
{"id": "93658", "revid": "6327", "url": "https://eu.wikipedia.org/wiki?curid=93658", "title": "Disko jartzaile", "text": ""}
{"id": "93659", "revid": "336", "url": "https://eu.wikipedia.org/wiki?curid=93659", "title": "Hauts kosmiko", "text": "Hauts kosmikoa edo espazio-hautsa espazioan existitzen den edo Lurrean erori den hautsa da. Hauts partikula kosmiko gehienek molekula batzuen eta 0,1 mm (100 mikrometro) artean neurtzen dute. Partikula handiagoei meteoroideak deritze. Hauts kosmikoa, gainera, bere kokapen astronomikoagatik bereiz daiteke: hauts intergalaktikoa, hauts interestelarra, hauts interplanetarioa (hodei zodiakalean dagoena bezala) eta hauts zirkunplanetarioa (planeta-eraztun batean bezala).\nEguzki-sisteman, hauts planetarioak argi zodiakala eragiten du. Eguzki-sistemako hautsak kometa hautsa, asteroide hautsa, Kuiper gerrikoko hautsa eta Eguzki-sistematik igarotzen den hauts interestelarra barne hartzen ditu. Milaka tona hauts kosmiko Lurraren azalera urtero iristen dela kalkulatzen da, ale gehienek 10-16 (0,1 pikogramo) eta 10-4 (100 miligramo) arteko pisuarekin. Lurrak bere translazioak aurkitzen duen hauts kosmiko hodeiaren dentsitatea 10-6 hauts garau metro kubikoko dela kalkulatzen da.\nHauts kosmikoak konposatu organiko konplexu batzuk izan ditzake (solido organiko amorfoak, egitura aromatiko eta alifatiko mistoa dutenak), modu naturalean izarrek sor ditzaketenak. Hautsaren frakzio txiki bat \"izarren hautsa\" da, mineral errefraktario handiagoak, izarrek utzitzako materiatik kondentsatu zirenak.\nIzarrarteko hauts partikulak \"Stardust\" espazio-ontziak bildu zituen eta laginak Lurrera eraman zituen 2006an."}
{"id": "93660", "revid": "105290", "url": "https://eu.wikipedia.org/wiki?curid=93660", "title": "Kometa hautsa", "text": "Kometa hautsa, jatorria kometa batean duen hauts kosmiko edo izarrarteko hautsa da. Material honek, kometaren jatorri eta eraketari buruzko informazioa eman dezake. Hauts honek, Lur planetaren atmosferan sartzean, meteoritoak eragin ditzake. Adibidez, Halley kometak askatutako hondarretatik datorren kometa hautsak bi ozar-izar eragiten ditu: Orionidak urrian eta Eta Akuaridak maiatzean."}
{"id": "93661", "revid": "336", "url": "https://eu.wikipedia.org/wiki?curid=93661", "title": "Stardust (espazio zunda)", "text": "Stardust, 1999ko otsailak 7an NASAk jaurtitako espazio zunda estatubatuar bat da. Bere betebeharra, 81P/Wild kometaren eta honen komaren izaera aztertzea da. Stardust, Neil Gaimanek 1997an idatzitako eleberri baten izena ere bada, berriki, 2007an, film bihurtu dena.\nMisioa eta itzulera.\nStardust zunda, Wild 2 kometatik gertu igaro zen 2004ko urtarrilak 2an. Kometaren isatsetik igaro zenean, kometaren komako hauts laginak bildu eta kometaren izotzezko nukleoaren argazki xehetuak hartu zituen. Stardust, 2006ko urtarrilak 15ean lurreratu zen Laku Gaziko Basamortu Handian, Utah estatuan, AEBetako Armadako froga zelaitik gertu (Dugway), bere barnean espazioko materia duen kapsularekin.\nIlargitik haratago hauts espaziala biltzeko lehen saiakera da. Partikulen adina, ziuraski, Eguzki Sistemaren bera da.\nLurrera itzuli zenean, kapsula, 46.446 kilometro orduko abiadan zihoan, Lurreko atmosferan azkarren berriz sartu den gizaki batek egindako aparailua bihurtzen duena. Alderaketa bezala, NASAk Utah estatuan duen ordezkariak, abiada horretan, Salt Lake City eta New York arteko distantzia 6 minutu baino gutxiagoan egingo zuela adierazi zuen. Suzko bola handi bat eta uhin akustikoa entzun behar izan ziren Utahren mendebaldean eta Nevadaren ekialdean.\nNASAko arduradunek, Klimaren Zerbitzu Nazionalak iragarritako elurrak, 12 hazbeteko alerta baten gainean eta ekaitz elektrikoekin lagundua, berriz sartzeko arazorik ez zuela eman esan zuten.\nDonald Brownlee, Washingtoneko Unibertsitatekoa, Stardust misioko ikerlari nagusia da.\nEmaitzak.\nStardustek bildutako kometaren partikulak, bikain mantendu ziren aerogel batean, eta, Lurrera itzuli zenean, laginak, NASAk banatu zituen mundu osoko 150 zientzialariren artean, aztertzeko.\nZientzialari hauek 2006ko hasieran lortutako lehen emaitzak, harrigarriak izan ziren. Kometek, edo behintzat Wild 2 kometak, euren barnean, uste zena baino osagai gehiago eta konplexuagoak dituzte, banadioa, titanioa eta nitrogenoa kasu.\nGainera, mineral hauek, tenperatura biziki altuetan eratu behar dute. Eta honek, Eguzki Sistema honetan, bere hasieran sortu ziren edo izarren batengatik ote datozen zalantza uzten du. Jakina, kontutan hartu behar da mineral hauek, ondoren, Lurra eta Eguzkiaren arteko distantziaren halako 45 egin behar izan zutela, Kuiperren gerrikora iristeko, non kometak eratzen diren."}
{"id": "93662", "revid": "90204", "url": "https://eu.wikipedia.org/wiki?curid=93662", "title": "Koma (astronomia)", "text": "Astronomian, koma (latinezko \"coma\"tik, eta hau, grezierazko \u03c7\u03bf\u03bc\u03b7, adatsa), kometa baten nukleoa inguratzen duen gas eta hautsezko hodeia da. Kometa bat, orbita eliptiko bat eginez, Eguzkira hurbiltzen denean eratzen da (6 UAko distantziatik aurrera), nukleoaren izotzaren zati bat lurrundu egiten delarik, eta, beste material batzuekin batera (oro har hautsa), inguratu egiten dute, hodei hau, argiaren errefrakzioagatik ikusgarri bihurtzen delarik, eta nukleoa ezkutatuz. Era dadin, nukleoaren ihes abiadurak, gas molekulen batez besteko abiadura baino txikiagoa izan behar du.\n2007ko azaroak 16an, 17P/Holmes kometaren koma, Eguzkia gainditu arte hazi zen, honela, Eguzki Sistemako objekturik handiena bihurtuz.\nTamaina.\nKomak, normalean, handiagotzen joaten dira kometa Eguzkira hurbildu ahala, eta Jupiterren diametroa bezain luzeak izan daitezke, nahiz eta haien dentsitatea oso baxua izan. 2007ko urrian izandako leherketatik hilabetera, 17P/Holmes kometak Eguzkia baino handiagoa zen atmosfera ahul bat eduki zuen. 1811ko Kometa Handiak ere Eguzkiaren diametroaren tamainako koma bat eduki zuen. Koma handia izan arren, kometak Marteren orbita zeharkatzen duenean, Eguzkitik 1,5 UAra, haren tamaina txikitzen joan ohi da. Izan ere, distantzia honetan eguzki-haizeak nahikoa indar hartzen du kometaren gainazaletik gasgabetzen diren substantziak azkar nukleotik urruntzeko, hala, kometaren isatsa eratuz.\nOsaera.\n2015ean ESAren \"Rosetta\" espazio-zundaren ALICE instrumentuak 67/P kometaren koman hidrogenoa, oxigenoa, karbonoa eta nitrogenoa atzeman zituen; koma horri kometaren atmosfera ere esaten zaio. ALICE espektrografo ultramore bat da, eta argi ultramoreak sortutako elektroiek ur eta karbono monoxido molekulen aurka talka egin eta haiek hausten dihardutela jakin zen.\nAurrez aipatutako substantziez gain, kometetan formaldehidoa, hidrogeno sulfitoa, hidrogeno zianuroa, sufre dioxidoa eta karbono disulfuroa atzeman daitezke, kopuru txikiagoan. Gainera, metanola, amoniakoa eta metanoa ere topa daitezke kometetan. 67P kometaren haloan gehien atzemandako lau gasak ura, karbono dioxidoa, karbono monoxidoa eta oxigenoa dira.\nX izpiak.\n1996ko martxoan jakin zen kometek X izpiak igortzen dituztela. Aurkikuntza honek ikerlariak harritu egin zituen, izan ere, X izpien igorpena tenperatura oso altua duten gorputzekin lotzen da. Ustez, X izpiak kometak eguzki-haizearekin izaten duen elkarrekintzaren ondorioz sortzen dira: karga handiko ioiek kometaren atmosferan barrena hegan egiten dutenean kometako atomo eta molekulekin talka egiten dute, hala, haien elektroi bat edo gehiago \"erauziz\". Erauzketa honi esker igortzen dira X izpiak eta fotoi ultramore urrunak.\nBehaketa.\nLurreko teleskopio arrunt batekin eta zenbait jakintza eta tresnekin koma baten tamaina kalkula daiteke. \"Mugimendu\" metodoa da horretarako gehien erabilitako bat: lehenik behatzaileak teleskopioa nonbait finkatu behar du, behin horrela, behatzaileak kometaren disko ikusgaiak ikuste-eremutik ateratzeko zenbat denbora behar duen kalkulatu behar du. Denbora hori kometaren deklinazioaren kosinuarekin biderkatu behar da, eta hortik aterako den emaitzak komaren diametroarena izan beharko luke, arkominututan. Kometaren distantzia jakina bada, komaren itxurazko tamaina zehaztu daiteke."}
{"id": "93663", "revid": "56334", "url": "https://eu.wikipedia.org/wiki?curid=93663", "title": "Neferkara Pepyseneb", "text": "Neferkara Pepyseneb, Egiptoko VIII. dinastiako faraoi faraoi bat izan zen, K. a. 2170 inguruan gobernatu zuena, Egiptoko lehen tarteko aroan.\nOrdena Zaharra, Egiptoko VI. dinastiaren amaieran hondoratu zen eta Goi Egiptoko nomoetako gobernariek, euren lurraldeengan nagusitasuna ezarri zuten. Gobernari hau, zailtasun ekonomiko edo politikoen garai batean sortutako denbora baterako agintari kontseilu batetakoa ere izan zitekeen. Egoerak, Menfisen, kaotikoa izan behar zuen, Manetonek, Sexto Julio Afrikanoren arabera, VIII. dinastia \"100 urtez gobernatu zuten bost erregez\" osatu zela baitio.\nIpuurren Papiroa deritzon testuak, egoera kaotiko bat deskribatzen du: sinesgarritasuna galdutako erregeak, Deltaren asiar inbasioa, iraultza desordenak, errege artxibategi eta hilobien suntsipena, ateismoa eta sekretu erlijiosoen hedapena. Ordena Zaharra deritzonaren hondoratzea.\nBere izena, honako hauetan dago:"}
{"id": "93665", "revid": "336", "url": "https://eu.wikipedia.org/wiki?curid=93665", "title": "Alderdi Demokrata Popularra", "text": "Alderdi Demokrata Popularra () Espainia alderdi politiko kristau demokrata izan zen.\nHistoria.\nEspainiako Trantsizio Demokratikoan buruzagiek Zentro Demokratikoaren Batasuna sortzera lagundu zuten 1977an baina 1982an koalizioa utzi eta Partido Dem\u00f3crata Popular sortu zuten.\n1982 eta 1986 artean Alianza Popular eta Alderdi Liberalarekin batera \"Coalici\u00f3n Popular\" sortu zuen.\n1987ko Espainiako Udal Hauteskundetan bakarrik joan eta 319.519 boto eta 1.520 zinegotzi lortu zituen. Urte bereko Europar Hauteskundetan 170.866 boto lortu zituen.\n1989an desagertu eta Alderdi Popularra sortuberrian murgildu zen.\nAlderdikideak.\nPresidenteak \u00d3scar Alzaga eta Javier Rup\u00e9rez izan zituen eta alderdikideen artean Jaime Mayor Oreja, Javier Arenas, Jos\u00e9 Mar\u00eda \u00c1lvarez del Manzano edo Jaime Ignacio del Burgo zeuden."}
{"id": "93666", "revid": "105290", "url": "https://eu.wikipedia.org/wiki?curid=93666", "title": "Ipuurren Papiroa", "text": "Ipuurren Papiroa (Ipuwer papyrus ingelesez), 17 papiro txataletan mantendutako Antzinako Egiptoko olerki bat da, \"Leidengo Papiroa I 344\" izenarekin sailkatua. Herbehereetako Leiden herriko Museo Arkeologiko Nazionalean dago.\n\"Ipuwerren Aieneak\" edo \"Ipuurren Aieneak\" ere deitua da.\nEskuizkribua, Menfisen aurkitu zen, baina, beharbada, Saqqaratik zetorren, 378 zentimetroko luzera eta 18 zentimetroko altuera du. K.a. XIII. mendearen amaieran datatua dago, eta, olerkia idatzi zen garaia zein izan zen ezagutzen ez den arren, adituren batzuk, Egiptoko Tarteko Lehen Aroan idatzi zela iradoki dute, K.a. 1850etik K.a. 1600 arte.\nIstorioa, Egiptoko Antzinako Inperioaren erorketa erakusten zuen elezahar historikotzat hartzen da, edo Egiptoko Tarteko Bigarren Aroan zegoen ustezko kaosak inspiratutako aiene bat, zenbait mende beranduago, edo, beharbada, baita bi gertaeren konbinaketa bat ere.\nIpuurrek (Ipu ur) \"Ipu printzea\", ordena zaharraren aldekoa, desastre naturalez eta kaos egoera batean zegoen Egipto samindu bat deskribatzen du, mundu nahastu bat, non pobrea aberats bihurtzen den, eta, aberatsa, pobre, eta gerra, gosea eta heriotza alde guztietan dauden. Ordena zaharraren erorketa honen zantzu bat, mirabeek euren mirabetza utzi eta errebeldiaz jokatzen duten aienea da.\nHonen ondorioz, eta \"ibaia odola da\" bezalako esaeren ondorioz, batzuk, dokumentua, anakronikoki, Itun Zaharreko Irteera liburuan kontatzen diren Egiptoko Izurrien istorio egiptoar bezala interpretatu dute, eta sarri aipatzen dute Bibliako testuaren froga bezala erakunde erlijiosoren batzuk. Benetan, dirudienez, tradizio luzekoa den kexuko genero literario bat eratzen du, honi buruz, oihartzunak, adibidez, Bizitzari buruzko ilusioa galdutako baten elkarrizketa bere arimarekin aurkitu daitezkeelarik, edo, askoz beranduago, Joben liburuan. Hain zuzen ere, halako testu bat, oso antzeko moduan dago Joben liburuan:\n\"Hel dadila gizateria existituko ez den eguna, gizonek seme-alabarik izango ez dutena, seme-alabarik jaioko ez direna, lur gainean zarata oro desagertuko dena eta gehiago borrokatu behar ez dena\"."}
{"id": "93667", "revid": "105290", "url": "https://eu.wikipedia.org/wiki?curid=93667", "title": "Ar-Abbat\u00e2rik", "text": "Ar-Abbat\u00e2rik (Eguzkiaren Bigarren Aroko 2618-2899, 2825-2899 bitartean errege) edo Tar-Ardamin quenya hizkuntzan, batzuetan Numenorreko gobernarien artean aipatzen da, baina, beste batzuetan aipatu gabe uzten da. Tar-Kalmazilen semea zen, Eguzkiaren Bigarren Aroko 2618an jaio eta Eguzkiaren Bigarren Aroko 2899an hil zena. Gobernarietako bat bezala kontutan hartzen bada, Numenorreko hemeretzigarren erregea izango litzateke.\nAdunaikoz, bre izenak, \"Munduko Zutabea\" esan nahi du, eta, quenyaz \"Munduko Lehena\" esan nahiko luke. Tar-Ardamin, aipatu gabe uzten da Eraztunen Jaunaren A eranskinean agertzen den Numenorreko gobernari zerrendan, baina laburki aipatzen da Numenor eta Erdialdeko Lurraldeko amaitu gabeko ipuinak lanean. Christopher Tolkienek, Amaitu gabeko ipuinak bildu eta editatu zituena, \"Elrosen leinua: Numenorreko erregeak\" atalari buruzko ohar batean, bere aitak, errege hau aipatu gabe uzteko, sekula azaldu ez zuen arrazoiren bat izango zuela pentsatzen du, edo erredakzio akats soil bat baino ez dela, litekeena dena, erregeen zenbaketa sekula ez baita aldatzen. Tar-Herunumen, Tar-Ardaminen semea, Ar-Ad\u00fbnakh\u00f4r izena hartu zuena, orohar, hogeigarren gobernari bezala kontatzen da."}
{"id": "93668", "revid": "56334", "url": "https://eu.wikipedia.org/wiki?curid=93668", "title": "Alderdi Humanista (Espainia)", "text": "Partido Humanista Espainiako alderdi politikoa da, egun Mugimendu Humanistaren parte hartzen duena.\nHistoria.\nNahiz eta 1984an sortu izan, oinarriak Mugimendu Humanistan eta La Comunidad de Silo elkartean ditu, batzuen ustez sekta bat.\n1986ko apirilean Ezker Batua sortzera lagundu eta Rafael De La Rubia presidenteorde bihurtu zen. Hala ere, Espainiako Alderdi Komunistarekin arazoak izan eta laster utzi zuen koalizioa."}
{"id": "93669", "revid": "512", "url": "https://eu.wikipedia.org/wiki?curid=93669", "title": "Eldakar", "text": "Eldakar, Tolkienen legendarium ospetsuan, Gondorreko hogeitabatgarren erregea da. Valakar eta Vidumaviren semea da, Iparraldeko Gizakien printzesa bat, Rhovanioneko Erresumakoa.\nEguzkiaren Hirugarren Aroko 1255. urtean jaio zen, Rhovanionen. Bere izena quenyazkoa da, eta \"Errege Elfoa\" bezala itzul daiteke. Bere amak, Vinitharya izena eman zion, eta hala ezagutua izan zen Gondorreko tronura iritsi zen arte, Eguzkiaren Hirugarren Aroko 1432an.\nBere aitaren erregealdiaren amaieran, eta Eldakarrek nahastutako odola izatearen ondorioz, Gondor hegoaldeko nobleek, Senideen Arteko Borroka bezala ezagutu zena hasi zuten. Tronua hartu eta gutxira, Itsasontzietako Kapitaina zen Kastamir buru zuten nobleei aurre egin behar izan zien, Minas Anor eta Osgiliathen jasanez. Baina, 1437an, tronutik kendua da, eta Rhovanionera ihes egitea beste erremediorik ez zitzaion geratu, geratzen zitzaizion soldaduekin.\nKastamirrek hartu zuen Gondorreko tronua, baina errege ona ez zela frogatu zuen. Ondorioz, Eldakar, Anorien eta Ithilieneko Feudoen matxinada baten buru izan zen, hauei, Kalenardhon eta Iparraldeko Gizakiak batu zitzaizkielarik, eta Kastamir garaitu zuen Eruiko gurutzeen guduan, hau hilez eta, errebeldeak, setiatua izan zen Pelargirren babestera behartuz. Eguzkiaren Hirugarren Aroko 1448an, errebeldeek oraindik itsas boterea zutenez, Pelargir utzi eta Unbarrera ihes egin zuten.\nEldakarrek hartu zuen boterea, eta Osgiliath eta Minas Tirith berreraiki zituen, eta erregealdi on bat izan zuen hurrengo 43 urteetan. Eguzkiaren Hirugarren Aroko 1490ean hil zen, 235 urte bizi izan ondoren, bere etsaiek emandako argudioen funtsik eza frogatu zuena, nortzuk, odol nahastua izateagatik \"Gizakien Erregeen maiestatea kaltetzen zen\" (Eraztunen Jauna, A eranskina). Bere oinordekoa, bere seme txiki Aldamir izan zen, bere seme nagusia zen Ornedil Osgiliathen hil baitzuten, Kastamirrek hiria hartu zuenean."}
{"id": "93670", "revid": "2241", "url": "https://eu.wikipedia.org/wiki?curid=93670", "title": "Rhovanion", "text": "Rhovanion, Eraztunen Jauna eta Silmarillionen, Erdialdeko Lurraldeko eskualde zabal bat da, Mendi Lainotsuen ekialdean. Hemen aurkitzen ziren Oihan Beltza eta Lurralde Nabarrak. Sindarinez, Rhovanionek, \"Galtzearen lurraldea\" esan nahi du. \"Lurralde Latzak\" bezala ere ezagutzen da\nEguzkiaren Hirugarren Aroan, Rhovanionen, Gizakien zenbait erresuma egon ziren, ia beti Gondorren aliatuak izan zirenak. Nagusienetako bat, Gondorreko erregeekin senidetuta egotera ere iritsi zen, Eldakar erregearen garaitik aurrera. Hala ere, Eraztunaren Gerraren garaian, dirudienez, antzinako erresuma horien ezertxo ere ez zen geratzen, Oihan Beltzeko Gizakiak, Beorntarrak, Haraneko Hiriko Gizakiak eta Esgarothekoak bezalako herriak izan ezik. Lurralde hauetan, Anduin ibaitik gertu, bizi izan ziren Eotheodak, Rohirrimen arbasoak. Rhovanionetik datoz, baita ere, Hobbiten arbasoak.\nRhovanion, Tolkienen istorioetan gertatzen diren bidaia garrantzitsu baten eskenategi izan zen: Handik bidaiatu zuen Thrain II.a nanoak, eta han harrapatu eta eraman zuten Dol Guldurrera. Ondoren, handik bidaiatu zuten Thorinek eta bere konpainiak, Ereborrerantz. Lurralde Latzetan zehar bidaiatu zuten Aragornek eta Gandalfek Gollumen bila, eta han harrapatu zuten azkenean, Thranduil erresumara eramanez."}
{"id": "93671", "revid": "105290", "url": "https://eu.wikipedia.org/wiki?curid=93671", "title": "Denboraren Muinoak", "text": "Denboraren Muinoak, Tolkienen legendariumean eta Eraztunen Jauna eleberrian, Eriadorren kokatutako muino kate bat zen, Ekialdeko Bide Handiaren iparraldean eta Iparraldeko Kebraden hegoaldean. Iparraldetik hegoaldera hedatzen ziren, eta, bertako muino nagusia, aldi berean, hegoalderen zegoena ere bazena, Amon S\u00fbl zen.\nEguzkiaren Hirugarren Aroko lehen mila urteetan, Arthedain eta Rhudaur erresumen arteko ekialdeko muga zen, eta, beraz, Dunedainen lehen erresumak gotortuak zeuden, etengabeko leihan baitzeuden bien artean. Angmarren aurkako gerrak gertatu baino lehen, muino hauen magalean biztanleria handia bizi zen arren, gerraren eta jarraikako negu gorrien ondorioz, Eguzkiaren Hirugarren Aroaren amaieran, muinoak biztanlerik gabe zeuden, eta, gotorlekuak, hondakinak baino ez ziren.\nHandik pasa ziren Aragorn, Frodo eta gainontzeko hobbitak Rivendelerako euren bidaian, eta bertako muino nagusian eraso zituzten Nazg\u00fblek."}
{"id": "93672", "revid": "4586125", "url": "https://eu.wikipedia.org/wiki?curid=93672", "title": "Partido Obrero Socialista Internacionalista", "text": ""}
{"id": "93673", "revid": "105290", "url": "https://eu.wikipedia.org/wiki?curid=93673", "title": "Folkwine", "text": "Folkwine, Tolkienen legendariumeko pertsonaia bat da, eta, bere istorioa, Eraztunen Jauna eleberriaren eranskinetan kontatzen da. Rohirrim bat da, Rohaneko hamalaugarren erregea. Folka Ehiztariaren semea, Eguzkiaren Hirugarren Aroko 2830ean jaio zen.\nHistoria.\nEguzkiaren Hirugarren Aroko 2864an koroatua izan zen, bere aita ehizaldi batean hil ondoren.\nBere erregealdian, Haradrimen aurka borrokatu zuen eta Mendebaldeko Foldea birkonkistatu zuen, Dunledinarrek, Adorn eta Isen ibaien arteko eskualdean okupatu zutena.\nLau seme-alaba izan zituen, hiru seme eta alaba bat. Bere seme bikiak ziren Folkredek eta Fastredek, Gondorgatik borrokatu zuten Haradrimen aurka, baina guduan hil ziren.\nEguzkiaren Hirugarren Aroko 2903an hil zen, 73 urte zituela eta horietatik 39 errege bezala eman ondoren. Bere oinordekoa, bere seme Fengel izan zen."}
{"id": "93675", "revid": "336", "url": "https://eu.wikipedia.org/wiki?curid=93675", "title": "Perimede (Eoloren alaba)", "text": "Perimede, greziar mitologian, azti bat izan zen, Eoloren alaba, Akeloo ibaiak jazarri zuena, eta, honekin, Hipodamo eta Orestes izan zituena. Arrazoi honegatik, bere aitak itsasora bota zuen eta Poseidonek uharte bihurtu zuen."}
{"id": "93676", "revid": "105290", "url": "https://eu.wikipedia.org/wiki?curid=93676", "title": "Hipodamo", "text": "Hipodamo, Hipodamas edo Hipodamante, greziar mitologiako zenbait pertsonaiaren izena da:\nAldi berean, arkitekto greziar baten izena ere bada, Hipodamo Miletokoa."}
{"id": "93677", "revid": "105290", "url": "https://eu.wikipedia.org/wiki?curid=93677", "title": "Eurite", "text": "Eurite, greziar mitologiako bi pertsonairen izena da:"}
{"id": "93678", "revid": "105290", "url": "https://eu.wikipedia.org/wiki?curid=93678", "title": "Palamedes", "text": "Palamedes, greziar mitologian, Nauplioren semea, atsotitz irudimenaren heroietako bat zen.\nHistoria.\nOdiseo, Troiako Gerrara joateko beharretik libratzen saiatu zenean, erotuta zegoela argudiatuz, Palamedesek trikimailua deskubritu zuen. Mendeku bezala, Odiseok, gutun bat faltsifikatu zuen, non Troiako errege zen Priamok, Palamedesi, greziarrak urrearen truke traditzea proposatzen zuen. Odiseok, urrea, Palamedesen dendan ezkutatu zuen, eta hau, greziar armadak harrikatu zuen hil arte. Naupliok, bere semearen heriotza, greziar flota, Troiatik itzultzen ari zela seinale faltsuen bidez galduaraziz mendekatu zuen.\nAsmakizunak.\nPalamedesi buruz, xakea eta dado jokoa asmatu zituela esaten zen. Higinok, bere \"Fabulak\" lanean, greziar alfabetoaren zati baten asmakuntza ematen dio.\nFilostratok, itsasargien, balantzaren, diskoaren eta zaindariak dituen goardiaren asmakuntza ematen dizkio. Ziuraski, Palamedesi ematen zaizkion asmakuntza guzti hauek, euren jatorria Kretan izango zuten."}
{"id": "93679", "revid": "105290", "url": "https://eu.wikipedia.org/wiki?curid=93679", "title": "Berdeak (Euskal Herria)", "text": "Berdeak euskal alderdi politiko ekologista izan zen. Espainiako Los Verdes konfederazioan sartuta zegoen eta iparraldeko Euskal Herriko Berdeak - Les Verts du Pays Basque alderdiarekin senidetu zen. Eremua Hego Euskal Herria bazen ere, emaitzak Gipuzkoa eta Bizkaian lortu zituen. 2011n Equo alderdian integratu ziren.\nHistoria.\nBerdeak alderdiaren oinarriak 1990ean sortutako Euskal Herriko Berdeak-Euskal Berdeak alderdian daude, Espainiako Los Verdes konfederazioan sartuta zegoela.\n1992an, 1990eko Eusko Legebiltzarrerako hauteskundetan zerrendaburua zen Juantxo Dom\u00ednguezek alderdia utzi eta, zenbait kidekin batera, Berdeak sortu zuen. 1992ko ekainaren 16an erroldatu eta egoitza Donostian jarri zuten. Egungo bozeramaleak Florent Marcellesi (Bilbon) eta I\u00f1igo Agirre Arrieta (2007. urtetik Mutrikuko ziegotzia dena) dira.\nEmaitzak.\nLehendabizikoz 1993ko Espainiar Hauteskunde Orokorretan hartu zuten parte. 1994an Ezker Batuarekin batera Eusko Legebiltzarrerako hauteskundetan parte hartu eta 6 eserleku lortu zituzten, horietako bat Juantxo Dom\u00ednguez.\n1995ean berriro Ezker Batuarekin batera Udal eta Foru Hauteskundetan hartu zuten parte. Araban eta Gipuzkoan batzarkide bana lortu zituzten. Euskal Herriko Berdeak, oraindik Espainiako Los Verdes konfederazioan sartuta zegoela, ez zuen parte hartu.\n1995ean Berdeak alderdiak Los Verdes birsortzeko Granadako Kongresuan hartu zuen parte. Los Verdes konfederazioa bihurtu eta Berdeak konfederazioa osatzea erabaki zuen. Euskal Herriko Berdeak horrela desagertu eta alderdikideak Berdeak sartu ziren.\n1998ko Eusko Legebiltzarrerako hauteskundetan Ezker Batuarekin aurkeztu bazen ere, Berdeak 1999ko Udal eta Foru Hauteskundetan eta Europar Hauteskundetan bakarrik aurkeztu zen. Azken hauteskunde hauetan eserleku bat lortzekotan izan ziren. 2000ko Espainiar Hauteskunde Orokorretan bakarrik izan ziren.\n1999an, notario-aktaren bitartez, Ezker Batuarekin izandako aliantza bukatu zuten. Ezker Batuak Ezker Batua-Berdeak izena mantendu bazuen ere, ez zituen Berdeak alderdiaren kideak izan. Hortik aurrera, saiatu ziren Berdeak izena kentzea.\n2004an ez ziren Europar Hauteskundetan aurkeztu, Los Verdesek PSOErekin akordio bat sinatu zuelako.\n2005eko Eusko Legebiltzarrerako hauteskundetan Berdeak eta Zezenketen Aurkako eta Animalien Aldeko Alderdiak sortu zuten koalizioak 4.049 boto (%0,30a) lortu zituen, eserlekurik ez.\n2007ko Foru eta Udal Hauteskundetan, Berdeak bakarrik izan zen. Zenbait udalerritan, tartean Sopelan, Getxon eta Mutrikun, bertako zerrendekin batera joan zen. Foru Hauteskundetan %1,5a lortzeaz gainera, Mutrikun hiru zinegotzi (botoen %25a) eta Sopelan bat (botoen %5,7a) lortu zituzten. Getxon botoen %3,3a eta Bilbon %0,86a lortu zuten.\n2008ko Espainiar Hauteskunde Orokorretan bere kabuz 6.434 boto (%0,57a) lortu zituzten eta 2009ko Eusko Legebiltzarrerako hauteskundetan 5.531 (%0,54a).\n2011n Equo alderdian integratu ziren."}
{"id": "93680", "revid": "105290", "url": "https://eu.wikipedia.org/wiki?curid=93680", "title": "Zizel", "text": "Zizela mailu egoki batekin kolpatuz hotzean materiala (harria, gehienetan) mozteko, ildotzeko edo arbastatzeko erabiltzen den esku tresna bat da. Erabilerarekin, zizelaren mozketa ahoa kaltetzen da, eta zorroztu behar da. Zizela segurtasunez erabiltzeko, eskularruak erabiltzea gomendatzen da. Eskulturagintzan maiz erabiltzen da."}
{"id": "93681", "revid": "448", "url": "https://eu.wikipedia.org/wiki?curid=93681", "title": "Mart\u00ednez-Rivas etxea", "text": "Mart\u00ednez-Rivas etxea edo Santa Clara jauregia Getxoko (Bizkaia) jauregi bat da, Neguri auzoan kokatua, Foruak kaleko seigarren zenbakian. 1902an diseinatu zuen Jos\u00e9 Mar\u00eda Basterra arkitektoak, Pedro Chalbaudentzat, eta \"old english\" izeneko arkitektura estiloari jarraikiz eraikita dago.\nEraiki eta urte gutxira Jose Maria Martinez de las Rivasek erosi zion Pedro Chalbaudi, eta ondoren Manuel Mar\u00eda Smithek eraikina erabat eraberritu zuen, 1918. urtean. Eraberritze hartan Ana erreginaren estiloko apaindurak jarri zitzaizkion egiturari, eta horrez gain Smithek ingeles gazteluaren itxura eman zion jauregiari.\nJauregian, gaur egun, Getxoko Udalaren bulego batzuk daude."}
{"id": "93682", "revid": "4380", "url": "https://eu.wikipedia.org/wiki?curid=93682", "title": "Manuel Maria Smith", "text": ""}
{"id": "93683", "revid": "536", "url": "https://eu.wikipedia.org/wiki?curid=93683", "title": "Trintxa", "text": "Trintxa, arotzgintzan erabiltzen den mozketa askeko esku tresna bat da. 4 eta 40 milimetro arteko zabalera duen burdin altzairuztatuko orri batetaz osatua dago, alaka batek eratutako aho batekin eta zurezko kirtenarekin. Kirtenetik ahora duen neurria, 20 zentimetro ingurukoa da. Ahoaren angelua, 25 eta 40\u00ba bitartean dago, landu beharreko zuraren arabera: zur biguna, angelu txikiagoa, zur gogorra, angelu handiagoa.\nTrintxak, mozketak, koskak, beheraguneak eta zurean gainerliebeko lan artisau artistikoak egiteko diseinatzen dira. Eskuen indarrarekin edo zurezko mailu baten laguntzarekin lantzen duena, trintxaren buruan jotzen duena."}
{"id": "93684", "revid": "448", "url": "https://eu.wikipedia.org/wiki?curid=93684", "title": "Rosales egoitza", "text": "Rosales egoitza Bizkaiko Getxo udalerriko Neguri auzoko jauregi bat da, XX. mendearen hasieran eraikia. Rafael Garamendi arkitektoak diseinaturiko landetxea hau 1917 eta 1920. urteen artean eraiki zuten, Juan Jose Uriberentzat. Garai hartako Getxoko eraikin gehienetan bezala, ingeles estiloa da nagusi, ekarpen erregionalisten nahastearekin.\n1986. urtean, etxalde oso bat hartzen duen jauregi hau Seguros Bilbaok erosi zuen, eraikina eraberritu, eta bere beharretara egokitu. Eraikin nagusiaren ondoan, antzinako garajea eta etxeko zaindariaren etxea daude."}
{"id": "93685", "revid": "105290", "url": "https://eu.wikipedia.org/wiki?curid=93685", "title": "Euskal Herriko Berdeak-Euskal Berdeak", "text": "Euskal Herriko Berdeak-Euskal Berdeak euskal alderdi politiko ekologista izan zen, egun Berdeak alderdian murgilduta dagoela.\nHistoria.\nEuskal Herriko Berdeak-Euskal Berdeak 1990ean sortu zen, Espainiako Los Verdes alderdiaren euskal saila izanik.\n1990eko Eusko Legebiltzarrerako hauteskundetan parte hartu eta 4.199 boto (%0,41a) lortu zituen.\n1992an, 1990eko Eusko Legebiltzarrerako hauteskundetan zerrendaburua zen Juantxo Dom\u00ednguezek alderdia utzi eta, zenbait kidekin batera, Berdeak sortu zuen.\n1995eko Udal eta Foru Hauteskundetan ez zuen parte hartu, Berdeak alderdi ekologista bakarra izanik.\n1995ean Los Verdes birsortzeko Granadako Kongresua egin zuten. Los Verdes konfederazioa bihurtu eta Berdeak konfederazioa osatzea erabaki zuenez Euskal Herriko Berdeak desagertu eta alderdikideak Berdeak alderdian sartu ziren."}
{"id": "93686", "revid": "15251", "url": "https://eu.wikipedia.org/wiki?curid=93686", "title": "Artatza jauregia", "text": "Artatza jauregia Leioako Artatza auzoan dagoen jauregia da. 1914. urtean diseinatu zuen Manuel Mar\u00eda Smith arkitekto bizkaitarrak Victor Txabarri Anduiza industrialarentzat. Eraikina Ana erregina estilo ingelesean diseinatua dago eta aditu askoren ustetan Smithen eraikinik onenen artean dago.\nEraikina hainbat zatitan banatuta dago, alde nagusia, zerbitzarien eremua, gonbidatuentzako eremua, umeentzako gunea eta kapera. Jauregi nagusiaren inguruan bestelako egiturak altxatu ziren, tenis-pistak eta croquet zelaia zeuden tokian. 1989an Eusko Jaurlaritzak eraikina erosi eta gaur egun jauregi inguruko lorategiak publikoak dira."}
{"id": "93688", "revid": "336", "url": "https://eu.wikipedia.org/wiki?curid=93688", "title": "Salomon itsasoa", "text": "Salomon itsasoa Ozeano Bareko hego-mendebaleko itsaso irekia da, Ginea Berria, Britainia Berria eta Salomon Uharteen artean dagoena. 720.000 kilometro koadroko eremua hartzen du. Itsaso sakona da, bereziki iparraldeko Bretainia Berriko fosa (9.140 metroko sakonera), erdialdeko Salomon uharteetako beheragunea eta hego-ekialdeko San Kristobal fosa. Itsaso honen ertzeko hiririk garrantzitsuena Honiara da, Salomon uharteen hiriburua, Guadalcanal uhartean.\nBigarren Mundu Gerran, Salomon itsasoan izan zen Estatu Batuen eta Japoniaren arteko itsas borrokarik handiena."}
{"id": "93689", "revid": "90523", "url": "https://eu.wikipedia.org/wiki?curid=93689", "title": "Euzkotar Erkal Abertzale Alderdia", "text": "Euzkotar Erkal Abertzale Alderdia (gaztelaniaz: \"Partido Republicano Nacionalista Vasco\") Hego Euskal Herriko alderdi politikoa izan zen, 1911n sortua. Lehentxeago \u20141909. urtean\u2014 sortutako Euzkotar Abertzale Alderdi Liberalak hasia zuen bideari jarraitu zion.\nJeltzaleen \u00abJaun-goikua eta Lagi-za\u0155a\u00bb goiburuari kontra eginez, \u00abAberria eta Askatasuna\u00bb hartu zuten goiburutzat.\nPedro Sarasketak, Segundo Ispizuak eta Francisco Ulaziak 1911n sortu zuten Euzkotar Erkal Abertzale Alderdia, Eusko Alderdi Jeltzaletik aldentzen zen aukera aurrerakoitzat. Eredutzat hartu zuen Kataluniako Uni\u00f3 Federal Nacionalista Republicana.\n\"Azkatasuna\" aldizkaria argitaratu zuten, eta Bilboko Euzkotar Erkal Abertzale Batzokia zuten egoitza. Antza denez, egoitza hori inauguratzeko ekitaldian, jeltzaleek liskarra sortu zuten, han jarrita zegoen Sabino Arana Goiriren erretratua kendu nahian. Alderdiak ez zuen luzaro iraun.\nEusko Abertzale Ekintzaren aurrekari garbia da."}
{"id": "93690", "revid": "336", "url": "https://eu.wikipedia.org/wiki?curid=93690", "title": "Midgard", "text": "Midgard eskandinabiar mitologian (antzinako eskandinabieraz Mi\u00f0gar\u00f0r), Odinek eta honen anaia ziren Vilik eta Vek sortutako gizakien mundua da, Ymir jatorrizko erraldoiarekin izandako borrokaren ondoren. Izenaren etimologia, mi\u00f0/mid (erdia) eta gar\u00f0r/gard (finkapena) hitzetik dator. Gar\u00f0r hitz eskandinabiarra, egungo bi hitz eskandinabiarrekin lotua dago: g\u00e5rd (patioa, etxaldea, landetxea, ingelesez \"yard\") eta \"g\u00e4rd\" (eskorta, \"hesi baten bidez inguratutako landa ereina\"). Zentzu horretan, gizakiek finkatutako lurra irudikatzen du, \"finkapen/bizileku bat mundu ezagunaren erdian\". Hortik \"Erdiko Lurraldea\" ohiko izena.\nGuduaren ondoren, Odinek eta honen anaia Vili eta Vek, Ymir erraldoiaren gorpua hartu eta abismo handira eraman zuten, bertan bizitzeko moduko mundu bat sortzen hasteko. Honela, bere larruarekin, lurra sortu zuten, bere odol eta izerdiarekin, ozeanoak, bere hezurrekin, harkaitz eta mendiak, bere ilearekin, landaretza, bere hortzekin, amildegiak, non erraldoiaren bekainak ere jarri zituzten, itsasoarekin muga egiteko. Lan hau amaitzeko, jainkoek, mundu hau, garaituaren burezurrarekin ixtea pentsatu zuten, lau nanori, hori eusteko esanez. Hauek, Nor\u00f0ri, Su\u00f0ri, Austri eta Vestri deitzen ziren, eta lau puntu kardinalak irudikatzen zituzten. Zeruko ganga, garaituaren burezurrarekin jarri ondoren, bere garuna airetik zatitu zen, hodeiak sortuz.\nHala ere, lurralde berri hau oraindik ilun zegoen, eta, beraz, jainkoek, Muspelheimera joatea erabaki zuten, Surtren ezpatako txinpartak lapurtzeko. Bi handienekin, Eguzkia eta Ilargia sortu zituzten, eta, gainontzekoekin, izarrak. Eguzkia eta Ilargia, Midgard gainean etengabe biratuko zuten bi gurditan jarriak izan ziren, zeruan txandakatuz, eguna eta gaua sortzeko. Gurdien etengabeko bira mantentzeko, Skoll eta Hati otsoek jazar zitzatela egin zuten, harrapatzen saiatuz, baina lortu gabe, salbuespeneko uneetan izan ezik, eklipseetan alegia. Bi otsoek, batak gaitzespena eta besteak gorrotoa irudikatzen zuten. Eguzkiaren gurdia, Skin zaldi zuriak tiratzen zuen, bere trotearekin eguneko argi dizdiratsua sortzen zuena, Ilargiarena, Hrimek tiratzen zuen bitartean, bere igaroan, ihintza eta antzigarra sortzen zituen zaldi beltza.\nJainkoek, eurek egindako lana ikusi zutenean, negua eta gaua urtaroak baino ez zituzten gehitu, eta lehen gizakiak hartzeko prest zegoela pentsatu zuten."}
{"id": "93691", "revid": "105290", "url": "https://eu.wikipedia.org/wiki?curid=93691", "title": "Ve (jainkoa)", "text": "Ve \u00c6sirretako bat zen, Bestla eta Borren semea eskandinabiar mitologian. Bere anaiak, Vili eta Odin ziren. Gizateriari, hitzegiteko ahalmena eta kanpo zentzumenak emateagatik ezaguna zen. Lokiren arabera, Lokasennan, Odinen emazte zen Friggen maitalea zen.\nVolusp\u00e4n, lehen gizona zen Ask eta lehen emakumea zen Emblaren sorreran, H\u0153nir eta L\u00f3\u00f0urren laguntza jaso zuen Odinek. Gylfaggining lanean, bi hauen ordez, Odinen anaiak diren Vili eta Ve agertzen dira. Snorri Sturlusonek Volusp\u00e4 ezagutzen zuenez, oso litekeena da L\u00f3\u00f0urr, Ve jainkoarentzako beste izen bat izatea."}
{"id": "93692", "revid": "105290", "url": "https://eu.wikipedia.org/wiki?curid=93692", "title": "Euskal Kristau Demokrazia", "text": "Euskal Kristau Demokrazia (EKD) (gaztelaniaz \"Democracia Cristiana Vasca\", \"EKD\") euskal alderdi politiko kristau demokrata izan zen. Eskuineko alderdi ez abertzaleen artean euskal autonomia estatutuaren aldeko jarrera hartu zuen bakarra izan zen. Buruzagi nagusiak Julen Guim\u00f3n eta Fernando Buesa izan zituen.\n1976an sortua eta 1977ko hasieran legeztatua, \"Konpromiso autonomikoa\" izeneko agiria sinatu zuen 1977ko maiatzean, EAJ, PSE-EE-PSOE, EAE-ANV, EPK eta ESEIrekin batera. Bertan, hauteskundeetan aukeratutako euskal ordezkariek Autonomia Estatutua garatzea aldarrikatzen zen.\n1977ko Espainiar Hauteskunde Orokorretan hartu zuen parte Araba, Bizkaia eta Gipuzkoan, non Equipo Dem\u00f3crata Cristiano del Estado Espa\u00f1ol alderdiaren laguntza izan zuen. 25.000 boturekin (%2,58a) zortzigarren indarra izan zen, eserlekurik eskuratu gabe. Emaitzarik hoberenak Gipuzkoan izan zituen (botoen %5,02), batez ere, herrialde honetan UCD eta AP ez aurkeztearen ondorioz.\nEmaitza txarrak zirela eta, alderdikide gehienak UCD alderdian sartu ziren. Hala ere, militante batzuek, tartean Fernando Buesak, Euskadiko Alderdi Sozialistan bukatu zuten.\nNahiz eta azken hiru hamarkadetan inongo jarduerarik ez eduki, EKD oraindino erroldatutako alderdia da."}
{"id": "93694", "revid": "58701", "url": "https://eu.wikipedia.org/wiki?curid=93694", "title": "Priestess", "text": "Priestess Mikey Heppnerek, Mike Dyballek, Vince Nudok eta Dan Watchornek 2003. urtean Montrealen (Quebec) sortutako hard rock musika talde kanadarra da."}
{"id": "93696", "revid": "6327", "url": "https://eu.wikipedia.org/wiki?curid=93696", "title": "Ilandia", "text": ""}
{"id": "93697", "revid": "886", "url": "https://eu.wikipedia.org/wiki?curid=93697", "title": "Pohjanmaa", "text": ""}
{"id": "93698", "revid": "6327", "url": "https://eu.wikipedia.org/wiki?curid=93698", "title": "Benazko Finlandia", "text": ""}
{"id": "93700", "revid": "87752", "url": "https://eu.wikipedia.org/wiki?curid=93700", "title": "Megadeth", "text": "Megadeth Dave Mustainek, Metallica taldetik kanporatua izan ondoren, 1983. urtean Los Angelesen sortu zuen heavy metal musika talde estatubatuarra da."}
{"id": "93702", "revid": "56334", "url": "https://eu.wikipedia.org/wiki?curid=93702", "title": "Pan (satelitea)", "text": "Pan Saturnotik gertuen dagoen satelitea da. Saturnoren A eraztuneko Encken dibisioan dago. Batzuetan Saturno XVIII izena jasotzen du.\nMark R. Showalterrek aurkitu zuen 1990. urtean, Voyager 2 espazio zundak 1981. urtean atera zituen irudiekin."}
{"id": "93703", "revid": "880", "url": "https://eu.wikipedia.org/wiki?curid=93703", "title": "Zientzia politiko", "text": ""}
{"id": "93704", "revid": "1009518", "url": "https://eu.wikipedia.org/wiki?curid=93704", "title": "Whisky", "text": ""}
{"id": "93705", "revid": "23317", "url": "https://eu.wikipedia.org/wiki?curid=93705", "title": "UNE", "text": "UNE edo Une Nare Eza euskal metal eta rock musika taldea da."}
{"id": "93706", "revid": "1781", "url": "https://eu.wikipedia.org/wiki?curid=93706", "title": "Bedar", "text": ""}
{"id": "93752", "revid": "1781", "url": "https://eu.wikipedia.org/wiki?curid=93752", "title": "Bayarcal", "text": ""}
{"id": "93753", "revid": "119347", "url": "https://eu.wikipedia.org/wiki?curid=93753", "title": "OST (musika-taldea)", "text": "OST 1995eko udan sortutako euskal metal, rock eta trash musika taldea da. Lau kantuko maketa kaleratu zuten \"Galderak\" izenekoa eta 1996an beren lehen diskoa kaleratu zuten \"Hitzak-Hotsak\" izenarekin. 1998an beren bigarren diskoa kaleratu zuten \"Salbuespena\". Garai hortan eszenatokia konpartitu ahal izan zuten Koma, Su ta Gar, Berri Txarrak, Pi L.T., S.A., Latzen, Ktulu edota A.N.I.M.A.L. mailako taldekin.\nBeren hirugarren diskoa, \"Ostinato\", ez zuten 2007ra arte kaleratu izandako eragozpenengatik.\nLaugarrena, \"Inorena ez den lurrean\" 2008an kaleratzen dute.\nBostgarrena, \"Bost\" izenekoa, 2011 kaleratu zuten eta zuzeneko berezi baten aurkeztu, Angelus Apatrida taldearekin, Bermeon.\nLehen diskoa, \"Hitzak-Hotsak\", 20 urte betetzen ditu 2016an, horregatik kaleratuko dute lan berezi bat EP formatoan. Hortan ari dira."}
{"id": "93754", "revid": "336", "url": "https://eu.wikipedia.org/wiki?curid=93754", "title": "OST", "text": "OST eta Ost izenarekin honako daude:"}
{"id": "93755", "revid": "1781", "url": "https://eu.wikipedia.org/wiki?curid=93755", "title": "Benizalon", "text": ""}
{"id": "93756", "revid": "448", "url": "https://eu.wikipedia.org/wiki?curid=93756", "title": "Aralarko San Migelen santutegia", "text": ""}
{"id": "93757", "revid": "448", "url": "https://eu.wikipedia.org/wiki?curid=93757", "title": "San Migel Aralarkoa", "text": ""}
{"id": "93758", "revid": "1491", "url": "https://eu.wikipedia.org/wiki?curid=93758", "title": "Soprano", "text": "Sopranoa emakumeek duten ahotsik altuena da. Eskuarki sopranoek eramaten dute melodia. Euskal Herriko sopranorik ospetsuenak, musika klasikoan, Ainhoa Arteta eta Pepita Enbil dira; eta musika klasikoaz kanpo ere badira soprano ospetsuak, hala nola Mariah Carey estatubatuarra."}
{"id": "93759", "revid": "1781", "url": "https://eu.wikipedia.org/wiki?curid=93759", "title": "Cobdar", "text": ""}
{"id": "93760", "revid": "1781", "url": "https://eu.wikipedia.org/wiki?curid=93760", "title": "Dalias", "text": ""}
{"id": "93762", "revid": "105290", "url": "https://eu.wikipedia.org/wiki?curid=93762", "title": "Guip\u00fazcoa Unida", "text": "Guip\u00fazcoa Unida (GU) Gipuzkoako alderdi politiko erregionalista izan zen.\nAlianza Popular koalizioaren saila izan zen Gipuzkoan. Koalizioak, ETA eta zuen itxuragatik, GU erabili zuen abertzaletasunaren aurka erregionalismo bultzatzeko asmotan. Gipuzkoako erregionalismoak UAk Araban edo UPNek Nafarroan izan zuten iturri bera izan zuen.\n1977an Espainiar Hauteskunde Orokorretan hartu zuen parte. Laugarrena izan zen, 27.000 boto (%8,16a) lortuz. Hala ere, ezin zuen eserlekua lortu Euskadiko Ezkerrak 4.000 boto gehiago lortu zituelako.\nGipuzkoan GU, EKD eta Dem\u00f3cratas Independientes Vascosek guztira botoen %18a lortu bazuten ere ez zuten eserlekurik izan.\n1977tik aurrera, Gipuzkoan Alianza Popular aurkeztu zen.\nHiru hamarkadetan inaktiboa izan bada ere, GU oraindino erroldatutako alderdia da."}
{"id": "93763", "revid": "1781", "url": "https://eu.wikipedia.org/wiki?curid=93763", "title": "Fondon", "text": ""}
{"id": "93764", "revid": "1781", "url": "https://eu.wikipedia.org/wiki?curid=93764", "title": "Gador", "text": ""}
{"id": "93767", "revid": "105290", "url": "https://eu.wikipedia.org/wiki?curid=93767", "title": "Dem\u00f3cratas Independientes Vascos", "text": "Dem\u00f3cratas Independientes Vascos (DIV) Gipuzkoako alderdi politikoa izan zen.\n1977ko Espainiar Hauteskunde Orokorretan Gipuzkoan aurkeztu zen, Zentro Demokratikoaren Batasuna ordezkatuz. Botoen %4,68a lortu zuen, zazpigarrena izanik. Ez zuen eserlekurik izan.\nGipuzkoan GU, EKD eta Dem\u00f3cratas Independientes Vascosek guztira botoen %18a lortu bazuten ere ez zuten eserlekurik izan.\n1977tik aurrera, Gipuzkoan Zentro Demokratikoaren Batasuna (UCD) aurkeztu zen eta DIV ez zuen berriro parte hartu. Alderdikideak zein hautagaiak UCD alderdian sartuko ziren, tartean Jaime Mayor Oreja gaztea."}
{"id": "93768", "revid": "1781", "url": "https://eu.wikipedia.org/wiki?curid=93768", "title": "Gergal", "text": ""}
{"id": "93769", "revid": "119347", "url": "https://eu.wikipedia.org/wiki?curid=93769", "title": "Posio", "text": "Posio Lappi lurralde finlandiarreko udalerri bat da, Ouluko lurraldearen mugan dagoena. Ia Gipuzkoaren bikoitza den udalerri honen azaleraren %15a, ur-eremua da, izan ere, aintzira gehien dauden Lappiko eremua da; esaterako, Livoj\u00e4rvi, Posionj\u00e4rvi eta Yli-Kitka aintzirak. Gainera, eremu babestuenetariko bat ere bada, bertan baitaude Riisitunturi eta Sy\u00f6te Parke Nazionalak; izan ere, udalerria aintziraz eta basoz, izeidiez (izei gorriak) josita dago. Bertako animalia ospetsuenak Lappiko elur-oreinak eta hartz arreak dira. Gutxi gorabehera, 4.000 biztanle bizi dira eta denak suomieraz mintzo dira; izan ere, Erdi Aro amaieran hemen bizi ziren samitarrak iparraldera joaten hasi ziren finlandiarren etorrera zela-eta, eta honela, samiera galduz joan zen.\nIndustriak eragina izan du, izan ere, bertan sortuak baitira Fenestra ate eta leihogintza eta Pentik zeramika erakundeak. Hala ere, turismoak eragin handiagoa du, hala nola, Riisitunturi eta Sy\u00f6te Parke Nazionalei eta Korouma arroila eta Simoj\u00e4rvi eta Soppana aintziretako eremu babestuei esker. Urtero hamaika turista gerturatzen da naturaz gozatzeko asmoz.\nUdalerriaren biztanleria herrixka askotan dago banatua; garrantzitsuenak, Ahola, Aittaniemi, Jumisko, Kuloharju, Lohiranta, Maaninkavaara, Raistakka, Sirni\u00f6 eta Posion kirkonkyl\u00e4 bera. Bizilagunak Kemij\u00e4rvi, Rovaniemi eta Salla udalerriak iparraldean, Ranua mendebaldean eta Ouluko lurraldeko udalerriak diren Kuusamo, Pudasj\u00e4rvi eta Taivalkoski hegoaldean dira.\nGeografia.\nUdalerria Finlandia iparraldeko Lappi eskualdean dago, Ekialdeko Lappi azpieskualdean eta Zirkulu Polar Artikoaren azpian. Bere bizilagunak, Kemij\u00e4rvi eta Salla iparraldean, Ranua eta Rovaniemi mendebaldean, eta Kuusamo, Pudasj\u00e4rvi eta Taivalkoski udalerri ipar ostrobotniarrak hegoaldean dira. Posiok 3.545,23 km\u00b2-ko azalera dauka, Iparraldea baino handiagoa da, eta aintzira eta zingira gehien dauden Lappiko eremuan dago. Uraz gain, baso borealak dira nagusi; sahastiak, haltzadiak, urkidiak, makaldiak, pinudiak eta izeidiak dira zuhaizti ohikoenak .\nKlima subartikoa da nagusi, prezipitazio urriekin urte osoan zehar. Udak motzak eta epelak dira, eta ekain eta uztail bitarteko hiru astetan (ekainaren 9tik uztailaren 4ra), eguzkia ez denez guztiz ezkutatzen, gau zuri fenomenoa ematen da; hau da, nahiz eta eguzkia ez den ikusten, honen argitasunak gau osoan zehar argitzen jarraitzen du. Negu izoztuak aldiz, luzeak izan ohi dira (zazpi hilabete gutxi gorabehera), eta lurzoru elurtuak azarotik maiatzera arte irauten du. Samiek, antzinean eta gaur egun oraindik egiten dituzten egutegietan, Lappiko klima ulertzeko lagungarri diren zortzi urtaro bereizten dituzte: \"udaberri-negua, udaberria, aitzinuda, uda, aitzinudazkena, udazkena, aitzinegua\" eta \"negu iluna\". Iparrargiak bestalde, oso ohikoak izaten dira neguko gau ilun eta oskarbietan, batez ere, irailean, urrian, otsailean eta martxoan .\nGuztira, ia 3.000 baino aintzira eta zingira gehiago daude udalerrian, eta Livojoki eta gainontzeko ibai emaritsuekin batera, 506,17 km\u00b2-ko ur-azalera osatzen dute; udalerriaren azalera osoaren %14a baino gehiago. Ur-azalera handiena duen Lappiko udalerria da. Aipatzekoak dira hala nola, Ala-Suolij\u00e4rvi, Kemij\u00e4rviko mugan dagoen Irnij\u00e4rvi, Kaukuanj\u00e4rvi, Kynsij\u00e4rvi, Livoj\u00e4rvi, Murtoselk\u00e4, udalerriaren izen bereko Posionj\u00e4rvi, Yli-Suolij\u00e4rvi eta, batez ere, Yli-Kitka aintzira erraldoia. Yli-Kitka hain zuzen, Finlandiako hamazazpigarren eta Lappiko hirugarren aintzira handiena da. Ibaien nagusien artean Livojoki dugu luzeena, eta lutxoperka eta izokina bezalako ur gezatako arrainak gustora bizi dira bertan .\nUdalerrian Karelidak hasten dira, eta Posioko muino garaiena mendikate honetako muinoa dugu, 465 metroko Riisi hain zuzen. Korouoma arroila ere aipatzekoa da, 130 metroko sakonera duen Lappiko arroila sakonena.\nLandaredia eta udalerriko faunak oso aberatsak dira eta ondorioz, Posiok natura babesteko hainbat egitasmo gauzatu ditu; guztira, bi parke nazional (Riisitunturi eta Sy\u00f6te), natura erreserba hertsi bat (Korouoma) eta Simoj\u00e4rvi eta Soppana izeneko ingurune babestu bat daude. Bertan, altzeak, azeri artiko eta gorriak, elur-orein basati eta etxekotuak, hartz arreak, igarabak, ipar katamotzak, jatunak, otsoak eta urtxintxa hegalariak bezalako ugaztunak aurki daitezke. Hegaztien artean, aipatzekoak dira aliota arktikoak, arrano beltz eta belatz txikia bezalako harrapariak, bernagorriak, luma dotoreko borrokalariak, elur-berdantzak, enara azpizuriak, hontz gabiraiak, ipar-gailupak, ipar-kaskabeltzak, istingor arruntak, itsas arrano buztanzuriak, kaskabeltz arruntak, kuliska pikartak, kurlinta bekaindunak, laponiako berdantzak, larre-buztanikarak, marikoi isats-luzeak, mendebal-txori mokomeheak, mendi-eskinosoak, mendi-txontak, mirotz zuriak, mokokerrak, negu-txirtak, negu-txontak, paparrurdinak, siberiar eskinosoak, txirri hankalaburrak, txirritxo handiak, txoka gorritzak, urre-txirri arruntak, zapelatz galtzadunak, zingira-hontzak eta zozo paparzuriak. Gainera, hamazazpi ur-hegazti espezie desberdin aurkitu daitezke aintziretan, haien artean, ahate gorriztak, ahatebeltzak, ahatebeltz hegalzuriak, beltxarga oihulariak, murgilari handiak, zerra txikiak, eta antzara hankagorriztak, hankahoriak, muturzuriak eta nanoak. Elur-berdantzak, elur-hontzak, eper zuriak, eskandinaviako lagopodoak, kaskabeltz handiak, laponiako kaskabeltzak, okil hiruatzak, txirri lepokodunak eta zapelatz galtzadunak aldiz, bertako negu latzetan bizirautea lortu duten hegazti bakarrak dira .\nHistoria.\nGlaziarrak urtu zirenean lehen gizakiak iristen hasi ziren paraje hauetara, baina aurkitu diren aurkikuntza zaharrenak k.a. V. mendekoak dira. Eratu zen kulturari \"Komsa\" edo \"Gorrav\u00e1rri\" izena eman zitzaion eta Kemijoki ibaiaren inguruan antolatu ziren, baso eta lurralde hauek eskaintzen duten emankortasun guztitik hurbil.\nHarri Aroan, Suedia iparraldeko eta Itsaso Zuriko biztanleak iritsi zirela uste da. Samitarrak, kultura guzti hauen nahasketaren eta ondoren iritsi ziren Fino-Ugriar taldeen baturaren ondorio dira. Honenbestez, samitarrak izan ziren udalerriko eta Lappi lurralde finlandiarreko biztanle bakarrak XX. mende arte. Udalerrikoak, kemiko samitarrak deitura hartzen zuten eta neguan gehien bat ehizaz bizi zirenez, erdi-nomadak zirela esan daiteke; udan aldiz, Kemijoki ibaiko arrainez eta fruituez elikatzen ziren. Hala ere, ez zaizkigu lehen biztanle hauen aztarna gehiegirik gelditzen gaur egun eta kristautasuna iritsi bezain pronto, XIV. mendean, iparralderantz jo zutela uste da.\nUdalerria Errusiako Inperioaren esku gelditu zen 1809. urtean, Suediak Finlandiako Gerra galdu ondoren, eta Finlandiako Dukerri Handiaren barnean finkatuta gelditu zen. Urte hauetan, inguruko udalerrien hazkundea eman zen, Kemij\u00e4rvi, Sodankyl\u00e4, Rovaniemi eta Kemi-Tornio inguruko portuena esaterako, eta udalerria, garai berriak asetzeko behar zituen produktuak (zura esaterako) lortzeaz arduratu zen. Inguruko udalerrien hazkundea buztanetik heltzea lortu eta lehen azpiegiturak iristen hasi ziren; errepideak, esaterako.\nAzkenean, jatorriz bertakoak ziren biztanleak, kemiko samitarrak, garai berrien haizeak etorri bezain laster eta Finlandiak 1917. urtean independentzia lortu baino lehen desagertu egin ziren, eurekin kemiko samiera hizkuntz berezia eta kultura eramanez .\nFinlandiak 1917. urtean independentzia aldarrikatu zuenean SESBko muga gori-gorian jarri zen. 1926. urte aztoratuan sortu zen udalerria. Independentzia aldarrikapena lasaitasun handiarekin eroan zen II. Mungu Gerrak Europa kontinente zaharrean eztanda egin zuen arte. Finlandiarrak, sobietarren beldur ziren eta Alemania naziarekin tratuetan zebiltzan zurrumurrua zabaldu zen. Honek, Neguko Gerra bultzatu zuen eta udalerriak gertutik ikusi zuen arriskua; hala nola, Salla inguruko herrixketako hainbat biztanle etxez aldatu baitzituzten edo bertara ihes egin behar izan baitzuten. Azkenik, lehen aipatutako udalerriaren zati garrantzitsua hartu ondoren, bake-akordioak, gerra urrunarazi zuen Posiotik.\nHala ere, 1941. urtean Jarraipenaren Gerraren eskutik iritsi zen berriro gaitza, oraingo honetan alemaniarrak sartu zirelarik jokoan. Hauek, mugetan kokatu ziren eta udalerrian, hainbat bataila bizi izan ziren sobietarren eta nazien artean, tarteko hainbat bizilagun axolagabe akabatuz. Alemaniarren porrotaren ostean, finlandiarrek bake-akordio bat sinatu behar izan zuten SESBekin, eta alemaniarrak haserre, Posioko hainbat herrixka suntsitu zituzten Kuusamotik Rovaniemi hiribururako bidean (Rovaniemiko Bataila).\nGerra ondoren, etxeen berregituratzea egon zen, eta ekonomia gutxi gorabehera egonkortu egin zen basogintzari esker.\n90eko hamarkada hasieran aldiz, ekonomia finlandiarrak hondoa jo zuen. Hainbat faktorek eragin zuten ekonomiaren gainbehera, baina garrantzitsuenetarikoa, SESBen desegitea izan zen. Ondorioak langabeek jasan behar izan zuten gehienbat, eta hauen kopurua izugarri hazi zen, batez ere oinarri industriala zuten udalerrietan. Herrialdea EBn sartu ondoren, ekonomia suspertu egin zen baina Posion industria garatu gabe zegoenez, atzean gelditu eta apurka biztanleak ihes egiten hasi ziren Rovaniemi hiriburura, batez ere.\nAdministrazioa.\nAzpiegiturak.\nUdalerritik errepide bidez baino ezin daiteke mugi; izan ere, VR-Yhtym\u00e4 garraio-konpainiaren trenbide-sarea ez da bertara iristen Kemij\u00e4rvi eta Salla udalerrietan baititu azken geltokiak; gainera, aireporturik ere ez dago, hurbilenak Kuusamokoa eta Rovaniemikoak dira .\nValtatie 5 errepidea Heinola udalerritik Sodankyl\u00e4rako bidean Posiotik igarotzen dena, honela, herrialde guztiarekin komunikatzen du.\nBanaketa.\nUdalerria hain handia denez, eta nahiz eta biztanleriaren ia Posio kirkonkyl\u00e4 delakoan bizi den, erdigunetik urrun dauden herrixka asko dago; hauen artean, Kangosj\u00e4rvi, K\u00e4tk\u00e4suvanto, S\u00e4rkij\u00e4rvi eta Ylimuonio herrixkak. Izan ere, Finlandia Errusiatik independentzia lortu ostean, Kuusamo eta Rovaniemi udalerrien artean banatuta zeuden herrixkak batu eta 1926. urtean Posio udalerria sortu zuten.\nHauek dira herrixka garrantzitsuenak:\nHiri senidetuak.\nUdalerriak 1997. urtetik hiri senidetu bat dauka, Varanger penintsulan dagoen Nesseby edo Unj\u00e1rga udalerri norvegiarra. Bi udalek kultura eta hezkuntza arloan lan egiten dute batik bat .\nUdala.\nPosioko eta Finlandiako gainontzeko udalerrietako udalbatzak eratzeko, lau urtero udal hauteskundeak antolatzen dira herrialdean. Gaur egun dagoen udalbatza 2012ko urriaren 28an ospatu ziren udal hauteskundeetan eratu zen.\nLappi lurraldeko gainontzeko udalerrien antzera, Zentroko Alderdia suertatu zen garaile, hamabost eserlekurekin, aurreko agintaldian baino zortzi gutxiagorekin; hala ere, gehiengoari eutsi egin zion. Bigarren indarra 2008 Taldea herri plataforma izan zen, zortzi zinegotzirekin, Zentroko Alderdiaren nagusitasuna hautsi nahian sortua. Azkenik, udalbatza osatzen duten Ezker Elkartasuna eta Alderdi Sozial-Demokrataren bi eserlekuak dira.\nHurrengo hauteskundeak, 2012. urtean ospatuko dira, herrialdeko gainontzeko udalerrietan bezala.\nDemografia.\nBiztanleria.\nAntzinean, samitarrak ziren udalerri honetako etnia nagusi; hala ere, industrializazioaren, kristautasunaren eta finlandiar etorkinen ondorioz, samitarrak iparraldera immigratu behar izan zuten, Enonteki\u00f6, Inari eta Utsjoki udalerrietara batez ere .\nHizkuntza nagusi eta bakarra finlandiera da, udalerrian ez baita beste hizkuntzarik hitz egiten, etorkin kopurua dela eta.\nEstatistiken arabera, hamalau urteko beheko biztanleria %13a da, eta hirurogeita bost urteko gorakoak aldiz, %23,4a. Udalerria husten ari da; izan ere, biztanleria, Lappi lurraldeko zaharrenetarikoa da, batik bat, gazteek lan bila Rovaniemi hiriburura joaten direlako.\nHezkuntza eta Osasuna.\nPosio kirkonkyl\u00e4 delakoan, ikastetxe bat dago; handiak egiten diren heinean, haurrak Rovaniemi hiriburura joan behar izaten dute.\nKultura.\nArmarria.\nArmarria Gustaf von Numers artista kangasalarrak sortu zuen eta 1958. urteko urtarrilaren 20an Posioko udalbatzak udalerriko ikur nagusitzat hartu zuen (Barne Ministerioak maiatzaren 2an). Egileak, bertan agertzen diren irudiekin, udalerriaren natura eta kultura adierazi nahi izan zituen. Atzealde beltzaren aurrean, sarrera gorria duten eta 2+1 kokapena duten zilarrezko hiru lavvu daude. Antzinean, eskualde honetako jatorrizko biztanleak diren sami nomadek leku batetik bestera mugitzeko erabiltzen zituzten karpa edo etxebizitzak dira lavvuak eta, hala, armarriko sinbolismoak Posiok antzinako kulturarekin eta, zehazki, samiekin duen harremana irudikatzen du. Azkenik, aipatzekoa da Posioko armarriak ere atzealde iluna duela; izan ere, kolore hitsak (grisa, beltza) Lappiko udalerriko armarrien bereizgarri nagusiak dira, eskualdeko zerua irudikatzen dutenak .\nLeku aipagarriak.\nLohiranta herrixkan Posioko Historia Museoa dago aintzira alboan. 1895. urtean eraikitako eraikina da, Lohi-P\u00e4\u00e4talo eraikina bezala ezagunagoa. Erakusgai dauden objektuak, gehien bat, 1850-1940 urte bitartekoak dira, baina XVIII. mendeko gauzak ere aurkitu daitezke .\nEkonomia.\nAbere-udalerri eta industriala da; hala nola, Fenestra ate eta leihogintza eta Pentik zeramika erakundeak bertan sortuak dira. Bi enpresa hauek, udalerriaren motorra dira, Riisitunturi eta Sy\u00f6te Parke Nazionalak eta Korouoma arroilak erakarritako turismoarekin eta abeltzaintzarekin, esnegintzarekin zehazki, batera ."}
{"id": "93770", "revid": "1781", "url": "https://eu.wikipedia.org/wiki?curid=93770", "title": "Huecija", "text": ""}
{"id": "93771", "revid": "1781", "url": "https://eu.wikipedia.org/wiki?curid=93771", "title": "Huercal de Almeria", "text": ""}
{"id": "93772", "revid": "6950", "url": "https://eu.wikipedia.org/wiki?curid=93772", "title": "Partido del Karma Democr\u00e1tico", "text": "Partido del Karma Democr\u00e1tico (PKD) Bizkaiko alderdi politikoa da, umorea bultzatzen duena.\nSorrera.\nAlderdia 2000ko urtarrilaren 27an \"Karma Dice\" umorezko fanzine inguruan jaio zen, euskal alderdi politikoak zirikatzeko eta zentzugabekerien aurrean umorea bultzatzeko asmotan.\nEmaitzak.\nPKD 2000 urtetik aurrera Udal, Eusko Legebiltzarrerako eta Hauteskunde Orokorretan hartu du parte. 2001eko Eusko Legebiltzarrerako hauteskundetan 2.000 boto lortu zituen, %0,14a lortuz. 2007ko Udal Hauteskundetan 1.000 boto lortu zituen Bilboko alkatetza lortzeko.\nIdeologia.\nPKDren zutabeak umorea bizimodua izatea, pintxoak eta kanpoko bazkari eta afariak biztanleria parte-hartzeko tresnak izatea, amodio askea eta Hirugarren Munduari kanpo-zorra kentzea dira.\nLema \"PKD el voto in\u00fatil. El voto como t\u00fa.\" dute (euskaraz: \"PKD: alferrikako botoa. Zu bezalako botoa\"). Buruzagia, berriz, Bosco San Mart\u00edn edo Bosco el Tosco izan zen."}
{"id": "93773", "revid": "1781", "url": "https://eu.wikipedia.org/wiki?curid=93773", "title": "Huercal-Overa", "text": ""}
{"id": "93774", "revid": "8683561", "url": "https://eu.wikipedia.org/wiki?curid=93774", "title": "Juventud Vitoriana", "text": "Juventud Vitoriana (J. V.) Gasteizko alderdi politikoa izan zen.\n1991an Gasteizko ostalari batek sortu zuen Udalak tabernekiko zuen jarreraren aurka protesta egiteko. 1991ko Udal eta Foru Hauteskundetan hartu zuen parte 500 boto baino gutxiago lortuz.\nNahiz eta 1991tik aurrera inaktiboa izan, oraindik erroldatutako alderdia da."}
{"id": "93775", "revid": "1781", "url": "https://eu.wikipedia.org/wiki?curid=93775", "title": "Illar", "text": ""}
{"id": "93776", "revid": "1781", "url": "https://eu.wikipedia.org/wiki?curid=93776", "title": "Instincion", "text": ""}
{"id": "93777", "revid": "69477", "url": "https://eu.wikipedia.org/wiki?curid=93777", "title": "Almeriako udalerrien zerrenda", "text": ""}
{"id": "93779", "revid": "512", "url": "https://eu.wikipedia.org/wiki?curid=93779", "title": "Garlic Gazte", "text": "Garlic Gazte (\u30ac\u30fc\u30ea\u30c3\u30afJr, G\u0101rikku Jr) Dragoi Bola manga eta animeko fikziozko pertsonaia da. Kolore argikoa, Lurra konkistatu nahi izan zuen bere aita mendekatzeko. Garlic Gazteren aita Kami-samarekin lehiatu zen ahalguztidunaren postua lortzeko. Etsai indartsuei aurre egiteko bere tamaina handituta dezake, indarra gehituz.\nMendekua gauzatzeko bere lehen saiakera \"Garlic Gazteren infernua\" pelikulan egin zuen eta Dragoi Bolei esker betiereko bizia lortu zuen. Garlic Gazte da desio hau betetzea lortu duen pertsonaia bakarra, gogoan izan behar baita Vegeta, Nappa eta Freezerek ere desio hau izan dutela seriearen uneren batean.\nKami-sama garaitzea lortu zuen eta Lurraren jabe egitea zen bere asmoa, baina Goku, Krilin eta Satan Txikik gelditu zuten. Garlic Gaztek berak Heriotzaren Zuloa sortu zuen bere etsaiak bertan betiko sartzeko baina Gohanek haserrealdi batean egindako erasoaren ondorioz bere tranpan erori zen.\nBaina zoritxarrez ez zen amaitu hemen bere mehatxua. 5000 mila urtean behin bere mundua Lurrarengana gerturatzen zela baliatuta beste lau gerlarirekin itzultzea lortu zuen: Spice, Vinegar, Mustard eta Salt. Kami-sama eta Popo botila txiki banatan harrapatu zituen eta mundu guztian zehar lanbro ilun bat zabaldu zuen. lanbro hau arnasten duen pertsona oro deabru bilakatzen da eta hogeita lau ordu baino lehen ez bada antidotoa hartzen, betiko deabru bilakatuta geratuko dira. Satan Txiki, Krilin etga Gohanek aurre egin zien ordea, eta deabrua berriz ere Heriotzaren Zuloan sartzea lortu zuten.\nPelikulan eta serien azaltzen den Z Gerlarien etsai bakarra da eta gainera sekula ez da hiltzen, betiereko bizia baittu Dragoi Bolei esker. Gainera berau da Son Gokuren laguntza gabe garaitzen den etsai bakarra, seriean agertzen denean Goku ez baitago Lurrean.\nGarlic Gazteren gerlariak.\nGarlic Gazte Dragoi Bola Zn Lurrera itzuli zenean beronen jabe egiteko asmotan, lau borrokalari izan zituen berari laguntzen.\nTard.\nTard (\u30bf\u30fc\u30c9, T\u0101do) edo Mustard Dragoi Bola manga eta animeko fikziozko pertsonaia da, Garlic Gazteren soldaduetako bat da. Tamaina handieeneko deabruetakoa da. Dragoi Bola Zn Mustard Garlic Gazte eta beste hiru soldaduekin iritsi zen Lurrera eta, Popo eta Ahalguztiduna harrapatzen lagundu zuen. Garlic Gaztek Son Gohan akabatzeko agindu zien eta Satan Txikigatik izan ez balitz lortuko zuketen. Satan Txiki deabru bilakatu zela ikusita Ahalguztidunaren Jauregira joan eta han Gohan eta Krilin aurkitu zituen. Mustardek Saltekin batera Z gerlariak garaitu zituen, Krilini erraz irabazi zion. Gohanek suminezko eraso batez Salt garaitu zuenean, mustard Espazioko Gerlari txikia gelditzen saiatu zen, baina garaitua izan zen.\nDeabruen botere tipikoak zituen Mustardek (indarra, abiadura, erresistentzia...) baina bere ezaugari nagusia tamaina eta muskulatura ziren.\nZald.\nZald (\u30be\u30eb\u30c9, Zorudo) edo Salt Dragoi Bola manga eta animeko fikziozko pertsonaia da. Garlic Gazteren soldaduetako txikiena eta krudelena da. Dragoi Bola Zn Salt Lurrera Garlic Gazterekin eta lagunekin iritsi zen eta, Popo eta Ahalguztiduna harrapatzen lagundu zuen. Garlic Gaztek Gohan akabatzeko agindu zien eta lortuko zuketen Satan Txikigatik izan ez balitz. Satan Txiki deabru bilakatu zela ikusita Ahalguztidunaren Jauregira joan ziren eta han Gohan eta Krilin aurkitu zituzten. Salt Mustradekin batera Z gerlarien aurka borrokatu zen. Saltek Gohanen aurka egin zuen eta irabaztea lortu zuen. Errematatzeko beste eraso boteretsuago bat botatzean Krilin jarri zen bihen artean saiya txikia salbatuz. Krilin garaituta, Salt Z gerlariez trufatu zen eta berriz ere eraso berbera bota zion Gohani baina honek suminduta Masenko baten bidez erasoa itzuli eta garaitu egin zuen.\nDeabru guztien botere tipikoak zituen (indarra, abiadura, erresistentzia...) baina bere gaitasun nagusia tximista elektriko indartsua zen.\nGassu.\nGassu (\u30ac\u30c3\u30b7\u30e5, Gasshu) edo Spice Dragoi Bola manga eta animeko fikziozko pertsonaia da. Bera da Garlic Gazteren gerlarien burua eta indartsuena. Dragoi Bola Zn Spice Lurrera Garlic Gazterekin eta lagunekin iritsi zen eta, Popo eta Ahalguztiduna harrapatzen lagundu zuen. Garlic Gaztek Gohan akabatzeko agindu zien eta lortuko zuketen Satan Txikigatik izan ez balitz. Satan Txiki deabru bilakatu zela ikusita Ahalguztidunaren Jauregira joan ziren. Spice borrokatik kanpo mantendu zen, hortaz Tard eta Salt arduratu baitziren eta Gohanen benetako indarra ikusi zuen, harrituta. Satan Txikik Ahalguztiduna eta Popo askatzea lortu zuela ikusita Gohanen aurka hasi zen borrokan. Honek irabazi egin zion baina ez zen hil. Bere sorterriko influentziei esker, ordea, errekuperatu eta transformatu egin zen. Gohani eraso zion berriz ere eta oraingoan egoera larrian utzi zuen Espazioko Gerlari txikia. Baina Krilinen porrotaren ostean Gohanek bere sumin eta botere guztia askatu eta Spice eta Vinegar garaitzea lortu zuen.\nDeabruen botere tipikoak zituen (indarra, abiadura, erresistentzia...) baina bere botere nagusia bere ilea zuen. Ileaz eraso eta arerioak kinka larrian ezartzen zituen. Sorterriko influentziei esker errekuperatu eta tranformatu ere egin zitekeen, indarra eta tamaina handituz. Bere indarra egoera normalean 36 000koa zen eta eraldatuta berriz 56 700ekoa.\nVinegar.\nVinegar (\u30d3\u30cd\u30ac\u30fc, Bineg\u0101) Dragoi Bola manga eta animeko fikziozko pertsonaia da. Garlic Gazteren soldaduetakoa da eta bera da muskulatsuena eta handiena. Dragoi Bola Zn Vinegar Lurrera Garlic Gazterekin eta lagunekin iritsi zen eta, Popo eta Ahalguztiduna harrapatzen lagundu zuen. Garlic Gaztek Gohan akabatzeko agindu zien eta lortuko zuketen Satan Txikigatik izan ez balitz. Satan Txiki deabru bilakatu zela ikusita Ahalguztidunaren Jauregira joan ziren. Vinegar borrokatik kanpo mantendu zen, hortaz Tard eta Salt arduratu baitziren eta Gohanen benetako indarra ikusi zuen, harrituta. Z gerlariek Popo eta Ahalguztiduna askatu zituztela ikustean Krilinen aurka egin zuen eta irabazi egin zion, baina ondoren Gohanek garaitu zuen. Hau ez zen hil ordea, eta sorterriko influentziei esker errekuperatu, eraldatu eta Krilinen aurka egin zuen berriz ere, berriz irabaziz. Ondoren Spiceri Gohanen aurka egiten lagundu zion baina txikiak biak garaitu zituen.\nDeabruen botere tipikoak zituen Vinegarrek (indarra, abiadura, erresistentzia...) baina bere ezaugarri nagusia gorputzaren tamaina eta muskulatura ziren. Sorterriko influentziei esker errekuperatu eta tranformatu ere egin zitekeen, indarra eta tamaina handituz. Bere indarra egoera normalean 42 000koa zen eta eraldatuta berriz 78 000ekoa."}
{"id": "93780", "revid": "119347", "url": "https://eu.wikipedia.org/wiki?curid=93780", "title": "Karrantza Zabala", "text": "Karrantza Zabala (KZ) Karrantzako alderdi politikoa da.\nHistoria.\nKarrantza Zabala Karrantza Naturala izeneko plataforma sozial-ekologistaren bilakaera izan zen. Elkartea 2002an jaio zen Ordunteko mendilerroan 44 MWko haize-parke bat eraikitzearen aurka egiteko.\nEusko Jaurlaritzak lanak utzi zituenean, elkartearen euskarria handitu eta 2007an alderdia sortu zuten. 2007ko Udal Hauteskundetan botoen %30a eta hiru zinegotzi (Ra\u00fal Palacio, Sergio Gonz\u00e1lez eta Jonathan Mart\u00ednez) lortu zituen, EAJ eta gero udalerriko bigarren alderdia izanik.\nIdeologia.\nKarrantza Zabalak bere burua mugimendu soziala eta plurala du, Karrantzaren interesak kanpokoak baino babesten dituena. Herri partaidetza bultzatzen du eremu guztietan, beste alderdien gobernuaren portaerak gogorki salatuz."}
{"id": "93781", "revid": "1781", "url": "https://eu.wikipedia.org/wiki?curid=93781", "title": "Baltasar Garzon", "text": ""}
{"id": "93782", "revid": "56334", "url": "https://eu.wikipedia.org/wiki?curid=93782", "title": "Izpiliku fin", "text": "Izpiliku fina (\"Lavandula angustifolia\") landare loredunen espeziea da. Izpilikua Lamiaceae familiaren labandaren generoan sailkatzen da.\nZuhaixka honek 30 eta 80 zentimetro arteko altuera har dezake. 10 mm lore urdina izaten du. Ekaina eta abuztua artean loratzen da. Mediterraneo inguruko mendietan (600 - 1700 m) bizi da.\nOso usain gozoa izaten du loreak, eta urrin-olioak egiteko erabiltzen da batez ere."}
{"id": "93783", "revid": "1781", "url": "https://eu.wikipedia.org/wiki?curid=93783", "title": "Juan Ramon Jimenez", "text": ""}
{"id": "93787", "revid": "1545", "url": "https://eu.wikipedia.org/wiki?curid=93787", "title": "Tara Moss", "text": "Tara Moss (Victoria, Columbia Britainiarra, Kanada, 1973ko urriaren 2) supermodelo ohia eta idazle kanadar-australiarra da. Nahiz eta Kanadan jaio, 1996an Australiara bizitzera joan zen eta gaur egun Sydneyn eta Los Angelesen bizi da. Azken hiri honetan bere eleberriak zinera egokitzen ari dira.\nBere liburuak hamabost herrialdetan eta hamar hizkuntzatan argitaratuak izan dira. Horrez gain, National Geographic Channel telebista-kateko \"Tara Moss Investigates\" telebista saioa aurkezten du. Halaber, FBIrekin eta LAPDrekin patruilatzen egon da, suzko armak desarratu ditu, RAAFekin hegan egin du, gorputegi eta auzitegietan egon da, eta Australiako Segurtasun Akademian ikertzaile pribatuaren III. agiria lortzen egon da, bere eleberrientzako informazioa lortzeko."}
{"id": "93794", "revid": "512", "url": "https://eu.wikipedia.org/wiki?curid=93794", "title": "Torres (Ja\u00e9n)", "text": "Torres Ja\u00e9ngo probintziako (Espainia) udalerria da. 2008an 1.645 biztanle zituen."}
{"id": "93797", "revid": "15795", "url": "https://eu.wikipedia.org/wiki?curid=93797", "title": "Jaengo udalerrien zerrenda", "text": ""}
{"id": "93798", "revid": "9099460", "url": "https://eu.wikipedia.org/wiki?curid=93798", "title": "Tigre", "text": "Tigrea (\"Panthera tigris\") \"Panthera\" generoko eta Felidae familiako animalia espeziea da, hizkera arruntean \"katu handi\" deritzen taldeko kideetako bat. Asiako ekialdean eta hegoaldean bizi da jatorriz. Alfa harraparia eta nahitaezko haragijalea da. Lau metroko luzera izan dezake eta 300 kilogramo arteko pisua; tigre azpiespezierik handienak inoiz izan diren felido handienak dira. Beren pisua eta botereaz gain, beren ezaugarririk ezagunena azal gorri-laranjan dituzten marra bertikal ilunak dira. Tigre azpiespezierik handiena Siberiako tigrea zela pentsatu izan da gaur egunera arte, baina egungo datuek Bengalako tigrea azpiespezierik handiena izan daitekeela iradokitzen dute, biek antzeko pisua izan dezaketela aintzat hartuta.\nOso moldakorrak izanik, tigreak ingurune askotan bizi daitezke, Siberiako taigan belardi zabaletan zein mangladi tropikaletan. Lurraldekoiak eta gehienetan bakartiak dira, eta lurralde-azalera handiak behar dituzte beren harrapakin-eskakizunak betetzeko. Honi lotzen bazaio giza populaziorik handienak dituzten munduko zenbait tokitan bizi direla, erraz ulertzen da gizakiekin dituzten gatazkak. Tigre modernoaren bederatzi azpiespezieetatik hiru iraungi egin dira eta beste seiak iraungitzeko arriskuan daude. Arriskuaren lehen zergatia beren habitataren suntsiketa eta zatikatzea da, eta ondoren ehiza.\nTigrea munduko megafaunako espezierik karismatikoenetakoa eta ezagunenetakoa da. Antzinako mitologian eta folklorean leku nabarmena bete du, eta oraindik ere film eta literatura modernoan askotan aipatzen da. Tigrea armarri eta bandera askotan ageri da, bai eta kirol talde zenbaiten maskota gisa eta Asiako herrialde batzuetako animalia nazional gisa ere.\nDeskribapena.\nTigreen tamaina eta beste ezaugarriak azpiespezie batetik bestera aldatzen dira. Egoera basatian, tigre arrek 147 eta 218 kg tarteko pisua izaten dute eta 190-330 cm-ko luzera, buztana barne (honek, 60 eta 110 cm inguru neurtzen du) eta 60 eta 122 cm arteko altuera soin gurutzera. Emeak, bestalde, txikiagoak dira, 124-167 kg-koak eta 177-275 m-ko luzerarekin. Gaur egun, subespezierik txikiena Malaysiako tigrea da eta handiena Bengalako tigrea.\nTigre gehienek ilaje laranja edo horia eta marra marroi ilunak edo beltzak dituzte, eta erdialdeko eta sabelaldeko zonaldea zurixka dute. Marren kopurua sexuaren araberakoa da (emeek marra gutxiago dituzte), baina tigre gehienek 100 marra baino gutxiago dituzte. Marren marrazkia banako bakoitzean ezberdina da eta hau banakoak ezberdintzeko erabili daiteke, pertsonok hatz-aztarna erabiltzen dugun moduan. Hala ere, hau ez da tigre bat identifikatzeko erabili ohi den metodoa. Seguruenik, marren funtzioa kamuflajea da, ehizatzen daudenean, haien harrapakinetatik ezkutatzeko erabilgarriak dira. Tigrearen marren marrazkia hauen azalean ere aurkitzen da, beraz, ilea mozten bazaie marrak ikusten jarrai daiteke.\nFelido gehienak bezala, tigreek ere zenbait kolore ikusteko gai dira. Beste alde batetik, gauez ikusmen zorrotza dute, erretinan kokatzen den mintz espekularrari esker, gaueko argitasun txikia fokalizatzen dute.\nBere motatako beste kideak bezala, tigreak orro egiteko gaitasuna dauka.\nBeste felido batzuk ez bezala, tigrea oso igerilari ona da; uretan harrapakinak ustekabean harrapatu eta ehiza ditzake.\nLurrualdea.\nTigre helduak lurraldekoiak izan ohi dira eta asko ehizatzen dute. Beraz tigre bakoitzak bere lurraldea edo lur eremua du. Tigre emeek 20 km2ko lurraldea izan dezakete, arrena askoz zabalagoa da, 80km2-ko batez besteko azalera hartuz; hala ere, lurraldearen zabalera tigreen populazioaren araberakoa da. Tigre arrek hainbat emeen sarrera baimendu dezakete haien lurraldeetan, baina ez arrena. Emeekin harrapakin bat partekatzeko eta emearen ondoren elikatzeko gai dira (lehoien kasuan, alderantziz gertatzen da, izan ere ar menderatzailea da elikatzen den lehenengoa). Haien izaera erasotzailea dela eta, tigreen arteko lurralde gatazkak bortitzak izaten dira eta ar baten heriotzarekin bukatu daiteke, baina heriotza hauek urriak dira, izan ere lurralde gatazka gehienetan arrak ia kalterik gabe bukatzen dute. Haien lurraldea markatzeko arrak gernua eta beste jariakin batzuk zuhaitzen gainean zipriztintzen ditu.\nTigre basatia ikertzeko hainbat teknika existitzen dira; duela zenbait urte tigreen populazioa haien oinatzetako igeltsu moldeak erabiliz kalkulatzen zen. Gaur egun irrati transmisore lepokoa tresna erabilgarria bihurtu da, tigre basatien ikerketarako.\nUgalketa.\nEmeak soilik egun batzuetan zehar dira ugalkorrak eta estalketa egun hauetan zehar hainbat aldiz gerta daiteke. Umealdia 107 eguneko iraupena dauka, eta denboraldi hau pasatu ondoren, emeak, gehienez, sei kume erditzen ditu, kilogramo bat baino gutxiago pixatzen dutenak.\nAr helduak kumeak hiltzera iris daitezke, emeak harkorrak egiteko.\nZortzi aste betetzean, kumeak haien gordelekutik ateratzeko eta haien ama jarraitzeko prest daude.\nTigre gazteak, gutxi gorabehera, 18 hilabeteekin independente izaten hasten dira, baina bi urte edo bi urte eta erdi bete arte ez dira haien amengandik guztiz banantzen. Tigreek hiru edo lau urteekin sexu heldutasunera heltzen dira. Tigre gazteek eskuarki haien ametatik gertu kokatzen dute haien lurraldea, helduek berriz, gatazken bidez lortzen dute haien lurraldea zabaltzea. Tigre emeek ar eta eme kume kopuru berdintsua erditu ohi dituzte haien bizitza guztian zehar.\nDieta.\nAskatasunean, tigreak batez ere tamaina handiko ungulatuez elikatzen dira, nahiz eta, beste predatzaile asko bezala, tigreak ere oportunistak izan eta ez diete harrapakin txikiei muzinik egiten, esaterako tximinoak, paumak, erbiak eta arrainak. Siberian, tigrearen harrapakin nagusiak wapiti, sika oreina, oreina, orkatza eta basurdea dira, Sumatrako uhartetan berriz, Timorreko oreina, basurdea eta tapir malayoa. Belarjale handiak ehizatzeko gai dira, gaurrak, bufalo urtarra eta altzea esaterako.\nHaien harrapakinen artean harrapakari handiak ere aurki daitezke, adibidez, marradun hienak, otsoak, cuoiak, erretikuludun pitoiak, indiar pitoiak, tibetar hartzak, bezudun hartzak, malaysiar hartza, siamdar krokodiloak, gabialak; eta batzuetan gepardoak, lehonabarrak eta padurako krokodiloak. Azken hauek soilik urritasun momentuetan jaten dituzte, normalean arriskutsuak direla uste dutelako erasotzen dituzte.\nIndian sanbarra eta basurdea dira tigrearen harrapakin ohikoenak, noizbehinka asiar elefanteak eta indiako, Javako eta Sumatrako errinozeroak ere ehizatzen dituzte.\nTigrea sanbarraren, gaurraren edo bufalo urtarraren tamainako animaliak ehizatzea nahiago dute, hainbat egunez haragia ematen dielako, beste ehizaren bat saiestuz.\nEhiza metodoak.\nNormalean tigreek belarjaleak ehizatzen dituzte. Tigre zaharrek edo zaurituek etxeko ganadua eta gizakiak erasotzeko joera handiagoa dute, tigre osasuntsuek baino.\nTigreak bere indarra erabiltzen du haien harrapakinak kolpekatzeko eta lurrera botatzeko. Tigreak tamaina handia izanda ere, 90 km/h-ko abiadura har dezake. Tigrearen orroak erasoa hasterako momentuan funtzio garrantzitsua hartzen duela uste da; orroak soinu-uhin autemagarriez gain, gizakiontzat entzungaitzak baina harrapakinengan beldurra sortzen eta geldiarazten dituen infrasoinu uhinak ere baditu. Animalia lurrera botatzen du eta behin lurrean dagoela, tigreak lepoko atzeko aldean kosk egiten dio, orokorrean bizkarrezur-muina hautsiz, edo trakea zulatuz, bere harrapakinaren heriotza eraginez.\nTigre helduak 5 metroko altuerako saltoak eta 9 edo 10 metroko luzerakoak emateko gai dira.\nTigrearen atzaparrak (7,5 cm-ko luzera dutenak), kolpatzeko erabili dezakeen indarrarekin konbinatuta, hausnarkari bat kolpe batez hiltzeko gaitasuna ematen dio.\nAntropofagia.\nNormalean tigreek belarjaleak ehizatzen dituzte. Baina beharrezkoa badute gizakiak ere jaten dituzte.\nTigreak portaera hori izateko arrazoia Afrikako lehoienaren antzekoa da, eta predatzailearen zahartasuna, kumeen babesa edo soilik harrapakin errazen eta ugarien erosotasuna dira arrazoi ohikoenak.\nDesagertze arriskua.\nGaur egun, tigrearen etsairik handiena gizakia da.\nHezurrak, eta ia tigrearen gorputzaren zati guztiak Txinako medikuntzan erabiliak izan dira, baina gaur egun praktika hau debekatua izan da.\nTigreen larrua lortzeko legez kontrako ehizak eta haien lurraldeen suntsipenak tigre basatien populazioa nabarmenki jaitsi du. 1900.urtean 1000.000 tigre basati zeudela uste da, Anatoliako penintsulatik Baliko uharteraino banatuak; 1993an 7000 geratzen ziren, horien bi heren Indian; 2013an tigre basatien populazioa 3000 alekoa zela kalkulatu zen, gaur egun berriz 20.000 bat daudela esaten da.\nBerriki WWFko txosten batek azken ehun urteotan, lehen aldiz, tigre basatien kopurua igo dela dio, 2010ean zeuden 3.200 aleetatik 2016an zeuden 3890 aleetara. Kontserbazionisten helburua, 2022. urterako kopuru hau bikoiztea da.\nEboluzioa.\nTigrearen eboluzioa nahasia izaten jarraitzen duenez, ez dago bere fosil erregistroari buruzko informazio askorik. \"Panthera\" generokoko fosilik zaharrenak 2010en aurkitu ziren Tibetean eta 2013. urtean \"Panthera blythea\" bezala sailkatu ziren, 4,1 eta 5,9 milioi urte arteko antzinatasuna dute. Fosil hauen garrantzia tigrearen jatorriko lekuan datza; hau da,\"Pantherinae\"-ko subespezieko felidoak Asiatik datozela eta ez Afrikatik. Aurkitu diren tigre aztarnarik zaharrenak Txinan aurkitu ziren, Gansun hain zuzen ere, eta palistozenoaren hasieran, \"Panthera zdanskyi\" (tigrea baino txikiagoa den felido primitiboa, \u201cLongdango tigre\u201d izenez ezagutzen dena) baten fosilak dira. Oraingo tigreen aztarnak Javan aurkitu ziren eta 1,6 eta 1,8 milioi arteko aintzintasuna dute. Tigrea India eta Asiako iparraldera pleistozenoaren bukaeran iritsi zen, duela 10.000 urte.\nAzpiespezieak.\nTigrearen bederatzi azpiespezie Asian bizi izan dira azken aldiotan, horietatik hiru desagertu egin dira eta beste bat arrisku larrian dago. Hauen banaketa historikoa (oso murriztua dago gaur egun) nagusiki Errusiatik, Iranetik, Afganisanetik, Indiatik, Txinatik eta Asiako hego-ekialdetik, Indonesiako irlak barne, pasa zen. Tigrearen bizirik jarraitzen duten azpiespezieen zerrenda hurrengoa da, populazio basatiaren arabera ordenatuak:\nDesagertutako azpiespezieak.\nXX.mendean zehar beste hiru aspiespezie desagertu ziren, ehiza eta haien habitaten hondaketa dela eta:\nBeste barietate ez-taxonomikoak.\nBadira tigre-barietateak beren ezaugarri fisikoak eskuratu dituztenak subespezie bat edo talde bat osatu gabe. Barietate hauen artean urrengoak aurki ditzakegu:\nHibridoak.\nHibrido hauen gehiengoa gatibutasuneko animaliekin ematen da, baina animalia basatiekin ere batzuk eman dira\nTigrea nazio animali giza.\nGaur egun tigrea Asiako errialde desberdinetako nazio animalia da:"}
{"id": "93800", "revid": "56334", "url": "https://eu.wikipedia.org/wiki?curid=93800", "title": "Maider Egues", "text": "Maider Egues Ergialde (Arrasate, Gipuzkoa, 1974ko azaroaren 8) kazetaria da. Informazio Zientzietan lizentziatu zen Euskal Herriko Unibertsitatean. 1993tik 1997ra Arrasate Telebistako albistegietako erredaktorea eta aurkezlea izan zen. Aldi berean Arrasate Press astekariko erredaktorea izan zen.\n1994tik 1995era TVE2ko \"Front\u00f3n\" programako aurkezlea eta kolaboratzailea izan zen. 1997 eta 1998 bitartean \"Kili Kolo\" aurkeztu zuen ETB1en. Horrez gain, 1997tik 1999ra \"Jaiak\" programako erredaktorea eta 1999tik 2002ra \"Sorginen Laratza\" programako kazetaria izan zen. 2001 eta 2002 bitartean \"Chilo\u00e9\" aurkeztu zuen. 2002an \"Baietz Gogoratu!\" eta 2003an \"Kuxkuxeroak\" programetako erredaktorea izan zen. 2004an \"Vaya Semanita\" programako lokuzioak egin zituen.\nGaur egun \"Teknopolis\" programako aurkezlea eta zuzendaria da."}
{"id": "93806", "revid": "1712", "url": "https://eu.wikipedia.org/wiki?curid=93806", "title": "Galesko eskualde aurkibidea", "text": ""}
{"id": "93810", "revid": "119347", "url": "https://eu.wikipedia.org/wiki?curid=93810", "title": "Saint Ives", "text": "Saint Ives, ohikoena St Ives laburduraz, , Ingalaterrako Kornualles konderriko ipar-mendebaldeko kostaldeko udalerri bat da, Penwith eremuan.\nPenzance udalerriaren iparraldean eta Camborne udalerriaren mendebaldean kokaturik dago. Antzina, Saint Ivesko ekonomiaren eragilea arrantzaren industria zen. Sektore hau gainbeheran dagoenetik, sektoreen pisuak aldatu dira eta gaur egun Saint Ivesko ekonomia turismoan sostengatzen da. 1639an, Saint Ives, erret-gutunaren bidez Ingalaterran sartu zen.\nAzkeneko erroldak 11.165 biztanleko kopurua ematen zuen (2001).\nHistoria.\nKondaiaren arabera, herriaren jatorria emakumezko saindu irlandar baten ailegatzearekin bat legoke, Santa Ia Kornuallesekoa, V. mendean. Saint Ives izena bere izenaren desitsurakera batetik etor lekioke. Herriaren elizak sainduaren izena darama."}
{"id": "93822", "revid": "58701", "url": "https://eu.wikipedia.org/wiki?curid=93822", "title": "Rifter", "text": "Rifter taldea, 2006ko apirilean sortu zen Iru\u00f1ean (Nafarroa) doinu indartsuak jorratzeko asmoz. Taldea osatzen duten lau taldekideak, talde ezberdinetakoak ziren, baina elkartu, eta musika gogorra jotzen hasi ziren Metal, Rock eta Funky doinuekin uztartuz."}
{"id": "93828", "revid": "105290", "url": "https://eu.wikipedia.org/wiki?curid=93828", "title": "Skoll", "text": "Skoll edo Sk\u00f6ll, eskandinabiar mitologian, egunero, S\u00f3l Eguzkiaren jainkosaren atzetik zihoan otso bat zen, jainkosa irensteko asmoz.\nSkollek badu anaia bat, Hati izenekoa, Ilargiaren jainko zen Maniren atzetik zihoana. Suposatzen denez, Fenrirren seme edo anaiak dira, eta, Ragnar\u00f6ka iristean, Skollek zein Hatik, euren helburua lortuko dute."}
{"id": "93830", "revid": "1340", "url": "https://eu.wikipedia.org/wiki?curid=93830", "title": "East Yorkshire", "text": ""}
{"id": "93831", "revid": "105290", "url": "https://eu.wikipedia.org/wiki?curid=93831", "title": "AM 748 I 4to", "text": "AM 748 I 4to, zenbait edda olerki dituen pergaminoetan idatzitako islandiar eskuizkribu baten txatala da. XIV. mendearen hasieran datatua dago. Kontserbatzen diren sei orrialdeek, honako olerki hauek dituzte, guztiak mitologikoak:\nAM 748 I 4to, Baldrs draumarra mantentzen duen Erdi Aroko eskuizkribu bakarra da. Gainontzeko olerkiak, Codex Regiusak ere mantendu zituen."}
{"id": "93832", "revid": "1340", "url": "https://eu.wikipedia.org/wiki?curid=93832", "title": "East Sussex", "text": ""}
{"id": "93833", "revid": "1340", "url": "https://eu.wikipedia.org/wiki?curid=93833", "title": "North Yorkshire", "text": ""}
{"id": "93834", "revid": "1340", "url": "https://eu.wikipedia.org/wiki?curid=93834", "title": "South Yorkshire", "text": ""}
{"id": "93835", "revid": "1340", "url": "https://eu.wikipedia.org/wiki?curid=93835", "title": "Tyne and Wear", "text": ""}
{"id": "93836", "revid": "1340", "url": "https://eu.wikipedia.org/wiki?curid=93836", "title": "West Midlands", "text": ""}
{"id": "93837", "revid": "1340", "url": "https://eu.wikipedia.org/wiki?curid=93837", "title": "West Sussex", "text": ""}
{"id": "93838", "revid": "336", "url": "https://eu.wikipedia.org/wiki?curid=93838", "title": "Codex Regius", "text": "Codex Regiusa, Edda poetikoa edo Edda nagusia mantentzen den islandiar eskuizkribu edo kodex bat da. Uste denez, 1270. urte inguruan idatzi zen. Olerkietako asko, Eskandinavia kristautasunera bihurtu aurretik datatuak dauden jatorrizkoetan oinarrituta daude. Skalholteko gotzaina zen Brynjolfur Sveinssonek aurkitu zuen 1643an eta Frederiko III.a Danimarkakoari aurkeztu zion."}
{"id": "93840", "revid": "512", "url": "https://eu.wikipedia.org/wiki?curid=93840", "title": "Brynj\u00f3lfur Sveinsson", "text": "Brynj\u00f3lfur Sveinsson (1605eko irailaren 14a - 1675eko abuztuaren 5a), gotzain luteranoa izan zen Sk\u00e1lholt herrixkan, Islandia hegoaldean. Gotzain hau izan zen \"Codex Regius\"a aurkitu eta Edda deitu zuena, Snorri Sturlusonek bere lana oinarritu zuen iturria zela onartu baitzuen.\nBrynjolfurrek, eskuizkribuaren egiletza, S\u00e6mundr fr\u00f3\u00f0iri eman zion, XII. mendeko apaiz islandiar bat. Egungo adituek, baina, emate hau arbuiatu egiten dute, eskuizkribua, egile bat baino gehiagok idatzi zutela uste baitute.\n1650ean, Frederiko III.a Danimarkakoak, Brynj\u00f3lfur, Errege Historialari bezala izendatu zuen, berriki hildako Stephaniusen ordez. Postu horri uko egin zion, baina Islandian dokumentuak biltzeko ahalak eta bi egingo zituela agindu zuen. Bere lehen ekintzetako bat, bere elizbarrutiko fededunei, erregeari, antzinako eskuizkribuak, jatorrizkoak edo kopiak, opari bezala edo sariren baten truke emateko eskatzea izan zen. Bildu zituen islandiar eskuizkribuen artean, \"Flateyjarb\u00f3k\" delakoa zegoen, Brynj\u00f3lfurrek, idazkiaren jabea pertsonalki bisitatuz lortu zuena.\nBrynjolfur, Hallgr\u00edmur P\u00e9tursson idazle eta olerkariaren bizitzan izan zuen paperagatik ere ezaguna da."}
{"id": "93841", "revid": "512", "url": "https://eu.wikipedia.org/wiki?curid=93841", "title": "S\u00e6mundr fr\u00f3\u00f0i", "text": "S\u00e6mundr jakintsua edo S\u00e6mundr fr\u00f3\u00f0i (1056-1133), islandiar olerkari bat izan zen.\nApaiza izan zen eta Parisen (edo agian Frankonian) ikasi zuen. Sigfusen semea zen, eta, beraz, islandiar patronimikoen arabera, S\u00e6mundur Sigf\u00fasson zen. Oddin eskola bat sortu zuen eta Oddaverjar klaneko partaide izan zen.\nEdda poetikoa edo \"Edda lehena\"ren egiletza ematen zaio, baina, ziur asko, soilik, idazki bilketa bat baino ez zuen egin, eta bere egiletza eztabaidatua da. Hipotesi honek, bere jatorria, 1643an, \"Codex Regius\"a aurkitu izanean du, uste denez, Brynj\u00f3lfur Sveinsson gotzainaren eskuetan amaitu zuena, Danimarkako erregearen aurrean aurkeztu zuena, eta hortik \"Codex Regius\" izena.\nGotzainak, olerki bilduma hau, \"Edda lehena\" deitu zuen, Snorri Sturlusonek idatzitako \"Edda bigarrena\" edo Edda prosaikoaren oposizioz.\nGainera, latinez, Norvegiako erregeen historia idatzi zuen, galdu egin den lana, baina ondorengo idazle asko inspiratu zituena, Snorri Sturluson bera kasu.\nIslandiar folklorean hainbat aldiz agertzen den pertsonaia ere bada (euskal folklorean Axular agertzen den moduan), normalean deabrua engainatuz."}
{"id": "93842", "revid": "56334", "url": "https://eu.wikipedia.org/wiki?curid=93842", "title": "Neferkamin Aanu", "text": "Neferkamin Aanu, Egiptoko VIII. dinastiako faraoi bat izan zen, K.a. 2170 inguruan gobernatu zuena, Egiptoko lehen tarteko aroan.\n\"Ordena Zaharra\" hondoratu ondoren, Egiptoko VI. dinastiaren amaieran, Goi Egiptoko nomoetako gobernariek, euren lurraldeen gaineko nagusitasuna ezarri zuten.\nGobernari hau, zailtasun politiko edo ekonomikoko garai batean sortutako denbora baterako agintari kontseilu batetakoa izan liteke.\nBere izena, Abidoseko Errege Zerrendan eta Turineko Errege Kanonaren txataletan dago."}
{"id": "93843", "revid": "201", "url": "https://eu.wikipedia.org/wiki?curid=93843", "title": "Delirium Tremens (DTs)", "text": ""}
{"id": "93844", "revid": "6327", "url": "https://eu.wikipedia.org/wiki?curid=93844", "title": "EHG", "text": ""}
{"id": "93845", "revid": "201", "url": "https://eu.wikipedia.org/wiki?curid=93845", "title": "Sopranoa", "text": ""}
{"id": "93847", "revid": "499", "url": "https://eu.wikipedia.org/wiki?curid=93847", "title": "Lavandula angustifolia", "text": ""}
{"id": "93849", "revid": "201", "url": "https://eu.wikipedia.org/wiki?curid=93849", "title": "Ezplegu", "text": ""}
{"id": "93850", "revid": "512", "url": "https://eu.wikipedia.org/wiki?curid=93850", "title": "Alfheim", "text": "Alfheim edo Alfheimr, eskandinabiar mitologian, elfoen edo \"Alfioen\" bizilekua da. Eta kosmologia horretako toki edo munduetako bat da.\nAdibidez, Edda txikia edo Edda prosaikoan (Gylfaggining 16), argiaren elfoak edo Ljosalfarrak bizi diren mundua bezala aipatzen da.\nBaina, Edda poetikoan (Grimnismal, 5), toki hau, Frey jainkoaren egoitza da, eta ez dago batere argi aurrekoarekin izan dezakeen harremana.\nTestu ingelesetan, Elphame, Elfland edo Elfenlanden baliokidea da."}
{"id": "93851", "revid": "201", "url": "https://eu.wikipedia.org/wiki?curid=93851", "title": "Rosmarinus officinalis", "text": ""}
{"id": "93852", "revid": "336", "url": "https://eu.wikipedia.org/wiki?curid=93852", "title": "Hyndlulj\u00f3\u00f0", "text": "Hyndlulj\u00f3\u00f0 edo Hyndlaren Kantua, sarri, Edda poetikoaren zatitzat hartzen den olerki bat da. Osorik mantendu zen Flateyjarboken, eta, bere ahapaldietako batuzk, Edda prosaikoan, non V\u00f6luspa hin skammaren zati bezala aipatzen diren.\nOlerkian, Freyja erreginak, Hyndla v\u00f6lva ezagutzen du, eta Valhallarantz abiatzen dira. Freyja, bere basurde Hildisviniren gainean doa, eta Hyndla, otso baten gainean. Euren betebeharra, Ottarren arbasoak aurkitzea da, heredentzian utzitakoa jaso dezan. Olerkiak, nagusiki, Hyndlak, Ottarren arbasoen izen ugari errezitatzean datza."}
{"id": "93853", "revid": "448", "url": "https://eu.wikipedia.org/wiki?curid=93853", "title": "Larix", "text": "Alertzea edo laritza zuhaitz genero bat da (izen zientifikoa: \"Larix\"), gimnospermoen artean pinazeoen familiakoa. Hamahiru bat espezie biltzen ditu.\nZuhaitz hauek kaduzifolioak dira; hosto azikular (orratz-forma), leun, berde eta distiratsuak izateaz gain, brakiblastoen gainean 15-40 faszikulu-taldetan (bala) antolatuta daude. Udazken aldera, orratzak horitu eta jauzten dira, neguan beraz, hostoen erorketa egongo da. Alertzek 15-50 metro bitarteko altuera izaten dute; Errusia eta Kanadako baso ikaragarrietako landare nagusiak direlarik.\nDeskribapena.\nZuhaitz hostoerorkorrak dira, adarkadura irregularki bertizilatuak, eta makro- eta brakiblastoak dituzte; azken hauek hosto linear, bigun, orokorrean finekin, faszikuluka antolatuta. Estrobilo txikiak, tenteak, urtean heltzen direnak; ezkata iraunkorrekoak, estal ezkatak inklusoak edo exertuak, ezkata hazidunak hazi hegaldunekin.\nEspezieak eta sailkapena.\n10-14 espezie daude. Iraganean, alertzek bi sekziotan banatzen ziren konoaren braktea luzeraren arabera (braktea laburreko \"Larix\" sek. eta braktea luzeko \"Multiserialis\" sek.); hala ere, genetikak ez du aurrekoa bultzatzen, banaketa genetiko bat baizik, Mundu Zaharraren eta Mundu Berriaren espezietan oinarritua (konoa eta braktearen tamaina baldintza klimatikoen aurrean moldapen moduan hartzen du honek).\nOraindik oraingo ikerketa genetikoek hiru talde proposatu dituzte genero barnean, bi zatiketa hartzen dituelarik kontuan, primarioa eta sekundarioa; bata Ipar amerika eta euroasiatikoen artean, eta bestea, euroasiatikoen barnean, braktearen ebaketa septentrionaldun eta braktea meridional luzedun espezieen artean. Eztabaida dezente dago \"Larix sibirica\"-ren kokapenaren gainean, azterketa batzuek braktea laburreko taldean doala diote, eta besteek aldiz, braktea luzekoan sartzen dute.\nEurasia.\nEurasian, alertze espezie hauek daude\nIpar Amerika.\nIpar Amerikan, alertze espezie hauek daude:\nBanaketa eta ekologia.\n\"Larix\" sekzioa, alde batetik, Alaska, Kanada, eta Errusiako eremu zirkunpolar boreal baxuetan hazten da; eta, bestetik, Estatu Batuetako, Alpeetako, Mongoliako, Txinako, Japoniako eta Ipar Koreako mendietan (erdiko eta goi altueretan) aurkitu izan da.\n\"Multiserialis\" sekzioa, Himalaietan eta Estatu Batuetako mendietan (goiko eta oso goiko altueretan).\nEuskal Herriko alertzeak.\nEuskal Herriko alertzeak hauek dira:\n\"Larix kaempferi\" (Lamb.) Carri\u00e9re.\nIzen arrunta: Alertze japoniarra.\n40m-ko altuerara iritsi daitekeen zuhaitz hostoerorkorra da. Enbor zuzen eta zilindrikoak, adarrak pixka bat zintzilikatuak ditu. Hostoak brakiblastoetan faszikuluka antolatuak, azikularrak, eta bigunak ditu; muturrek puntadura eta kolore zuri urdinxka dute, eta azpialdean kolore gris argiko bi estoma zerrenda dauzkate. Kono emeak kolore horikoak dira; pinaburuak txikiak, biribilduak, eta adar gogorrenetan oso ugariak dira; ezkata hazidunen punta argi eta garbi kanpora kurbatuta dute.\n\"Larix decidua\" Mill..\nIzen arrunta: Alertze europarra.\nAurreko espeziearen oso antzekoa, baina hostoak kolore berde argikoak eta orokorrean pixka bat laburragoak ditu; kono emeak hasieran kolore berde bizikoak dira, gero arre bilakatuz; pinaburu luzeagoak ematen dituzte, obalatuak, eta ezkata hazidunen punta errekurbatu gabekoak.\nEspezie hau Euskal Herrian apaingarrietarako eta basoen birlandaketarako (400 metrotik gora) erabilia izan da, batez ere Gipuzkoan. Hazkuntza arinekoa da, eta hazien bidez ugaltzen da errez. Oihanpe garbi eta belartsuak eratzen ditu. Batez ere udazken aldera, azikulak jausi aurretik urre kolorekoak dira (apaingarri moduan erabili izanaren arrazoia). Espezie honen egurra usteltzearen aurreko erresistentzia izateaz gain, oso sendoa, pisutsua eta arre-gorrixka da. Tradizionalki, habeak eta itsasontzien ontzigainak eraikitzeko erabili dira.\n\"Larix x eurolepis\".\nAlertze europarraren eta alertze japoniarraren arteko hibridoa (\"Larix decidua\" x \"Larix kaempferi).\" Pinaburuen ezkatak errekurbatu gabeak, eta egurgintzan nagusitua."}
{"id": "93854", "revid": "105290", "url": "https://eu.wikipedia.org/wiki?curid=93854", "title": "Valhalla", "text": "Valhalla, eskandinaviar mitologian, gerlari edo \"einherjar\"rak, guduan hil ondoren doazen gotorlekua da. Odin jainkoak Asgarden duen jauregian dago, non hildako gerlariak, Bragiren ongietorria jaso eta valkiriek zuzenduak diren.\nBostehun ta berrogei ate ditu, lantzez eginiko harresiak, ezkutuekin eginiko teilatuak eta armajantziekin estalitako eserlekuak. Esaten denez, hautatutako guztientzako tokia dago. Hemen, egunero, Ragnar\u00f6kean, jainkoek erraldoiekin izango duten azken borrokan, Odini lagunduko dioten hildako gerlariak, gudurako prestatzen dira Asgardeko lautadetan. Gauez, Valhallara itzultzen dira, ezti-urez lagunduriko basurde oturuntzez gozatzeko.\nValhallara igotzeko haina meritu lortzen ez dituztenek, Niflheimen amaitzen dute (ilunpeen erresuma, Hela edo Hel jainkosak gobernatua) edo izendaturiko beste toki batzuetan. Adibidez, itsasoan galtzen direnak, \u00c6girren jauregira eramanak dira, itsasoaren hondoan bertan.\nValhallan, valkiriez eta gerlarien izpirituez (einherjar) gain, Gullinkambi izeneko oilar bat ere badago, goizero iratzartzen dituena eta Ragnar\u00f6ka iristen denean abisatzeko betebeharra duena."}
{"id": "93855", "revid": "105290", "url": "https://eu.wikipedia.org/wiki?curid=93855", "title": "Gullinkambi", "text": "Gullinkambi, eskandinaviar mitologian, Valhallan bizi den eta goizero einherjarrak esnatzen dituen oilar bat da. Bere kantuak, Odinek zuzendutako jainkoen eta Lokik zuzendutako Jotunen arteko azken borroka izango den Ragnar\u00f6ka iragarriko du, beste bi oilarrenarekin batera, horietako bat Fjalar dena, G\u00e1lgvi\u00f0r basoan, eta, bestea, izenik ez duen bat, Helen."}
{"id": "93856", "revid": "201", "url": "https://eu.wikipedia.org/wiki?curid=93856", "title": "Maider Eg\u00fces", "text": ""}
{"id": "93857", "revid": "105290", "url": "https://eu.wikipedia.org/wiki?curid=93857", "title": "Gj\u00f6ll", "text": "Gj\u00f6ll, eskandinaviar mitologian, Gylfaginningaren arabera, tradizionalki Elivagar deituriko hamaika ibaietako bat da. Hvergelmirren iturrietan sortzen da, Niflheimen, Ginnungagapetik zehar igarotzen delarik, eta hortik, existitzen diren munduetara. Helen, Gj\u00f6ll, infernuko ateetatik gertuen igarotzen den ibaia da, eta bere gainean, Gjallarbru zubia dago, Hermodek, Baldur hilen mundutik ateratzen saiatu zenean zeharkatu zuena.\nEsaten denez, Gj\u00f6ll, ur izoztuzko ibai bat da eta, bertatik, aiztoak igarotzen dira.\nGj\u00f6ll, Fenrir otsoa lotu zuten harkaitzaren izena ere bada."}
{"id": "93858", "revid": "105290", "url": "https://eu.wikipedia.org/wiki?curid=93858", "title": "Gjallarbru", "text": "Gjallarbru, eskandinaviar mitologian, infernuan Gj\u00f6ll ibaia zeharkatzea ahalbidetzen duen zubi bat da, eta Helera iristeko zeharkatu behar dena, Gylfaginningaren arabera. \"Urre dizdiratsuz estalitako\" zubi bat bezala deskribatzen da, nagusiki, Baldurren istorioan aipatzen dena, Hermod, jainkoa, hilen artetik berreskuratzera bidalia denean. Hermod zubira iritsi zenean, Modgud erraldoiak erronka bota zion, nork bere izena zein zen eta han zer egiten zuen esateko agindu zion, pasatzen utzi aurretik."}
{"id": "93861", "revid": "1545", "url": "https://eu.wikipedia.org/wiki?curid=93861", "title": "Modgud", "text": "Modgud edo M\u00f3\u00f0gu\u00f0r, eskandinaviar mitologian, Gj\u00f6ll ibaiaren gaineko Gjallarbru zubia zaintzen zuen erraldoi edo Jotun bat zen, infernuko ateetatik gertuen zegoen ibaikoa. Berak, zeharkatzen uzten zien berriki hildakoei, euren izena eta zergatia zein zen galdetu ondoren, Hermod edo Herm\u00f3\u00f0rek aurre egin behar izan zion infernura joan zenean, Baldur hilen artetik erreskatatzen saiatuz."}
{"id": "93863", "revid": "105290", "url": "https://eu.wikipedia.org/wiki?curid=93863", "title": "Sk\u00ed\u00f0bla\u00f0nir", "text": "Sk\u00ed\u00f0bla\u00f0nir, eskandinaviar mitologian, Frey jainkoaren itsasontzia da. Dvalin, Brok eta Sindrik egin zuten, guztiak nanoak, Ivaldiren semeak. Jatorrian, Lokirena zen, baina honek Freyri eman zion, Sifen adats horia lapurtzeagatik barkamena eskatzeko modu bezala. Itsasontzia, Asgardeko jendetza jasateko bezain handia zen, eta oihalak jasotzen zirenean, haize bikain batek jarraitzen zuen. Lurretik zein itsasotik joan zitekeen. Ynglingen sagaren arabera, Sk\u00ed\u00f0bla\u00f0nir, hainbeste zatiz eta hain modu irudimentsuan egina zegoen, eskuzapi bat bezala tolestu eta poltsa baten barnean eraman zitekeela."}
{"id": "93864", "revid": "336", "url": "https://eu.wikipedia.org/wiki?curid=93864", "title": "Sif", "text": "Sif jainkosa, eskandinaviar mitologian, \u00c6sir jainkosa bat da, Thorren emaztea eta \u00der\u00fa\u00f0r eta M\u00f3\u00f0i eta Magniren ama zen (Magni berea ez zen arren, baizik eta Thorrek Jarnsaxarekin izandakoa).\nSif, leialtasuna eta uzten ikurra zen, bere ile horiagatik, honekin, uzten garapena bultzatuz.\nBehin batean, Lokik, Sifen botereagatik bekaizti, hau lotan ari zen bitartean ilea moztu zion. Thorrek, Loki harrapatu eta mehatxatu egin zuen. Lokik, errukia eskatuz, nanoek Sifi, ile naturala bailiran haziko ziren urre hutsezko mototxak egingo zizkiotela agindu zuen.\nSif, Edda prosaikoan eta Edda poetikoan agertzen da, baita olerkaritza eskaldikoan ere."}
{"id": "93865", "revid": "512", "url": "https://eu.wikipedia.org/wiki?curid=93865", "title": "Bragi Boddason", "text": "Bere Edda prosaikoan, Snorri Sturlusonek, Bragi Boddason zaharrari (Bragi Boddason in Gamli) ematen zaizkion ahapaldi ugari aipatzen ditu, IX. mendearen lehen erdian errege izan ziren Ragnar Lodbrok, \u00d6sten Beli eta Bj\u00f6rn en Hauge bezalako suediar erregeak zerbitzatu zituena. Bragi, lehen olerkari eskaldotzat hartzen da, eta, bere izena eta lana ezagutzen direnen artean antzinakoena da.\nSnorrik, bereziki, Bragiren Ragnarsdrapako gertakariak aipatzen ditu, ustez, Ragnar Lodbrok bikingo legendario ospetsuaren omenez idatzitako olerki bat, Ragnarrek Bragiri emango zion apaindutako ezkutu baten irudiak deskribatzen dituena. Irudien artean, Thor jainkoa agertzen zen, J\u00f6rmundgander sugea arrantzatzen, Gefjund Sjaelland goldatzen Suediako lurretik, Hamdir eta Sorlik J\u00f6rmunrekken aurka eginiko erasoa eta Hedin eta H\u00f6gniren arteko amaigabeko gudua.\nLandnamaboken, Bragi, Lopth\u0153narekin, Erpr Lutandiren alabarekin, Eysteinn Beli suediar erregea zerbitzatu zuen beste eskaldo baten alabarekin ezkondu zela aipatzen da. Biak zeuden Gunnlaugr Ormstunga eskaldoaren arbasoen artean."}
{"id": "93868", "revid": "6950", "url": "https://eu.wikipedia.org/wiki?curid=93868", "title": "Plazandreok", "text": "Plazandreok 1995ean Donostian estreinako aldiz hauteskundeetara aurkeztu zen alderdi politikoa da. Bere burua \"emakumezko plataforma politikotzat\" du eta, alderdi politikoaz gain, elkarte feminista ere bada. Donostian burutzen den Feministaldiaren antolatzailea da. Donostiako Emakumeen Etxea sustatzen aritu dira, eta hiriko puntu beltzen maparen osaketan ere bai.\nIzenaren zergatia.\n1992an asmaturiko izena izan zen \"plazagizon\" parekoaren bila eta emakumeek plaza zein espazio publikoak hartzearen beharra aldarrikatzeko.\nEmaitzak Udal hauteskundetan.\n1995, 1999, 2003 eta 2007ko Donostiako Udal Hauteskundeetan ez ezik 1999ko Bizkaia eta Gipuzkoako Foru Hauteskundeetan eta 2003 eta 2007an Gipuzkoako Foru Hauteskundeetan ere hartu du parte. Inoiz ez du zinegotzi zein batzarkiderik izan:"}
{"id": "93870", "revid": "1340", "url": "https://eu.wikipedia.org/wiki?curid=93870", "title": "Unesco", "text": ""}
{"id": "93871", "revid": "6327", "url": "https://eu.wikipedia.org/wiki?curid=93871", "title": "Ruan", "text": ""}
{"id": "93872", "revid": "119347", "url": "https://eu.wikipedia.org/wiki?curid=93872", "title": "Alderdi Animalista Ingurumenarekin", "text": "Animalien Tratu Txarren Kontrako Alderdia (ATTKA) (gaztelaniaz \"Partido Animalista Con el Medio Ambiente\" (PACMA)), Espainiako alderdi politikoa da. 2003ko otsailaren 24an Bilbon sortua, animalien eskubideak eta gizonen bizitzari errespetua aldarrikatzen ditu. Egoitza Bartzelonan du, eta Espainia du jarduera eremu.\nBere burua \"animalistatzat\" du, hau da, animalien eskubideak aldarrikatzea eta defenditzea du helburu nagusia. Zezenketen aurkako mugimenduan jaiotako alderdia da.\n2003an sortua, 2011n orduan \"Animalien Tratu Txarren Kontrako Alderdi Antitaurinoa\" izena zuen alderdiaren biltzarrak izenaz aldatzea erabaki eta \"Animalien Tratu Txarren Kontrako Alderdia\" hautatu zuen izen.\nEmaitzak.\nUdal hauteskundetan.\n2003ko maiatzean lehendabizikoz aritu zuen hauteskundetan, emaitza onik izan gabe.\n2007an 12 udaletxerako zerrendak prestatu zituen (Amposta, Barcelona, Camarles, Guadalajara, Le\u00f3n, Madril, Malaga, Sevilla, Tordesillas, Valladolid, Gasteiz eta Zaragoza), eta 10.601 boto izan zituzten, baina zinegotzirik ez.\nAutonomia hauteskundeak.\n2005eko Eusko Legebiltzarrerako hauteskundetan, Berdeak alderdiarekin batera aritu zuen, 4.049 boto (%0,33a) lortuz.\n2006 Kataluniako Parlamenturako hauteskundetan 13.730 boto (%0,46a) lortu zituen.\n2007ko Madril eta Kantabriako hauteskundeetan 7.089 boto lortu zituen guztira.\n2009ko Eusko Legebiltzarrerako hauteskundetan, Bizkaian 1.466 boto (%0,26a) lortu zituen. Araban eta Gipuzkoan Berdeak alderdiak, ZAAAAren laguntza zuena, 1229 boto (%0,82a) eta 1646 boto (%0,55a) lortu zituen hurrenez hurren.\nUrte bereko Galiziako Parlamenturako hauteskundetan, Os Verdes-Grupo Verde, ZAAAAren laguntza zuena, Coru\u00f1an 2.867 boto (%0,45a) eta Pontevedran 2.694 boto (%0,50a) lortu zituen\nHauteskunde Orokorretan.\n2004an Espainiako Senaturako 64.947 boto lortu zituen, eserlekurik izan ez zuen bigarrena izanda.\n2008an Espainiako Kongresurako 44.795 boto izan zituen, hau da, Los Verdes, Chunta Aragonesista, Partido Aragon\u00e9s edo Aralar baino gehiago. Espainiako Senaturako 132.077 boto izan zituen"}
{"id": "93876", "revid": "119347", "url": "https://eu.wikipedia.org/wiki?curid=93876", "title": "Futbol gaeliko", "text": "Futbol Gaelikoa (irlanderaz \"Peil Ghaelach\" edo \"Caid\", ingelesez \"Gaelic Football\") nagusiki Irlandan jokatzen den kirola da. Irlandako kirol zaletuen artean, ospetsu, jarraitu eta herrikoiena da, hurlingarekin batera.\nFutbol gaelikoa 15 jokalariz osatutako taldeekin jokatzen da, belarrezko zelai laukizuzenetan, eta ateek H itxura dute (errugbiko ateen antzekoak dira baina azpian sare bat dute, futbolekoen antzera). Jokoaren helburu nagusia puntuak lortzea da, baloia ostikoz edo eskuekin joz aurkariaren atean sar dadin. Norgehiagokaren amaieran puntu gehien duena irabazlea da.\nJokalariak zelaian aurrera doaz, baloia eskuz eraman dezaketela, ostikoz jo edo bere taldekideen artean elkar-pasatuz.\nFutbol gaelikoa Gaelic Athletic Association (euskaraz \"Elkarte Atletiko Gaelikoa\") erakundeak arautzen dituen lau kiroletako bat da. Erakunde hori Irlandako mota horretako ospetsu eta handiena da. Arau zorrotzak ditu jokalarien baldintza amateurrari dagokionez eta kirolaren gailur nagusia All-Ireland Football Final da, Irlandako konderrien arteko urteko final nagusia. Uste denez, jokoa \"Caid\" izeneko irlandar antzinako futboletik eratorria omen da. 1537an jokatzen omen zen, nahiz eta gaur egungo jokoa eta bere araudia 1887an sortu.\nArauak.\nFutbol gaelikoaren arauak australiar futbolaren antzekoak dira.\nJoko zelaia.\nZelaia laukizuzena da, 130 eta 145 metro arteko luzerakoa eta zabaleraz 80 eta 90 metro artean. H tankerako ateak daude bi aldeetan, azpialdean sare banarekin. Zelai berbera erabiltzen da hurlingean jolasteko; \"Gaelic Athletic Association\"ek erabaki hori hartu zuen, bi kirolak zelai bakarrean jokatu zitezen. Marrak alde bakoitzeko 13, 20 eta 45 metroetan marraztuta daude. Hamalau urtez beherako umeentzat zelai eta ate txikiagoak erabiltzen dira.\nIraupena.\nPartida guztiek 60 minutu diraute, ordu erdiko bi denboratan zatituak, konderrien arteko senior mailako partidak salbu, horek 70 minutu baitiraute (35 minutuko bi denbora). Berdinketak jokoa berriz jokatzen erabakitzen dira edo bestela 20 minutuko denbora gehigarri bat jarriz (10 minutuko bi denboratan banatuta).\nTaldeak.\nTalde bakoitzak 15 jokalari ditu (atezaina, bi alboko atzelari, atzelari oso bat, hiru erdi-atzelari, bi erdilari, hiru erdi-aurrelari, bi alboko aurrelari eta aurrelari oso bat) eta 15 ordezkari (haietatik, bost erabilgarri dira). Atezainak 1 zenbakia du eta horrela zenbatzen segitzen da; horrez gain, atezainak beste kolore bateko elastikoa darama.\nBaloia.\nLarruzko baloia erabiltzen da, futbolekoaren antzekoa, baina zerbait astunagoa dena, eta lauki horizontalekoa, ez dira hexagonalak edo pentagonalak, eta boleibolekoen antzekoak dira. Ostikoz jo litezke, bai eta eskuekin paseak egin er. Hartarako, baloia hatz koskoez edo erpuruaz jotzen da.\nHurrengo jardunbide edo ekintza hauek falta teknikotzat hartzen dira:\nTantoak.\nBaloia aurkarien ateko langaren gainetik badoa, puntu bat lortzen da eta epaileak bandera zuria altxatuko du; baloia langaren azpitik igarotzen bada, hiru puntu balio dituen gol bat lortuko da eta epaileak bandera berdea altxatuko du. Atea beti atezainaren babespean dago. Emaitza gol kopurua eta puntu kopurua formatuan agertzen da. Adibidez, talde batek gol 1 eta 14 puntu lortu baditu, emaitza guztira 17 puntukoa da. Talde garailea denera puntu kopuru handiena lortzen duena da.\nPlakaketak.\nPlakaketak (ingelesez, \"tackle\") baimendurik daude eta futbolekoak baino gogorragoak dira, baina ez errugbikoak bezainbeste.\nBaloia aurkariak eskuartean duela jotzea baimenduta dago, baina ondorengo jokaldi hauek faltatzat hartzen dira:\nMilurtekoaren taldea.\nHaur izan zen, 1999an GAA agintariek eta Irlandako kirol kazetariek hautatutako taldea. Baldintza, bakoitza bere joko-postuan inoiz izan den jokalaririk onena izan zedin, GAA erakundea 1884an sortu zenetik 2000 arte. Noski, hautatuen zerrendak eta kanpoan gelditu ziren jokalariak zirela eta, eztabaida beroak egon ziren beren betiko zaleen artean Irlanda osoan.\nJatorria.\nNahiz eta mendeetan jokatu izan den, modu formalean XIX. mendean antolatu zen, Elkarte Atletiko Gaelikoari esker (\"Gaelic Athletic Association\" GAA). Bi Liga daude: gizonezkoena eta emakumezkoena. Urteko Txapelketa Nagusiaren Finala Iraila aldera jokatu ohi da.\nPenintsula Iberiarrean.\nPenintsula Iberiarrean Futbol Gaeliko 4 talde garrantzitsu daude.\nTaldeak irlandar eta tokian-tokiko jokalariez osatuta daude, ohikoena taldearen erdia eta erdia izan ohi dira."}
{"id": "93877", "revid": "119347", "url": "https://eu.wikipedia.org/wiki?curid=93877", "title": "Ragnarsdrapa", "text": "Ragnarsdrapa, Ragnar Lodbrok eskandinaviar heroiaren omenez idatzitako olerki eskaldiko bat da. Ezagutzen den eskaldorik antzinakoenari ematen zaio bere egiletza, Bragi Boddasoni, alegia, IX. mendean bizi izan zena, eta Bj\u00f6rn en Haugi errege suediarrarentzat idatzi zuen. Bragik, irudiak, ustez, Ragnarrek berak eman zion apaindutako ezkutu batean deskribatzen ditu. Irudien artean, honako hauek zeuden:\nExistititzen diren Ragnarsdraparen txatalak, Snorri Sturlusonen Edda prosaikoan mantendu ziren. Hamdir eta Sorliren eta Hedin eta H\u00f6gniren pasarteak, argi eta garbi ematen zaizkio Ragnarsdrapari, beste batzuk, adituek diotenez, olerkikoak bertakoak diren bitartean.\nLan hau, batzuetan, Husdrapa eta Haustl\u00f6ngekin alderatzen da, hauek ere, eskena mitologikoak irudikatzen dituzten marrazkiak deskribatzen dituztelarik."}
{"id": "93878", "revid": "105290", "url": "https://eu.wikipedia.org/wiki?curid=93878", "title": "Husdrapa", "text": "Husdrapa (antzinako eskandinabieraz \"etxeko drapa\") Snorri Sturlusonen Edda prosaikoan partzialki mantendutako olerki eskaldiko bat da, non bere ahapaldietako batzuk aipatzen diren. Ulfr Ugasson eskaldoari ematen zaizkio. Olerkiak, sukalde paneletan zizelkaturiko eskena mitologikoak deskribatzen ditu. Egundaino iritsi diren ahapaldietan, hiru eskena deskribatzen dira:\nOlerkia, Laxd\u0153la sagan aipatzen da."}
{"id": "93879", "revid": "1340", "url": "https://eu.wikipedia.org/wiki?curid=93879", "title": "Gaelic Football", "text": ""}
{"id": "93880", "revid": "1712", "url": "https://eu.wikipedia.org/wiki?curid=93880", "title": "Futbol gaelikoa", "text": ""}
{"id": "93881", "revid": "499", "url": "https://eu.wikipedia.org/wiki?curid=93881", "title": "Gaelic football", "text": ""}
{"id": "93883", "revid": "336", "url": "https://eu.wikipedia.org/wiki?curid=93883", "title": "Galaxia eliptiko", "text": "Galaxia eliptikoa forma elipsoidala eta irudi leuna eta ia ezaugarririk gabea duen galaxia mota bat da. Edwin Hubblek Hubbleren sekuentzian eta 1936ko \"The Realm of the Nebulae\"n deskribatutako hiru galaxia mota nagusietako bat da, galaxia kiribil eta lentikularrekin batera. Galaxia eliptikoak (E), galaxia lentikularrekin (S0) eta haien eskala handiko diskoekin batera, eta ES galaxiak, eskala ertaineko diskoekin batera, \"goiztiar\" motako galaxien populazioaren azpimultzo bat dira.\nGalaxia eliptiko gehienak, masa baxuko izar zaharrez osatuta daude, izarrarteko ingurune urria eta izar eraketa jarduera minimo batekin, eta kumulu globular ugariz inguratuta egoten dira. Uste denez, galaxia eliptikoak, gutxi gora-behera, Virgoko superkumuluko galaxien %10-15 dira, eta ez dira unibertsoan orokorrean nagusi den galaxia mota. Batez ere galaxien kumuluen erdiguneetatik gertu daude.\nGalaxia eliptikoen tamaina hamarnaka milioi eta ehun bilioi izar artekoa da. Hasiera batean, Edwin Hubblek, galaxia eliptikoek, galaxia espiral bihurtu arte eboluzionatzen zutenaren hipotesia planteatu zuen, beranduago, faltsua zela aurkitu zena, gas eta galaxia txikiagoen akrezioak, aurretik existitzen zen egitura elipsoidal baten inguruan disko bat eraiki dezakeen arren. Galaxia eliptikoen barnean dauden izarrak, batez beste, galaxia kiribiletan daudenak baino askoz zaharragoak dira.\nEzaugarri orokorrak.\nGalaxia eliptikoek, beste galaxia mota batzuetatik bereizten dituzten hainbat propietate dituzte. Izar masa esferikoak edo oboideak dira, izar gasik ez dutenak. Ezagutzen den galaxia eliptikorik txikiena Esne Bidearen tamainaren hamarren bat da. Izarren mugimendua nagusiki erradiala da galaxia eliptikoetan, galaxia kiribilen diskoetan ez bezala, non errotazioa nagusi den. Gainera, oso izarrarteko materia gutxi dago (ez gasa ez hautsa), izar eraketa tasa baxuak, izar kumulu ireki gutxi eta izar gazte gutxi ematen dituena; batez ere, galaxia eliptikoetan, izar zaharren populazioak dira nagusi, kolore gorriak ematen dizkiena. Galaxia eliptiko handiek kumulu globularren sistema zabal bat izaten dute.\nGalaxia eliptikoen propietate dinamikoak eta disko galaxien fardelak antzekoak dira, honek, prozesu fisiko berdinez osatuta egon daitezkeela iradokitzen duelarik, hau oraindik eztabaidagarria den arren. Galaxia eliptikoen eta fardelen argitasun profilak Sersicen legera ondo egokitzen dira, eta galaxia eliptikoen egiturazko parametroen arteko eskala erlazio batzuek populazioa bateratzen dute.\nGalaxia eliptiko masibo bakoitzak zulo beltz supermasibo bat dauka bere erdian. 46 galaxia eliptiko, 20 erraboi klasiko eta 22 pseudobulboren behaketek, bakoitzak erdian zulo beltz bat duela erakusten dute. Zulo beltzaren masa, galaxiaren masarekin estuki korrelatua dago, M-sigma erlazioa bezalako korrelazioen bidez frogatzen dena, inguruko izarren abiaduraren dispertsioa, erdian dagoen zulo beltzaren masarekin lotzen duena.\nGalaxia eliptikoak, nagusiki, galaxien kumuluetan eta galaxien multzo trinkoetan daude.\nEgitura eta antolaketa duten galaxia espiral lauak ez bezala, galaxia eliptikoak hiru dimentsiokoak dira, egitura handirik gabekoak, eta euren izarrak, ausazko orbitetan daude erdigunearen inguruan.\nTamaina eta formak.\nGalaxia eliptikoak asko aldatzen dira, bai tamainari bai masari dagokienez, 3.000 argi urtetik 700.000 argi urtera bitarteko diametroekin, eta 105etik ia 1013 eguzki masara arteko masekin. Tarte hau askoz zabalagoa da galaxia mota honentzat beste edozeinentzat baino. Txikienak, galaxia eliptiko nanoak, beharbada ez dira kumulu globular tipiko bat baino handiagoak, baina kumuluetan ez dagoen materia ilun kopuru handi bat dute. Galaxia txiki hauetako gehienak, beharbada, ez daude beste eliptiko batzuekin lotuta.\nHubbleren galaxia eliptikoen sailkapenak, galaxiaren irudia zein luzea den deskribatzen duen zenbaki oso bat du. Sailkapena galaxiako isofoten ardatz nagusien (\"a\") eta txikienen (\"b\") arteko erlazioaren arabera zehazten da:\nformula_1\nHorrela, b berdina duen galaxia esferiko batentzat, zenbakia 0 da, eta Hubble mota E0 da. Literaturaren muga E7ren ingurukoa den arren, 1966tik ezagutzen da E4tik E7ra bitarteko galaxiak gaizki sailkatutako galaxia lentikularrak direla, gure ikusmen lerroarekiko angelu ezberdinetan okertutako diskoekin. Hau, bere izar diskoen errotazioa adierazten duten espektro behaketen bidez baieztatu da. Hubblek, bere forma sailkapena, galaxiaren berezko formaren eta galaxia ikusten den angeluaren araberakoa dela onartu zuen. Beraz, Hubbleren E0 motako galaxia batzuk luzangak dira.\nBatzuetan, eliptikoen bi mota fisiko daudela esaten da: isotopo pixka bat \"kaxa\" duten eliptiko erraldoiak, norabide batzuetan besteetan baino ausazko mugimendu handiago baten emaitza diren formak dituztenak (ausazko mugimendu anisotropoa); eta diskak dituzten eliptiko normalak eta nanoak, diskoak dauzkatenak. Hau, ordea, nomenklaturaren gehiegikeria bat da, ez baitituzte bi motatako axiak, ez baitira bi motakoak. Galaxiak daudenez tarteko eskalako diskoekin, zentzuzkoa da Etik Ira eta S0 galaxietara jarraipena izatea, irrati handietan argia menderatzen duten eskala handiko beren disko izarrekin.\nGalaxia esferoide nanoak, dirudienez, mota ezberdin bat dira: euren propietateak, irregularren eta espiral berantiarreko galaxien antzekoagoak dira.\nEspektro eliptikoaren muturrik handienean, banaketa handiago bat dago, Hubbleren sailkapenetik haratago. Ge eliptiko erraldoietatik haratago, D galaxiak eta cD galaxiak daude. Hauek, bere ahizpa txikien antzekoak dira, baina lausoagoak, bizi diren galaxia kumuluarenak zein erdian dagoen galaxia erraldoiarenak izan daitezkeen halo handiekin.\nEboluzioa.\nGalaxia handien baina ez erraldoien fusioak, grabitate erakarpenaren ondorioz, galaxia eliptikoen hazkuntza eta eboluzioan paper garrantzitsua betetzen duela oso onartua dago. Uste denez, fusio galaktiko handi hauek, ohikoagoak izan ziren lehen garaietan. Esne Bidea, ezagutzen ez den osagai tangentzial baten arabera, Andromedaren galaxiarekin talka egiten ari da duela lau eta bost mila milioi urte artean. Teorizatu da bi espiralen fusiotik galaxia eliptiko bat aterako dela. (Kontuan izan behar da fusio galaktiko txikiek masa oso ezberdineko bi galaxia inplikatzen dituztela; ondo ezarrita dago fusio txikiak ez erraldoiak ez eliptikoak ez diren galaxietan gertatzen direla, gure Esne Bidea bezala).\nUste denez, zulo beltzek paper garrantzitsua bete dezakete unibertso primitiboan galaxia eliptikoen hazkundearen mugaketan, izarren eraketa inhibitzen baitute.\nIzarren eraketa.\nGalaxia eliptikoen erretratu tradizionalak, galaxiak bezala margotzen ditu, non, izar eraketa, gorriranzko mugimendu altu baten hasierako eztanda baten ondoren amaitu zen, euren izar zahartuekin soilik distiratzen utziz. Galaxia eliptikoek, itxura hori-gorrixka izaten dute, galaxia espiral gehienen tindu urdinarekin kontrastatzen duena. Espiraletan, kolore urdin hau, neurri handi batean, bere beso kiribiletako izar gazte eta beroetatik dator. Uste denez, galaxia eliptikoetan, izar eraketa oso gutxi dago, bere gas faltagatik, galaxia kiribil edo irregularrekin alderatuta. Hala ere, azken urteotan frogatu da galaxia goiztiarren (E, ES eta S0) arrazoizko proportzio batek (~ % 25) hondar-gasaren erreserbak dituela eta izar eraketaren maila baxua.\nHerschel Espazio Behatokiko ikertzaileek uste dute galaxia eliptikoen erdiko zulo beltzek gasa izarrak sortzeko adina hoztea eragozten dutela."}
{"id": "93884", "revid": "105290", "url": "https://eu.wikipedia.org/wiki?curid=93884", "title": "Ar-Ad\u00fbnakh\u00f4r", "text": "Ar-Ad\u00fbnakh\u00f4r, Tolkienen legendariumeko pertsonaia bat da. Idazlearen hil ondorengo lana den Silmarillionen agertzen da. Dunadan bat izan zen, Numenorreko hogeigarren erregea, eta Eguzkiaren Bigarren Aroko 2709an jaio zen. Bere gurasoak bezala, Valarren aurka agertu zen, bere izen ofiziala adunaikoz hartzeraino, quenyazko ohiko era erabili beharrean, Tar-Herunumen izango zena (hartzen lehena izan ez zen arren, agerian erakutsi zuen lehena izan zen).\nBere izena, batzuk, biraotzat eta harroegitzat hartu zuten, bi hizkuntzetan, \"Mendebaldeko Jauna\" esan nahi baitzuen, Manw\u00eb Valarrarentzat gordetako titulua, Valarren buruzagia zena. Eztabaida dago Ar-Ad\u00fbnakh\u00f4r, bere aita Ar-Abbat\u00e2riken edo bere aitona Tar-Kalmazilen oinordekoa izan ote zen dioena, baina gobernarien zenbaketak, Tar-Ardamin hartzen du kontuan. Zehazki, Ar-Abbat\u00e2rik ez da agertzen Eraztunen Jaunaren eranskinetan, baina bai Numenor eta Erdialdeko Lurraldeko amaitu gabeko ipuinak laneko \"Elrosen leinua\" atalean. Eguzkiaren Bigarren Aroko 2962an hil zen, eta, bere oinordekoa, bere seme Ar-Zimrath\u00f4n izan zen."}
{"id": "93885", "revid": "536", "url": "https://eu.wikipedia.org/wiki?curid=93885", "title": "Valakar", "text": "Tolkienen legendariumean, Valakar, Gondorreko hogeigarren erregea da. Romendazil II.aren semea da eta Eguzkiaren Hirugarren Aroko 1194an jaio zen. Bere izena, quenyazkoa da eta \"Vala Erregea\" bezala itzul daiteke.\nEkialdeko Gizakiek suposatzen zuten arriskuaren ondorioz, Gondorren bake eta segurtasunerako, bere aitaren Iparraldeko Gizakiekin aliantza sendotzeko politika kontutan hartuz, Valakar bidali zuen enbaxadore bezala Rhovanioneko Erresumara. Honek, bere aitak eskatutakoa baino gehiago egin zuen, Iparraldeko Gizakien ohiturak hartu baitzituen, eurekin militarki prestatu zen, eta Vidugaviaren alaba zen Vidumavirekin ezkondu zen. Elkarrekin, Eldakar izeneko seme bat izan zuten.\nHonek, susmoak piztu zituen Gondor hegoaldeko nobleen artean, \"euren artean zeuden Iparraldeko Gizakiak, mesfidantzaz ikusten baitzituzten, eta, ordurarte, sekula gertatu ez zen kontua izan zen koroaren oinordekoa edo Erregearen edozein seme-alaba, arraza baxuagoko eta atzerritar batekin ezkontzea\" (Eraztunen Jauna, A eranskina).\nHorregatik, Valakarrek, Eguzkiaren Hirugarren Aroko 1366an tronua hartu zuenean, Gondorreko Noble Altuek, euren desadostasuna erakutsi zuten. Bere erregealdiaren azken urteetan, Gondor hegoaldeko nobleak matxinatu egin ziren, Senideen Arteko Borroka deritzona hasiz.\nEguzkiaren Hirugarren Aroko 1432an hil zen, 66 urteko erregealdi baten ondoren, eta, bere oinordekoa, bere seme Eldakar izan zen, 5 urte beranduago, Kastamir \"Usurpatzailea\"k tronutik kenduko zuena, Gerra Zibilaren barnean."}
{"id": "93886", "revid": "75584", "url": "https://eu.wikipedia.org/wiki?curid=93886", "title": "Jirafa", "text": "Jirafa (\"Giraffa\") ugaztun artiodaktilo afrikarra da. Lehorreko animaliarik altuena eta hausnarkaririk handiena da. Tradizionalki, espezie bakar batean sailkatzen zen, \"Giraffa camelopardalis\" bederatzi azpiespezie zituena. Hala ere, zortzi jirafa espezie bizi direla deskribatu da, DNA mitokondriala eta nuklearraren ikerketan oinarrituta, baita \"Giraffa\"ren neurketa morfologikoetan ere. Beste zazpi espezie desagertuta daude, historiaurreko espezieak fosilengatik ezagutzen direnak.\nJirafaren bereizgarri nagusiak lepo eta hanka izugarri luzeak, adar itxurako osikonoak eta larruaren eredu bereizgarriak dira. Giraffidae familiaren barruan sailkatzen da, bere seniderik hurbilenarekin batera: okapia. Hedapenari dagokionez, iparraldean Txad mendikatea du, hegoaldean Hego Afrika, mendebaldean Niger eta ekialdean Somalia. Jirafak sabanetan eta basoetan bizi ohi dira. Haien elikadura-iturria hostoak, landareen fruituak eta loreak dira, batez ere akazia espezieak, eta beste belarjaleak iritsi ezin daitezkeen elikagaiak.\nJirafak lehoiek, lehoinabarrek, hiena pikartek eta likaonek harrapa ditzakete. Jirafak eme ahaideen eta haien ondorengoen taldeetan bizi dira, edo ahaide ez diren bikoterik gabeko ar heldu taldeetan, baina taldekoiak dira eta pilaketa handietan bil daitezke. Arrek hierarkia sozialak ezartzen dituzte \"lepo-borroken\" bidez, hauek borrokak dira, non lepoa arma gisa erabiltzen den. Ar nagusiek emeekin bat egiten dute, eta emeena da gazteak hazteko ardura bakarra.\nJirafak hainbat kultura, hala antzinakoak nola modernoak, arakatu ditu bere itxura bereziagatik, eta askotan pinturak, liburuak eta marrazki bizidunak egin izan ditu. Naturaren Kontserbaziorako Nazioarteko Erakundeak espezie zaurgarritzat sailkatzen du, eta lehengo bere eremuetako alde askotatik erauzi izan da. Jirafak oraindik parke nazional eta ehiza-erreserba askotan aurkitzen dira, baina 2016rako aurreikuspenek adierazten dute 97.500 kide inguru daudela basan. 2010ean 1.600 baino gehiago zooetan zeuden gordeta.\nEtimologia.\nJirafa izena arabieratik dator, \"zar\u0101fah\" (\u0632\u0631\u0627\u0641\u0629), agian somalierako animaliaren izenetik ekarria, \"geri\". Arabierazko izena \"ibiltari-azkar\" gisa itzuli ohi da. Europan izena beste modu batzuetan eman zen Erdi Aroan, adibidez \"jarraf, ziraph\" eta \"gerfauntz.\" Italierako \"giraffa\" forma 1590eko hamarkadan agertu zen, eta hortik frantsesezko girafe hitzera hedatu zen.\nAntzinan \"camelopardalis\" (lehoinabar koloredun gamelua) izena erabiltzen zen, espezie nagusiaren izena da gaur egun. Konstelazio batek izen hori darama. Euskaraz \"lepaluze\" izena ere erabili izan da jirafa izendatzeko.\nTaxonomia.\nLineok jirafa guztiak espezie berberean sailkatu zituen 1758an. \"Cervus camelopardalis\" izen binomiala eman zien. Morten Thrane Br\u00fcnnichek \"Giraffa\" generoan sailkatu zituen 1762ean. \"camelopardalis\" izena latinetik dator.\nEboluzioa.\nJirafa Artiodactyla ordenako Giraffidae animalia familiako generoa da, artiodaktiloen barruan sailkatua. Familia askoz hedatuagoa zegoen, 10 genero fosil baino gehiagorekin. Haien ahaiderik hurbilenak, agian, orein-antzeko Climacoceratidae iraungiak izan ziren. Hauek, Antilocapridae familiarekin batera (hauen espezie bizidun bakarra \"Antilocapra americana\" da), Giraffoidea superfamilian kokatu dira. Animalia hauek Palaeomerycidae familia iraungitik eboluzionatu dute, oreinen arbaso izan zitekeena.\nBadirudi lepoaren elongazioa goiz hasi zela jirafen eboluzioan. Jirafen eta ahaide zaharren arteko konparazioek zera iradokitzen dute, burezurretik hurbil dauden ornoak lehenago luzatu zirela, eta, ondoren, beheragoko ornoak gehiago luzatu zirela. Arbaso jirafido goiztiar bat \"Kanthantsyx\" izan zen, Libian aurkitutako fosilak duela 25\u201320 milioi urte, 17\u201315 mya edo 18\u201314,3 datatu direnak. Animalia hura tamaina ertainekoa zen, liraina eta antilope itxurakoa. \"Giraffokeryx\" Indiako subkontinentean 15 mya agertu zen eta okapi edo jirafa txiki baten antza zuen, eta lepo luzeagoa eta antzeko osikonoak zituen. Beharbada, Giraffokeryxek, \"Sivatherium\" eta \"Bramatherium\" bezalako jirafak zituen klado bat partekatu zuen.\n\"Paleotragus\", \"Shansitherium\" eta \"Samothium\" bezalako Giraffidoak 14 Ma agertu ziren eta Afrika eta Eurasia osoan bizi izan ziren. Animalia hauek osikono biluziak eta kranial sinu txikiak zituzten, eta luzeagoak ziren burezur zabalagoekin. \"Paleotragus\"ek okapien antza zuen eta bere arbaso izan zitekeen. Beste batzuen ustez, okapien leinua lehenago desbideratzen zen, \"Giraffokeryx\" baino lehenago. Samotherium bereziki garrantzitsua zen jirafen lineako trantsizio-fosil bat izan zen, orno zerbikalak jirafa moderno baten eta okapi baten bitartekoak baitziren luzeran eta egituran, eta okapiarena baino bertikalagoa zen. \"Bohlinia\", lehen aldiz Europan agertu zena eta 9\u20137 Ma bizi izan zena, jirafaren arbaso zuzena izan zitekeen. \"Bohlinia\"k jirafa modernoen antz handia zuen, lepo eta hanka luzeak eta antzeko osikono eta hortzeria zituelarik.\n\"Bohlinia\" Txinan eta Indiako iparraldean sartu zen klima-aldaketari erantzunez. Handik, \"Giraffa\" generoak eboluzionatu zuen eta, 7 Ma inguruan, Afrikan sartu zen. Klima aldaketek Asiako jirafak desagertzea eragin zuten, eta Afrikako jirafak, berriz, bizirik iraun zuten eta hainbat espezie berrira erradiatu ziren. Gaur egungo jirafak Afrika ekialdean 1 Ma inguruan sortu zirela dirudi, Pleistozenoan zehar. Biologo batzuek \"G. jumae\" proposatzen dute gaur egungo jirafen arbaso gisa; beste batzuek, \"G. gracilis\" hautagai aproposagoa aurkitzen dute. \"G. gracilis\" txikiago eta arinagoa izan zen. Jirafen eboluzioaren gidari nagusia baso zabaletatik bizileku irekiagoetara egindako aldaketak izan zirela uste da, 8 Ma hasi zena. Garai honetan, landare tropikalak desagertu egin ziren eta C4 landare idorrez ordezkatu ziren, eta sabana lehor bat sortu zen ekialdeko eta iparraldeko Afrikan eta Indiako mendebaldean. Zenbait ikertzailek hipotesia ezarri dute habitat berri honek dieta ezberdin batekin bat egin duela, akazia espezieak barne, eta baliteke jirafen arbasoak landare hauen toxinen aurrean mutazio handiagoak jasatea, eboluzioa azkartuz. Gaur egungo jirafen larru-ereduak habitat-aldaketa hauekin ere bat datoz. Asiako jirafak okapiek bezalako koloreztapena izatea hipotesietako bat da.\nJirafaren genoma 2.900 milioi base-pare ingurukoa da luzeran, okapiena 3.300 milioi baseekin alderatuta. Jirafa eta okapi geneetako proteinen % 19,4 berdinak dira. Bi espezieak, era berean, ganaduarekiko ahaideak dira distantzia berean, jirafaren ezaugarri bakarrak eboluzio azkarragoaren ondorioz ez direla iradokitzen dutelarik. Jirafa eta okapi lineen dibergentziak 11,5 Ma data du. Jirafaren erregulazio-geneen talde txiki batek animaliaren altuera eta zirkulazio-egokitzapenen arduraduna dirudi.\nEspezieak eta azpiespezieak.\nIUCNk eta jirafak ikertzen dituzten zientzialari gehienek bederatzi azpiespezie dituen jirafa espezie bakarra onartzen dituzte. 2001ean, bi espeziko taxonomia bat proposatu zen. 2007an jirafen genetikari buruzko ikerketa batek sei espezie proposatu zituen. 2011ko ikerketa batek, jirafen morfologiaren analisi zehatzak eta espezie filogenetiko kontzeptuaren aplikazioa erabiliz, zortzi jirafa espezie bizi deskribatu zituen. 2016ko ikerketa batek ondorioztatu zuen jirafak espezie ugariz osaturik daudela. Ikerlariek lau espezie existitzea proposatu zuten, eta hauek ez dute elkarren artean informazio genetikoa trukatu 1 eta 2 milioi urtetan. Harrezkero, argitalpen honi erantzun bat argitaratu da, datuen interpretazioan zazpi arazo argituz eta \"ondorioak ez dira baldintzarik gabe onartu behar\" ondorioztatuz.\n2020ko azterketa batek erakutsi zuen aukeratutako metodoaren arabera, bi espezietik seira arte ematen dituen hipotesi taxonomiko ezberdinak \"Giraffa\" generorako egon daitezkeela. Ikerketa horrek aurkitu zuen, halaber, espezie anitzeko koaleszentzia-metodo taxonomikoak gehiegi zatitzea ekar dezaketela, metodo horiek espezieak baino gehiago egitura geografikoak mugatzen baitituzte. Hiru espezieen hipotesia, \"G. camelopardalis\", \"G. giraffa\" eta \"G. tippelskirchi\" bezala ezagutzen dena, analisi filogenetikoetan onarritzen da eta, gainera, populazio analisiek ere babes handia ematen diote.\n\"G. attica\", desagertutako espeziea, \"Giraffa\"ren barruan sailkatu izan da, baina \"Bohlinia attica\" bezala berrsailkatu zen 1929an. Zazpi jirafa espezie desagertu ere badira:\nItxura eta anatomia.\nJirafak 4,3 eta 5,7 m artean neurtzen dituzte, eta arrak emeak baino altuagoak dira. Erregistratutako arrik altuena 5,88 m da eta erregistratutako emerik garaiena 5,17 m da. Batez besteko pisua 1.192 kg da ar heldu batentzat, eta 828 kg eme heldu batentzat. Gehienezko pisua 1.930 kg eta 1.180 kg da, hurrenez hurren, ar eta emeentzat. Lepo eta hanka luzeak izan arren, jirafaren gorputza nahiko laburra da. Buruaren bi aldeetan, jirafaren begi handi eta puztuek ikuspen biribila ematen diote bere altuera handitik. Koloretan ikusten dute jirafek eta entzumen eta usaimen sentsazioak ere zorrotzak dira. Sudurzuloak itxi ditzake harea-ekaitzen eta inurrien aurka babesteko.\nJirafaren mingaina oratzailea da eta 45 cm luze da. More-beltza da, eguzkiaren erreduraren aurka babesteko agian, eta balio du hostotza hartzeko, baita animaliaren sudurra haztatzeko eta garbitzeko ere. Jirafaren goiko ezpaina ere oratzailea da, baliagarria hostoak jaten ari denean, eta arantzetatik babesteko ilez estalia da. Mihia eta ahoaren barrunbea dastamen-papilaz estalita daude.\nBerokiak xukadera edo adabaki ilunak ditu (laranja, gaztaina, marroia edo ia beltza kolorez), ile argiz bereiziak (normalean zuria edo krema kolorez). Jirafa arrak ilunago bihurtzen dira adinean. Berokiaren patroiak kamuflaje gisa balio duela esan izan da basa baserriko argi eta itzalezko patroietan. Zuhaitzen eta zuhaixken artean daudenean, nekez ikusten dira metro batzuetako distantziara ere. Hala ere, jirafa helduak hurbiltzen ari den harrapari baten ikuspegirik onena lortzera doaz, beren tamaina eta defendatzeko gaitasuna kontuan hartuz, kamuflajea baino gehiago, eta hori inportanteagoa izan daiteke zekorrentzat. Jirafa bakoitzak berokiaren eredu bakarra du. Txahal jirafak amaren ezaugarri batzuk heredatzen ditu, eta aldakuntzak ezaugarri batzuetan neonaziaren biziraupenarekin erlazionatzen dira. Hodien azpiko azalak termoregazioetarako balio dezake, odolontzi konplexuen sistemak eta izerdidun guruin handiak baitira.\nJirafaren azala grisa edo marroia da. Bere lodierak uzten dio animaliari sasi arantzatsuak zeharkatzen, inork puntuatu gabe. Larruak defentsa kimikorako balio dezake, bere bizkarroiek animaliari usain berezia ematen dioten bezala. Gutxienez 11 aromatiko kimiko nagusi daude larruan, nahiz eta indola eta 3 metilindola usain gehienaren erantzule izan. Arrek emeek baino usain gogorragoa dutenez, usainak funtzio sexuala ere izan dezake. Animaliaren lepoan ile motz eta tente bat dago. Metal bakarreko buztana ile xerlo ilun eta luze batean amaitzen da eta intsektuen aurkako defentsa gisa erabiltzen da.\nHedapena eta habitat.\nJirafak Txadetik Hegoafrikaraino hedaturik daude. Sabanetan, belardietan edo baso irekietan bizi daitezke. Janaria urria denean, baso itxiagoetan sar daitezke. Akaziadun basoak atsegin dituzte. Ur-kantitate handiak edaten dituzte eskura dutenean eta, horri esker, denbora luzez bizi daitezke eskualde lehorretan.\nElikadura.\nJirafak belarjaleak dira baina sarraskiak eta hezurrak miazkatzen ere ikusi izan dira. \"Acacia\",\u00a0\"Commiphora\" eta \"Terminalia\" generoetako zuhaitzen adaxkak eta hostoak jaten ditu, proteina eta kaltzioz beteriko zuhaitzak direlako, ezinbesteko bi osagai beraien hazkuntzarako.\nHarrapari naturalak.\nJirafa helduak lehoi taldeen hatzaparretan jaus daitezke: jirafak ehizatzen trebatzen diren lehoi-taldeak daude; izan ere, haien elikaduraren zati esanguratsua dira. Lehoiak dira jirafa helduak ehiza ditzaketen harrapari bakarrak; hala eta guztiz ere, ez da lan samurra: horren saiakeran lehoi batzuk hil izan dira.\nJirafa kumeak eta gaztetxoak berriz, hienek, lehoinabarrek eta afrikar basatxakurrek ere ehiza ditzakete.\nAgian, ura edatera hurbiltzen direnean, krokodiloen erasoengatik ere jaus daitezke.\nUgalketa.\nUgalketa poligamoa da, arrak eme emankorrekin ugaltzen dira. Arrek eme heldu gazteak nahiago dute ugaltzeko, eta normalean gaztetxoegiak eta heldu zaharrak baztertzen dituzte. Emankorrak diren edo ez jakiteko, euren txiza usaintzen dute eta ugaltzea erabaki dutenean, ar menderatzailea da aurrera pausoa ematen duena, mendeko aurrak emearengandik urrun mantenduta.\nErnaldia 400-460 egunez luzatzen da eta emeak kume bat izan ohi du; gutxitan bikiak erditu ditzake.\nAipagarria da jaio berri den jirafa kume batek 1,8 metroko garaiera izatea, baita jaio eta ordu gutxira korrika egiteko prest egotea ere; beraz, oso azkar hazten diren animaliak dira, ustez, harrapariak errazago saihesteko.\nArren arteko borroka.\nArrak, zeintzuk diren mendekoak eta zeintzuk menderatzaileak erabakitzeko, lepoak eta buruak bata bestearen kontra astinduz borrokatzen dira: lepoa albo batetik bestera mugituz, indarra ematen diote azken lepokadari. Mugimendu ikusgarri eta arriskutsu hori \"necking\" izenaz ezagutzen da. Normalean, borroka horiek zauritu larririk gabe suertatzen dira, baina larri eta hilik atera diren arrak ezagutzen dira, bai burezurra, bai barailezurra eta bai bizkarezurra apurtuta."}
{"id": "93889", "revid": "2241", "url": "https://eu.wikipedia.org/wiki?curid=93889", "title": "Thengel", "text": "Thengel, Tolkienen legendariumeko pertsonaia bat da. Bere istorioa, Eraztunen Jaunaren eranskinetan kontatzen da. Rohirrim bat da, Rohaneko hamaseigarren erregea. Fengelen seme bakarra izan zen, eta Eguzkiaren Hirugarren Aroko 2905ean jaio zen.\nHistoria.\nGondorrera bizitzen joan zen bere ama eta familiarekin, eta han ezagutu zuen Morwen Lossarnachekoa, honekin ezkonduko zelarik 38 urte zituenean. Rohango errege bihurtu zen bere aita Eguzkiaren Hirugarren Aroko 2953an hil ondoren. Morwenekin, seme bat, Theoden, eta lau alaba izan zituen, hauen artean, Eomer eta Eowynen ama zen Theodwyn zegoelarik.\nThengelek, sindarina ikasi zuen Gondorren bizi izan zen bitartean, eta, oestronarekin batera, bere etxeko hizkuntza zen. Sekula ez zuen rohanera hitz egin. Bere erregealdian, Sarumanek, bere burua, Isengardeko jaun izendatu zuen. Bere oinordekoa, bere seme Theoden izan zen, Eguzkiaren Hirugarren Aroko 2980an."}
{"id": "93890", "revid": "8607401", "url": "https://eu.wikipedia.org/wiki?curid=93890", "title": "Lizarrerria Bus", "text": "Lizarrerria Bus (Tierra Estella Bus, gaztelaniaz) Lizarrerrian autobus zerbitzua da, 50 000 pertsona Lizarrako Merindadeko pertsonari zerbitzatzen diena.\n\"Lizarrerria Bus\" Lizarrerrian lan egiten duen hiri-garraioko zerbitzu bakarra da, Nafarroako Gobernuak zuzentzen eta koordinatzen du eta La Estellesa SA enpresak jarduten du.\nAutobusak zuriak eta gorriak dira, eta horiek dira Lizarrako koloreak.\nHistoria.\nLehenengo bi lineak ( eta lineak) 2004ko irailean jarri ziren martxan. Bere helburua, Lizarra hiriari berari zerbitzua ematea zen, baita biztanle kopuru handia duten herri mugakideei ere, Aiegi eta Bilatorta kasu. Hori zen sare primitiboa:\n2008an, zazpi herri berri gehitu zitzaizkion zerbitzuari: Arroitz, Urbiola, Lukin, Barbarin, Iguzkitza, Deiu eta Azketa, linearen luzapen eran.\nEgungo sarea.\nSarea osatzen duten lineak.\nLineak.\nSareak bi line ditu, biak iparraldetik hegoalderako ardatzak, nagusiki 08: 00etatik 20: 00etara aktibo daudenak.\nIbilbidea.\nBi lineek Lizarratik egiten dute ibilbidea, baina gero lineak \"Iru\u00f1etik Medinacelira errepide zaharra\" edo \u00a0NA-1110\u00a0 doan hartzen du ekialderantz, Bilatortara iristeko, eta lineak gauza bera egiten du, baina mendebalderantz, Aiegi eta Arroitz norabidean. Gainera, lineak zerbitzu batzuetan jarraitzen du Lizarrako iparraldean, \"Andia errepidea\" edo \u00a0NA-120\u00a0 hartuz Abartzuzaraino.\nGeldialdiak.\n\"Lizarrerria Bus\"aren sarea 30 geldialdiak osatzen dute, sare osoan zehar banatuta. Izena bi modutan jasotzen dute: Lizarran, Aiegin, Bilatortan edo Arroitzen ote dauden edo beste edozein lekutan ote dauden arabera. Lehenengoan, herriaren izena jartzen da, eta ondoren, erreferentziazko leku bat. Hala, Lizarrako zezen-plazaren aurrean dagoen geltokia codice_1 da, eta Bilatortako elizaren inguruetan dagoena codice_2 gisa iragartzen da. Gainontzeko herrientzat, berriz, beren izenarekin besterik ez zaie deitzen, Abartzuzan codice_3 eta Lukinen codice_4 geralekua izanik.\nSarearen ustiapena.\nGaur egun, Nafarroako La Estellesa SA enpresak ustiatzen du sarea laburtua.\nOrdutegia.\nOro har, goizeko 8etarako zirkulatzen ari dira bi lineak. linearen lehen irteera 7: 45ean Oteitzatik da, Garcia Orcoyen ospitalerako noranzkoan, eta larunbat, igande eta jaiegunetan ordubete atzeratzen da. lineari dagokionez, 7: 30ean irtengo da lehen autobusa Iratxetik, baita Garcia Orcoyen Ospitaleko norabidean ere.\nGauean, Lizarratik azken irteerak 20: 15ean dira linearako, Ospitaletik, Bilatortako norabidean, eta 21: 00etan \"autobus geltokitik\", Arroitzeko norabidean, linearako.\nAsteburuetan, lineako azken irteera ordubete atzeratzen da, 21:15 arte, eta lineakoa ez da ordu batetik bestera aldatzen, baina Garcia Orcoyen ospitaletik egiten da.\nMaiztasunak.\nLine bakoitza pasatzeko batez besteko maiztasuna 60 minutukoa da, Lizarratik bat urrundu ahala handituz.\nTrafikoaren aldaketak.\nGaur egun, ez dago gorabeherarik \"Lizarerria Bus\" sarean.\nFlota.\nSareko autobus guztiak Scania markakoak dira, 12 metro luzekoak.\nAutobusak zuriak eta gorriak dira, Lizarraren koloreak. Barrualdea argitsua da, eta bi koloretako eserlekuak ditu: urdinak eta gorriak. Eserleku gorriak mugikortasun arazoak dituzten pertsonei, adinekoei, haurdun dauden emakumeei eta gaixoei zuzenduta daude; urdinetan, berriz, edonor eser daiteke. Bi gune daude, bigarren atearen parean daudenak, besaulki edo gurpildun aulkientzat erreserbatuak, baita arrapala tolesgarri bat ere ate.\nTrafikoa.\n\"Lizarrerria Bus\"aren sareko autobusek 162 000 bidaiariak 2014en erregistratu zen.\nZerbitzuaren kalitatea.\nIruzurra.\nNeurririk ez badago ere, \"Lizarrerria Bus\"aren sareko iruzur-tasa oso txikia da, bi faktore nagusirengatik: batetik, aurreko atetik bakarrik sartzea, gidaria dagoen tokitik; horri esker, arau-hausleak erraz detekta daitezke, eta, bigarrenik, autobus guztietan bideozaintza-kamerak egotea. Autobus bakoitzeko hiru kamera daude, eta ibilgailu artikulatuetan sei ere bai; horiek barnealdearen ikuspegi orokorra lortzen dute, bai eta atzeko ate bakoitzaren ikuspegi zabaldua ere, eta gidariak sarrera iraunkorra du horietara.\nIrisgarritasuna.\n\"Lizarrerria Bus\"ako flotako autobusen %100ak arrapala bikoitza du atzeko lehen atean, bat automatikoa eta bestea eskuzkoa. Gainera, altuera berean, autobus guztiek gurpildun aulkientzat gordetako bi gune dituzte, eta horiek besaulkiekin partekatzen dituzte. Gainera, itsuek aginte bat dute, eta, presioa egitean, autobus bat gertu badago, azken horrek megafonia bat aktibatuko du, zer lineatakoa den, zer norabidetan doan eta pertsonarengandik zer distantziatara dagoen adierazteko.\n\"Lizarrerria Bus\"aren etorkizuna.\nSarea zabaltzea.\nHego Lizarrerrian.\n2020ko otsailean, Lizarrerria hegoaldeko sei herrik \"Lizarrerria Bus\" ontzia bertako kaleetara iristea exijitu zioten Nafarroako Gobernuari. Allo, Arellano, Deikaztelu, Lerin, Morentin, eta Aberin udalerriak dira.\nHandik egun batzuetara, Nafarroako Gobernuko Lurralde Antolaketa, Etxebizitza, Garraio, Paisaia eta Proiektu Estrategikoen Departamentuak iragarri zuen eskari hori sartzen ari dela garatzen ari den \"Errepideko Bidaiarien Herriarteko Garraioaren Plan Integralean\" (PITNA). Gainera, egunero bost pasarte izango zituztela adierazi zuen.\nDeierrian.\n2017an, Deierri ibarreko udalak iragarri zuen Nafarroako Gobernuari exijituko diola \"Lizarrerria Bus\" handitzeko, hango ibarrari zerbitzua emateko. Beste arrazoi batzuen artean, merindade-buruarekin (Lizarra) zein osasun-zentroarekin (Bilatorta) lotura ezartzea aipatu dute.\nEra berean, Deierrik, Lizarrako udaletxearekin batera, Allozko urtegia Lizarrarekin lotuko zuen udako linea bat eskatu zuen, udan jende asko ibiltzen baitzen, Lizarrako erdigunetik 15 minutu baino gutxiagora dagoen hondartzaren alternatiba baita.\nKasu honetan, Nafarroako Gobernuko Lurralde Antolaketa, Etxebizitza, Garraio, Paisaia eta Proiektu Estrategikoen Departamentuak proposamena onartu zuen, Lizarra eta Lerateko badiaren artean linea bat sortuko zela iragarriz, uda batez proba moduan, mantentzen den ikusteko. Aurreikuspenen arabera, linea \"Errepideko Bidaiarien Herriarteko Garraioaren Plan Integralean\" (PITNA) sartuko da, beste proposamen batzuekin batera. Halaber, asteburuetan eta jaiegunetan funtzionatzea aurreikusten da.\nLizarran.\n\"Errepideko Bidaiarien Herriarteko Garraioaren Plan Integralak\" (PITNA) eta lineetarako ordutegi aldaketak eta geltoki berriak ere aurreikusten ditu."}
{"id": "93891", "revid": "4380", "url": "https://eu.wikipedia.org/wiki?curid=93891", "title": "Garcia Orcoyen Ospitalea", "text": ""}
{"id": "93892", "revid": "4380", "url": "https://eu.wikipedia.org/wiki?curid=93892", "title": "Garc\u00eda Orkoien Ospitalea", "text": ""}
{"id": "93893", "revid": "4380", "url": "https://eu.wikipedia.org/wiki?curid=93893", "title": "Garcia Orkoien Ospitalea", "text": ""}
{"id": "93894", "revid": "13403", "url": "https://eu.wikipedia.org/wiki?curid=93894", "title": "Derryko konderria", "text": ""}
{"id": "93895", "revid": "13403", "url": "https://eu.wikipedia.org/wiki?curid=93895", "title": "Antrimeko konderria", "text": ""}
{"id": "93896", "revid": "13403", "url": "https://eu.wikipedia.org/wiki?curid=93896", "title": "Armagheko konderria", "text": ""}
{"id": "93897", "revid": "448", "url": "https://eu.wikipedia.org/wiki?curid=93897", "title": "Dun Aengus", "text": ""}
{"id": "93898", "revid": "119347", "url": "https://eu.wikipedia.org/wiki?curid=93898", "title": "D\u00fan Aonghasa", "text": "D\u00fan Aonghasa (irlanderazko izena; ingelesera \"\" izenarekin moldatua) historiaurreko gotorleku bat da, Aran Uharteetan kokatua, Irlandako Errepublikako Galwayko konderrian. Inis M\u00f3r (irlanderaz, \"Uharte Handia\") uhartean dago, Ozeano Atlantikoarekin aurrez aurre, 100 metroko garaiera duten itsaslabarren gailurrean."}
{"id": "93899", "revid": "688", "url": "https://eu.wikipedia.org/wiki?curid=93899", "title": "Riad", "text": "Riad (arabieraz \u0627\u0644\u0631\u064a\u0627\u0636, \"ar-Riy\u0101\u1e0d\") Saudi Arabiako hiriburu politikoa eta herrialdeko hiririk handiena da. Riad probintziako hiriburua ere bada, eta Nejd eta Al-Yamama eskualde historikoen parte izan da. Arabiar penintsularen erdian dago kokaturik, ordoki handi batean, eta 21. mendearen lehen laurdenean 10 milioi lagunen megalopolis bat bihurtu da.\nHiria 15 udal barrutitan banaturik dago. Riadeko egungo alkatea, 1998tik, Abdul Aziz ibn Ayyaf Al Migrin da.\nGeografia.\nSaudi Arabiako erdialdean dago, Nejd herrialdean, Toweiq mendiaren ondoan, oasi oparo baten erdian.\nHiria Wadi Hanifa izeneko hezegunez osatutako haranetik gertu dago, eta bere azken garapen ekonomikoak ingurune hori inguratzen hastea ere ekarri du. Naturgune gisa kontserbatzeko ahaleginak egin dira 21. mendean,\nHiria hamabost barrutitan banaturik dago:\nHistoria.\nRiad Najd izeneko herrialdeko hiri nagusia izan zen luzaroan, hango oasiaren oparotasunagatik famatua beti.\n1824-1881 urteetan Saud-en dinastiaren hiriburua izan zen, eta handik bideratu zuen Ibn Saudek Arabiako konkista.\n1932an estatu berriko hiriburu egin zuten saudiarrek, eta handik aurrera gorpuztu zen gaur egungo hiri modernoa. Lehen urratsa transformazioan izan 1940ko hamarkadaren amaieran, hiriaren harresi zaharra txikitzea eta Riad jatorrizkoa, kalexka estuko eta patioak zituzten etxeez osatua, funtsean suntsitzea. Haren ordez, 5 km2-ko 83.000 laguneko hiri bat eraiki zuten plangintza bidez.\n1960ko hamarkadaren amairean, Frantziako eta Greziako plangintzagileen laguntzarekim Doxaidis urbanismo plana zeritzona egin zuten: hiri linear baten garapena, ardatz zentral batek gorpuztua ipar-hego norabidean. Garapen kontrolatuko sistema hori gainditu du ekonomiaren hazkundeak, eta hiria ekialderantz eta mendebalderantz ere garatu da. \nBiztanleria.\nXX. mende erdialdera arte najdarrak baizik ez ziren bizi Riyaden, baina arabiar etorki guztietako jendea bizi da han gaur egun.\nHona hemen biztanleriaren bilakaera:\nEkonomia.\nHiri modernoa da gaurko egunean, kale zabal asfaltodunak, eraikin luzeak, eritegiak, hotelak eta nazioarteko aireportua dituena. Saudi Arabiako merkataritza, hezkuntza eta politika hiri nagusia da, hara jotzen dute estatu horretako errepide nagusiek eta handik abiatzen da burdinbide bakarra, Riyad-Damman. Industria asko zabaldu da azkenaldi honetan (petrolio findegiak).\n21. mendearen hasieran, Kingdom Centre izeneko etxeorratza ireki zen, bulegoz betea. 2002an amaitu zuten eta Ekialde Hurbileko eraikinik garaienen artean dago. 302 metro eta 41 solairu dauzka, eta eraikineko elementurik adierazgarriena, goiko solairuetako \"zuloa\" da. Riadeko etxeorratzen Al Olaia barruti gero eta garatuagoan kokatzen da."}
{"id": "93903", "revid": "105290", "url": "https://eu.wikipedia.org/wiki?curid=93903", "title": "Zazpi etxe Frantzian", "text": "Zazpi etxe Frantzian Bernardo Atxagak idatzitako eleberria da, 2009an argitaratutakoa Pamiela argitaletxearekin. Istorioa Europa eta Afrika artean girotuta dago, XX. mendeko hasieran, orduko Kongo Belgikarraren garaian.\nAldi berean euskaraz, gazteleraz, katalanaz eta galizieraz argitaratu zen."}
{"id": "93904", "revid": "219", "url": "https://eu.wikipedia.org/wiki?curid=93904", "title": "Biolinista", "text": ""}
{"id": "93905", "revid": "105290", "url": "https://eu.wikipedia.org/wiki?curid=93905", "title": "Tralee", "text": "Tralee (irlanderaz \"Tr\u00e1 L\u00ed\"), Kerry Konderriko hiriburua da, Irlandan, uhartearen hego-mendebaldean kokatzen da. 23.693 biztanle ditu (2011).\nEtimologia.\nIrlanderazko \"Tr\u00e1 L\u00ed\" izenak \"Lee ibaiaren ertzeko hondartza\" esan nahi du.\nHistoria.\nTralee badiako paduretan hainbat erreka elkartzen diren puntuan kokaturik dago Tralee. Antzinako bidegurutzea da eta XIII mendean anglo-normandiarrek sortu zuten herria. Desmondeko kondeen gotorlekuetako bat izan zen. Desmondarrak Elisabet I.a Ingalaterrakoaren aurka altxatu ziren eta 1580an borrokatan Tralee erre egin zen. 1587an erreginak Edward Dennyri eman zizkion inguruko lurrak eta 1613an herri agiria jaso zuen Traleek.\nGaur egungo Traleeren egitura XIX mendekoa da. 1826an Denny Street georgiar estiloko kale nagusia eraiki zen eta 1835ean epaitegia. Gurutze Santuaren eliza dominikarra ere mende hortakoa da.\nIrlandar Independentzia Gerran eta ondoren etorri zen Gerra Zibilean istilu larriak izan ziren Traleen."}
{"id": "93906", "revid": "105290", "url": "https://eu.wikipedia.org/wiki?curid=93906", "title": "Killarney", "text": "Killarney (irlanderaz: \"Cill Airne\", bere esanahia \"basaranen eliza\" da), Kerryko konderrian dagoen hiria da, Irlandaren hego-mendebaldean. 14.219 biztanle ditu (2011).\nUdalerri honen alboan Killarneyko aintzirak, Macgillycuddy's Reeks mendiak eta Killarney Parke Nazionala kokatzen dira, bestalde Ring of Kerry turismo ibilbidearen ohiko abiapuntu eta helmuga ere bada.\nHistoria.\nKillarneyren ondoan dagoen Aghadoe herrixka erlijio paganoarentzako toki garrantzitsua zen VI mendean. Honen aurrean St. Finianek Leane aintziran dagoen Innisfallen uhartean 640 urtean abade-etxea sortu zuen.\n1169an anglo-normandiarren inbasioak gertatu ziren eta Aghadoen Parkavonear gaztelua eraiki zuten Killarney harana eta beratko aintzirak kontrolatzeko. Ross gaztelua XV mendekoa da, O'Donoghues (Ross) familiak eraikia baina 1580ko irlandar matxinadaren ondoren Mac Carty familiak eskuratu zuena.\nXVIII mendean turismoa iritsi zen Killarneyra. Data esanguratsuak dira 1747, Lord Kenmare etorri eta turistak erakartzen hasi zen urtea, eta 1861, Viktoria Erresuma Batukoaren bisitak nazioartean famatu egin baitzuen.\nIrlandar Independentzia Gerran Killarney zeresan handia izan zuen. Ingurunea oso errepublikanoa izanik britainiar tropei sarritan eraso egin zitzaien hauek beren basetik bidali eta tren geltokia babesteko.\nTurismoa.\nKerryko konderria ezagutzeko abiapuntu egokia da. Inguruko herri handiena da eta ostatu, hotel eta jatetxe ugari ditu. Ring of Kerry turismo ibilbidea bertan hasi eta bukatzen da, Iveragh penintsulako itsas eta mendi paisaia ederrez gozatzeko aukera bikaina da. Gau giro aparta ere badu eta udan Killarney SummerFest jaialdia izaten da, irlanda zein nazioarteko kantarien kontzertu ugari izaten delarik.\nIbilbideak:\nEraikin aipagarriak:\nNatur baliabideak:\nHiri senidetuak.\nKillarney ondorengo hiriekin senidetuta dago:"}
{"id": "93908", "revid": "105290", "url": "https://eu.wikipedia.org/wiki?curid=93908", "title": "Cashel (Tipperary konderria)", "text": "Cashel (irlanderaz, Caiseal Mumhan, esanahia \"Munsterreko Harrizko Gotorlekua\"), Irlandako Tipperaryko konderrian dagoen antzinako hiri historikoa da. Biztanleria, 4.051 pertsona, erdia inguru herrian bertan. Ondasunik ikusgarriena Cashelgo haitza (\"Rock of Cashel\") ospetsua da.\nHistoria.\nUrrezko harana izena duen lautada oparoaren erdian kareharrizko harkaitz handia altxatzen da. Beronen gainean hainbat eraikinen aztarnak daude. V mendean E\u00f3ganachta leinuak hiriburua harkaitzaren ingurua eratu zuen eta hurrengo mendeetan Munsterreko hainbat erregek bertatik agindu zuten. 977an D\u00e1l gCais leinuak harkaitza eskuratu eta Brian Boru errege handia bertan koroatua izan zen. Honek harkaitza gotortu egin zuen berehala. 1101ean Brian Boruren biloba zen Muircheartach Ua Briain erregeak Limerickeko apezpikuari eman zion.\nHenrike II.a Ingalaterrakoak 1172an sinodo bat antolatu zuen bertan Irlandako eliza Erromatar legeari estuago lot zekion aitzakiaz, benetako helburua irlandar kleroa kontrolatzea baitzen benetan.\n1647an ingelesek herria erasotu eta sarraski handia egin zuten, 1000 soldadu katoliko eta zibil erailez, tartean apaizak ere bai.\nCashel eta Emlyko apezpikutza katolikoaren egoitza izan zen mendeetan zehar James Butler II (1774\u201391) apezpikuak Thurlesen egotea erabaki zuen arte. Bere ondorengoek ere han jarraitu zuten."}
{"id": "93911", "revid": "96586", "url": "https://eu.wikipedia.org/wiki?curid=93911", "title": "Van't Hoffen ilea", "text": "Van't Hoffen ilea Unai Elorriaga idazle algortarrak idatzitako bigarren eleberria izan zen, 2003an argitaratutakoa, 2001eko Igartza Sariak emandako bekari esker."}
{"id": "93912", "revid": "96586", "url": "https://eu.wikipedia.org/wiki?curid=93912", "title": "Vredaman", "text": "Vredaman Unai Elorriaga idazle algortarrak idatzitako hirugarren eleberria da, 2005ean argitaratutakoa Elkar-en bidez.\nLau kontakizunez osaturik dago liburua. Kontakizun hauetako bat haur eta gazteei egokitu zien Unaik \"Matxinsaltoen belarriak\" haur liburua argitaratuz 2006ean.\nEuskarazko jatorrizko bertsioarekin batera, gaztelaniaz, ingelesez, galizieraz, italieraz eta katalanez ere argitaratuta dago. Amaia Gabantxok egin zuen ingelesezko itzulpena (\"Plants Don't Drink Coffee\") 2009an plazaratu zuen Archipelago Books argitaletxeak New Yorken."}
{"id": "93913", "revid": "59723", "url": "https://eu.wikipedia.org/wiki?curid=93913", "title": "Armagh", "text": "Armagh (gaeleraz \"Ard Mhacha\", \"Machako mendilepoa\") Ipar Irlandako hiria da eta bertako bost hiri zaharrenetakoen artean dago, Ulsterreko eskualdean, Armaghe konderrian. Ipar Irlandako erlijio hiriburua da, artzapezpikutegi katolikoa eta protestantea baititu.\nHistoria.\nHiria IV. mendean sortu zuten. San Patriziok han antolatutako apezpikutegiari esker (445), Irlandako erlijio hiriburua (monasterio eskola famatua) eta politikoa bihurtu zen. Monasterio horretan zegoen \"Armagheko liburua\" egun Dublingo Trinity Collegen gordeta dago.\nIX. mendean eskandinaviarrek konkistatu zuten. Diotenez, Irlandako uharteko errege mitiko Brian Boru San Patrizio katedralean hilobiraturik dago: horrek erakusten du X. mendearen inguruan Armaghek zuen garrantzia. 1189an John de Courcy zaldun normandiarrak Ulsterreko konkistaren bidean Armagh harpilatu zuen.\nXVII. mendetik aurrera, Armagh \"santuen eta ikasleen hiria\" ezizenaz ezagutu zen, izan ere Erret Eskola sortu baitzen 1608an eta Armagheko Obserbatorioa 1790an.\nHiri senidetuak.\nArmagh ondorengo hiriarekin senidetuta dago:"}
{"id": "93915", "revid": "512", "url": "https://eu.wikipedia.org/wiki?curid=93915", "title": "F\u00fcrth", "text": "F\u00fcrth hiri alemaniarra da, Bavariako eskualdekoa. Nurenberg mendebaldean kokatua dago, Frankonia Erdikoan eta bi hiri hauek, Erlangenekin batera, merkataritza eta industri gune garrantzitsua osatzen dute.\nHistoria.\nHenrike II.a Germaniako Erromatar Inperio Santukoak 1007an Bambergeko obispoari F\u00fcrth eman ziola dioen dokumentua da hiriaren lehenengo aipamena. \"F\u00fcrth\" izena alemanez \"ibia\" edo \"ibaiaren pasabidea\" da, eta ziurra da data horren dezente aurretik izango zela asentamendua. 10 kilometro eskasera dagoen Nurenberg hasieratik garrantzitsuagoa izan bazen ere, 1062tik aurrera F\u00fcrthek merkatua egiteko eskubidea izan zuen.\nBigarren Mundu Gerran aliatuen bonbaketek hirian kalte larriak eragin ondoren 1990 arte Ameriketako Estatu Batuetako Armada bertan izan da Txekiar Errepublikako muga zaintzen.\nKirolak.\nHiriko futbol taldea SpVgg Greuther F\u00fcrth da. Gaur egun bigarren mailan ari bada ere XX mendearen hasieran hiru aldiz irabazi zuen Alemaniako txapelketa.\nHiri senidetuak.\nF\u00fcrth ondorengo hiriekin senidetua dago:"}
{"id": "93917", "revid": "105290", "url": "https://eu.wikipedia.org/wiki?curid=93917", "title": "Fleissen kappa", "text": "Fleiss-en kappa, \u03ba kappa hizki grekoaz irudikatzen dena, balorazio metodo edo epaile ezberdinen arteko adostasun mailarako neurria da, balorazioak era kualitatiboan zein kuantitatibo diskretuan izan daitezkeelarik. Cohenen kappa ez bezala, 2 epaile edo balorazio metodo baino gehiagotarako, erabil daiteke. Adibidez, epaile batzuek lanpostu baterako hautagai bati ezaugarri ezberdinei buruz baloratzen badute 1etik 5erako puntuazioak emanez, Fleissen kappak epaileen arteko adostasun maila neurtzen du. Neurketa gailu baten zehaztasuna neurtzeko ere erabil daiteke, une ezberdinetan elementu edo banako bati egindako neurketen arteko adostasuna aztertuz.\nFleissen kappa adierazleak zoriz itxaron daitekeen adostasun maila baztertuz neurtzen du adostasun maila. Honela kalkulatzen da:\nZatitzailean zoriz itxaron daitekeen adostasun maila ezabatu da. Zatikizunean berriz, balorazio ezberdinetarako adostasun maila azaltzen da, betiere zoriz itxaron daitekeen adostasun maila bazterturik.\nKalkulua.\nformula_2 baloratutako banako edo elementuak dira. formula_3 baloratu beharreko alderdiak edo aldagaiak dira. \"n\" epaile edo balorazio metodo kopurua da. formula_4 \"i\"-garren elementua \"j\"-garren balorazio edo kategoriarako jasotako boto edo neurketa kopurua da.\nDefinitu behar dira formula_5, \"j\"-garren kategoriara bildutako elementuen proportzioa,\neta formula_7 adierazpena, i-garren elementurako balorazio metodoek edo epaileek zenbateraino datozen bat ematen duena:\nAzken adierazpen honen garapena egiteko, identitate hau erabili da: formula_11.\nAurreko bi adierazpenek ematen dituzten balioetan oinarrituz, hauek kalkulatu behar dira:\nAdibidea.\n10 hautagai baloratu behar dituzte 14 epailek, 1etik 5erako eskala batean. Emaitzak ondoko taulan azaltzen dira.\nAdibidez, bigarren zutaberako,\nEta bigarren errenkadarako,\nTaulan bertan azaltzen diren balio hauetan oinarrituz:\nEta azkenik, hau izango da Fleiss-en kappa:\nInterpretazioa.\nKategoria eta banako kopuruak kapparen emaitzan eragin nabarmena izan dezaketen arren (esaterako, kategoria kopuru txiki batek kapparen balioa igotzeko joera du), jarraian Fleissen kapparen emaitzaren interpretaziorako gida bat ematen da, oso subjektiboa dena:"}
{"id": "93918", "revid": "201", "url": "https://eu.wikipedia.org/wiki?curid=93918", "title": "Pierre Bordazaharre", "text": ""}
{"id": "93919", "revid": "56334", "url": "https://eu.wikipedia.org/wiki?curid=93919", "title": "Kakaura Ibi", "text": "Kakaura Ibi, Egiptoko VIII. dinastiako faraoi bat izan zen, K.a. 2170 inguruan gobernatu zuena, Egiptoko lehen tarteko aroan.\n\"Ordena Zaharra\" hondoratu ondoren, Egiptoko VI. dinastiaren amaieran, Goi Egiptoko nomoetako gobernariek, euren lurraldeen gaineko nagusitasuna ezarri zuten.\nGobernari hau, zailtasun politiko edo ekonomikoko garai batean sortutako denbora baterako agintari kontseilu batetakoa izan liteke.\nBere izena, Abidoseko Errege Zerrendan eta Turineko Errege Kanonaren txataletan dago."}
{"id": "93920", "revid": "1340", "url": "https://eu.wikipedia.org/wiki?curid=93920", "title": "Nicaragua", "text": ""}
{"id": "93922", "revid": "105290", "url": "https://eu.wikipedia.org/wiki?curid=93922", "title": "Venera Programa", "text": "Venera espazio programa (errusieraz \u0412\u0435\u043d\u0435\u0440\u0430, mendebaldean, batzuetan, Venus edo Venusik deitua, \"Sputnik\" hitzaren kaltetzearen ondorioz), Sobietar Batasunak Artizar planetara bidalitako espazio zunda batzuk osatzen zuten. 3.etik 6.erarteko Venera zundek, Artizarraren atmosferaren neurriak hartzeko betebeharra zuten, eta ez zuten lurreratze sistema berezirik, eta, beraz, soilik, planetaren lurraren aurka talka egin zuten, euren erorketan zehar, Artizarraren atmosferaren bidez informazioa bidali ondoren. Venera 7a, lurreratzeko eta planetaren azalera aztertzeko diseinatu zen, eta modu kontrolatuan lurreratu zen Artizar planetaren lurrean 1970ean.\nVenera zundak, beste planeta batetako atmosferan sartu ziren, beste planeta batean modu kontrolatuan lurreratzen, planetaren lurrazaletik irudiak bidaltzen eta Artizarraren radar mapak egiten lehenak izan ziren.\nSputnik, Kosmos eta Korabl saileko zunda asko, Venera Programarentzako frogak izan ziren, baina, huts egin zutenez, ez ziren ofizialki programaren barnean sartu."}
{"id": "93923", "revid": "1545", "url": "https://eu.wikipedia.org/wiki?curid=93923", "title": "Venera 15 eta 16", "text": "Venera 15 eta 16, Venera Programaren barnean zeuden bi espazio zunda sobietar izan ziren, biak berdin-berdinak, Artizar planetaren lurrazala radar uhinen bidez kartografiatzeko. Venera 15a, 1983ko ekainak 2an jaurti zen, eta, Venera 16a, bost egun beranduago, ekainak 7an.\nBi espazio-ontziak, orbitan jarri ziren egun bateko tartearekin, batak bestearekiko 4\u00ba inguruko angelu orbitala zuelarik. Honek, gune bat birmapatzea ahalbidetuko zuen, horretarako beharrik balego, lehenik zunda bat, eta ondoren beste igaroko baitziren."}
{"id": "93924", "revid": "105290", "url": "https://eu.wikipedia.org/wiki?curid=93924", "title": "Haustl\u00f6ng", "text": "Haustl\u00f6ng, Snorri Sturluson islandiar idazlearen Edda prosaikoa lanean mantendu zen olerki eskaldiko bat da, non bi ahapaldi multzo aipatzen diren. \u00dej\u00f3\u00f0\u00f3lfur \u00far Hvini eskaldo norvegiarrari ematen zaio egiletza. Olerkiak, olerkariari eman zioten ezkutu batean margotutako eskandinaviar mitologiako eskenak deskribatzen ditu. Egundaino iritsi diren ahapaldietan, bi eskena deskribatzen dira:\nHaustl\u00f6ng, sarri, Husdrapa eta Ragnarsdraparekin alderatzen da, hauek ere, eskena mitologikoak irudikatzen dituzten marrazkiak deskribatzen baitituzte."}
{"id": "93925", "revid": "1545", "url": "https://eu.wikipedia.org/wiki?curid=93925", "title": "Hrungnir", "text": "Hrungnir (izenaren aldaerak: Rungnir eta R\u01ebgnir, Sigrdrifumal, 17. bertsoa), Jotun edo erraldoi bat zen eskandinaviar mitologian, Thor jainkoak, bere mailu Mjolnirrekin hil zuena. Istorioa, Skaldskaparmalen dokumentatua dago, Snorri Sturlusonen Edda prosaikoa lanaren bigarren zatia.\nHil aurretik, Hrungnirrek apustu bat bota zion Odini, non, jainko honek, bere burua jokatzen zuen, bere zaldia zen Sleipnir eta Hrungnirren zaldia zen Gullfaxiren arteko lasterketa batean. Sleipnir, Gullbaxi baino azkarragoa izanda, izan zen lasterketako garaile. Lasterketaren ondoren, Hrungnir Valhallara gonbidatu zuten, baina mozkortu eta bortizki jokatzen hasi zen. Jainkoek, Thor deitu zuten, Hrungnirren aurka borrokatu eta hau garai zezan.\nBere bihotzak, forma berezi bat zuen, hiruki formakoa baitzen, eta, horren ondorioz, valknuta eta triketra, \"Hrungnirren bihotza\" deituak izan dira."}
{"id": "93927", "revid": "336", "url": "https://eu.wikipedia.org/wiki?curid=93927", "title": "Gullfaxi", "text": "Gullfaxi, eskandinaviar mitologian, zaldi magiko bat zen, eta, bere izenak, \"urrezko zurdak\" esan nahi du.\nBere jabea, Hrungnir erraldoi edo Jotuna zen, eta zaldia, lurrean, airean eta uretan bezain azkarra zen. Egun batean, Odini erronka bota zion, honen zaldia zen Sleipnirrek Gullfaxiren aurka lasterketa bat egiteko. Odinek irabazi egin zion, tarte handia ateraz, honen ondorioz, erraldoia haserretu eta jainkoak desafiatu zituelarik.\nOndoren, animalia, Thorren seme M\u00f3\u00f0irentzat izan zen, erraldoiaren gorpuaren azpitik irteten laguntzeagatik sari gisa, Thor, erraldoia garaitu zuenean, honen azpian geratu baitzen."}
{"id": "93931", "revid": "59723", "url": "https://eu.wikipedia.org/wiki?curid=93931", "title": "Pedro Hilarion Sarrionandia", "text": "Pedro Hilarion Sarrionandia Linaza (Garai, Bizkaia, 1865eko urriaren 22a - Zornotza, Bizkaia, 1914ko abuztuaren 5ean) abade frantziskotarra izan zen. Afrikako misioetan ibili zen Marokon. Errifeko amazigera hizkuntzaren lehen gramatika idatzi zuen, oraindik ere oinarrizko liburutzat hartzen dena.\nHaren bizitzaren hainbat pasarte ditu aztergai Joseba Sarrionaindiaren \"Moroak gara behelaino artean?\" (Pamiela, 2010) liburuak.\nBiografia.\nOso gaztetik hartu zuen frantziskanoen bidea eta 16 urterekin sartu zen Santiago de Compostelako Ikastetxe fratziskotarrean. Handik Chipionako Nuestra Se\u00f1ora de Regla Ikastetxera joan eta bertan abade frantziskano egin zen. Ondoren, Afrikako misioetara joatea aukeratu zuen. Marokora 1902an iritsi zen, eta han izan zen, 1911 arte.\nSarrionandia Marokora heldu zenean, Jose Lertxundi misio haietako prefektu apostolikoa zen. Lertxundik bertako hizkuntza ikasteko eginbidea proposatu omen zion, baina ez arabiera, beste hizkuntza baizik, hots, amazigera, bertakoek \"tarifit\" edo \"schelja\" deitzen zutena. Sarrionandiak hura ikasteko erabakia hartu zuenean, hizkuntza hartan ez zegoen ez letrarik, ezta libururik ere. Hartara, aurretik frantsesa eta arabiera ere ikasi behar izan zituen.\nEspainiako armada eta administrazioaren aldetik laguntzak izan zituen zeregin horretan, frantziskanoen misioak eta bertako hizkuntza ikasteak asmo kolonialen barruan hartzen zirenez.\nGramatika 1904ko udarako bukatu zuen. Hala ere, ez zen 1905eko abuztura arte argitaratu.\nErrifera garai hartan ahozkoa zen. Erriftarrek artean ez zuten hitz egiten zuten mintzairaren idazteko sistema grafikorik edo alfabetorik. Idatzi behar izanez gero, arabierazko eredua erabiltzen zuten, baina ortografi araurik gabe. Sarrionandiak gaztelaniazko alfabetoa hartu zuen, soinu baliokideetan, eta bestelako soinuetarako ere, gaztelaniazko antzeko grafiak erabili.\n1906an interprete lanetan ibili zen Algecirasko Nazioarteko Konferentzian, Europako estatu nagusiek Marokoko lurraldeak banatzeko egin zuten bileran, alegia.\n1910eko maiatzean, Mogador (Essauira, egun) aldera joan zen. Haren asmoa iparraldeko erriferaren eta hegoaldekoen hizkeren arteko aldea aztertzea zen. Lan horiek amaitzeko baimena eskatua zuen Lebrijako komentuan biltzeko.\n1911n, Zornotzara itzuli eta senideekin oporretan zela, tranbia istripu baten ondorioz bertan hil zen 1913ko abuztuaren 5ean Larreako Karmeliten Komentuan.. Ordurako, euskaraz, gaztelaniaz eta latinez gain, bazekien grekoz, frantsesez, arabieraz, amazigeraz eta susiaz ere (Marrokoko Sus eskualdeko hizkuntza).\nBibliografia.\nLiburuaren beste edizio bat egin zen, moldiztegi berean, 1925ean.\nHainbat aipamen eta komentario agertu ziren prentsan gramatikaren inguruan. Monsieur Ren\u00e9 Basset-ek \"Revue d'histoire et de litt\u00e9rature\" aldizkarian argitaratutako komentarioen erantzuna idatzi behar izan zuen Sarrionandiak. Tangerren publikatuko zen 66 orrialdeko liburuxka:\n1909an, Sarrionandiak txosten bat bidali zion Espainiako heziketa ministroari. Editore izenik gabe baina data osoarekin, azaroaren 23an argitaratu zen 8 orrialdeko lan hau:\nHorretaz landa, ahotik belarrira jasotako ipuin ea elezaharrak ere bilduta zituen egunen batean argitaratzeko.\nIrakaskuntza.\nAbd el Krim irakasle izendatu zuten Melillako \"Schelja Akademia\" sortu zenean eta bertan ematen zizkien klaseak espainiarrei eta marokoarrei. Eskolak emateko Sarrionandiaren gramatika eta metodoa erabiltzen zituen, 1914 urriaren 2an \"El Telegrama del Rif\" kazetan argitaratutako artikuluan azaldu zuenez.\nHarrez gero, Sarrionandiaren liburua hizkuntza horren irakaskuntzaren oinarria da gaur egun arte."}
{"id": "93932", "revid": "499", "url": "https://eu.wikipedia.org/wiki?curid=93932", "title": "Pedro Sarrionandia", "text": ""}
{"id": "93934", "revid": "119347", "url": "https://eu.wikipedia.org/wiki?curid=93934", "title": "Izabako oroipenaren etxea", "text": "Izabako oroipenaren etxea (gaztelaniaz: \"Casa de la memoria\"; frantsesez: \"La maison de la m\u00e9moire\") herri nafar hartako museo etnografikoaren izena da, 2008ko urtarrilean zabaldutakoa.\nErronkari eta Bar\u00e9touseko ibarrek (Bearno) abian ipinitako \"Pax Avant\" egitasmoaren barruan dago, Eretako \"Maison de la m\u00e9moire/Ostau dera mem\u00f2ria\" museoarekin batera, Piriniotako alde bietako elkarlana sustatuz.\nMuseoaren edukia.\nOroipenaren Etxea hiru solairutan banatuta dago: Beheko solairuan edo lehendabizikoan harreragunea eta \"Ibarraren izpiritua\" eta \"Sukunearen epelean\" izeneko gelak topa daitezke. Lehenengo gelan sarrerako informazio orokorra ematen dute, eta bigarrenean erronkariar etxeen sukaldearen funtzioa azpimarratzen duten bitartean.\nBigarren solairuan, \"Joandako garai baten oroitzapena\" izeneko atalean Erronkariko berezko egitura administratiboa gogorarazten du. \"Izaera librea\" atalean, berriz, \"ibaxaren\" historia, jantziak eta artzaintza jarduera ikusgai eta irakurgai daude. \"Ezkako zaldikoak\" atalean, bertzela, almadiazainen nondik-norakoak azaltzen dituzte.\nGoiko solairuan (\"sabaiaoan\"), \"Hizkuntzaren xendak\" atalean erronkarierazko grabazioak entzungai daude, \"Erronkariko Uskara\" delakoaren informazioarekin batera. Bertzela, ezpartinak egitera Maulera joandako erronkariar neskak gogorarazten dituzte, eta \"Eskolatik ateratzean\" atalean eskola zaharrak eta antzinako jolasak erakusten dituzte. Azkenik, musika eta dantzen aipamena egiten dute."}
{"id": "93935", "revid": "336", "url": "https://eu.wikipedia.org/wiki?curid=93935", "title": "Ermanariko", "text": "Ermanariko, 350 eta 375 bitartean, godo guztien (ostrogodo eta bisigodo) erregea eta Achiulforen oinordekoa izan zen. Errege bezala, egungo Ukrainan kokatutako inperio zabal bat gobernatu zuen, hiriburu bezala, Kiev zuena. Ipar-ekialdean, finlandiarren herria hartzen zuen, Oka eta Volga ibaien lautadetan bizi izan zena. Ipar-mendebaldean, eslaviarren lurraldea, Dniester, Vistula eta Daugava ibaien iturriraino. Don ibaiaren ekialdean, bizilagun bezala, alanoak zituen, eta, Dniesterren mendebaldean, bisigodoak. Edonola ere, Ermanarikoren erresuma, zabala zen arren, ezin zen Erromatar Inperioarekin alderatu, ez baitzuen hiririk, ezta benetan zentralizatutako gobernurik ere.\nBiztanleria, pixkana-pixkana Achiulfok eta Ermanarikok ekarria, nagusiki sarmaziar, eszita edo gepidoa zen, ostrogodoen mende indarraren bidez geratuz. Baina ostrogodoak sekula ez ziren nahastu tokiko eslaviar biztanleriarekin, ezta konkistatutako herriekin ere. Esklabo bezala erabiltzen zituzten. Aristokrazia ostrogodo txiki batek biztanleria osoa gobernatzen zuen. Biztanleriak, zergaren batzuk ordaindu eta soldadutza egin behar zuten erregearentzat, eta, trukean, gobernu postu altuak eta judikatura postuak jasotzen zituzten.\n370 inguruan, ostrogodoen mugetan, lehen huno zaldizko basatiak agertu ziren. Ostrogodoek, antzerako moduan borrokatzen zuten, baina, azkenean, gudu guztietatik galtzaile irteten ziren. Ordutik eta 375 arte, berebiziko sarraskia eragin zuten herrialdean, ia erabat suntsitua izan zena. Jada aguretuta, zauritua eta bere inperioa desagertu zelako erabat desesperatua, Ermanarikok bere buruaz beste egitea erabaki zuen. Vitimiro izan zen bere oinordekoa, bere familiako kide bat. Bera hil ondoren, ostrogodoak eta bisigodoak behin betirako banandu ziren.\nErmanarikok, bere emazte Sunilda exekutatzea agindu zuen, bakoitzak norantza batean tiratuz, zatitu egin zuten lau zalditara lotuz, erregearen semea zen Randverrekin adulterioa egiteagatik salatua."}
{"id": "93941", "revid": "512", "url": "https://eu.wikipedia.org/wiki?curid=93941", "title": "Vitimiro", "text": "Vitimiro edo Withimer, Ermanarikoren familiako kide bat zen, eta, 375ean, ostrogodoen errege aukeratua izan zen (375-376), Ermanarikok bere buruaz beste egin eta gero.\nBiografia.\nVitimiro, errege bezala aukeratua izan zen, ostrogodoak oso egoera larria bizitzen ari ziren garai batean, eta hunoen aurka zenbait porrot jasan behar izan zituen. 376an, ostrogodoek, berebiziko porrot bat jasan zuten, non Vitimiro bera hil zen. Vitimiroren seme zen Videriko oraindik ume bat baino ez zenez, esperientzia asko zuten bi jeneralek hartu zuten erregerodetza Viderikok 21 urte bete arte: Alateo eta Safrax izan ziren jeneral horiek. Hunoen aurka jasandako porrot honen ondoren, Alateok eta Safraxek zuzendutako ostrogodoak, bisigodoekin batera, Dniester ibairantz joan ziren, eta, aurrerago, Danubio ibairantz eta Erromatar Inperiorantz, beste talde garrantzitsu bat, hunoen mende geratu zen bitartean."}
{"id": "93943", "revid": "512", "url": "https://eu.wikipedia.org/wiki?curid=93943", "title": "Safrax", "text": "Safrax (gutxi gorabehera 400ean \u2020), Vitimiro erregea hil ondoren, ostrogodoak zuzendu zituen duke ostrogodo bat izan zen. 376tik, hunoen aurkako gerra amaitu ostean, bere herria, beste jenerala zen Alateorekin batera, Erromatar Inperiorantz zuzendu zuen. Honela, Alateorekin batera parte hartu zuen 378ko Hadrianopolisko guduan, Erromatar Inperioarentzat, erreferentzia bat adierazi zuen gudua."}
{"id": "93944", "revid": "512", "url": "https://eu.wikipedia.org/wiki?curid=93944", "title": "Alateo", "text": "Alateo (387an hila), ostrogodoen buruzagi eta jeneral bat izan zen. Bisigodoekin batera, hunoen aurka borrokatu zuen 376an, eta Erromatar Inperioaren mendebaldeko zatirako zenbait eraso gidatu zituen 376 eta 387 bitartean, erromatar armada bat garaituz Salizeseko guduan (Danubio barrena) 377an, Fritigerno eta Alavio noble bisigodoekin aliatuz. Ezaguna da, baita ere, bisigodoekin, 378an, erromatarren aurkako Hadrianopolisko guduan parte hartzeagatik, gudu honetan, barbaroen zalditeria gehiena zuzendu zuelarik, Safraxekin batera, Alateorekin batera, ostrogodoen elkargobernaria izan zena Vitimiro hil ondoren, hunoen aurka borrokatzen hil zena 376an. Zalditeriaren papera, nagusiki, hunoei zerbitzatzera uko egin zien errefuxiatu ostrogodoek osatua zegoena, erabakigarria izan zen, guduan, erromatarren zalditeriaren ezkerraldeko alboa suntsitzerako orduan, eta Trajano eta Viktor jeneralen infanteria astuna inguratzerakoan, barbaroei garaipena eman ziena.\nHadrianopolisko guduaren ondoren, Trazia eta Grezia iparraldeko zenbait hiri arpilatu zituen, Promotus erromatar jeneralak garaitu zuen arte, Teodosio I.a Handia enperadorearen agindupean. Porrotaren ondoren, Danubio ibaiaren itsasoratzean ezarri zen bere gizonekin batera, berriz 387an Promotusi aurre egitea erabaki zuen arte, hau, bere azken gudua izan zelarik, erromatar tropen aurkako borrokan hil baitzen."}
{"id": "93947", "revid": "1340", "url": "https://eu.wikipedia.org/wiki?curid=93947", "title": "Irlandako Errepublikaren historia", "text": ""}
{"id": "93948", "revid": "119347", "url": "https://eu.wikipedia.org/wiki?curid=93948", "title": "Municheko Olinpiar Estadioa", "text": "Municheko Olinpiar Estadioa (), Alemaniako Bavaria estatuko hiriburu den Munichen dagoen olinpiar estadio bat da.\n1972ko Udako Olinpiar Jokoetako egoitza izateko eraiki zen, eta, ondoren, 1974ko Munduko Futbol Txapelketako egoitza ere izan zen. 2005ean Allianz Arena estadioa eraiki zen arte, bertan jokatzen zituzten etxeko partiduak FC Bayern Munich eta TSV Munich 1860 taldeek.\nArkitektoa.\nEstadioa eraiki zuena, bereizgarri berezi bezala duen oihalezko estalkiarekin, Frei Otto izan zen. Otto-k egitura arinak garatzea lortu zuen, karga jaitsieraren eta forma arkitektonikoaren arteko sintesi bat sortuz, eta egitura tipologi berri bat asmatuz. Argi handiko espazio zabalak proiektatzeko kontzeptu sinpleetan oinarritu zen: arintasuna, soiltasun teknologikoa eta egituraren agerraldia. Dudarik gabe, XX. mendeko arkitektura tenkatuaren bultzatzaile nagusia izan zen.\nProiektua.\nKontzeptua.\nProiektua diseinatu zen garaian iraultzaileak izan ziren zenbait kontzeptu erabili izan ziren. Estalkiaren egitura garagarri eta bere itxitura transluzidoagatik, bisualki eta teknikoki ikusgarriak diren formak lortu zituzten. Bere lenguaia formala, Behnisch arkitektoengatik ezarri zena, orduko Alemaniako garapen eta ahalmen industrialaren islada perfektuak ziren, gerora teknikoki Ottok garatuko zuena.\nOrubea.\nProiektua gerra-hondakinez beteta zegoen aerodromo zahar baten gainean kokatzeak erabilerarik gabeko eta konotazio txarreko orube bat berreskuratzea erakarri zuen. Orubea aldez aurretik aerodromo txiki modura, Bavierako Errege Ejerzitoaren entramendu eremu modura eta baita Municheko lehen aireportu zibil modura erabilia izan zen.\nKanpo baldintzak.\nBi baldintza berezik proiektuaren diseinuan influentzia zuzena izan zuten. Batetik, eraikitze-denbora oso murritza izateak muntaiaren abiadura oso handia izatea ekarri zuen, baita Villa Olinpikoarena ere. Bestetik, kontuan izanda dimentsio horietako konplexu baten eraisteak erakarriko zituen kostu altuak, gehiengo instalazioak mantenduko zirela erabaki zen eta, hortaz, ezin zuten behin-behineko egiturarik erabili.\nKlimaren eragina.\nBerogailurik instalatu gabe, lurra eta izotzaren estalkian pilatzeak egitura arazo larriak sortuko lituzke. Honi aurre egiteko, estalkiaren azpian aire beroko bentiladore handi batzuk kokatuko ziren, goialdeko elurra urtuz. Teknika sinple hau Ottok 1967ko Montrealeko Feria Internazionalean frogatu zuen.\nEraikuntza sistema.\nMetodologia.\nBere xaboi-mintzen analisiak eragin zuen azalera espezifiko minimodun formak aurkitzea, tentsio kopuru onargarriekin. Bere ikerketek, enpresek eta artisauek eskaini zioten informazioa ezagututa tesi bat landu zuen, karpetako eta estalkietako egiturazko tipo desberdinak hartan analizatuz, eskegitako estalkiei gainean.\nOtto 1: 125eko eskalako estalki-maketa batekin hasi zen proiektatzen. Sarearen kable bakoitzeko indar mekanikoak berorrek diseinatutako sistema batekin neurtu zituen. Hainbat kamara finko erabiliz estalkiaren forma kargatua eta kargatugabeak frogatu zituen neurketa desberdinak alderatuz. Froga hauek estalkiaren funtzionamendua eta erreakzioak azaldu bezain laister eskala handiagoko maketak eraiki zituzten, berriz ere eskuzko kalkulu zehatzagoen bitartez frogaketak eginez. Azken finean, arkitekto zein ingeniariak 1: 10eko eskalako marrazkiekin lan egitera ere iritsi ziren, 3800 metro karratuko marrazki sortzera iritsi arte.\nEskemak.\nEstadioaren gainean kokatzen den sareta nagusia zela formako (kurbadura bikoitzeko) bederatzi ataletan banatzen da, 25 mm-tako altzairuzko kableekin 762 mm2-ko kuadrikulak sortzen. Estalkia, horrela, 65 metroko argiak estaltzera iristen da, 58 metroko altuera lortuz bere punturik altuenean. Harmailen gainetik luzatzen den estalkiaren zatia 50 eta 70 metro bitarteko altuerako zortzi masten bitartez eusten da, estalkiaren atzealdean tenkatzen direlarik.\nKablezko sareek, esan bezala, kurbatura bikoitza sortzen dute. Kurbatura mota honek haizearen eragina murriztea ahalbidetzen zuen, egituraren alderik-alderako mugimendua ekidituz. Konplexu osoan erabilitako kableen luzeera 408km-takoa izan zen, bai eta hauek jasandako kargak 5000 toneladetakoa izatera iritsi badaitezke ere.\nXehetasunak.\nJatorriz, oinarrietako loturak pretentsatutako ainguraketen bitartez egin behar ziren. Hala ere, orduko teknikariek kontserbadoreagoak ziren malgu batzuk erabiltzea gomendatu zituzten, egonkortasuna errazago bermatzen baizuten. Kasu batzuetan, malgu horiek sakoneran 18 metrokoak eta zabaleran 6 metrokoak izatera iristen dira. Honako zimendu hauek beharrezkoak izan ziren estalkian haizearen eraginpean sortutako tentsio biziak eutsi ahal izateko, egitura tarteetako irekiduretan sortzen ziren korronteek karga handia gehitzen baitzien.\nItxitura.\nJatorrizko ideia klabezko sarearen azpitik zintzilikatutako ohial bat jartzea zen, Ottok aurretik Montrealen egindakoaren harira. Hala eta guztiz ere, telebistaren garrantzia handitzen joan zen heinean, irudien eta argazkien gehiegizko kontrastea konpondu beharreko arazo batean bilakatu zen, aurreikusitako itxitura sistema baliogabetuz. Azken finean, kableen gainaldean jarritako plastiko-akrilikozko panel batzuk erabili zituzten, brontze kolorez tindatu zirenak, 2,9 x 2,9 metroko dimentsioak izango zituztenak. Panelen arteko konexioak aldaketa termikoek sortutako hedatze eta uzkurtzeak jasateko gai izan behar ziren, metro bateko deformazioak izatera iritsiko zirenak. Horretarako, panelak kableen elkartzen puntuetan lotu ziren, nahiz eta sarearen irregulartasuna zela medio, hainbat puntuetan panelak angelu desberdinetan gainjartzen ziren.\nGauzak honela, hobetutako koloreen kontraste maila lortzeaz beste, brontzeko tindadurak bero eta distira galerak/irabaziak ekiditzen zituen itzalik proiektatu gabe, ohialaren kasuan lortzea ezinezkoa izango zena."}
{"id": "93949", "revid": "201", "url": "https://eu.wikipedia.org/wiki?curid=93949", "title": "Hermanariko", "text": ""}
{"id": "93950", "revid": "105290", "url": "https://eu.wikipedia.org/wiki?curid=93950", "title": "Gefjun", "text": "Gefjun (\"emalea\"; Gefjon, Gefyon eta Gefn ere bai), eskandinaviar mitologian, jainkosa eta igarle bat zen, Vanir zein \u00c6sirretako partaidea. Birjina hiltzen ziren emakume guztiak, bere geletara bidaliak ziren, eta, honegatik, bertutearen jainkosa bezala irudikatzen zen, baina ugalkortasunaren jainkosatzat ere hartzen zen.\nGainera, Gefn, Freyjaren beste izenetako bat ere bada, ugaltzearen jainkosa eskandinaviarra. Zentzuzkoa da Gefjun, Freyjaren alde soil bat baino ez dela pentsatzea, zeltar mitologian, Morriganek alde ugari dituen bezala.\nGoldea, birjinekin eta zorte onarekin lotua zegoen. Birjina hiltzen ziren neskak, beste bizitzan bere zerbitzari bihurtzen ziren.\nBere senarra, Skj\u00f6ld erregea zen, Odinen seme bat. Elezaharretako daniar errege askok, Gefjunen ondorengo zirela argudiatzen zuten.\nGylfi suediar erregeak, gau batean goldatu ahal zuen haina lur agindu zion, eta berak, bere lau semeak idi bihurtu zituen, eta Sj\u00e6lland daniar uhartea sortzeko haina lur hartu zuen, M\u00e4laren suediar lakua utziz. Elezahar hau, Anders Bundgaardek 1908an zizelkaturiko Kopenhageko brontzezko Gefjun Iturriak ospatzen du."}
{"id": "93951", "revid": "105290", "url": "https://eu.wikipedia.org/wiki?curid=93951", "title": "Esc\u00f3", "text": "Esc\u00f3 edo Esco () Zaragozako Zigoze udalerrian dagoen herria da, Jazetania eskualdean eta Esako urtegitik gertu kokatuta.\nHistoria.\n1209 inguru, Antso VII.a Nafarroakoak bertako gaztelua, Pe\u00f1a eta Petillakoekin batera lortu zuen.\n1960ko hamarkadan udal-barruti gehiena (Arrosta eta Tiermaskoekin batera) desjabetu zuten Esako urtegia eraikitzeko.\nErrepideak.\nHerria N-240 errepideak zeharkatua da, Huescako Berd\u00fan eta Nafarroako Ledea lotzen duena."}
{"id": "93952", "revid": "1545", "url": "https://eu.wikipedia.org/wiki?curid=93952", "title": "Esco", "text": ""}
{"id": "93953", "revid": "105290", "url": "https://eu.wikipedia.org/wiki?curid=93953", "title": "V\u00f6lva", "text": "V\u00f6lva, vala edo wala (antzinako goi alemanez) sei\u00f0kona edo wicce bat, eskandinaviar mitologiako eta antzinako germaniarren artean, apaiz andere bat zen.\nIkuspegi orokorra.\nWitch ingelesezko hitza, wicceren egungo modua da. Emakumeek, orokorrean, kristautasunaren aurreko gizarte tribal germaniarretan bezala, v\u00f6lvek, seidr edo xamanismoa praktikatzen zuten, \"ergi\"tzat hartzen zena (hau da, ezin zutela gizonezkoek praktikatu), seidmadr (edo Wicca antzinako ingelesez) izeneko gizonezko praktikatzaileak zeuden arren.\nV\u00f6lvekin lotuak, galdrar izeneko aztikeriak ere bazeuden. Uste zenez, v\u00f6lvek halako botereak zituzten, eta, jainko nagusia zen Odinek berak, bat kontsultatu zuen, jainkoen etorkizuna ezagutzeko, V\u00f6luspan mantentzen den istorio bat.\nEskandinaviar literaturan agertzen diren v\u00f6lven adibideak, Heidi iragarlea V\u00f6luspan eta Groa sorgina Svipdagsmalen dira."}
{"id": "93954", "revid": "12788", "url": "https://eu.wikipedia.org/wiki?curid=93954", "title": "Trasmoz", "text": "Trasmoz Zaragozako probintziako udalerria da.\nGaztelua.\nHerriak XII. mendeko gaztelua du, 1212an Antso VII.a Nafarroakoak okupatu eta 1234an Jaume I.a Aragoikoak berreskuratu zuena.\nEskualdean sortutako sorginei buruzko kondairak Gustavo Adolfo B\u00e9cquerrek aipatuak izan ziren. Egun, jabea zoru-garbigailuaren asmatzailea zen Manuel Jal\u00f3n da."}
{"id": "93955", "revid": "336", "url": "https://eu.wikipedia.org/wiki?curid=93955", "title": "Gallur", "text": "Gallur Zaragozako probintziako udalerria da.\nAlkateak.\nEspainiako Bigarren Errepublikan Mar\u00eda Dom\u00ednguez izan zen alkatea. Espainiako lehenengo emakume alkatea izan zen. Espainiako Gerra Zibilean fusilatu zuten eta bere arrastoak 2021ean aurkitu ziren."}
{"id": "93957", "revid": "1545", "url": "https://eu.wikipedia.org/wiki?curid=93957", "title": "Exea", "text": ""}
{"id": "93958", "revid": "1545", "url": "https://eu.wikipedia.org/wiki?curid=93958", "title": "Tauste", "text": ""}
{"id": "93959", "revid": "336", "url": "https://eu.wikipedia.org/wiki?curid=93959", "title": "Svipdagsm\u00e1l", "text": " (euskaraz: \"Svipdagen kantua\"), Edda poetikoaren zati den antzinako eskandinavieraz idatzitako olerki bat da. Bi olerkik osatzen dute: Grogaldr edo Groaren sorginkeriak eta Fj\u00f6lsvinnsmal edo Fj\u00f6lsvinnrren esaerak. Bi lanak, elkartuak daude, narratzaile bera baitute, Svipdag. Gainera, dirudienez, amankomuneko jatorri bat dute, oso antzekoak baitira lengoaiaren erabilera, egitura, estilo eta lj\u00f3\u00f0ah\u00e1ttr metrikari dagokionez.\nGrogaldr.\nLehen olerkian, Svipdag gaztearen amaorde krudelak, Mengl\u00f6\u00f0 erraldoiarekin ezkontzeko betebeharra ematen dio. Svipdagek, bere ama Groaren itzala deitzen du nekromantziaren bidez, v\u00f6lva bat, bere betebeharra betetzen laguntzeko. Bere amak, bederatzi sorginkeri egiten ditu laguntzeko.\nFj\u00f6lsvinnsmal.\nBigarren olerkian, Svipdag, bidaia gogorretik onik irten ondoren, Fj\u00f6lsvinnr izeneko erraldoi zaindari batekin topatzen da. Fj\u00f6svinnr, Odinen izen ugarietako bat da. Honek, bere izena galdetu eta joateko esaten dio. Svipdagek, azti, bere izena ezkutatzen du. Honen ondoren, galdera eta erantzun sorta bat dator, non Svipdagek, Mengl\u00f6\u00f0 gazteluan bizi dela jakiten duen, eta bertan, Svipdag bera izan ezik, ez dela beste inor sartuko. Une honetan, Svipdagek, bere benetako izena esaten du eta gazteluko ateak irekitzen dira."}
{"id": "93960", "revid": "2241", "url": "https://eu.wikipedia.org/wiki?curid=93960", "title": "Achiulfo", "text": "Achiulfo, bere aurreko erregea izan zen Athanerikek, egungo Ukrainako lurraldean sortu berri zuen godoen erresumako errege bat izan zen (ostrogodoak eta bisigodoak, oraindik elkarrekin zeuden). Bere agintaldian, ostrogodoek, Volga ibaia inguratzen duten lurrak hartu zituzten, eta sarmaziarrak, gepidoak eta eszitak menderatu zituzten. Achiulforen oinordekoa, Hermanariko izan zen."}
{"id": "93962", "revid": "13403", "url": "https://eu.wikipedia.org/wiki?curid=93962", "title": "Downeko konderria", "text": ""}
{"id": "93964", "revid": "1545", "url": "https://eu.wikipedia.org/wiki?curid=93964", "title": "Orleansko gudua", "text": "Orleansko gudua, 463. urtean gertatu zen, Egidio \"magister militum\"ak zuzendutako Erromatar Inperioko tropen eta Teodoriko II.aren anaia zen Federikok zuzendutako bisigodoen artean.\nEgidiori, 461ean Galia iparraldean zatiketa aldarrikatu zuena Maioriano hila izan ondoren, izan ere, bere \"magister militum\" kargua kendu zion Rizimerok, baina Italia bere armada boteretsuarekin erasotzearekin mehatxatzen zuen. Rizimerok, ezkutuan, zenbait maniobra egin zituen, eta Egidiori bisigodoek aurre egitea lortu zuen, ziur asko, euren erresuma Loira ibaitik iparraldera hedatzeko aukera ikusi zutena, ordura arte hori baitzen euren erresumaren muga. Borroka, Orleansetik gertu gertatu zen 463an, eta bisigodoak garaituak izan ziren, eta euren buruzagia, Federiko, hila.\nPorrot honek, denbora batez, bisigodoek, Galia erdialdeko eskualde honi buruz zuten anbizioa geldiarazi zuen, Adovazerren saxoiek ere mehatxatzen zutena, baina Paulo kondeak eta bretoiek babestua Deolsko gudura arte, 470-471n.\nGuduari buruzko iturriak.\nGuduaren existentzia, iturri ezberdinek ematen dute.\nAmaitzeko, Gregorio Tourskoak (II, 18), franko salioen errege zen Txilderik I.ak, urte horretan Orleansen parte hartu zuen guduei erreferentzia egiten die. Historialari gehienak, Egidiok, bere zerbitzura, frankoen tropak zituenez, Txilderik, erromatar buruzagiaren aliatu edo bazkide bat zenaren ondoriora iritsi dira. Hala ere, ez dago ezer zehatzik, Txilderik bertan egon zela edo halako aliantzarik egon zenik frogatzea ahalbidetzen duenik."}
{"id": "93965", "revid": "58701", "url": "https://eu.wikipedia.org/wiki?curid=93965", "title": "Athanerik", "text": "Athanerik, lehen errege godotzat hartzen da. 300. urte inguruan, tribu guztiak (bisigodo eta ostrogodoak), agintari bakar baten aginduetara bateratu zituen, eta lehen godotar erresuma sortu zuen egungo Ukraina eta Errusia hegomendebaldean. Bere oinordekoa, Achiulfo izan zen."}
{"id": "93966", "revid": "201", "url": "https://eu.wikipedia.org/wiki?curid=93966", "title": "Lokorn", "text": ""}
{"id": "93967", "revid": "201", "url": "https://eu.wikipedia.org/wiki?curid=93967", "title": "Ronnie drew", "text": ""}
{"id": "93968", "revid": "1545", "url": "https://eu.wikipedia.org/wiki?curid=93968", "title": "Ivaldi", "text": "Ivaldi, eskandinaviar mitologian, Jotunetako bat da. Ivaldik, bi seme-alaba talde izan zituen, eta, beraz, ama ezberdinak izan zituztela susma daiteke. I\u00f0unn zen, lehen seme-alaba taldeko gazteena, elfoen arrazakoa zen eta Ivaldiren semeak deritzenen arreba edo arrebaordea zen, jainkoentzako lanak egin zituzten artisau ospetsuak, erdi erraldoiak eta erdi elfo edo nanoak. \u00dejazi erraldoia da Ivaldiren beste semeetako bat.\nIvaldi izenarentzako, bi forma paralelo daude: \u00d6lvaldi eta Allvaldi. Skaldskaparmal lanaren arabera, \u00d6lvaldik hiru seme-alaba zituen: \u00dejazi, Idi eta Gang. Harbardsljoden, Thorrek, bere begietatik izarrak egin zituen erraldoiaren aita, Allvaldi deitzen dela aipatzen da. Hauek, Ivaldi izenaren aldaerak izan litezke."}
{"id": "93969", "revid": "13403", "url": "https://eu.wikipedia.org/wiki?curid=93969", "title": "Fermanagheko konderria", "text": ""}
{"id": "93970", "revid": "336", "url": "https://eu.wikipedia.org/wiki?curid=93970", "title": "Ivaldiren semeak", "text": "Eskandinaviar mitologian, Ivaldiren semeak, Freyren itsasontzia (Sk\u00ed\u00f0bla\u00f0nir), Odinen lantza (Gungnir), eta Lokik, bere bihurrikerietako batean moztu zion ilea ordezteko Sifen urrezko ilea sortu zituzten nano batzuk ziren.\nSkaldskaparmalen arabera, objektu hauek sortu ondoren, Lokik, apustu bat egin zuen beste nano batekin, Brokekin, honen anaia Sindri edo Eitri, Ivaldiren semeek sortutako objektuak bezain bikainak ziren objekturik sortzeko gai ez zela izango. Apustu honetan, Freyren basurdea zen Gullinbursti, Odinen eraztuna zen Draupnir eta Thorren mailua zen Mjolnir sortu ziren, jainkoek epaitu zituztenak, eta Ivaldiren semeek eginikoak baino bikainagoak zirela adierazi zuten. Honela, Brokek irabazi zuen apustua.\nIstorio honen kontakizuna, Skaldskaparmalen agertzen da, eta ez ditu Ivaldiren semeen izenak adierazten, ezta zenbat diren ere, eta ez dira beste inon agertzen, aipatzen dituen ahapaldiaz gain. Grimnismalen aipatzen dira Sk\u00ed\u00f0bla\u00f0nirren sortzaile bezala \"itsasontzirik hoberena\", eta ez dago ezer gehiago eurei buruz."}
{"id": "93971", "revid": "336", "url": "https://eu.wikipedia.org/wiki?curid=93971", "title": "Koribante", "text": "Koribanteak, greziar mitologian, (antzinako grezieraz \u039a\u03bf\u03c1\u03cd\u03d0\u03b1\u03bd\u03c4\u03b5\u03c2 Kor\u00fabantes), frigieraz Kurbantes deituak, buruko bezala kasko bat zuten eta Zibele jainkosa ama frigiarraren gurtza, danbolina joz eta dantza eginez ospatzen zutena. Euren aldetik, Kureteak, Virgiliok biak nahastu zituenak, Rearen bederatzi dantzari miresleak ziren, Zibeleren kretar baliokidea.\nKoribanteak, armajantzidun gizonak dira, pandero, adar, txirula eta txindaten erritmoa jarraitzen dutenak, eta euren oinekin adierazten dute. Dantza, greziar pentsamenduaren arabera, aktibitate hezitzaileetako bat zen, ardoaren elaborazioa edo musika bezala. Dantza armajantziarekin, \"pirrikoa\" deitua, \"adin nagusitasun\"era iristen diren gazteentzako iniziazio erritu bat zen, eta gerran lortutako garaipen baten ospakizunarekin lotua zegoen.\nHenri Jeanmaire helenista frantziarrak, Kureteek, kretar Zeusak bezala (kretar ereserkietan \"kourosik handiena\" deitua), Kretako hiriren batzuetan, gazteak helduarora iristearekin oso lotuta zeudela adierazi zuen.\nKoribante frigiarrak, sarri, beste anaia talde extatiko batzuekin nahastuak izan ziren, Daktilo idarrak edo Kurete kretarrekin, adibidez, gaztetasun jainkoak (kouroi), Zeus zaindu zutena honen haurtzaro laburrean. Bere jaiotzaren greziar mitoan, elkartalkatzen diren lantza eta ezkutuen erritua, ume-jainkoaren oihuak estali eta bere aita Kronosek deskubritzea eragozteko modu bat bezala interpretatzen da. Ovidioren Metamorfosiak lanean, euri uretik jaiotzen dira, Urano Gea ernaltzen, Hiade pelasgoen erritura hurbilduko lituzkeena. Apolodoro Atenasekoarentzat, Apolo jainkoa eta Talia musaren semeak dira. Beste bertsio batean, Zeus eta Kaliope musaren semeak dira.\nKoribante edo Kureteek, Dionisoren haurtzaroa ere presiditu zuten, ume bezala jaiotako beste jainko bat, baita Zagreorena ere, Zeusen kretar seme bat. Bere gurtzarekin batera doan extasi basatia, Dionisoren jarraitzaile ziren Menadeenarekin aldera daiteke.\nKoribanteen zenbait \"tribu\" zeuden, horien artean, Kabiroak, Eubeako Koribanteak eta Samotraziakoak. Hopladamo eta bere erraldoiak, Koribanteen artean kontatzen ziren, eta Anitos titana, Kuretetzat jotzen zen."}
{"id": "93975", "revid": "336", "url": "https://eu.wikipedia.org/wiki?curid=93975", "title": "Aglaia", "text": "Aglaia, greziar mitologian (antzinako grezieraz \u1f08\u03b3\u03bb\u03b1\u0390\u03b1, \"dizdiratsua\"), hiru Kariteen artean gazteena eta ederrena zen. Adimena, irudimena eta adimenaren senaren ikur zen.\nBere ahizpa Eufrosine eta Talia bezala (hiru graziak), Zeus jainkoa eta Eurinome ozeanidearen alaba zen.\nBertsio batzuen arabera, Hefestoren emaztea zen (bertsiorik hedatuenak, Hefesto, Afroditarekin ezkondua erakusten duen arren), orfismoaren arabera, honekin, honako hauen ama izan zelarik:"}
{"id": "93976", "revid": "336", "url": "https://eu.wikipedia.org/wiki?curid=93976", "title": "Eufrosine", "text": "Eufrosine, greziar mitologian (, \"poza\"), hiru Kariteetako bat izan zen, Zeus eta Eurinomeren alaba. Batzuen ustez, Talia eta Aglaiaren artean dagoen grazietako bat da. Bere etimologiak dioen bezala, poztasun eta alaitasunaren ikurra da."}
{"id": "93977", "revid": "336", "url": "https://eu.wikipedia.org/wiki?curid=93977", "title": "Salomon itsasoko plaka", "text": "Salomon itsasoko plaka mikroplaka tektoniko bat da. Bere hedadura, 0,00317 estereorradianekoa da. Oro har, Australiako plakari lotua dago.\nOzeano Barearen mendebaldean dago, eta Salomon itsasoaren zati bat hartzen du.\nSalomon itsaso plakak mugakide ditu Woodlark plaka, Hego Bismarcketako plaka, Ipar Bismarcketako plaka eta Pazifikoko plaka.\nBeste plakekin dituen mugak, Bougainvilleko fosaren bidez eratuta daude, Bretainia Berria eta Bougainville uharteen hegoaldeko kostaldean.\nSalomon itsasoko plaka milioi bat urteko 1,48\u00ba-ko errotazio abiaduran mugitzen da, 19\u00ba 53' ipar latitudean eta 135\u00ba 02' eki longitudean kokatutako polo baten arabera."}
{"id": "93979", "revid": "4380", "url": "https://eu.wikipedia.org/wiki?curid=93979", "title": "Banyeres del Penedes", "text": ""}
{"id": "93980", "revid": "336", "url": "https://eu.wikipedia.org/wiki?curid=93980", "title": "Odin", "text": "Odin (), eskandinaviar mitologiako jainko nagusitzat hartzen da.\nBere papera, beste eskandinaviar jainko askorena bezala, konplexua da. Jakinduria, gerra eta heriotzaren jainkoa da. Baina, neurri txikiagoan bada ere, magia, olerkaritza, profezia, garaipena eta ehizaren jainkotzat ere hartzen da.\nOdin, Asgarden bizi zen, Valaksjalfeko jauregian, berarentzat eraiki zuena eta bere tronua dagoen tokia, Hlidskjalfa, nondik, bederatzi munduetako bakoitzean gertatzen zena ikus zezakeen. Guduan, bere lantza Gungnirrekin borrokatzen zuen, eta Sleipnir izeneko bere zortzi hankadun zaldiaren gainean zihoan.\nBor eta Bestla Jotunaren semea, Vili eta Veren anaia, Friggen senarra eta, jainko askoren aita zen, Thor, Baldur, Vidar eta Vali kasu. Olerkaritza eskaldikoan, kenningar ugarirekin erreferentzia egiten zaio, eta bera aipatzeko erabiltzen denetako bat Allf\u00f6\u00f0r da (guztien aita).\nGerraren jainko bezala, bere alaba ziren valkiriak, guduan hildako gerlariak, einherjarrak, jasotzera bidaltzen zituen, Valhallan bere ondoan esertzen direnak, non oturuntzak presiditzen dituen. Denboraren amaieran, Odin izango da jainkoak eta gizakiak, munduaren amaierako guduan, Ragnar\u00f6kean gidatuko dituena. Gudu honetan, Fenrir munstrozko otsoa izango da jainkoa hil eta irentsiko duena, otso hau, jarraian, Vidarrek hilko duelarik, nork baraila tokitik atera eta eztarrian oin bat jarriko dion.\nEtimologia.\nOdinek, Wodinaz edo Wodanaz protogermaniar jainkoaren eboluzioa irudikatzen du, bere izena, \u00d3\u00f0innen eratorri zelarik antzinako eskandinavieraz eta Wodenen anglosaxoieran.\nAdan Bremengoa kronista germaniarrak, bere \"Gesta Hammaburgensis ecclesiae pontificum\" izeneko lanean, XI. mendeko jentil eskandinaviarrek gurtzen zuten jainkoari, \"Wodan id est furor\" (\"Wodan, haserrea esan nahi duena\") bezala erreferentzia egiten dio. Zaharkitua geratu den alternatiba etimologiko bat, lehen idazleetako askok, Cornelius Agrippa barne bere \"Libri tres de occulta philosophia\" liburuan defendatu zutena, \"god\" (jainkoa) hitzaren erro bera ematea da, *\u01e5u\u0111 bere protogermaniar forman. Hau, ez da teoria fidagarri bat, egungo akademialari gehienen arabera, \"Godan\" izen lombardiarrarentzako izan ezik, bere jatorria, *\u01e5u\u0111anazen izan dezakeena.\n\u00d3\u00f0inn, \u00f3\u00f0r hitzarekin lotua dago, antzinako eskandinabieraz, bi esanahi dituena: Adjektibo bezala, \"eroa, bortitza\" esan nahi du eta wod hitz anglosaxoiaren kognatua da. Substantiboak, \"jakinduria, arima, sentsibilitatea\" eta \"kantu edo olerkia\", eta w\u014d\u00fe hitz anglosaxoiaren kognatua da. Hitz konposatuetan, \"\u00f3\u00f0\"ek \"bortizki bizia\" esan nahi du (adibide bezala, \u00f3\u00f0-m\u00e1lugr, \"modu bortitzean edo artegatuan hitz egin\").\nEzaugarriak.\nOdin, jainko anbibalente bat da. Bikingoen garaiko antzinako konnotazio eskandinabiarrak, Odinentzat, \"olerkaritza eta inspirazioa\"rekin lotuta daude, baina baita \"erotasuna eta amorrua\"rekin ere.\nEzagutzaren jainkoa da; bere begietako bat sakrifikatu zuen Mimirren putzuan, honela, adinak ematen duen jakinduria izateko, eta olerkari ausartei, nanoek eginiko inspirazioaren ezti-ura \"\u00d3\u00f0-r\u0153rir\" izeneko ontzitik ematen ziena zen.\nEhiza basatia, \"Asgardreid\" kontzeptuarekin ere lotua dago zeruan zehar gertatzen den mugimendu burrunbatsu eta orroatsu bat, non hildako gerlariek osatutako armadaren buru den.\nHonen arabera, Snorri Sturlusonek, Edda prosaikoan, Odin, bere egoitzan, literalki interpretatuz, \"guduan hildakoen gela\" esan nahi duen Valhallan, guduan heroi bezala hildako gerlariei ongietorria ematen deskribatzen du.\nGainera, gerraren jainkoa da, eskandinaviar mito ugariren bidez, garaipenak ekartzen zituena bezala agertuz. Saga eskandinaviarretan, Odin, batzuetan, gerra zuztatzaile bezala aritzen da, eta esaten zenez, bere lantza Gungnir jaurtitze hutsarekin gerrak pizarazteko gai zen. Valkiriak ere bidaltzen zituen, guduetan alde batera edo bestera egin zezaten, honela, Odinek nahi zuen emaitza lortzeko. Batzuetan, gudu zelaietan, eskandinaviarren buruzagi bezala ager zitekeen, sorbaldetan, Hugin eta Munin izeneko bi bele eramanez (bata pentsamendua, bestea oroimena), eta bi otsoz lagundurik, Geri eta Freki izenekoak.\nOdin, tranpa eta engainuekin lotua zegoen. Itxuraldatzeko zaletasuna du, nahi duen itxura hartuz berak nahi duenean. Kontatzen denez, lurretik, gizon zahar, begibakar eta bizar grisdun bezala bidaiatu zuen, hego zabaleko kapela bat eta urdin ilun koloreko beroki bat jantzita. Praktika magikoak ere egiten ditu, seida kasu.\nJakinduria.\nJainkorik zaharrenetako bat delarik, munduaren eta gizakien sortzailea, Odin jakinduriaren jauna da, gauza guztietan aditua denboraren hasieratik. Arte guztiak ikasi ditu, eta, ondoren, gizakiek, beragandik ikasi dute. Odinen epiteto ugarien artean, askok, bere jakinduria handiari erreferentzia egiten diote, eta Fj\u00f6lnir eta Fj\u00f6lnsvi\u00f0r (jakintsu handia), Sanngetall (\"egia aurreikusten duena\"), Sa\u00f0r edo Sannr (egia dioena), F\u00f6rni (antzinakoaren ezagutzailea) eta Forn\u00f6lvir (antzinako apaiza) deitua izan da.\nOdinen jakinduria, ezagutza, magia eta poesiaren ondorio da, guztia batera. Bederatzi munduen misterioak ezagutzen dituena da, baita euren jatorria ere, baina gizaki bakoitzaren patua ere ezagutzen du, berea eta unibertsoarenaz gain.\nOdinek, gozatu egiten du pertsonarik jakintsuenekin eztabaidetan leihatuz. G\u00e1gnra\u00f0rren (garaipena) mozorropean, bere bizia arriskatu zuen Vaf\u00fer\u00fa\u00f0nir erraldoiak, honen jakinduria oso ezaguna zena, munduaren iragana, oraina eta etorkizunari buruzko duelu batean erronka bota zionean. Erraldoiak, berehala erantzun zituen galdera guztiak, baina G\u00e1gnra\u00f0rrek, azkenean, Odin jainkoak bere seme Baldurren belarrira, honen heriotz suan, zer xuxurlatu zion galdetu zuen. Erraldoiak, galdera honekin, Odinen nortasuna ezagutu zuen, arauetako bat, galdera egiten zuenak, galdera horren erantzuna jakin behar zuela baitzen, eta, erantzun hau, soilik jainkoak ezagutzen zuen. Honela, erraldoiak, duelua galdu zuen.\nBeste batean, Gestumblindi (apopilo itsua) izeneko gizon bat zela sinestaraziz, jainkoak, Hei\u00f0rekr izeneko errege bat, asmakizun duelu batetara desafiatu zuen. Biek zailtasunik gabe erantzun zituzten galdera batzuen ondoren, Odinek, erraldoiari egin zion galdera bera egin zion. Galdera honen aurrean, erregea, jainkoa hiltzen saiatu zen, baina honek, belatz bihurtuta ihes egin ahal izan zuen.\nOdin, Mimirren putzura joan zen, erraldoi edo Jotunen mundua zen Jotunheimetik gertu, Vegtamr izeneko ibiltari baten itxura hartuta. Mimirrek, putzua zaintzen ari zena, ibiltariari bertatik ura edaten uzteko, bere ezkerreko begia sakrifikatzeko eskatu zion, hau, ezagutza lortzeko bere borondatearen ikur bat delarik. Edaten ari zen bitartean, gizakiek eta jainkoek oraindik jasan behar izango zituzten arazo eta sufrikarioak ikusi zituen, baina baita honek horrela zergatik izan behar zuen ere.\nJainko guztien artean handiena zenaren sakrifizioa, gai errepikakor bat da eskandinaviar mitologian. Honen harira, Tyr jainkoak ere, Fenrir otsoa lotu ahal izateko, bere eskua sakrifikatu behar izan zuela aipatu behar da. Odinen begia, iturri horren ondoan mantentzen da, nondik Mimir berak egunero edaten duen. Bere buruari eragindako trenkatze hartatik datoz Bileygr (begibakarra) eta Baleygr (begia falta duena) epitetoak. Odinek, Mimirren burua mantentzen du, Vanirrek burua moztu ziotena \u00c6sirren aurka borrokan ari zirenean, eta, magiaren bidez, hitz eginarazi egiten dio, munduan zehar gertatzen ari denarin berri ematen dion ezagutza iturri amaigabea izanez.\nErrunak.\nOdinek ezagutzen du errunen sekretua. Hauek, olerkarien hizkuntza dira, eta zurean, harrian zizelkaturiko karaktereak, ezpaten orriak, zaldien basoak, eta ezagutza guztiaren eta indar bakoitzaren jatorria dira. Odinek, ezagutza hauek, lehen \"Erilaz\"a edo \"errunen jakintsua\" bihurtuz lortzen ditu\nIzatez, errunen eta igarpenaren artea ikasteko, bere lantzak zeharkatutako zuhaitz batetatik (beharbada Yggdrasil eseki zen, bederatzi egun eta beste hainbeste gauez, bere buruari eskaini zion sakrifizio bat eginez.\nH\u00e1vam\u00e1len arabera, lan honetako 138. ahapaldian, Runatal bezala ezagutzen den sekzioan:\nOlerkaritza.\nOdin bereizten duen izpirituko sumina, ez da soilik gerran agertzen, baizik eta literatura lanetan ere isladatzen dela. Honegatik, beraz, Odin, olerkarien jainkotzat ere hartzen da.\nEsaten denez, beti hitz neurtuetan hitz egiten du, eta bera izan zen olerkaritzaren artea abiarazi zuena Europa Iparraldean. Olerkaritza, magiatik gertu dagoen naturaz gaindiko boteretzat hartzen da, inprobisatzen zuen olerkariaren kalitatea, bere aurreikuspen ahalmenean isladatzen baitzen, azti batek egiten zuen lanetik oso urruti ez zegoena.\nH\u00e1vam\u00e1l lanak kontatzen duenaren arabera, Odinek, Baugiren etxaldeko laguntzaile bezala lan egin zuen uda batez, Baugiren anaia zen Suttungek nanoengandik lortu zuen olerkaritzaren ezti-ura lortzeko. Suttungek, ezti ur hori, mendi baten erdian gorde zuen, bere alaba Gunnlod horren zaindari utziz. Jainkoak, etxaldean lan egin zuen ezti-ur hori non zegoen jakin zuen arte, ondoren, Suttungen alaba liluratu zuen tragoxka bat edatea baimen ziezaion, eta, azkenean, ezti-ura lortu zuenean, guztia edan zuen trago batez, ondoren, arrano bihurtuz, bertatik ihes eginez. Olerkaritzaren ezti-urak, errunen bere ezagutzarekin batera, bere ahalmen poetikoa eman zion. Ezti-ura lapurtu zuenean, edari horren zati bat, lurrera isuria izan zen, eta honek, gizakiei, kanturako trebetasuna eman zien."}
{"id": "93981", "revid": "6327", "url": "https://eu.wikipedia.org/wiki?curid=93981", "title": "Bazko Altxamendua", "text": ""}
{"id": "93983", "revid": "4380", "url": "https://eu.wikipedia.org/wiki?curid=93983", "title": "Coll de Nargo", "text": ""}
{"id": "93984", "revid": "4380", "url": "https://eu.wikipedia.org/wiki?curid=93984", "title": "Guimera", "text": ""}
{"id": "93985", "revid": "4380", "url": "https://eu.wikipedia.org/wiki?curid=93985", "title": "Josa i Tuixen", "text": ""}
{"id": "93986", "revid": "4380", "url": "https://eu.wikipedia.org/wiki?curid=93986", "title": "Llavorsi", "text": ""}
{"id": "93987", "revid": "4380", "url": "https://eu.wikipedia.org/wiki?curid=93987", "title": "Montella i Martinet", "text": ""}
{"id": "93988", "revid": "4380", "url": "https://eu.wikipedia.org/wiki?curid=93988", "title": "Montornes de Segarra", "text": ""}
{"id": "93989", "revid": "512", "url": "https://eu.wikipedia.org/wiki?curid=93989", "title": "Naves", "text": "Naves du Nav\u00e8s izenak hainbat adiera ditu:"}
{"id": "93990", "revid": "4380", "url": "https://eu.wikipedia.org/wiki?curid=93990", "title": "Organya", "text": ""}
{"id": "93991", "revid": "4380", "url": "https://eu.wikipedia.org/wiki?curid=93991", "title": "Vall de Cardos", "text": ""}
{"id": "93992", "revid": "4380", "url": "https://eu.wikipedia.org/wiki?curid=93992", "title": "Vilanova de Segria", "text": ""}
{"id": "93995", "revid": "119347", "url": "https://eu.wikipedia.org/wiki?curid=93995", "title": "Irlandako historia", "text": "Irlandako historia Historiaurrean hasten da.\nHistoriaurrea.\nIrlandako lehenbiziko jatorrizko biztanleak Mesolito garaian ehiztari-biltzaileak ziren eta harrizko lanabesak erabiltzen zituzten. K. a. 3000. mendean Brontze Arora iragan ziren, aleak erein, abereak hezitu eta brontzezko armak, lanabesak eta bitxiak landu ohi zituztelari. K. a. 2000. mendean, harrizko santutegi eta hilobi handiak eraiki zituzten (megalitismoa), gaur egun ere uhartea osoan ikusgai daudelarik. Irlandar mitologiaren arabera garai honetako uharteko lehenbiziko biztanleak Fir Bolg jendea edo herria omen ziren. Haietaz gaur egun ezer gutxi dakigu.\nAntzinaroa.\nK. a. 1600 urtetik aurrera uharteak Europatik iritsitako zelta herrien hainbat etorrera edo olakada ezberdin jasan zituen, haietako azkena gael herria izan zelarik, hauek eurekin aitzinirlandera erkarri zuten, gaur egungo irlanderaren arbasoa. Irlandako uhartea latinez Hibernia izena jaso zuen.\nGael herriaren latinezko izena \"Scoti\" edo \"Scotti\" zen, hots, eskotoak, hauek aurrerago eta jada IV. eta V. mendean gaur egungo Eskoziako mendebaldeko kostaldea konkistatu eta herrialdera euren izena emango zioten. Izaren ere, eskotoen konkista aurretik Eskoian piktoak bizi ziren eta erromatarrek latinez \"Caledonia\" deiten zuten, hots, Kaledonia. Bide batez, eskotoek Eskoziako mendebaldeko kostaldean D\u00e1l Riata erresuma sortu zuten, aldiz Eskoziako ekialdean piktoak matendu zirelarik.\nZeltek uhartea politikoki lau erresumatan banatu zuten: Leinster, Munster, Ulster eta Connacht. Zelten etorrera aurretik uhartea T\u00faath edo erresuma txiki ugaritan banaturik zegoen, denera garai hartako uharteko 500.000 inguru biztanleak 150 Tuath edo erresumetan banaturik zeudelarik. Denen nagusi Irlandako Errege Nagusia zen (\"Ard R\u00ed na h\u00c9ireann\"). Historialari gehienen arabera Errege Nagusia tituluaren zerrenda egitura sasi-historiko batean VIII. mendea garatu omen zen, bertan agertzen diren lehenbiziko Errege Nagusiak K. a. II. mendean kondairazko izaera erregeekin hasi eta mendeetan aurrera errege historikoekin nahasten delarik. Mende askotan Irlandako Errege Nagusia ohorezko titulua besterik ez zen izan, Errege Nagusia eta gainontzeko probintzietako erregeen arteko lege eraginik gabe, nahiz eta probintzietako errege horiek Irlandako Errege Nagusia onartu. Egoera hau jada praktikan Irlanda osoko erregea izan zen Brian Borurekin aldatu zen.\nOrdutik aurrera eta 1172. urtean Irlandako normandar inbasioa jazo arte, hainbat erregeek zorte gehiago edo gutxiagorekin Errege Nagusi kargu horretan mantendu ziren. Errege horien artean nabarmenenak honako hauek izan ziren: Turlough O'Brien, Muirchertach O' Brien, Diarmait Mac Mail na mBo, Turlough O'Connor, Muirchertach mac Loughlin eta Rory O\u00b4Connor, amaierako hau azken Irlandako Errege Nagusia izan zelarik.\nAntzinaroan Irlanda osoa paganismoan murgildurik bizi izan zen. Egoera hau IV. mendean aldatu zen, Galestik itsaslpur eskoto edo irlandarrek Irlandara bahituta ekarri eta esklabo gisa saldu zuten San Patriziok herrialde hartako kristautze prozesuari ekin baitzion, horretarako lehenbiziko errege familietako kideak bataiatu eta kristautuz gain, fraideen eskola eta monasterioen sorkuntzan jardun zuen, ondorioz latina ere sartu zelarik. Berehala, Irlanda osoki kristautuaz gain, Erdi Aroko kristautasun eta kulturaren gune garrantzitsua bihurtu zen, Europan irlandar fraideek ospe handia bereganatu izateaz gain, Irlandako uharteak \"Santuen eta Jakintsuen Uhartea\" (\"The Island of Saints and Scholars\") ezizena bereganatu zuen.\nHalere, kultura honen ondarearen zati handi bat IX. eta X. mendeetako bikingoen erasoaldietan suntsitu edo galdu zen, guregana iristea lortu duen antzinako irlandar kultura kristau horren adibide nabarmenetako bat Kellseko liburua litzateke.\nErdi Aroa.\nX. mendean, Brian Boru erresuma txiki bateko errege zen, inguruko erresuma handiagoak bereganatuz joan eta azkenik Irlandako hegoaldeko errege boteretsuena bilakatu zen arte. Baina Irlandaren ekialdean zegoen Leinster erresumako M\u00e1el M\u00f3rda mac Murchada erregeak hura ikusirik, Dublingo Sigtrygg Silkbeard bikingo erregearekin akordio batetara ailegatu, eta biek Orkadak eta Man Uharteko bikingoen laguntza jasoz Brian Boru erregearen aurka egin zuten. 1014ko apirilaren 23an bi gudarosteak Clontarfeko guduan borrokatu eta irlandarren garaipena jazo zen. Gudu hartan Brian Boru erregea hil eta heroi bilakatu zen.\nNormandiar eta ingelesen inbasioak.\n1169ko maiatzaren 1ean Irlandako historia behin betiko aldatuko zuen gertakari bat jazo zen: normandiar-galestar zaldun eta seiehun gerlariez osaturiko espedizio bat Galesko hego-mendebaldeko Pembroke udalerrian itsasoratu eta Wexfordeko konderrian dagoen Bannow Strand kokalekuan lehorreratu zen. Guzti hauen buruzagi nagusia Richard de Clare \"Strongbow\" zen, ezizena arkulari gisa zuen trebeziarengatik irabazia zuen. Aurretik Normandiar gerlari hauei Leinstergo erregea zen Dermot Mac Murroughek beste erresumetako erregeekin zituen gatazketan lagunduko ziotelako ustetan deitu omen zituen, honela inbasio honekin Normandiar Aroa izenekoari hasiera eman zitzaion.\n1166an Breifneko Tighearn\u00e1n Ua Ruairc buruzagiarekin borrokatu ostean Mac Morrough erregeak Frantziako Anjou eskualdera ihes egin zuen, han Angevinar erregea zen Henrike II.aren laguntza lortzeko asmoz. 1171an Henrike II.a Irlandara ailegatu zen, aurreko espedizioaren egoera orokorra gainbegiratzeko xedez. Bere kontrolpetik at hedatzen zihoan inbasioaren gain bere errege autoritatea ezarri nahi zuen. Azkenik Henrike II.ak Strongbow eta Normandiar-Galestar buruzagiak bere errege nagusitzaren menpe jarri eta horretaz gain irlandar errege ugarik jaun nagusitzat onar zezaten ere lortu zuen, hau 1175eko Windsorreko Akordioan berretsi zelarik.\n1155ean Adrian IV.a aita santuak argitaratutako buldaren bidez inbasio hau legitimatu egin zen. Bulda honek Henrike II.a oraindik gehiago kemendu eta Irlanda osoaren jabetza lortzeko saiakerara bultzarazi zuen, horretarako Irlandako Elizaren ekonomia eta administrazio sistema berrantolatu eta Erromako Elizaren barnean jartzen saiatu zen.\nBatasuna Erresuma Batuarekin.\n1542an Henrike VIII.a Ingalaterrakoak Irlandako errege titulua birsortu zuen. XVI. mendearen azken aldera, Tudortarren Irlandako konkistak bultzaturik Ingalaterrako legeen berrindartzea eta hedatzea jazo zen. XVII. mendean Bederatzi Urtetako Gerra, Abenturazaleen Akta eta \"Kondeen Ihesaren\" ondorioz konkista hura egonkortu egin zen, honi Ulsterko eskoziar eta ingelesen kolonizazio eraginkorrak ere gehitu behar zitzaizkion.\n1649-1653 bitartean Oliver Cromwell ingeles agintariak katolikoak menperatzeko asmoz Irlandan sekulako sarraskiak burutu zituen. Drogheda, Derry, Wexford, Waterford, Duncannon, New Ross, Carlow, Kilkenny, Clonmel, Limerick eta Galway hiriak konkistatu eta irlandar ugari hil zituztelarik.\nXVIII. mendearen amaiera aldera Irlandar errepublikanismoa sortu zen, bere buruzagi nabarmenenak Theobald Wolfe Tone, James Napper Tandy eta Thomas Russell izan zirelarik. 1798an Irlandar Batuen Elkarteak Ameriketako Estatu Batuen Independentzia Gerra eta Frantziako Iraultzan oinarriturik 1798ko Irlandako matxinada antolatu zuten, baina ingelesek segituan zapuztu zuten.\n1800eko Batasun Agiriaren ondorioz Britainia Handiko Erresuma eta Irlandako Erresumaren arteko batasuna eman zen, 1801eko urtarrilaren 1tik 1922ko abenduaren 6ra bitartean Irlandako uhartea Britainia Handia eta Irlandako Erresuma Batuaren zati izan zelarik.\nXIX. mendearen lehen erdialdean irlandarrak nagusiki patataz elikatu ohi ziren. 1845 eta 1849 bitartean. Irlandako patata uztak parasito plaga bat jasan eta Irlandako Gosete Handia jazo zen. Aurretik nahiko txiroa izan eta patata oinarrizko elikagaitzat zuen biztanleriarentzako sekulako jipoia suposatu zuen, ondorioz jende asko gosez hil, asko etxe edo jabetzarik gabe gelditu ziren, eta bide bazterretan nora ezean zebiltzan. Irlandar ugarik AEBetara, Ingalaterrara, Australiara eta Eskoziara emigratu behar izan zuten.\n1845. urtearen Irlanda osoan 8 milioi pertsona bizi ziren, gosetea, heriotza eta emigrazioaren ondorioz 1849. urtearen amaierako biztanleria 4,5 milioira murriztu zela kalkulatu da. 1848an Irlandako uharte osoan 8 milioi pasatxo biztanle bizi baldin baziren, 2009an 6.300.000 biztanle bizi ziren, hortaz, gaur egun oraindik ere Irlandak ezin izan du XIX. mendean zuen biztanleri kopurua berreskuratu izan. Europa mailan gaur egun XIX. mendean baino biztanleria gutxiago duen herrialde bakarra delarik.\nBestalde, Irlandako Gosete Handiak biztanlerian ez ezik irlandar kulturan eta bereziki irlanderan sekulako eragina izan zuen. Goseteak usadioz irlandera hiztunen eremua eta nekazaritza eremua zen Irlandako mendebaldea oso modu berezian zigortu zuenez, irlandera hiztun asko hil edota atzerrira emigratu zuten. Honela, berez politikoki eta administratiboki aski zokoratua zegoen irlandera, hiztun kopuru aldetik ere asko murriztu zelarik, honela irlandera gaur egun ezagutzen dugun Gaeltacht eremura mugatu zen, uhartearen eremu gehienean ingelesa nagusitu zelarik.\n1830. urtean milioiren bat gaelera hiztun zeuden, hauek elebakarrak ziren, hau da irlanderaz edo gaeleraz bakarrik hitz egiten zekiten. Aldiz, elebidunak edo bi hizkuntza hitz egiteko gai zirenak (irlandera eta ingelesa) hiru miloi pertsona ziren. 1841. urtean hizkuntzaren gainbehera latza izan zen, irlandera edo gaeleraren hiztun kopurua lau milioietan zegoen, baina Gosete Handia eta Irlandar Emigrazio mugimendu handiaren ondoren, 1851. urterako irlanderaren hiztunen kopurua 1,7 milioietara jeitsi zen. 1881erako 64.167 hiztun baizik ez ziren elebakarrak (irlanderaz baizik hitz egiten ez zutenak); 1891. urterako elebakarren kopurua 38.193era jaitsi zen, eta 1901erako irlanderaren 20.953 elebakar ziren, horietako 12.000 Connacht eskualdean kokatuak.\nGaeleraren edo irlanderaren hiztun guztiak (elebakarrak eta elebidunak barne hartuta) 1841an lau milioi ziren, 1851erako kopuru hori 1,7 milioira jaitsi zen, 1901an 641.142 hiztunera, 1911n 527.000ra (elebakar eta elebidun guztiak barne).\n1848ko Irlandako matxinada antolatu zen, baina ingelesek berriz ere bortizki eta berehala zanpatu zuten. Matxinatu gehienak Australiara betiko preso atzerriratu zituztelarik.\nGarai honetan zehar, Daniel O'Connell politikariak katolikoen eskubideak modu baketsuan defendatzeko kanpaina bati ekion zion. Ondore, Charles Stewart Parnell protestantea eta irlandar nazionalistak biztanleri guztiaren eskubide berdintasuna eta Irlanda eta Erresuma Batuaren arteko banaketaren alde lan egin zuen.\n1982an Charles Stewart Parnell irlandar nazionalistak Irlandako Alderdi Parlamentarioa sortu zuen. Garai honetako alderdi nazionalista garrantzitsuena izan zena.\n1884ko azaroaren 1an Micheal Cusack irakasleak Elkarte Atletiko Gaeliko sortu zuen, irlandar herri kirolak zuzpertu eta irlandar izaera mantendu asmoz. Elkarte honek etorkizunean sekulako garrantzia izan du, batez ere gaur egun Irlanda osoan futbol gaeliko eta hurling kirolek duten ospea elkarte horri zor baitiote.\n1893ko uztailaren 31an Dublin hiriburuan Conradh na Gaeilge elkartea sortu zen, bere helburu nagusia desagertuz zihoan Irlandako gaelera biziraun eta bultzatzea izan delarik.\nBanaketa.\nXIX. mendearen hasieratik, Irlandako biztanle gehienek Gutxieneko Autogobernua (\"Home rule\") eskatzen zuten. Irlandako Alderdi Parlamentarioak, ideia horri jarraiki, Londresko Komunen Ganberan zuen giltza politikoa izateko aukera erabiltzen zuen helburu hori lortzeko. 1886 eta 1893an autogobernu proiektu bi onartu ziren arren, Lorden Ganberan atzera bota ziren. 1911n Erresuma Batuko Alderdi Liberalak bultzatutako erreforma parlamentarioaren ondorioz, Lorden Ganberak boterea galdu zuen Komunen Ganberaren aurrean. Horrek irlandar autogobernurako aukerak areagotu zituen.\nHala ere, Irlandan autogobernuaren aurka unionista asko oldartu ziren. Ulster eskualdearen izaera britainiarra azpimarratzen zuten. Unionista gehienak Iparraldean zeuden, nahiz eta Dublinen eta hiri garrantzitsuenetan nolabaiteko pisua ere bazuten. XX. mendearen hasieran Belfast Irlanda osoko hiri garrantzitsuena bihurtu zen, bai biztanleriari zegokionez, baita jarduera ekonomikoari zegokionez ere. Bertan katolikoak (orokorrean irlandar abertzale izateko joera gehiago dutenak) mendebaldeko auzoetan kontzentratuta bizi eta gutxiengoa ziren, batez ere Falls Road auzoan.\n1912an Komunen Ganberak autogobernu proiektua onartu zuen (Hirugarren \"Home Rule\" proiektua), Lorden Ganberak ahal izan zuen beste murriztu arren. 1914an Ulsterreko 4 konderriri baimena eman zitzaien proiektu horretan sartu edo ez erabakitzeko. Gatazka horretako bi bandoek talde armatuak sortu zituzten: Ulster Volunteer Force unionista eta Irish Volunteers nazionalista. Hala ere, Lehenengo Mundu Gerran sektore biek bat egin zuten Britainiar Inperioa babestuz.\n1916an irlandar abertzaleek Britainia Handiaren aurkako Pazko Matxinada edo Altxamendua burutu zuten, nagusiki Dublin hiriburuan, baina baita beste hainbat hirietan ere. Gertakari garrantzitsu honen antolatzaileak Irlandar Anaitasun Errepublikarra, Irlandako Hiritarren Armada eta Cumann na mBan erakundeak izan ziren.\nBritainiar Agintariek zigor modura altxamendu hartako buruzagi edo antolatzaile nagusiak fusilatu egin zituzten, tartean Patrick Pearse edota James Connolly. Bizia salbatu zuen buruzagi bakarra Eamon de Valera izan zen. Altxamenduan parte hartu zuten gainontzeko ekintzaile guztiak Galesko Frongocheko barneratze esparruan preso sartu zituztelarik. Leku honetan presoen artean Michael Collins ezkutuko buruzagi bezala nabarmentzen hasi zen.\nIrlandako independentzia.\nAltxamenduaren ondoren eta bertan parte hartu zuten ekintzaileak aske gelditu ondoren, irlandar errepublikanismoa eta nazionalismoa 1906an Arthur Griffith politikari nazionalistak sortutako Sinn F\u00e9in alderdiaren inguruan berrantolatzen hasi zen. Alderdi honek bi urte eskasean ordurarte alderdi nazionalista nabarmenena zen Irlandako Alderdi Parlamentarioari nagusitasuna kendu, hauteskundeak oso emaitza onekin irabazi eta Irlanda osoko alderdi bozkatu eta garrantzitsuena bilakatu zen (nahiz eta Ulsterren alderdi unionista edo portestanteen nagusitasuna egon). Berehala, Sinn F\u00e9inek legez kanpoko D\u00e1il \u00c9ireann edo Irlandako Legebiltzarra eratu zuen.\n1919-1922 bitartean Irlandar Independentzia Gerra jazo zen, bertan Michael Collinsen Irlandako Armada Errepublikarra (IRA) eta Britainiar Armada elkarren artean borrokatu ziren, tartean Black and Tans taldeak uharte osoan izua hedatu zuelarik.\nAzkenik, 1921an Itun anglo-irlandarra sinatu eta Irlandaren banaketa eman zen, alde batetik Irlandako Estatu Askea izeneko estatu independientea eta beste aldetik Ipar Irlanda sortu zirelarik. Honek Irlandar errepublikanismoan ere banaketa sakona eragin zuen, alde batetik akordioaren aldekoak eta bestetik akordioaren aurkakoak agertu zirelarik, ondorioz Irlandako Gerra Zibila piztu zen, gaztazka hura ituna edo akordioaren aldekoek irabazi zutelarik.\nIrlandako Errepublika.\n2014ko abenduaren 3an jakin zenez, Londres salatuko zuen Irlandak, torturen kontuagatik."}
{"id": "93996", "revid": "7162", "url": "https://eu.wikipedia.org/wiki?curid=93996", "title": "GAA", "text": ""}
{"id": "93997", "revid": "7162", "url": "https://eu.wikipedia.org/wiki?curid=93997", "title": "Elkarte Atletiko Gaelikoa", "text": ""}
{"id": "93998", "revid": "7162", "url": "https://eu.wikipedia.org/wiki?curid=93998", "title": "Gaelic Athletic Association", "text": ""}
{"id": "93999", "revid": "119347", "url": "https://eu.wikipedia.org/wiki?curid=93999", "title": "Elkarte Atletiko Gaeliko", "text": "Elkarte Atletiko Gaelikoa (; ), irlandar kirol elkarte edo erakunde bat da. Elkarte honek hurling eta futbol gaelikoaren jarduera eta antolaketa bultzatzen ditu, bai eta beste irlandar jatorria duten kirolena, hau da, kirol gaelikoak, gizonezko eta emakumezkoen sailetan.\n1884. urtean sortu zen eta gaur egun Irlanda osoko kirol erakunde zabal eta handiena da 800.000 kideekin. Jokalarien amateur baldintzarekiko arau zorrotzak ditu eta bere kategoria goreneko lehiaketa All-Ireland Final delako da, konderrien arteko norgehiagoka. Bai hurling-a, bai eta futbol gaelikoa, erakundearen kirol garrantzitsuenak, oso zaharrak dira. Futbol gaelikoa \"caid\" bezala ezaguna den antzinako futbol irlandarretik datorrela uste da, 1537an jada ezaguna zena, nahiz eta araudi modernoa 1887. urtekoa den.\nGAA-ren sortzaile nagusia Michael Cusack izan zen, 1884ko Azaroaren 1an, Thurles herrian,Tipperaryko konderrian."}
{"id": "94000", "revid": "90799", "url": "https://eu.wikipedia.org/wiki?curid=94000", "title": "Samuel Beckett", "text": "Samuel Barclay Beckett (Dublin, 1906ko apirilaren 13a \u2013 Paris, 1989ko abenduaren 22a) irlandar idazle, kritikari eta olerkaria izan zen. XX. mendeko esperimentalismo literarioaren ordezkari garrantzitsuenetakoen artean dago, batez ere modernismo anglosaxoiaren barnean. Absurduaren antzerkiko oinarrizko idazlea izan zen. Ingelesez eta frantsesez idatzi zuen, eta James Joyce idazlearen laguntzaile eta ondorengoa izan zen. Haren lanik ezagunena \"Godoten esperoan\" izan zen. 1969ko Literaturako Nobel Saria irabazi zuen, \u00abbere idazkerarengatik, nobela eta dramaren moduak berrituz, gizon modernoaren txirotasun modernoa oinarritzat hartuz handitasuna lortzen duelako\u00bb.\nBecketten lana funtsez iluna da eta, zenbait interpretazioren arabera, gizakion baldintzarekiko sakonki pesimista (nihilista ere bai). Horrekin batera, denbora igaro ahala, haren liburuak gero eta kriptiko eta laburragoak izan ziren. Halere, Becketten ezezkortasun edo pesimismoa bere umore-zentzuaren bidez epelduz doa, beltz eta zekenera.\nBizitza eta obrak.\n1906an Dublinen jaio zen, eta Trinity College ospetsuan ikasi zuen. Irakurzale amorratua, gaztetatik Dante eta literatura frantsesa, Proust bereziki, miretsi zituen.\n1928an bere bizitzaren norabidea baldintzatuko zuen erabakia hartu zuen, eta Parisera joan zen, \u00c9cole normale sup\u00e9rieuren ingeles-irakasle aritzera. Han ezagutu zituen Alfred P\u00e9ron eta James Joyce, eta azken horren \"Finnegan's Wake\" eleberriaren \"Anna Livia Plurabelle\" zatia itzultzeari ekin zion Yvan Goll, Eugene Jolas eta beste batzuekin. Joycek Becketten bilakaera narratiboan izan duen itzala hasierako narrazio-lanetan handia izanik ere, helburu eta poetika desberdinez idazten duten idazleak dira azkenean. \"Ulises\" eleberriaren sortzailea hitzen manipulatzaile aparta zen; Beckettek hitzen mugak ezabatu nahi ditu. Lehenengoa hizkuntzaren ahalmen estilistikoen ikerlari onenetakoa bilakatu zen; Beckettek hizkuntzaren beraren ahulezia eta ezintasunekin egin zuen topo.\n1929an argitara eman zuen \"Dante... Bruno. Vico.. Joyce\" saiakera, bere ondorengo lan batzuetan -adibidez, \"More pricks than kicks\" (\u00abZiztada gehiago kolpeak baino\u00bb) edo \"Echo's hots and other precipitates\" (\u00abEkoren hezurrak eta beste hauspeakin batzuk\u00bb) kausi daitekeen Belacqua-ren sorburua da. Urtebete geroagokoa da, 1931koa hain zuzen, Prousti buruz argitara eman den saiakerarik interesgarrienetakoa. Saiakera honetan bere obran garrantzi handia izango duten hiru alderdi garrantzitsu aztertzen ditu Beckettek: oroitzapenaren mekanismoaren garrantzia (Prousten \"Madeleine\" famatua), lehenengo pertsonan idaztearen ezintasuna eta artista modernoaren miseria.\nSaiakera bikain haien ostean, Becketten unibertso literarioa sendotuz eta aberastuz joan zen. \"Heziketa-urteak\" deitu zaizkien lehenengo urte horietan, narraziozko nahiz beste generoetako lanak eman zituen argitara. Haien artean lehenengoetakoa 1930ean kaleratu zuen \"Whoroscope\" liburua. Hartan, idazle irlandarraren obretan maiz aurkituko den sarkasmoa edo heriotzaren gaiak eragindako obsesioa kausi daitezke.\n1934an \"More Pricks than Kicks\" narrazio-liburua argitaratu zuen. Izenburu probokatzaileaz gainera, pertsonaia baztertuak eta amodio frustratuak kontatzen zituzten pasadizoak aurkitu zituen bertan irakurleak. T. S. Elioten eragin nabarmena duen \"Echo's Bones and Other Precipitates\" poema-liburua argitaratu ondoren, eta ingelesez idatzitako \"Murphy\" (1938) eta \"Watt\" (1942) nobelen ostean, frantsesa bihurtu zen egilearen hizkuntza literarioa. Hasi \"Premier amour\" (1945, \u00abLehen maitasuna\u00bb), \"Mercier et Camier\" (1946)... bezalako lanetatik eta \"Molloy\" (1951), \"Malone meurt\" (1951, \u00abMalone hiltzen da\u00bb) eta \"L'Innommable\"-k (1953, \u00abIzendaezina\u00bb) osatzen duten eleberri-trilogia ezaguneraino, hizkuntza-hautaketak estilo zehatz eta \"pobreagoaren\" aldeko apustua iradokitzen du. Esan daiteke urte haietaraino daraman ibilbide narratiboak trilogia horrekin erdiesten duela bere punturik gorena.\nAlabaina, Beckettek osperik izan badu, bere antzezlanengatik izan da, eta batez ere, \"Godoten esperoan\" (1952) ezagunarengatik. 1953an Parisen estreinaturik, \"Critique\" eta hainbat aldizkari ospetsuren onespena izan zuen berehala. Arrakastaren ondorioz, Kafkarekin hasi eta Ionescorenganaino hedatzen den absurduaren literaturaren ildoan kokatu izan dute Beckett. Urte batzuk geroago, 1954an, AEBn estreinatu zen \"Godoten esperoan\" eta, ondoren, Londres eta Dublinen ere antzeztu zuten.\nEleberri-trilogiarekin generoaren beraren mugetaraino iritsi ostean, antzezlanek nahiz irratirako gidoiek izugarrizko garrantzia hartu zuten haren bibliografian. Bide narratibo berriak ikertu nahi zituen Beckettek, eta generoen mugak gaindituz, hizkuntza plastiko desberdinekin jolasten ahalegindu zen. Garai hartakoak dira \"Textes pour rien\" (1955, \u00abEzdeusetarako testuak\u00bb), \"All that fall\" (1956, \u00abErortzen den guztia\u00bb), \"Fin de partie\" (1957, \u00abJokaldi amaiera\u00bb), \"Acte sans paroles\" (1957, \u00abHitzik gabeko ekitaldia\u00bb), \"From an abandoned work\" (1957, \u00abUtzitako lan batetik\u00bb)... eta beste hainbat antzezlan. Guztietan, pertsonaiak izaki baztertuak dira, hiztun hutsak mundu absurdu batean etengabe hitz egitera kondenatuak. Becketten antzelan horietan soma daitekeen etsipenaren adibide bat aipatzekotan, \"Fin de partie\"-ko lau pertsonaietatik hiru paralitikoak direla gogoratu besterik ez dago.\n1961ean argitara eman zuen \"Comment c'est\" (\u00abNolakoa da\u00bb) liburua, eleberri eta poesiaren arteko mugetan kokatutako lana. Handik aurrera, 1964an Buster Keatonekin egindako filmaz gainera, irratirako gidoiak eta antzezlanek osatu zuten haren produkzio gehiena. Ordukoak dira literatura absurdu eta esperimentalaren arloan kokatzen diren zenbait lan, hala nola, \"Cascando\" (1962), \"T\u00eates mortes\" (1967, \u00abBuru hilak\u00bb), \"Po\u00e8mes\" (1968), \"Compagnie\" (1980), \"Mal vu, mal dit\" (1981, \u00abGaizki ikusia, gaizki esana\u00bb) eta abar.\n1968az geroztik bere lan batzuen zuzendaritzaz ere arduratu zen, eta, kultura handiko idazlea izanik, gogoko zituen margolariei buruzko iruzkinak (Pierre Tal Coat, Andr\u00e9 Masson, Bram van Velde) edo idazle ezagunen itzulpenak ere (Robert Pinget edo Paul \u00c9luardenak, kasu) egin zituen. 1969an Literaturako Nobel Saria eman zioten.\n1989ko abenduaren 22an hil zen Parisen, eta Montparnasseko hilerrian ehortzi zuten.\nBecketten literaturgintza.\nBecketten literaturgintzaren helburua zein izan zen laburki adierazi behar balitz, hizkuntzaren mugetaraino egindako bidaia poetikotzat defini liteke. XX. mendearen hasieratik, Ludwig Wittgenstein (filosofia), Adolf Loos (arkitektura), Arnold Sch\u00f6nberg (musika) edo Robert Musilen (literatura) lanetan iradoki zenez, hizkuntzak huts egiten digu munduarekin dugun erlazioa definitzen ahalegintzen garenean. Eleberrigintzan Gustave Flaubertekin hasi zen hizkuntza narratiboaren eraldatze- eta berrikuntza-prozesu horrek Becketten trilogiarekin iritsi zuen goia.\nEgile irlandarrak. idaztearen, hitz egitearen, inpotentzia irudikatu zuen Molloy edo Malone bezalako pertsonaia atormentatuekin. Bi Mundu Gerrak ezagutu ostean, bizitzaren absurdua bera, alderik ilunena... testuratu zuen Beckettek. Horregatik dira haren fikziozko unibertsoak hain urratuak, hain hitsak... esperantza ororen hutsaltasuna bizi ondoren, literaturak berak geure buruaz hitz egiteko ere balio ez digulako.\nModu horretan ulertua, Becketten bilakaera literarioa isiltasunera daraman bide luze gisara ere defini daiteke, bere azken lanetan, etengabe errepikatzen diren hitzek ez baitute isiluneak urratzea lortzen.\nLehen aldia.\nLehenengo aldian, 1945 bitarrean argitara emandako eleberriak biltzen dira. Ingelesez idazten zuen, eta adituek heziketa-alditzat ere hartu izan dituzte hastapenetako urteok. Bertan agertuz joan ziren gerora nabarmenagoak izan ziren zenbait ezaugarri: pertsonaia bakartiak egoera oso berezietan, etsipen-giroa... Becketten literatura-mundu absurdua eratzen hasia zela esan daiteke.\nAldi honetako argitalpenik aipagarrienak \"Murphy\" (1938) eta \"Watt\" (1942) nobelak dira. Murphy, izen bereko eleberriaren protagonista, eroetxe bateko langilea da, eta prostituta batekin ezkondu nahi du. Eleberriak aurrera egin ahala, gero eta gertuagokoak egingo zaizkio Murphyri eroetxeko gaixoak. Bigarren plano batean, Murphyren bila abiatutako pertsonaia-multzo baten ibilerak dira kontagai nobelan. Istorioaren amaiera benetan da harrigarria: protagonista gas-eztanda batean hiltzen da, eta haren errautsek taberna batean sakabanatuta amaitzen dute. \"Watt\"-eko protagonista, berriz, etengabeko borrokan bizi da bere ingurunearekin. Hizkuntzak huts egiten dio, eta ezin du aurrerapausorik eman. Kontamolde nahiko tradizionalak erabili zituen Beckettek lehenengo lan hauetan. Gehienetan hirugarren pertsona erabiliz, narratzaile orojakile baten ahotan kontatzen dira istorioak.\nBigarren aldiranzko bira \"Mercier et Camier\" nobelarekin hasi zela esan daiteke. Narratzailea oraindik ere orojakile den arren, eszenek garrantzi handiagoa dute, eta haren antzezlanetan agertuko ziren zenbait elementu, Godot bera kasu, azaldu ziren lehenengoz.\nBigarren aldia.\n\"Premier amour\" eleberriarekin aldaketa narratiboa gauzatzen hasi zen. Pertsonaiak narratzaile bihurtu zituen egileak, eta mundu subjektiboagoranzko bira ematen hasi zen. Aldi honetako lanik aipagarrienak, ezbairik gabe, \"Molloy\", \"Malone meurt\" eta \"L'Innomable\" eleberriek osatzen duten trilogiakoak dira. Frantsesa bilakatu zen Becketten hizkuntza literarioa, eta hautapen linguistiko horren oinarrian estilo neutroagoa erabiltzeko desioa zegoen. Kontamolde barroko edo estetizista oro saihestuz, gero eta gehiago aldendu zen Joyceren prosa landu eta aberatsetik.\nTrilogiari dagokionez, badira zenbait ezaugarri azpimarratzea merezi dutenak:\nHirugarren aldia.\nHirugarren aldian, Samuel Beckettek ez zuen ia eleberririk kaleratu eta antzerkia, irrati-gidoiak, zinema, kritika-lanak ... izan ziren nagusi haren literatura-produkzioan. Testu labur eta zatikakoak gehienak.\n\"Comment c'est\" 1961ean eman zuen argitara. Bakardade izugarria, izakion bakartasun erabatekoa dira nobela-itxurako horren hari tematiko nagusiak. Aurreko lanetan argitara emandako obsesioen ildotik, pertsonaia \u00abni\u00bb esaten ahalegintzen da, modu horretan, \u00abzu\u00bb bat, bere izatea ziurtatuko dion irakurle/entzule bat erdietsiko duelakoan. Erantzunak bilatzen ditu obra honetan Beckettek, gizakiaren bakardade-sentimenduari irteera eman nahian. Horregatik, zail da nobela honetan ere istorio jakinik kontatzen dela baieztatzea, zailtasun handiz lotzen baitira elkarren artean ahots ahul eta etena barneratzen duten sekuentzia narratiboak. Kontatu baino gehiago, iradoki egin nahi du idazleak testu horretan, izatearen dimentsio tragikoa maisutasunez irudikatuz.\nAntzezlan eta irrati-telebistarako lan-bilduman ikusten denez, lehenengo lanetik, \"All that Fall\" (1957), azkeneraino, \"Catastrophe\" (1984), hiru hamarraldi pasa ziren baina hari tematikoak berdinak dira oraindik: heriotza, hutsunea, bakardadea, isiltasuna... \"En attendant Godot\" ezagunaren arrakastaren ondoren, idazle irlandarrak obsesio berdinen inguruan idazten jarraitu zuen, etengabe kateatzen diren testu-zatietan bere unibertso narratiboaren elementu funtsezkoenak deuseztatzen. Tragediaren eta fartsaren artean, pertsonaiek esperoan jarraitzen dute, zeri itxaroten dioten jakin gabe, etengabe esperoan. Guztia da izendaezina, denbora edo haren azken lanetako argi zuri intentsua izan ezik. Gaurtik begiratuta, oraindik ere, izugarria da Becketten lan horiek gugan eragiten duten asaldua.\nII. Gerra Mundiala.\nBeckett Frantziako Erresistentzian sartu zen 1940. urteko alemaniar okupazioaren ondoren. Mezulari gisa lan egiten zuen, eta zenbait alditan, hurrengo bi urteetan, Gestapok preso hartzeko zorian egon zen.\n1942ko abuztuan, bere unitatea salatua izan zen, eta Beckettek hegoalderantz ihes egin behar izan zuen Suzanne bere kidearekin. Roussillon hiribildu txikian babestu ziren, Vaucluse departamenduan (Kosta Urdina). Han, baserritar plantak egin zituen, eta erresistentziari laguntzen jarraitu zuen bere etxeko garajean armak gordetzen. Beckett Roussillonen egon zen bi urteetan zehar, zeharka, makisari lagundu zion Vaucluse inguru menditsuan zehar egindako sabotaje-operazioetan, nahiz eta, ondoren, oso gutxitan adierazi.\nBeckett Croix de Guerre 1939-1945 eta M\u00e9daille de la R\u00e9sistance sariekin saritu zuen Frantziako gobernuak, alemaniarren okupazioaren aurkako borrokan egindako ahaleginengatik. Bere bizitzaren amaieran, ordea, Beckettek \"boy scout gauzak\" bezala aipatu zuen erresistentziarekin egindako lana. Erresistentziako bere taldeko laurogei kideetatik hogeita hamar baino ez ziren gerratik bizirik atera. Roussillonen ezkutatuta egon zen bitartean, lanean jarraitu zuen, \"terapia gisa\", 1941ean hasi eta 1945ean amaitu zuen \"Watt\" eleberri komikoan, 1953ra arte argitaratu ez bazen ere."}
{"id": "94001", "revid": "69477", "url": "https://eu.wikipedia.org/wiki?curid=94001", "title": "Nazio Zeltiarrak", "text": ""}
{"id": "94002", "revid": "69477", "url": "https://eu.wikipedia.org/wiki?curid=94002", "title": "Nazio Keltak", "text": ""}
{"id": "94006", "revid": "512", "url": "https://eu.wikipedia.org/wiki?curid=94006", "title": "Kratoi", "text": "Kratoi (grezierazko \u03ba\u03c1\u1f00\u03c4\u03bf\u03c2, \"kratos\", \"indarra\") geologian arkearreko Kratoia, iraganean zurruntasun maila handi batera iritsi zen eta harez geroztik deformazirik eta zatiketarik pairatu ez duen masa kontinentala da.\nKratoiak Kontinente zati zaharrenak 1400 millioi urte baino zaharragoak izan daitezke, gehienetan lauak izaten gain forma biribila izaten dute.\nItsas kratoiei Nesokratoiak deitze.\nKratoi terminoa lurrazal kontinentalaren barruko alde egonkorra geosinklinal alde mugikorretetik ezberdintzeko erabiltzen da. Azken hauek subsidentziaren eraginez sortutako sedimentuz pilatutako gerriko linealak dira. Kontinente barrualdeko kratoiak plataforma eta ezkutu eta gune kristalinoaz osatutak daude. Ezkutuak kratoi aurrekanbriarraren azalean sortutako alde extentzionalak dira, aldiz oinean dagoen plataforma sedimentu horizontalez eta subhorizontalez osatutako gunea da.\nKratoi terminoa erabiltzen da lurrazal kontinentalaren zati egonkorra bereizteko eremu orogenikoetatik( ertz kontinentalak, arro sedimentariak eta orogenoak ). Kontinenteetako kratoia ezkutu eta plataforma zein oinarri kristalinoz egon daitezke eratuak.\nEzkutu bat kratoi bateko zatia da, aurrekambriarrean eratutako arroken bitartez osatutako eremu kontinentalez eratua dagona eta ez dena itsasoaren bitartez estalia izan.\nKratoiak probintzia edo lurralde geologikoetan banatutak daude. Entitate espazial hauek ezaugarri geologiko bereko guneak batzen dituzte. Probintzia batek elementu estruktural bakar bat izan dezake, arro bat adibidez, edo elkar erlazionaturiko elementu multzo bat. Alboko guneak estrukturalki antzekoak izan daitezke, baina beti ere historia geologiko ezberdinak izango dituzte. Plaken tektonikako teoriaren arabera kratoiak lurreko mantu gainean dauden baltsa geldiak bezala hartzen ditu eta kontinenteak hauen inguruan metatuko ziren mikrokontinenteen kontinenteen jitoa dela-eta.\nKaapvaaleko kratoia (Limpopo probintzia, Hegoafrika) eta Pilbara kratoiak(Australia ekialdea) dira 2500 eta 3600 milioi urtedituzte eta garai hartako lurrazalean geratzen diren atarna nagusiak dira. Bi kratoi hauen erregistro geologikoare antzekotasunak adierazten du Vaalbara superkontinentearen parte izan zirela., haueke orekatu egin zuten lurrazal kontinentala, magmatismoaren eta ziklo sedimentarioaren leenengo etapa.\nPilbarako kratoian\nPilbarako kratoia(australiako ipar ekialdean), oso ikertua izan den eremua da, (2006) urtean estrematolitoak aurkitu ziren.\nBibliografia.\nPascual, 2019ko abenduaren 17 a, cratones esas cosas"}
{"id": "94007", "revid": "119247", "url": "https://eu.wikipedia.org/wiki?curid=94007", "title": "Fidagarritasun (estatistika)", "text": "Estatistikan, fidagarritasuna neurketa multzo baten zehaztasuna da, gehienetan test edo azterketa bati buruz. Neurketa gailu bati buruz ari denean, neurketa behin eta berriz berdintsua izateko joera aztertzen du fidagarritasunak. Neurketa subjektiboagoen kasuan, bi epailek hautagai bati buruzko iritzi bat eman behar dutenean esaterako, epaile edo balorazio metodoen adostasuna aztertzen du.\nFidagarritasuna eta baliozkotasuna.\nFidagarritasuna ez da baliozkotasun kontzeptuarekin nahastu behar. Neurri bat oso fidagarria edo zehaztasun handikoa izan daiteke, baina aldi berean baliteke neurtu nahi den magnituderako egokia ez izatea. Adibidez, 100 kilogramoko pisua duen pertsona bat balantzaz ematen duen pisua 80 kilogramo inguruan badago, zehaztasun handiz, balantza fidagarria dela esan daiteke, baina ezin da esan baliozkoa denik. Praktikan, esaterako, trebetasun ezberdinetarako test edo azterketa zehatzak izaten dira, baina askotan ez dira baliozkoak, lanposturako egokitasuna neurtzen ez dutelako."}
{"id": "94017", "revid": "512", "url": "https://eu.wikipedia.org/wiki?curid=94017", "title": "Cronbachen alpha", "text": "Estatistikan, Cronbachen alpha, formula_1 alpha hizki grekoaz irudikatzen dena, test edo azterketa baten fidagarritasuna edo barne trinkotasuna neurtzen duen adierazle bat da, hau da, test bateko galderek ezaugarri ezezagun bat, neurketa zuzena onartzen ez duena, zenbaterainoko zehaztasunez neurtzen duten aztertzen du.\nKalkulua.\nCronbach-en formula_1 honela kalkulatzen da:\nformula_4 testeko item, osagai edo galdera kopurua; formula_5 jasotako test puntuazioen bariantza; eta formula_6 \"i\"-garren item, osagai edo galderaren bariantza izanik.\nInterpretazioa.\nCronbachen alphak 0.6 edo 0.7tik gorako balio bat hartzen duenean, fidagarritasuna handi samarra dela esaten da. 0.8tik gorako balio bat hartzen duenean, fidagarritasuna handia dela esan daiteke. Ez da komeni 0.95etik gorako balio batera heltzea, orduan item edo galdera asko errepikakorrak izan daitezkeelako.\nCronbachen alpha eta korrelazioa.\nCronbachen alpha item-puntuazioa aldagaien arteko korrelazioen azterketarekin batera osatu egiten da. Item edo galdera bateko korrelazioa positiboa eta handia bada, item edo galderak testak aztertu nahi duen ezaugarria zehatz edo modu fidagarri batez neurtzen duela esan nahi du.\nHalaber, Cronbachen alpha item edo galdera jakinak ezabatuz ere kalkulatu ohi da, alpha beherantz daramaten itemak antzeman nahian. Ezabatu beharreko item hauek puntuazio osoarekiko korrelazio txikia edo negatiboa dutenak izango dira.\nAlpharen emaitzaren azterketan item edo galderen unitateen ezberdintasunak ekar dezakeen distortsioa dela eta, Cronbachen alpha estandarizatua ere asmatu da. Item ezberdinetako puntuazioak estandarizatuz eta arestiko formula erabiliz edo bestela honela ere kalkula daiteke:\n\"N\" item, osagai edo galderen kopurua; formula_8 item ezberdinetarako bariantzen batez bestekoa; eta formula_9 item guztien arteko kobariantzen batez bestekoa izanik.\nAdibidea.\n3 galderako azterketa batean 5 pertsonak emandako erantzunen puntuazioak eta guztirako puntuazioak azaltzen dira jarraian. Item bakoitzeko erantzunen bariantzak, bariantza hauen batura eta guztirako puntuazioen bariantza ere azaltzen da:\nBeraz, hiru galderako test honen fidagarritasuna oso handia dela esan daiteke."}
{"id": "94019", "revid": "56334", "url": "https://eu.wikipedia.org/wiki?curid=94019", "title": "Neferkaura", "text": "Neferkaura, Egiptoko VIII. dinastiako faraoi bat izan zen, K.a. 2170 inguruan gobernatu zuena, Egiptoko lehen tarteko aroan.\n\"Ordena Zaharra\" hondoratu ondoren, Egiptoko VI. dinastiaren amaieran, Goi Egiptoko nomoetako gobernariek, euren lurraldeen gaineko nagusitasuna ezarri zuten.\nGobernari hau, zailtasun politiko edo ekonomikoko garai batean sortutako denbora baterako agintari kontseilu batetakoa izan liteke.\nBere izena, Abidoseko Errege Zerrendan eta Turineko Errege Kanonaren txataletan dago. Koptoseko dekretuan, Uadykara izenarekin aipatzen da."}
{"id": "94020", "revid": "512", "url": "https://eu.wikipedia.org/wiki?curid=94020", "title": "Egiptoko X. dinastia", "text": "Egiptoko X. dinastiak, K.a. 2100etik K.a. 2040 arte irauten du eta Egiptoko lehen tarteko aroa deritzon garaiaren zati da. Dinastia honetako gobernariak, Egiptoko IX. dinastiako gobernarien jarraitzaileak dira, eta, hiriburua, Herakleopolis Magnan dute.\nX. dinastia beste dokumentu batzuetan.\nDinastia honetako gobernariei buruz ezagutzen denaren zati handi bat, Koptoseko Dekretuetatik dator, Shemay chatyari eta bere familiari pribilegioak ematea deskribatzen duten zenbait hilobitan aurkitutako testu batzuk.\nAurkitutako dokumentu urriek, dinastia honek, hiriburu bezala, Herakleopolis Magna duela baieztatzen dute, eta Egiptoganako kontrol partzial bat baino ez zutela izan.\nBeste hipotesi batzuk.\nTestu askotan, IX. eta X. dinastiak, leinu berekotzat hartzen dira, eta elkartu. Agintari hauen dokumentu eta testigutza faltaren ondorioz, modu xehean aztertzea ezinezkoa da, Manetonek bi dinastia ezberdintzat zergatik hartu zituen ondo ulertzen ez delarik."}
{"id": "94021", "revid": "105290", "url": "https://eu.wikipedia.org/wiki?curid=94021", "title": "Vili", "text": "Vili, eskandinaviar mitologian, \u00c6sir jainkoetako bat zen, Odin eta Veren anaia eta Bestla eta Borren semea. Ezaguna, gizateriari emozioak eta adimena eman izanagatik. Loki jainkoaren arabera, Lokasennan, Odinen emazte zen Friggez maitemindua zegoen.\nV\u00f6luspan, lehen gizona izan zen Asken eta lehen emakumea izan zen Emblaren sorreran, H\u0153nir eta L\u00f3\u00f0urren laguntza jaso zuen Odinek. Gylfagginingen, hauek, Vili eta Vegatik ordeztuak dira. Snorri Sturluson idazle islandiarrak V\u00f6luspa ezagutzen zuenez, litekeena da H\u0153nir, Vilirentzako beste izen bat izatea."}
{"id": "94022", "revid": "336", "url": "https://eu.wikipedia.org/wiki?curid=94022", "title": "L\u00f3\u00f0urr", "text": "Eskandinaviar mitologian, L\u00f3\u00f0urr \u00c6sirretako bat da. V\u00f6luspan, lehen gizakien gorputzei bizitza emateaz arduratzen dena da, baina, honetaz gain, ia ez da aipatzen. Adituek, Loki, Vili, Ve eta Frey jainkoekin identifikatu dute, baina ez da adostasun batetara iritsi."}
{"id": "94024", "revid": "512", "url": "https://eu.wikipedia.org/wiki?curid=94024", "title": "Magnus I.a Norvegiakoa", "text": "Magnus I.a Norvegiakoa, den Gode edo Ona deitua (Novgorod 1024 - 1047ko urriaren 25a), Norvegiako errege bikingoa 1035etik 1047 arte eta Danimarkako 1042tik 1047 arte izan zen. Olaf II.a Norvegiakoa Santuaren eta Alvhild izeneko ohaide baten semea zen.\nErrusian jaio eta hazia, bere laguntzarekin Norvegia birkonkistatu zuen, daniar ordezkaria zen Svend Knutsson kanporatzea lortuz, pixka bat lehentxeago hildako Kanuto II.a Handiaren semea zena.\nDaniar errege berria zen Kanuto Hardeknutekin aliantza bat hitzartu zuen, Magnus bere oinordeko bezala izendatu zuena. Aldi berean, norvegiar erregeak, bere anaiorde Harald I.a Herefooten aurka lagundu zuen, Ingalaterran errege zena.\nBere aliatua hil ondoren, Magnus Danimarkako errege aukeratua izan zen, bendo eta eslaviarren aurka defendatu zuen lurraldea.\nSeme-alabarik gabe hil ondoren, Danimarka, Svend II.a Danimarkakoari utzi zion, Kanuto Handiaren iloba zena, eta, Norvegia, bere osabaorde Harald III.a Norvegiakoari."}
{"id": "94025", "revid": "512", "url": "https://eu.wikipedia.org/wiki?curid=94025", "title": "Kanuto III.a Hardeknut", "text": "Kanuto III.a, danieraz \"Hardeknut\" (Kanuto gogorra) izenaz ezaguna (1018 - 1042ko ekainaren 8a) bikingo errege bat izan zen, Danimarkako errege 1035etik 1042ra, eta Ingalaterrako errege 1040tik 1042ra. Danimarkako Kanuto II.a \"Handia\" zuen aita (Danimarkako, Norvegiako eta Ingalaterrako erregea), eta Ingalaterrako Etelredo II.aren alargun Emma Normandiakoa zuen ama.\nBere aitaren oinordekoa izan zen Danimarka eta Ingalaterrako erregetzan, aita 1035eko abenduak 12an hil ondoren, baina, Magnus I.a Norvegiakoarekin liskarrean zebilenez, ezin izan zuen Ingalaterrara joan han bere autoritatea sendotzera, eta, beraz, bere anaia Harold Harefoot izendatu behar izan zuen Ingalaterrako erresumako ordezkari bezala, Kanuto bera joan bitartean.\nBaina Haroldek, bere burua errege izendatzen du 1037an, Kanutok, hori onartzea beste erremediorik izan ez zuelarik, norvegiar erregearen aurkako borrokak zirauen bitartean, norekin, azkenean, adostasun batetara iritsi zen 1038an, honen bidez, Hardeknut seme-alabarik izan gabe hiltzen bazen, oinordekoa Magnus I.a Norvegiakoa bihurtuko zelarik.\nDanimarka baketua izan ondoren, Kanuto, Ingalaterra inbaditu eta bere anaia traidorea tronutik kentzeko prestatzen da, Brujas hirira iritsiz, Flandrian, non bere ama Emma erbesteratua zegoen, 1039an. Harold, inbasioa baino pixka bat lehenago hil zenez, Kanutok, Ingalaterra domeinatzeko libre zen, handik gutxira errege koroatua izan zelarik.\nBere agintaldiak, ez zuen ospe onik izan, bere mendeko berriei jarri zizkien gehiegizko zergek, 1041ean Worcesterreko matxinada eragin zutelarik. Matxinada, gogor zanpatua izan zen, eta hiria, suntsitua. Garai horretako gehiegizko zergen aurkako protesta bezala Lady Godiva, biluzik, zaldi baten gainean Coventrytik igarotzen aipatzen duen elezaharra, garai horretan emango zen.\n1041ean, Hardeknutek, bere anaiorde zen Eduardo Aitorlea, berriz herrira itzultzera gonbidatzen du, bere elkargobernari bezala gobernatzera, Normandian eman zuen erbesteratze luzearen ondoren.\nLambethen hil zen, 1042ko ekainak 8an, 24 urte zituela, dirudienez, epilepsia krisi baten ondorioz, mozkortuta zegoen bitartean. Winchesterreko katedralean lurperatua izan zen."}
{"id": "94028", "revid": "6327", "url": "https://eu.wikipedia.org/wiki?curid=94028", "title": "Danimarkako Knut II.a", "text": ""}
{"id": "94031", "revid": "105290", "url": "https://eu.wikipedia.org/wiki?curid=94031", "title": "Fly Shit", "text": "Fly Shit, 90eko hamarkadan Bergaran (Gipuzkoa) sortutako Hardcore taldea da.\nHistoria.\nFly Shit taldea 1996. urtean sortu zuten 14-16 urteko 5 gaztek (Osto bajua, Seti ahotsa, Unai eta Ander gitarrak eta Heloi bateria). 1996ko otsailean eman zuten beraien lehen kontzertua Bergarako taberna batean.\nHasierako formazio honekin, Fly Shit izeneko lehen diska argitaratu zuten 2001ean, Gaztelupeko Hotsak zigiluaren laguntzaz.\n2004an berriz, Bizitza ...baina nola bizi? bigarren lana kaleratu zuten. Kasu honetan ordea, ekoizpen eta banatze lanak taldearen eta Gratacels Records zigilu alternatiboaren bitartez egin zuten, salmenta puntu komertzialak alde batera utziz. Honez gain, diska hau Creative Commons lizentzien menpean kaleratu zuten.\nUrte berean, Heloiek taldea utzi zuen denboraldi baterako eta bere ordez Dubi sartu zen bateria jotzera. 2005ean berriz, Unaiek taldea utzi zuen eta honela laukote izatera pasatu ziren.\n2006. urtean Heloi itzuli zen taldera Dubiren ordez eta honela, gaur egun arte jarraitu dute. Hurrengo diskoak autoekoiztu egin dituzte."}
{"id": "94032", "revid": "1340", "url": "https://eu.wikipedia.org/wiki?curid=94032", "title": "ETA politiko-militar", "text": ""}
{"id": "94033", "revid": "105290", "url": "https://eu.wikipedia.org/wiki?curid=94033", "title": "Bizitza ...baina nola bizi?", "text": "Bizitza... baina nola bizi?, Fly Shit taldearen estudioko bigarren lana da. Diska hau bi garai ezberdinetan izan zen grabatua. \"Kaleak berreskuratu\", \"Milaka morroi armatu\", \"Irudipenak\" eta \"Aingeru elbarria\" abestiak 2002an izan ziren grabatuak Eibarko Legarre estudietan eta Xabier Labaien izan zen teknikaria. Gainontzeko abestiak, 2004ean izan ziren grabatuak O\u00f1atiko Gaztelekuan. Diskaren masterizazioa, Karlos Osinagak burutu zuen.\nAbesti guztiak Fly Shit taldearenak dira \"Aingeru elbarria\" (Poison Idea) izan ezik. Bizitzak zabortegietan abestia berriz, Charles Bukwoskiren Vidas en la basura obran oinarritua dago."}
{"id": "94036", "revid": "119347", "url": "https://eu.wikipedia.org/wiki?curid=94036", "title": "Pete Sampras", "text": "Petros \"Pete\" Sampras, \"Pistol Pete\" ezizenez ezaguna (Washington Hiria, 1971ko abuztuaren 12a) tenislari profesional ohia da. 2003an erretiroa hartu zuenerako, 14 Grand Slam txapelketa irabaziak zituen, Roger Federerekin batera inoiz inork irabazitako kopururik handiena alegia. Horretaz gain, ATP sailkapenaren lehen postuan denbora gehien egondako tenislaria dugu (286 aste, zeinetatik 102 jarraian egon baitzen), beste hainbat lorpenen artean.\nBere herrikidea den Andre Agassirekin bizitako dueluek ikusleen arreta areagotzen lagundu zuten, norgehiagoka ikaragarri erakargarriak burutu zituztelarik.\nATP Masters Series txapelketak.\nMasters Series txapelketetako sailkapena.\nKontutan hartu behar da Masters Series txapelketak 1990. urtean hasi zirela, beraz, nahiz eta lehenagotik txapelketa hauek jokatu, 90etik aurrerako tituluak baino ez dira kontutan hartzen Masters Series txapelketen irabazi kopurua zenbatzerakoan."}
{"id": "94037", "revid": "336", "url": "https://eu.wikipedia.org/wiki?curid=94037", "title": "Valaksjalf", "text": "Eskandinaviar mitologian, Valaksjalf, Odin jainkoaren jauregietako bat da. Zilar hutsez eginiko eta estalitako jauregi bat da. Toki honetan dago Odinen tronua, Hlidskjalf, nondik unibertso osoa ikus daitekeen.. Grimnismal eta Gylfagginingen aipatzen da.\nB\u00e6r er s\u00e1 inn \u00feri\u00f0i,\ner bl\u00ed\u00f0 regin\nsilfri \u00fe\u00f6k\u00f0u sali;\nValaskjalf heitir,\ner v\u00e9lti s\u00e9r\n\u00e1ss \u00ed \u00e1rdaga\nHonako hau esan nahi duena:\nHirugarren bizilekua\njainkoek, zilarrarekin\nestali zuten hura da, gela bat,\nValaksjalf deitua,\nAs batek oso antzina\nberetzat hartu zuena.\nGrimnismal. 6. ahapaldia. Edda prosaikoa\n\u00dear er enn mikill sta\u00f0ur er Valaskj\u00e1lf heitir. \u00deann sta\u00f0 \u00e1 \u00d3\u00f0inn. \u00deann ger\u00f0u gu\u00f0in og \u00fe\u00f6ktu sk\u00edru silfri, og \u00fear er Hli\u00f0skj\u00e1lfin \u00ed \u00feessum sal, \u00fea\u00f0 h\u00e1s\u00e6ti er svo heitir. Og \u00fe\u00e1 er Alf\u00f6\u00f0ur situr \u00ed \u00fev\u00ed s\u00e6ti, \u00fe\u00e1 s\u00e9r hann of allan heim.\nBeste bizileku bat dago han, Valaskjalf deitua dena. Odinena da egoitza hori. Jainkoek, zilar hutsez egin eta estali zuten, eta jauregi honetan dago Hlidskjalf, hala deitzen baita tronua. \"Guztien aita\" han esertzen den bakoitzean, mundu guztiak aztertzen ditu.\nGylfaggining. 17. ahapaldia. Edda prosaikoa"}
{"id": "94038", "revid": "336", "url": "https://eu.wikipedia.org/wiki?curid=94038", "title": "Hlidskjalf", "text": "Hlidskjalf edo Hli\u00f0skj\u00e1lf, eskandinaviar mitologian, Odinen tronua da, mundu guztiak ikustea ahalbidetzen diona.\nGrimnismalen, Odin eta Frigg, Hlidskjalfen eserita daude euren seme Jotunak diren Agnarr eta Geirr\u00f6d ikusten dituztenean, lehena, leizezulo batean bizitzen erraldoi batekin, eta, bestea, errege izanez. Friggek, orduan, bere senarrari, Geirr\u00f6d miserable bat zela eta batere abegikorra ez zela leporatu zion. Eta, beraz, esandako hau benetakoa ote zen eztabaidatu ondoren, Odinek, Geirr\u00f6d bisitatzea erabaki zuen, hobeto jakiteko.\nSkirnismalen, Frey da Hlidskjalfen esertzen dena J\u00f6tunheimerantz begiratzen duenean eta Gerd erraldoi ederra ikusten duenean, honetaz berehala maiteminduz.\nGylfagginingen, Snorri Sturlusonek, tronua, olerkiaren lau zati ezberdinetan aipatzen du. Lehendabizi, tronuari, bizileku bezala erreferentzia egiten diola dirudi:\n\"Jauregi bat dago, Hlidskjalf deitua, eta Odin han eseri zenean, tronuan, kanporantz begiratu zuen, mundu osorantz, eta gizaki bakoitzaren ekintzak ikusi zituen, eta ikusitako gauza guztiak jakin zituen\".\nBaina, olerkian, aurrerago, tronuari berari erreferentzia egiten dio.\nBeste bizileku bat dago han, Valaskjalf deitua dena. Odinena da egoitza hori. Jainkoek, zilar hutsez egin eta estali zuten, eta jauregi honetan dago Hlidskjalf, hala deitzen baita tronua. \"Guztien aita\" han esertzen den bakoitzean, mundu guztiak aztertzen ditu.\nHlidskjalf aipatzen den hirugarren aldia, Gerden sedukzioari buruzko Snorriren istorioan da, Skirnismalen.\nAzkenik, Snorrik, Odinek, tronua, Loki, Baldur erahila izan ondoren ihes egin zuenean aurkitzeko nola erabili zuen kontatzen du."}
{"id": "94039", "revid": "1545", "url": "https://eu.wikipedia.org/wiki?curid=94039", "title": "Geirr\u00f6d", "text": "Eskandinaviar mitologian, Geirr\u00f6d, Jotun bat zen, Gjalp eta Greipen aita. Behin, Loki, arrano forma hartuta hegan ari zen, eta Geirr\u00f6dek harrapatu zuen. Honek, Thor gorrotatzen zuenez, Lokiri, bere etsaia (bere gerriko magikorik eta mailurik gabe), bere gaztelura eramateko exigitzen dio. Lokik, Thor tranpara eramatea onartzen du. Geirr\u00f6den gaztelurako bidean, Loki eta Thor, Gr\u00ed\u00f0r erraldoiaren etxean geratzen dira. Erraldoia, Loki gelatik irten arte zain geratzen da, eta, ondoren, Thorri, gertatzen zena kontatu eta bere gerriko magikoa eta bere burnizko eskularruak ematen dizkio. Thorrek, Geirr\u00f6d eta parean topatzen dituen gainontzeko Jotun guztiak hiltzen ditu (Gjalp eta Greip barne, Geirr\u00f6den alabak). Istorio hau, Edda prosaikoko \u00de\u00f3rsdr\u00e1pan kontatzen da.\nGrimnismalen, Geirr\u00f6d, gainera, Odinek, haren krudelkeriagatik hil zuen gizakien errege bat zen."}
{"id": "94040", "revid": "336", "url": "https://eu.wikipedia.org/wiki?curid=94040", "title": "Gr\u00ed\u00f0r", "text": "Gr\u00ed\u00f0r, eskandinaviar mitologiako Jotun bat da. Lokik, Thor jainkoa Geirr\u00f6d erraldoiaren esku hiltzeko planaren berri zuen, eta tximistaren jainkoari lagundu zion, opari magiko batzuk emanez, botere gerriko bat, burdinazko eskularru pare bat eta Gr\u00eddarv\u00f6l izeneko makila bat. Objektu hauek, Thorren bizitza salbatu zuten, honek, une horretan, ez baitzuen Mjolnir, bere mailua.\nEdda prosaikoan, Odinekin, Vidarren ama bezala aipatzen da.\nGridri, Snorri Sturlusonen \u00de\u00f3rsdr\u00e1pa eta Skaldskaparmalen erreferentzia egiten zaio. Bera, edo izen berbera duen norbait, sorgin bezala aipatzen da Illuga saga Gr\u00ed\u00f0arf\u00f3stran."}
{"id": "94041", "revid": "65203", "url": "https://eu.wikipedia.org/wiki?curid=94041", "title": "Espainiako Narratiba Sari Nazionala", "text": "Espainiako Narratiba Sari Nazionala urtero 1977tik Espainiako Kultura Ministerioak ematen duen literatura saria da. Narratiba lanik hoberena saritzen du, aurreko urtean argitaratutakoen artean eta nagusiki gaztelaniazko liburuak direlarik. Hala ere, \"estatu espainiarreko edozein hizkuntzatan idatzitakoak\" sarituta izan daitezke, eta horren lehendabiziko lekukoa Alfredo Conderen galizierazko lan bat izan zen 1986an. Bestela, ibilbide luze honetan hiru izan dira euskarazko idazle irabazleak, Bernardo Atxaga, Unai Elorriaga eta Kirmen Uribe alegia.\nSari honen lehenengo aurrekaria 1926an eman zuten."}
{"id": "94042", "revid": "336", "url": "https://eu.wikipedia.org/wiki?curid=94042", "title": "V\u00ed\u00f0arr", "text": "Vidar edo Vi\u00f0arr, Odin jainkoa eta Gr\u00ed\u00f0r Jotunaren semea da. Isiltasuna eta mendekuaren jainkoa da. Ragnar\u00f6karen ondoren birsortuko den munduan, Vidarren patua, bere anaia Valirekin itzultzea izango da.\nRagnar\u00f6kean, Fenrir otsoak irentsiko du Odin, eta Vidarrek mendekatuko du bere aitaren heriotza, munstroa hilez. Vaf\u00fer\u00fa\u00f0nism\u00e1len arabera, Vidarrek, Fenrir, munstroaren baraila oinarekin zapalduz hiltzen du, non larruzko tiretan zetzan zapata bat zeraman, tira horietatik, gizakiek, \u00c6sirren jarraitzaile zirenak, euren zapatetatik larrutzen zituztenak, orpo eta hatzen inguruan, sendotzeko. Bere oina ondo jarririk, otsoaren goiko baraila hartu eta zarrastatu egin zuen. Baina, V\u00f6lusparen arabera, bere ezpata erabili zuen hiltzeko, zuzenean otsoaren bihotzerantz zuzenduz.\nVidarri, \"Odinen seme isila\" bezala erreferentzia egiten zaio Skaldskaparmalen, Edda prosaikoaren bigarren zatian."}
{"id": "94043", "revid": "119347", "url": "https://eu.wikipedia.org/wiki?curid=94043", "title": "Greenwicheko Errege Behatokia", "text": "Greenwicheko Errege Behatokia () Britainia Handiko Cambridgeko Unibertsitateko Astronomia Institutuan dagoen behatoki astronomiko bat da. Eraikin historikoa Londresko Greenwich udalerrian (\"borough\") kokaturik dago."}
{"id": "94044", "revid": "336", "url": "https://eu.wikipedia.org/wiki?curid=94044", "title": "James Clerk Maxwell teleskopioa", "text": "James Clerk Maxwell teleskopioa (JCMT), Hawaiiko Mauna Kea sumendian dagoen teleskopio azpimilimetriko bat da, 4092 metroko garaieran, zehazki espektroaren gune azpimilimetrikoetan lan egiten duen munduko teleskopiorik handiena. Teleskopio honek, gure Eguzki Sistema, izarrarteko hautsa eta gasa edo urrutiko galaxiak aztertzeko egitasmoetan parte hartzen du."}
{"id": "94045", "revid": "105290", "url": "https://eu.wikipedia.org/wiki?curid=94045", "title": "Folkred", "text": "Folkred, Tolkienen legendariumeko pertsonaia bat da, eta, bere istorioa, Eraztunen Jaunaren eranskinetan kontatzen da. Rohirrim bat da, Rohango Folkwine erregearen semeetako bat eta Fastred eta Fengelen anaia.\nHistoria.\nEguzkiaren Hirugarren Aroko 2858an jaio zen, bere anaia bikia Fastredekin batera. Hogeitamar urte beranduago, Ithilienen hegoaldea, Haradrimek inbaditu zuten, eta, Eorlen zina betez, Folkwinek, Folkredek eta Fastredek zuzendutako armada bat bidali zuen Gondorrera. Etsaia kanporatu ahal izan bazuten ere, printzeak, Poros ibaiaren gurutzeen gudan hil ziren, eta, rohirrimek, Haudh in Gwanur bezala ezagutzen den muinoan lurperatu zituzten, Poros ibaiaren ertzean altxatutakoa. Turin II.ak, Gondorreko seneskal erregeordeak, urre ugariz osaturiko kalteordaina bidali zion Folkwineri, honen semeen heriotzagatik eta eskainitako laguntzagatik."}
{"id": "94047", "revid": "2241", "url": "https://eu.wikipedia.org/wiki?curid=94047", "title": "Ephel Duath", "text": "Ephel Duath, Tolkienen legendariumean eta Eraztunen Jauna eleberrian, Mordorren hegoaldeko eta mendebaldeko muga adierazten zuen mendilerro bat zen, 1500 kilometro baino gehiagoko luzera zuena. Mordorren defentsa nagusia ziren perra erako mendi multzoen bi alde hartzen zituen.\nBere izena, sindarinezkoa da eta Itzal Ilunaren Defentsa bezala itzul daiteke. Gizakiek, Itzalaren Mendiak bezala ezagutzen zituzten.\nDirudienez, Ephel Duath mendiak, ia zeharkaezinak ziren, eta bertan, bi sarbide baino ez zeuden: Cirith Gorgor eta Cirith Ungol. Lehenak, Mordorreko beste mendikatea zen Ered Lithui edo Errautsaren Mendietatik banatzen zuen.\nBere ekialdeko magalak, modu malkartsuan erortzen ziren mendi artean sartutako haran batetarantz, Morgai barne mendilerrotik banatzen zuena, eta Cirith Ungoleko dorrearen inguruan, mendiarte hori beheko kateko haran garaietara, eta handik, Sauronen bidetik, Orodruin eta Barad-D\u00fbrrera zeharkatzen zuen harrizko zubi batetarantz jaisten zen. Mendebaldeko magaletan, berriz, altu eta malda handikoak zirenak, baso bat jaisten zen bertatik eta amildegiz jositako gune batekin elkartzen zen; Haradeko Bideak, mendien bidea jarraitzen zuen. Hegoaldeko adarrak, Nurn herrialdea, Harad Hurbiletik eta ondoko Khandetik banatzen zuen.\nZenbait ibaik zuten euren iturburua mendikate honetan, eta, ezagunenetako batzuk, Ilunabarreko Eguzkiaren Leihoko Ibaia, Morgulduin eta Poros ibaia ziren, mendebaldeko magaletan jaiotzen zirenen artean. Hegoaldekoetan, Harnen jaiotzen zen, eta Nurnen Itsasoan itsasoratzen ziren izen gabeko bi ibai jaiotzen ziren iparraldekoetan.\nMinas Morgul eta Cirith Ungoleko dorreak, Hortzen Dorreetako dorrerik mendebaldekoenaz gain, mendilerroaren mendebaldeko adarrean aurkitzen ziren."}
{"id": "94048", "revid": "1545", "url": "https://eu.wikipedia.org/wiki?curid=94048", "title": "Prolaktina", "text": "Prolaktina (PRL) adenohipofisiko zelula laktotropoek sintetizatu eta jariatzen duten hormona da.\nProhormona bezala sintetizatzen da eta Golgi aparatuan eratutako jariaketa besikuletan pilatzen da. Haurdunaldian bular-guruinek hormona esteroideoen eraginez esnea ekoizteko gaitasuna eskuratzen dute eta prolaktinak prozesua mantendu egiten du.\nEgitura kimikoari dagokionez, polipeptido bat da, gizakiarengan 199 aminoazido dituena. Ugariagoa da emakumeengan (batez ere haurdun dauden emakumeengan) gizonezkoengan baino.\nJariaketaren erregulazioa.\nHormona honen jariaketa murrizketa gutxitan gertatzen da, gehikuntza aldiz askotan. Jariaketaren kontrola atzeraelikadura negatiboz gertatzen da eta estres fisiko eta psikologikoak eragin handia dute.\nFuntzioa.\nProlaktinaren funtzio nagusia bular-guruinen garapena haurdunaldian izaten da, eta esnearen ekoizpena sustatzea erditzearen ondoren"}
{"id": "94050", "revid": "15795", "url": "https://eu.wikipedia.org/wiki?curid=94050", "title": "Biarnera", "text": ""}
{"id": "94051", "revid": "105290", "url": "https://eu.wikipedia.org/wiki?curid=94051", "title": "Arrosta", "text": "Arrosta (aragoieraz eta ) Zaragozako antzinako udalerria da, egun Urri\u00e9s eta Zigoze artean kokatuta. Jazetania eskualdean eta Esako urtegitik gertu zegoen, Aragon ibaiak zeharkatua.\nHistoria.\nIru\u00f1eko erregeek 850. urtetik aurrera ekialderantz zabaldu zituzten bere lurraldeak eta gaztelua eraiki zuten konkistaturiko eskualdea babesteko. Jada 905ean eta 925ean tenenteak zituen Esa eta Urri\u00e9s babesteko.\nAlmanzorrek 996an edo 999an eraitsi eta, 1016 eta 1018 artean, Antso III.a Nagusiak berreraiki zuen. 1056an Antso IV.ak Remiri I.a Aragoikoari Arrosta eman zion eta, harrezkero, aragoiarren eskuetan gelditu zen. 1294an juduak gaztelua eta labea administratzen zituzten. 1381ean Petri IV.a Aragoikoak Pedro Jord\u00e1n de Urri\u00e9si gaztelua saldu zion.\n1960ko hamarkadan udal-barruti gehiena (Esc\u00f3 eta Tiermaskoekin batera) desjabetu zuten Esako urtegia eraikitzeko.\nEbroko Ur Konfederazioak Lanaren Konfederazio Nagusiari erabilpena eman zion herria berreskuratzeko asmotan."}
{"id": "94052", "revid": "1545", "url": "https://eu.wikipedia.org/wiki?curid=94052", "title": "Ruesta", "text": ""}
{"id": "94053", "revid": "119347", "url": "https://eu.wikipedia.org/wiki?curid=94053", "title": "Baretos", "text": "Baretos edo Baretetze (; ) Mendebaldeko Piriniotan dagoen ibarra da, Bearnoko hego-mendebaldean eta Pirinio Atlantikoak departamendu frantziarrean kokatutakoa.\nMendebaldean Zuberoa, ekialdean Aspe harana eta hegoaldean Erronkaribar (Nafarroa) mugakide ditu. Azken eskualde honekin historikoki hainbat ika-mika bizi izan ditu, XIV. mendetik eta Hiru behien zergaren bidez azienden auziak konpondu badituzte ere, gaur arte sinbolikoki egiten jarraitzen duten hitzarmena haren bidez.\nUdalerriak.\nSei udalerri hauek ibarra osatzen dute: Aramitze, Landa, Ereta, Arhantze, Inhasi eta Izorra.\nInguru naturala.\nHaran honetan Au\u00f1amendi (2.507 m) eta Arlas (2.044 m) mendiak ditugu, besteak beste."}
{"id": "94054", "revid": "201", "url": "https://eu.wikipedia.org/wiki?curid=94054", "title": "Kraton", "text": ""}
{"id": "94055", "revid": "1545", "url": "https://eu.wikipedia.org/wiki?curid=94055", "title": "Hechoko ibarra", "text": ""}
{"id": "94056", "revid": "201", "url": "https://eu.wikipedia.org/wiki?curid=94056", "title": "Pedro H. Sarrionandia", "text": ""}
{"id": "94057", "revid": "103793", "url": "https://eu.wikipedia.org/wiki?curid=94057", "title": "Salbaterra Ezka", "text": "Salbaterra Ezka edo Obelba (; ofizialki ) Zaragozako probintzia eta Jazetania eskualdeko udalerria da, Nafarroako Burgitik gertu kokatuta.\nEzka ibaiak herria zeharkatzen du.\nHizkuntzak.\nBertan, egun, gaztelaniaz aritzen dira aragoierazko kutsua izanik. Batzuen ustez, antzinean euskaraz aritzen ziren, XIX. mendeko laborariek apaiz euskalduna eskatu zutelako aitortza egiteko."}
{"id": "94058", "revid": "1545", "url": "https://eu.wikipedia.org/wiki?curid=94058", "title": "Salvatierra de Esca", "text": ""}
{"id": "94059", "revid": "512", "url": "https://eu.wikipedia.org/wiki?curid=94059", "title": "Zigoze", "text": "Zigoze (aragoieraz, gaztelaniaz eta ofizialki \"Sig\u00fc\u00e9s\") Zaragozako probintziako udalerria da, Jazetanian, Esako urtegiaren ondoan dagoena. Geografikoki Erronkariko aurreneko udalerria da.\nGeografia.\nAsso-Veral, Esc\u00f3 eta Tiermas antzinako herriak egun udalerrian daude. Esako urtegiak urez bete du udalerria."}
{"id": "94060", "revid": "1545", "url": "https://eu.wikipedia.org/wiki?curid=94060", "title": "Sigues", "text": ""}
{"id": "94061", "revid": "1545", "url": "https://eu.wikipedia.org/wiki?curid=94061", "title": "Sig\u00fc\u00e9s", "text": ""}
{"id": "94062", "revid": "336", "url": "https://eu.wikipedia.org/wiki?curid=94062", "title": "Iparraldeko Yorkshireko Polizia", "text": "Iparraldeko Yorkshireko Polizia (ingelesez \"North Yorkshire Police\") Iparraldeko Yorkshireko barrutiaz eta Yorkeko hiriaz arduratzen den polizia da. Erresuma Batuko Barne ministerioaren agindupean dago."}
{"id": "94069", "revid": "512", "url": "https://eu.wikipedia.org/wiki?curid=94069", "title": "Gwenteko Polizia", "text": "Gwenteko Polizia (ingelesez \"Gwnet Police\") Blaenau Gwent, Caerphilly, Monmouthshire, Newport eta Torfaeneko barrutiez arduratzen den polizia da. Erresuma Batuko Barne ministerioaren agindupean dago."}
{"id": "94070", "revid": "1962", "url": "https://eu.wikipedia.org/wiki?curid=94070", "title": "Apoptosi", "text": "Apoptosia (grezieratik \"apo\", \"urruti\" + \"ptosis\", \"erori\") ausazko izaera duen zelularen heriotza programatua da, populazio zelularra fisiologikoki erregulatzeko modu bat da. Grezieratik datorren terminoa da apoptosia eta zuhaitz hostoen erorketa esan nahi du. Nekrosia da zelulak hiltzeko beste prozesu mota.\nApoptosiak oso funtzio garrantzitsua du organismoetan, kaltetutako zelulak suntsitzea posible egiten baitu, minbizia bezalako gaixotasunak agertzea saihestuz, kaltetutako zelula baten kontrolik gabeko errepikatzearen ondorioz.\nSeinale genetikoek jartzen dute martxan apoptosia, normalean onkogeneek. Hauek apoptosia gertatzeko seinale aktiboak martxan jar ditzakete edo biziraupen estimuluak inhibitu.\nHeriotza zelular programatuak garrantzi handia du ugaztunen garapenean zehar, morfogenesi eta organogenesi etapa desberdinetan parte hartzen du. Esaterako, gorputz adarren eraketan (eskuak paleta antzera eratzen dira eta ondoren, behatzen arteko zelulak hil egiten dira), nerbio-sistemaren garapenean (neurona ugari hil behar dira nerbio-sistemaren garapena era egokian burutzeko), immunitate-sistemaren garapenean (T linfozito autoerreaktiboak hil behar dira)...\nApoptosiaren helburua beharrezkoak ez diren edo arriskutsuak gerta daitezkeen zelulak desagerraraztea da, baina beste zeluletan kalteak eragin gabe. Beraz, heriotza zelular fisiologikoa da eta ez patologikoa.\nApoptosian zelula mintzak zeiosia izeneko prozesua jasaten du:"}
{"id": "94071", "revid": "119347", "url": "https://eu.wikipedia.org/wiki?curid=94071", "title": "Arana jauregia (Izurtza)", "text": "Arana jauregia Izurtzako Elizalde auzoan dagoen nekazal jauregia da. Eraikina Durango Urkiola errepidearen ezkerraldean dago, Izurtzako herriaren erdigunean. XIX. mendean eraiki zen, 1852. urtean, eraikineko fatxadan ageri den moduan. Jauregiaren eraikuntza Juan Ramon Aranak agindu zuen, eta hainbat estiloren nahaste biltzen ditu, estilo neoklasiko berantiarra eta estilo frantziarra.\nJauregia luxuzko landetxe eta jolasaldirako finka moduan eraiki zen. Bigarren inperio frantseseko Aranatarren jauregiaren fatxada ekialderantz zabaltzen da, eta hiru solairutan egituraturik dago. Etxe ondoko lorategian magnolioak daude, urmael txiki bat eta ertzetan zuhaitzak dituzten bidexka bat.\n2011ko maiatzaren 23an Eusko Jaurlaritzako Kultura Sailak Kultura Ondasun izendatu zuen, monumentu gisa.\nEzaugarriak.\nMultzoak, alde batetik, eraikin exentu angeluzuzen bat du, 24 x 15 metrokoa, behe-solairua eta bi goi-solairu eta estalkipeko solairua dituena; bestetik, kotxetoki moduan erabilitako beste eraikin bat, 15 x 7 metrokoa, behe-solairuaren profila duena, eta, azkenik, lorategi-gune libre bat, Ma\u00f1aria ibaiaren eta BI-623 errepidearen artean kokatua.\nJauregia.\nEraikin nagusiak jauregi neoklasiko frantsestu eta erromantikoaren tipologia du.\nIparraldeko eta hegoaldeko fatxadak hareharrizko harlanduz eginak daude, eta bost bao-ardatz bertikal dituzte, erlaitz nabarmenen artean kokatuak eta eraikineko solairuetan bana ezarrita; estalkipeko solairuko banaketa-tartea gailentzen da, molduradun erlaitz handi baten gainean agerian, eta kiribilduren gaineko leiho-lerro bat du, lehen aipaturiko ardatz bertikalak errematatuz. Harresiko hareharrizko harlanduen burua, harrizko bost hostoko palmondo-hostoez apainduta dago, estalkipeko hegalpean hain justu ere.\nHegoaldeko fatxadak estilo inperialeko eskailera bat du, simetrikoa, lehenengo solairu edo solairu nagusi den horretatik eraketa erromantiko batez atzealdeko barne-lorategira jaisten dena.\nIparraldeko fatxadan, bestalde, eraikinerako sarbide nagusia dago, kanpoko burdin-sareko atetik iparraldeko fatxadako erdiko ardatzeraino fatxadarekiko perpendikularra doana; gero, alboetan bi koloma toskanar dituen atea zeharkatu behar da, non erdiko balkoi moduan erabiltzen den 50\u00a0cm zabalerako erlaitz horizontal bat bermatzen den. Balkoi horren gainean, molduradun ur-isurkin horizontal bat, eta haren gainean, 20 bat cm-ra, Ibarguen-Basozabal-Etxaburutarren armarria.\nAlboetako fatxadak ere hareharrizko harlanduzkoak dira, eta hiru bao-ardatz bertikal dituzte, erlaitz, ur-isurkin eta estalkipeko erremate segida berarekin. Ekialdeko albo-fatxadan lehen aipaturiko eraikinaren beste sarbidea dago, sukalde zabal batera zuzenean jotzen duena.\nJauregiaren bolumena teila arabiarrez egindako lau isuriko estalki batez bururatzen da, zeinaren eskuarialde ertaineko zurezko egitura ondo kontserbatzen den.\nBarnealdea.\nEraikina erdiko korridoreen bitartez antolatzen da: bana solairuetan eta kanoi-ganga formako beste bat solairu nagusian. Erdiko korridore nagusi hauetara iristeko, erdiko eskailera erabili beharra dago eta, solairuetako korridore horietatik logela eta egongeletara jo daiteke, eta aldi berean gela horiek haien artean komunikatuta daude.\nBehe-solairua biltegirako eta sukalderako erabiltzen da.\nLehenengo solairua edo solairu nagusia garaieragatik eta logelen kalitateagatik nabarmentzen da, bai eta sabaietako apaindurengatik ere, tximinien egoera onagatik eta apaindura geometrikoak eta bi zur-mota dituzten zoruengatik.\nBarne aldetik, hormak ongi kontserbaturiko iztukuzko estalki batez hornituta daude, eskailera nagusian bezalaxe.\nHutsarteetako burdineria burdinurtuzkoa da, eta arotzeriak, bestalde, sekzio oneko zurajea du.\nEskailera nagusiko baranda burdinurtuzko barraz osatua dago, zurezko eskudelekin. Lorategiko eskailera inperalak eraketa bera du, antzeko apainduraz hornitua, nahiz eta burdinurtuzko jantaz buruturik egon.\nErrepide nazionalarekiko lursail-muga legez, eraikinak itxitura eder bat du, errepidearen maldari doituta, kareharrizko harlanduz dotoreziaz landutako mugarri ilara batez, haien artean garaiera txikiko harlangaitz-horma ilaratuzko itxitura batez eta landare-moldura duten puntez burututako burdinurtuzko sare batez konektatuta.\nEmaitza eraikin noble bat da, alde batetik eklektikotzat jo daitekeena hainbat joera biltzen dituelako, baina joerok eraketa neoklasiko batez, XIX. mendeko erromantizismoaren eraginarekin, ordenatzen dituena.\nAlboko eraikinak.\nMonumentu izendapenak beste bi eraikin-gorputz hartzen ditu, eraikinaren alboan. Bata ekialdeko fatxadarekin aurrez aurre, harengandik aparte eta ondoko jabetzatik bereizteko hormari atxikita, Ma\u00f1aria errekak hornitzen duen antepararen gainean, \"usategia\" deitzen duten halako begiratoki txiki bat, alegia. Bigarren eraikin-gorputza kotxetokiarena da, harlangaitzezkoa, eskantzuetan hareharri gorrizko harlandu ederrez hornitua, bai sarrerako atetzarrean bai eraketa neoklasikoa duten fatxadako hutsarte guztietan. Eraikin nagusiarekin batera, sarbide nagusiaren kanpo-eremua osatzen du, eta biltegirako edo/eta kotxetokirako erabiltzen da.\nLorategia.\nArana jauregiko lorategia zuhaitz bakan batzuen eta haien arteko espazioen multzoa da, nagusiki eraikinaren iparraldeko fatxadan egon arren eraikin osoaren ingurumaria eratzen dutenak eta erakinari loturiko lorategi-gune itxi bat definitzen dutenak. Lorategira jotzeko bi sarbide daude, jauregiko bi solairutatik abiatuta: sarbide nagusia lehen solairuko erdiko espazioa malda leun batez barne-lorategiko solairuarekin lotzen duen eskailera da; bigarren sarbidea, garrantzi gutxiagokoa, behe-solairuko erdiko espaziotik zuzenean komunikatzen da lorategiarekin.\nJada ez da gelditzen lorategiko elementu bereizgarririk, hala nola altzari, iturri edo antzeko eraikuntza edo apaindurako elementurik. Edonola ere, erantsitako planoan definitzen den babes-inguruaren barruan lorategi erromantikoa dago, tamaina, edertasuna, adina eta kokapena dela-eta nabarmentzekoak diren hainbat zuhaitzez osatua. Honako genero eta espezietakoak, hain zuzen ere: \"Magnolia grandiflora\"; \"Laurus nobilis\"; \"Aesculus hippocastanum\"; \"Fraxinus excelsior\"."}
{"id": "94072", "revid": "103793", "url": "https://eu.wikipedia.org/wiki?curid=94072", "title": "Undoze Lerda", "text": "Undoze Lerda (aragoieraz, gaztelaniaz eta ofizialki: \"Undu\u00e9s de Lerda\") Zaragozako probintziako udalerria da. Cinco Villas eskualdearen iparraldean dago.\nGeografia.\nUndoze Lerdak iparraldean Zigoze, ekialdean Urri\u00e9s, hegoaldean Sause eta mendebaldean Xabier ditu.\nIparraldeko muga Aragon ibaiak osatzen du eta mendirik altuena Santa Cruz mendia (853 m.) da, Nafarroako mugan dagoena.\nUdalerrian Lerda, Casales Lerda eta Serramiana herri hustuak daude. Lehenengo biak gaur egun Zangoza udalerrian daude."}
{"id": "94073", "revid": "1545", "url": "https://eu.wikipedia.org/wiki?curid=94073", "title": "Undu\u00e9s de Lerda", "text": ""}
{"id": "94074", "revid": "1545", "url": "https://eu.wikipedia.org/wiki?curid=94074", "title": "Undues de Lerda", "text": ""}
{"id": "94075", "revid": "336", "url": "https://eu.wikipedia.org/wiki?curid=94075", "title": "Ipar Irlandako Polizia Zerbitzua", "text": "Ipar Irlandako Polizia Zerbitzua (ingelesez \"Northern Ireland Police Service\", gaeleraz \"Seirbh\u00eds Ph\u00f3il\u00edneachta Thuaisceart \u00c9ireann\" eta eskozieraz \"Polis Core o Norlin Irelann\") Ipar Irlandako lurralde osoaz arduratzen den polizia agentzia da. Erresuma Batuko Barne ministerioaren agindupean dago.\nAntolaketa.\nIpar Irlandako Polizia Zerbitzua ondorengo sail edo departamentutan banatzen da:"}
{"id": "94076", "revid": "119347", "url": "https://eu.wikipedia.org/wiki?curid=94076", "title": "Villa Lola", "text": "Villa Lola Balmasedako indiano etxe tipikoa da. Ameriketako Estatu Batuetan dirutza egindako Crisanto Calvo industriagizonak eraiki zuen XIX. mendearen bigarren erdian. Jauregiak estilo eklektikokoa da, hainbate estilo nahastearen ondorio. Etxeko teilatua Belgikako Erdi Aroko estiloaren antza dauka. Etxeak hiru solairu eta atikoa dauzka, kolore gorriz margozturiko fatxada eta ameriketako etxeek dituzten atari tipikoa. Leihoak eta balkoietako barandak kolore zurizkoak dira.\nHamarkadak pasatu ahala, eraikina abandonaturik geratu zen, eta azkenik 2004. urtean Bizkaiko Foru Aldundiak eraikina eraikuntza enpresa bati saldu zion bertan luxuzko etxebizitzak eraikitzeko.\nVilla Lolatik gertu, beste indiano batek eraikitako Mendia Etxea dago, Villa Lola eraiki zen garai berdinean altxaturiko etxea."}
{"id": "94077", "revid": "119347", "url": "https://eu.wikipedia.org/wiki?curid=94077", "title": "Villa Casuso", "text": "Villa Casuso Abanto-Zierbena udalerriko Las Carreras auzoan dagoen etxea da. Eraikinak oinarri laukizuzena dauka, eta kanpoaldeko itxura, XX. mendearen hasieran eraikitako egoitza dotoreen estilo jarraituz eraiki zen. Poligono itxurako begiratokiak eta inklinazio handiko teilatua, etxearen beste ezaugarrietako batzuk dira. Egoitza 1909. urtean altxatu zen, baina arkitekto egilearen izena ez da ezagutzen gaur egun.\nEtxearen inguruan estilo modernistako hesi bat dago."}
{"id": "94078", "revid": "105290", "url": "https://eu.wikipedia.org/wiki?curid=94078", "title": "Aretxaga txaleta", "text": "Aretxaga txaleta Ubideko Madalena kalearen 18. zenbakian dagoen txaleta da. Eraikina 1910 eta 1912 urteen artean eraiki zuen Alfredo Acebal arkitektoak, Santiago Aretxaga jaunaren aginduz.\nTxaleta Old English eta Ana Erreginaren estiloen nahastearen ondorio da. Alfredo Acebalek Arkitektura Sari Nazionala irabazi zuen txalet honen eraikuntzan egindako hainbat berrikuntzengatik. Etxeak hiru elementu batzen ditu, estalkien diseinu konplexua eta triangelu itxurako hormapiko batzuk tartean jartzea, gorriz margoztutako egurrezko egituren erabilpena, eta simetria falta.\nTxaletetik hurbil Madalenaren baseliza berreraiki zuen Santiago Aretxagak, 1906an Fausto I\u00f1iguez Betolatza arkitektoak idatzitako proiektuaren arabera."}
{"id": "94079", "revid": "4380", "url": "https://eu.wikipedia.org/wiki?curid=94079", "title": "Casuso Etxea", "text": ""}
{"id": "94080", "revid": "4380", "url": "https://eu.wikipedia.org/wiki?curid=94080", "title": "Lola Etxea", "text": ""}
{"id": "94081", "revid": "4380", "url": "https://eu.wikipedia.org/wiki?curid=94081", "title": "Kuba Etxea", "text": ""}
{"id": "94082", "revid": "119347", "url": "https://eu.wikipedia.org/wiki?curid=94082", "title": "Villa Cuba", "text": "Villa Cuba Gordexolako Molinar auzoko Sansamendi kalearen bigarren zenbakian dagoen etxalekua da. 1885. urtean eraikitako egoitza izan arren, etxearen itxura XX. mendearen hasieran jabe berriaren aginduz Jose Maria Basterra arkitektoak egindako eraberritzearen ondorio da. Eraikinak arkitektura pizkundetarraren eragina dauka. Horrez gain, estilo barrokoaren ezaugarri batzuk biltzen ditu.\nKuba etxeak bost solairu dauzka, karratu itxurako oinarria, eta aurrealdean ataripea dauka. Zutabe toskanarrak eta aurrealdean apaingarri desberdinak daude. Etxalekuaren inguruan lorategia dago."}
{"id": "94083", "revid": "48990", "url": "https://eu.wikipedia.org/wiki?curid=94083", "title": "Tarnose", "text": "Tarnose (frantsesez eta ofizialki Tarnos; okzitanieraz Tarn\u00f2s) Landetan dagoen udalerri bat da.\nGeografia.\nAturri ibaiaren eskuinaldean kokatuta dago, Landetan, Ipar Euskal Herriarekiko mugan.\nHona hemen mugakideak:"}
{"id": "94084", "revid": "1545", "url": "https://eu.wikipedia.org/wiki?curid=94084", "title": "Tarnos", "text": ""}
{"id": "94087", "revid": "536", "url": "https://eu.wikipedia.org/wiki?curid=94087", "title": "Khand", "text": "Khand, Tolkienen legendariumean, Mordorren hegoekialdean eta Haradetik ekialdera dagoen lurraldea da. Bertako biztanleak, Variagak dira.\nKhand edo bere herriari buruz ez da askorik ezagutzen, baina dirudienez, Rohanen nahiko antzekoa zen: Variagak, zaldizkoen herri bat zen.\nKhand, Mordorren eraginpean erori zen, eta zaldiez hornitu zuten, eta bi alditan sartu zen Gondorren historian: lehena, Eguzkiaren Hirugarren Aroko 1944. urtean, Aurigekin batera, Gondor eraso zutenean, eta, ondoren, Eraztunaren Gerran, Pelennorreko Zelaietan borrokatu eta hil zirenean. Zehazki adierazia ez dagoen arren, litekeena da Gondorren eraginpean erori izana Eguzkiaren Laugarren Aroa eta etsaitsuak izateari utzi izana."}
{"id": "94088", "revid": "42539", "url": "https://eu.wikipedia.org/wiki?curid=94088", "title": "Pelennorreko Zelaiak", "text": "Pelennorreko Zelaiak, Minas Tirithen ekialdean hedatzen zen landazabal emankor bat zen. Hiria hornitzen zuten landetxez josia eta bideek zeharkatuak zeuden. Zelai hau, Rammas Echor izeneko harresi handi batez inguratua dago.\nEguzkiaren Hirugarren Aroko 3019an (aro honen amaieratik gertu), Pelennorreko Zelaiak, Aro horretako gudurik handiena gertatu zen tokia izan zen, Eraztunaren Gerrako kanpainen zati bezala."}
{"id": "94089", "revid": "119347", "url": "https://eu.wikipedia.org/wiki?curid=94089", "title": "Lady Gaga", "text": "Stefani Joanne Angelina Germanotta (/\u02c8st\u025bf\u0259ni \u02ccd\u0292\u025c\u02d0rm\u0259\u02c8n\u0252t\u0259/) (New York, 1986ko martxoaren 28a) \u2014Lady Gaga izen artistikoaz ezagunagoa\u2014 musikagile, abeslari, aktore eta enpresaburu estatubatuarra da, LGTB komunitateko kideen eskubideen aldeko ekintzailea. Bere karrera musikalean zehar berritzeagatik eta entretenimendu-industriaren barruan duen moldaerraztasunaren ondorioz da ezaguna, hein handi batean. Gazte zenean, nerabezaro aldera, hasi zen kantatzen, \"open-mic\" gauetan; bai eta eskolako antzerkietan antzezten ere. \"Collaborative Arts Project 21\"ean (CAP21) ikasi zuen, New Yorkeko Unibertsitateko (NYU) Tisch Arte-Eskolan sarturik zegoenean, musika-karrera bat hasteko helburuarekin utzi zuen arte. Def Jam Recordings-ek berarekin zuen kontratua bertan behera utzi ostean, Sony/ATV Music Publishing izeneko musika-enpresarekin lan egiten hasi zen, egile-abeslari eta konpositore modura. Bertan, Akon abeslariak Interscope Records-ekin akordio batera iristea ahalbidetu zion Gagari, bai eta Akon beraren KonLive Distribution-ekin ere, 2007. urtean.\nHurrengo urtean,\"The Fame\" izeneko debut-albumarekin maila gorenera ailegatu zen, AEBetako musika-zerrenden gailurrera iritsi ziren \"Just Dance\" eta \"Poker Face\" barneratzen dituena, besteak beste, kritika nahiko positiboak ekarri zizkiona. Gaga bere lehen albumaren makulu zen \"The Fame Ball Tour\"ean zegoela, \"The Fame\" albuma birkaleratua izan zen, \"The Fame Monster\" EPa (2009) bertan barneratzeko, \"Bad Romance\", \"Telephone\" eta \"Alejandro\" \"single\"duna. \u00a0EP honen bidez lortutako famak \"The Monster Ball Tour\"ari hasiera ematea ahalbidetu zion, diru gehien lortu duten historiako mundu-giren artean kokatzen dena.\nBere hirugarren albumaren bidez, \"Born This Way\" (2011), rock elektronikoa eta \"techno-pop\"a bezalako musika-generoak esploratu zituen, lehen astean AEBetan milioi bat album-kopia baino gehiago saldu zituen lanaren funtsa izan zirenak. Albumaren izena hartzen duen \"Born This Way\" \"single\"a garaiko iTunes Dendako saltzen azkarrena zen abestia bihurtu zen, lehen bost egunetan milioi bat abesti-kopia baino gehiago deskargatu baitziren. Bestalde, aipagarri dira ere \"Judas\", \"The Edge of Glory\", \"Yo\u00fc and I\" eta \"Marry The Night\" \"single\"ak. Albumaren salmentak \"The Born This Way Ball Tour\"arekin emendatu zituen, modu abruptoan amaitu zena artistak aldaka apurtzean.\nAldaka-operazio ostean, EDMaren influentzia nabaria duen \"ARTPOP\"ren ostean (2013), zeinetan aipagarri diren \"Applause\" eta \"Do What U Want\" abesti eta laneko lehen eta bigarren \"single\"ak, hurrenez hurren, Gagak \"dance-pop\"tik aldendu, eta, Tony Bennett-ekin batera, jazz-album bat kaleratu zuen: \"Cheek to Cheek\" (2014), Lady Gagaren hirugarren \"bat-zenbakidun\" albuma izan zena, \"The Fame\" eta \"Born This Way\"rekin batera. Aldentze horretan ere, \"country\"aren eta rock arinaren influentziak dituen \"Joanne\" (2016), bere bosgarren albuma, kaleratu zuen ere, non \"Million Reasons\" \"single\"a aipatzekoa den. Albuma bere laugarren \"bat-zenbakia\" izan zen, eta modu hirukoitzean izan zen promozionatua: \"\" (Netflix; 2017) dokumentalarekin, SuperBowl-eko LI. edizioko erdi-atsedenaldiko aktuazioarekin eta \"Joanne World Tour\" \"tour\"arekin; fibromialgia-kolpe batek \"tour\"a bertan beher uztera eraman zuen arte.\nGarai horretan ere, ' minisailean parte hartu zuen (2015\u20132016), Emakumezko Aktore Onenaren Urrezko Globo Saria irabaztea eragin ziona, \"Minisail edo telefim\" kategoriaren barruan. 2018. urtean, bestalde, \"A Star Is Born\" filmaren protagonista izan zen, kritikoen oniritziarekin. Azken honen soinu-bandan ere parte hartu zuen, zeinetatik aipagarri den \"Shallow\" abestia, AEBetako abesti-zerrendaburu bilakatu zena. Film horrek aktoresa berriari eta urte bakarrean, Oscar bat, Grammy bat, BAFTA-sari bat eta Urrezko Globo Sari bat irabaztea eragin zion. Disko horretatik aipagarri dira ere \"Always Remember Us This Way\" eta \"I'll Never Love Again\" abestiak. Handik gutxira, ' izeneko erresidentzia hasi zuen Las Vegasen (Nevada, AEB).\n2020an, amaitzeko, bere pop-jatorrietara itzuli zen bere seigarren albumarekin, \"Chromatica\", non, besteak beste, Ariana Grande-rekin batera egindako \"Rain on Me\" kolaborazioa aipagarri den, Gagaren bosgarren \"bat-zenbakia\" suposatzen duena.\n181 milioi diska saldu ostean, 2017rako, Gaga mundu mailako diska gehien saldu dituzten abeslarien artean kokatzen da, bai eta 2010eko hamarkadako diru gehien irabazi duen laugarren emakume abeslaria da ere. Bere lorpenean artean, hainbat Guinness errekor, 11 Grammy-sari eta \"Songwriters Hall of Fame\"ren (SHOF) zein CFDAren sari bana aipa daitezke. \"Billboard\"en Urteko Artista eta Urteko Emakume modura izan da saritua ere, bai eta VH1eko Musikako Emakume Garrantzitsuenaren bigarren postua, 2012an. 2011ean, \"Time\" aldizkariko \"azken hamar urteetako influentzia handiena izan duten pertsonen\" sailkapenean bigarren postuan agertu zen, bai eta \"Forbes\" aldizkarian ere.\nBere filantropiarengatik eta aktibismoarengatik da ezaguna ere, LGTB komunitatearen defentsatik buru-gaitzen despatologizazioraino. Testuinguru horretan, Born This Way Foundation izeneko GKEa sortu zuen, 2011. urtean, \"bullying\"aren aurkako LGTB gazteen ahalduntze-lanak egiten dituena, bai eta buru-osasunaren hobekuntzarako lanak ere. Era berean, enpresaburu modura \"Haus Laboratories\"eko buru da, makillaje-kolekzio osoaren erantzule dena, bai eta \"Fame\" zein \"Eau de Gaga\" lurrinena ere.\nBiografia eta artista-karrera.\n1986\u20132003: lehen urteak.\nStefani Joanne Angelina Germanotta 1986ko martxoaren 28an jaio zen, Lenox Hill auzoko Lenox Hill Ospitalean (Manhattan), New Yorkeko hirian. Interneteko enpresari, filantropo eta exekutibo zen Joseph Anthony Germanottaren eta Cynthia Louise Germanottaren (jaiotzez, Bissett) lehen alaba da. Natali Veronica izeneko arreba bat du ere, 1992an jaioa.\nEsan bezala, jatorri italiarra du, eta, modu urrunago batean, jatorri frantziar-kanadarra ere. Manhattaneko Upper West Side auzoan hazia, kristau modura, abeslariaren hitzetan bere familia langile-klasekoa da, \"denetarako gogor borrokatu behar izan zutela\" adieraziz, \"egunero zortzi orduz telekomunikazioetan lan eginez\".\nEzkertia da; pianoa jotzen lau urte zituenean hasi zen, bere amak \"kulturadun emakume gazte\" bat bihurtu zedin defendatzearen ondorioz; hala, hamahiru urte soilik zituenean, bere lehen balada konposatzera eta idazteraz ailegatuz. Piano-klaseak bere haurtzaro osoan zehar hartu zituen, non musika-orriak irakurtzea baino entzunez ikastea nahiago zuen. Bere aitak, pianoan entsaia zedin, Bruce Springsteenen kantutegia oparitu zion Gabon egunean. Hurrengo urtean, klub mota ezberdinetako \"open-mic\" gauetara aurkezten hasi zen ere. Bere gurasoek Gagaren musikarekiko atsegintasun horri eusteko animatu zuten, \"Creative Arts Camp\" batera sartuz. Garai horretan ere, jazz-txapelketa bateko irabazle izan zen ere.\nHamaika urte zituenetik Jesusen Bihotza eskolan ikasi zuen, erromatar katolikoa den soilik emakume-eskola pribatuan, Upper West Side bertan. Hala ere, Manhattaneko Juilliard Eskolara sartzear egon zen ere, Jesusen Bihotza Eskolara sartzera iritzia aldatu baino lehen. Urte berean, Christina Aguileraren ahots-irakaslea ere Don Lawrence-ekin klaseak jasotzen hasi zen, bai eta bere aitak kontrataturiko \"stripper\" baten klaseak ere, piano-irakasle modura. Gaga berak bere bigarren hezkuntzan zeharreko pertsona, 16-18 urterekin, \"oso dedikatua, oso ikasle ona eta oso diziplinatua\" moduan deskribatzen du, bai eta \"zertxobait dudatsua\" ere. Adaptatu gabeko pertsona konsideratzen zen, eskola barruan, \"jarrera bitxiegia eta probokatzaileegia\" izateagatik. Hamar urtez egon zen ere Lee Strasberg Antzerki- eta Film-Eskolan, \"method acting\"a ikasten.\nJesusen Bihotza Eskolan zegoen bitartean, New Yorkeko jesuiten Regis Eskolan hasi zen antzerki-lanetan ere, \"Guys and Dolls\" (Adelaide) eta \"A Funny Thing Happened on the Way to the Forum\" (Philia) musikalen antzezpenean parte hartuz. Stephaniek 16 urte zituela New Yorkeko antzerki-\"show\" ezberdinetan sartzen saiatu bazen ere, gazte zen bitartean soilik lan txiki bat lortu zuen \"The Sopranos\" telesaileko \"The Telltale Moozadell\" kapituluan, 2001ean. Garai hartan ere, 15 urte inguru zituenean, bere anorexia- eta bulimia-arazoak hasi ziren, jasaten zuen \"bullying\"aren ondorioz. Izan ere, Upper West Sideko eskola pribatu bat izanik, bertako ikasle asko maila ekonomiko altukoak ziren (hala nola, Paris eta Nicky Hilton arrebak), abeslariari zirkulu horietan \"arraro\" sentiaraziz.\nMusika-mundua atsegitearen inguruan, hurrengoa esan zuen Gagak:\n2003an, 17 urte zituela, CAP21erako irabazi zuen, NYUeko Tisch Arte-Eskolaren musika-eskola zena, garai hartan. NYUeko ikastetxe nagusian bizi zen bitartean, New Yorkeko 11. kalean, musika ikasi zuen unibersitatean, bai eta bere egile-abeslaritza ahalmenak hobetu zituen ere, artearen, erlijioaren, arazo sozialen eta politikaren inguruan idatziz, Spencer Tunick eta Damien Hirst pop-artisten tesi bat barne. Gaga beraren hitzetan, tesi hori idazteak bere etorkizunerako musika-karrerarako prestatu zuen, \"musikan, artean, sexuan eta ospean\" oinarritutakoa. Bere karrerakideak baino kreatiboagoa konsideratzen zen, \"artearen inguruan pentsatzen ikasten duzunetik aurrera, zure kabuz ikas dezakezu\". Aipagarri da ere, NYU unibertsitatean zegoen bitartean, bere klasekideetatik \"bullying\"a jaso zuela ere, \"Stephanie Germanotta, you will never be famous\" (Stephanie Germanotta, ez nara inoiz famatua izango) Facebook-eko taldea sortu baitzuten.\n2014. urtean Gagak izandako elkarrizketa batean 19 urte zituenean bortxatua izan zela aitortu zuen, terapia fisiko eta mental ezberdinak jarraitzera eraman ziona. Honen ondorioz PTSDa dauka gaur egun (trauma osteko estres-nahasmendua, ingeleseko \"post-traumatic stress disorder\"etik); doktore, familiakide eta lagun ezberdinen laguntzarekin, bai eta antipsikotikoen bidez gainditzen saiatzen dena. 2019an Oprah Winfreyrekin izandako elkarrizketa batean esan zuenez, \"olanzapinak (...), nire lagun guztiekin eta bikotearekin batera, nire bizitza salbatu dute\". Testuinguru honetan, gainera, \"The Hounting Ground\" dokumentalerako 2015ean argitaratutako \"Till It Happens To You\" abestia uler daiteke.\n2004\u20132007: karrera-hastapena.\nKarrerako bigarren urtean unibertsitatetik alde egin zuen, 2005ean, bere musika-karreran zentratu ahal izateko. 2005ean ere, baina karrera utzi baino lehen, MTV kateko \"Boiling Points\" telesailean parte hartu zuen \"jatetxeko bezero fidakorraren\" papera egiten. Abeslariak gurasoen oniritzia jaso zuen, bere aitak pisu-alkilerra urtebetez ordainduko ziola esanez; arrakasta ez izatekotan, Tischera bueltatuko zela zin egitearen trukean. Gagak hurrengoa esan zuen horren inguruan 2010. urtean: \"Nire familia osotik alde egin nuen, aurki nezakeen pisurik merkeena lortu eta kaka jan nuen norbaitek [abesten] entzun ninduen arte\".\nBitartean, jasotzen zuen diru-sarrera emendatzeko \"stripper\" modura hasi zen lanean, Gagaren hitzetan \"italiar jatorriko familia ez-txiro batean [\"stripper\"a izatea] arraroa bada ere\". Hala lortzen zuen diru-sarrera bere gurasoen laguntza ekonomikorik gabe aske bizitzeko aukera ematen bazion ere, gurasoek ez zuten hau onartzen. Gaga beraren hitzetan, \"nire aitak ezin izan ninduen bi edo hiru hilabetez aurpegira begiratu\". Hala ere, hainbat alditan azaldu duenez, bere aktuazioak teatralitatetik gertuago zeuden \"striptease\" batetik baino; besteak beste, \"ile-laka sutan piztuz eszenatokian abesten eta dantzatzen zuen bitartean\".Abeslariak bere aktuazioak \"burlesque-dantza\" modura definitu zituen 2013an, \"burlesque berri\" izeneko burlesque-azpimotarekin liluratua; non \"ezer gutxi erakusten zuela\" esan zuen, bere aitak \"hala uste ez badu ere\", \"negarrez bukatzera\" iritsi zena. 2009ko beste elkarrizketa batean, bere aktuazioetan \"larru beltzez jantzitza Guns N' Roses, Black Sabbath eta Faith No More rock 'n' roll taldeen abestiak\" interpretatzen zituela esan zuen, \"gog\u00f3 dantzatzen sexu oralari buruzko abestiak abestu bitartean\". Beraz, gog\u00f3-dantzak egiten zituela ondoriozta daiteke. Paul Lester-en arabera, bere aktuazioak \"nahiko basatiak\" ziren. Lesteren liburuan jasotako elkarrizketaren arabera, Lady Gagak \"\"stripper\" izatea izugarri maite\" zuen, \"stripper\" izatearen abantailak zerrendatzen hasteko: \"biluztearen liberazioa, jendeak hurrengo gauean zer egingo dudan jakin nahi izatea, zure gorputzaren botereaz jabetzea, bakoitzaren sexualitateaz gozatzea...\". \"Italiar jatorriko emakume katoliko bat izango naiz, baino New Yorkeko gau klandestinoetan aurkitu nuen askatasuna\" esaldiarekin sentenziatu zuen bere iraganaren inguruko ikuspuntua. Garai horretan ere droga mota ezberdinak kontsumitzen hasi zen.Rivington kaleko pisu txiki batean bizi zela, 2005eko udan \"hip hop\" abeslaria den Melle Mel-en audioliburuarentzako abesti pare bat grabatu zituen, Cricket Casey-ren \"The Portal in the Park\" haur-libururako. 2005eko irailean Gagak \"Stefani Germanotta Band\" edo \"SGBand\" izeneko musika-banda sortu zuen, NYUeko lagun batzuekin: Calvin Pia (kitarrajolea), Eli Silverman (baxujolea) eta Alex Beckham (bateriajolea). SGBandak abesti anitz interpretatzen zituen; \"cover\" ezberdinak (adibidez, Led Zeppelin-en \"D'yer Mak'er\") zein abesti propioak. Greenwich Villageko \"The Bitter End\" eta Lower East Sideko \"Mercury Lounge\" tabernetan jo ostean, bandak nolabaiteko ospe maila bat lortu zuen, Joe Vulpis musika-ekoizlearen arreta deitzeko nahikoa. Joe Vulpisen estudioan hainbat bilera eduki ostean, SGBandak bere bi EPak, \"Words\" (2006) eta \"Red and Blue\" (2006), New Yorkeko puntu ezberdinetan aurkeztu zituzten, Lower East Sideko gau-eszenatokian hutsune bat aurkituz.\nTaldeak bere puntu gorenena 2006ko SHOFean lortu zuen, 2006ko ekainean New Yorkeko \"The Cutting Room\" musika-aretoan ospatutakoa. Bertan, taldeak Rob Fusari disko-ekoizlearen talento-ehiztaria zen Wendy Starland ezagutu zuen. Starlandek Fusariri Gagaren talentuaren inguruan hitz egin zion, abeslariarekin kontaktuan jarri zena; izan ere, Fusarik talde batentzako abeslari bila zegoen garai hartan. Testuinguru horretan, eta SGBandeko bestelako kideek ikasketetan zentratu nahi zutela kontuan harturik, banda 2006an disolbatu egin zen. Hala, Gaga egunero New Jersey-ra bidaiatzen hasi zen, jada idatzitako abestietan lan egiteko eta, disko-ekoizlearekin batera, abesti berriak sortzeko. Elkarrekin lan egiten zuten bitartean, Fusarik Gagaren performance-giro eta -kalitatea Queen bandako Freddie Mercury-renarekin alderatu zuen. Gainera, Fusari izan zen ere Stefaniren izen artistikoa aurkitzen lagundu ziona, Queen beraren \"Radio Ga Ga\" abestian oinarritutakoa. Zenbait iturriren arabera, abeslariak ezizen bat bilatzen ari zela, Fusariren mezu bat jaso zuen, non \"Lady Gaga\" idatzirik agertzen zen. Iturri horiek diotenez, Fusariren hitzetan \"[mezu horretatik aurreta] Stef estudiora sartzen zen bakoitzean, 'kaixo' esan beharrean, \"Radio Ga Ga\" abesten hasten zen\". Era berean, mezuaren inguruan \"zuzentzaile automatikoak \"lady\" hitza jarri zuen \"radio\" hitzaren trukean\" aitortu zuen, ezizenaren jatorri gorabeheratsua azaltzeko. Edozein kasutan, Gagak ontzat eman zuen nahigabeko ezizen hori, \"hori da!\" erantzunez. Hala, \"inoiz ez berriro ere Stefani ez deitzeko\" eskaria egin zien. Hala ere, bestelako iturrien arabera (\"The New York Times\"en kasu) aipatutako istorio hori marketin-estrategia hutsa da, eta, beraz, ezizenaren jatorria, ezezaguna. Paula Johnsonek jasotzen duenez, Wendy Starlandek \"Gaga\" ezizenaren jatorria \"marketin-bilera\" batean dagoela gogoratzen du.\nFusariren eta Gagaren arteko musika-erlazioak, hasiera batean, arrakastarik izan ez bazuen ere, 2006ko maiatzean lan-bikotez gain maitasun-bikote bilakatutakoak, berehala sortu zuen \"Team Lovechild\" izeneko asoziazioa, zeinetan \"electro pop\" abestiak sortu eta grabatzen zituzten, musika-industriako pertsonalitate ezagunei bidaltzeko. Horietako bat, Joshua Sarubin, Def Jam Recordings-eko buru, emaitza positibo bat eman zuen, konpainiak abeslariaren aldeko jarrera edukitzera bultzatuz bere aktuazio \"arraro eta probokatiboengatik\". Gagaren garaiko \"manager\"aren oniritzia jaso ostean, Antonio \"L.A.\" Reid, Gagak Def Jam Recordingsekin 2006ko irailean, hemeretzi urte zituela, sinatu zuen kontratua, hurrengo bederatzi hilabeteetan zehar (hau da, 2007an) bere debut-albuma kaleratzeko intentzioarekin. Hala ere, hiru hilabete pasa ostean, 2006ko abenduan, Def Jam diskoetxetik bota zuten. Egoera horrengatik erabat jota, abeslaria Lower East Sidera bueltatu zen, beren gurasoen etxera. Haatik, gauza positibo bat ere eskuratu zuen egoera horretatik: bere \"Marry The Night\" (2011) \"single\"aren bideokliperako inspirazioa, bere \"bizitzako egunik okerrenak\" izan zirenak. Rob Fusarirekin izandako ezkongai-aldia 2007ko urtarrilean amaitu zen.\nGarai honetan ere, 2006ko martxo aldera, Gagak Lady Starlight artista ezagutu zuen, bere eszenatoki-irudi eta -jantziak sortzen lagundu ziona. Starlighten hitzetan, Manhattaneko St. Jerome klubean edukitako bilera bakarraren ostean, Gagak Fusarirekin konposatutako abestiak Lady Starlightekin batera kantatzeko nahia agertu zuen. Hala, \"Mercury Lounge\", \"The Bitter End\" eta \"Rockwood Music Hall\" bezalako lokaletan duo modura hasi ziren aktuatzen, \"Lady Gaga and the Starlight Revue\" izenpean. Beren aktuazioa \"burlesque-aktuazio izugarri\" modura deskribatzen zen, 1970eko hamarkadako ikuskizunei ohore egiten ziona, \"low-fi\" estilopean.\nHandik gutxira, 2007ko abuztuaren 3 eta 5ean, Lollapalooza festibalean jotzeko deituak izan ziren, kritika oso positiboak eskuratu zituen kontzertua eskainiz. Gagak musika elektronikoaren abangoardian (\"avant-garde\" modura ere ezaguna) bere musika-genero atsegina aurkitu ostean, bere musika-txokoa musika horri pop-elementuak eta David Bowieren eta Queenen \"glam rock\"aren elementuak gehitzean deskubritu zuen.\nHasieran, Gaga Christina Aguilera abeslariarekin asko parekatu zen, Gagaren hasiera-estiloak Aguileraren estiloarekin hainbat puntu komunean zituelako; hala, abeslari berak behin baino gehiagotan aitortu du Aguilerarekin izandako hasierako konparazio horiek ospetsua izateko bidean funtsezko laguntza izan zela. Gaga-Starlight duoak beren aktuazioekin zebiltzaten bitartean, Gagaren bikote-ohi eta oraindik disko-ekoizle zen Rob Fusarik Gagak ekoitzitako abestiekin lan egiten jarraitu zuen. Fusarik bere laguna zen Vincent Herbert disko-ekoizle eta exekutiboari hainbat lan bidali zizkion. Herbertek azkar batean Gagari Streamline Records-ekin kontratu bat sinatzeko eskatu zion, Interscope Records-en menpekoa zen diskoetxe txikia, Gagak 20 urte zituenean. Gagaren hitzetan, \"Herbet izan zen aurkitu ninduena\", berarekin egindako lanaren inguruan hurrengoa esanez: \"pop-musikan historia egiten ari gara eta historia egiten jarraituko dugu\". \"Famous Music Publishing\"en ikasle-laguntzaile modura lan egin ostean (gaur egun, Sony/ATV Music Publishing-ek erosia), Gagak kontratu bat sinatu zuen Sony/ATVrekin, beraientzako musika-editore modura lan egiteko. Ondorioz, diskoetxeko zenbait pop-abeslarien abestiak konposatzeko lanari ekin zion; besteak beste, Britney Spears (\"Quicksand\"), New Kids on the Block (\"Full Service\"), Fergie eta The Pussycat Dolls (\"Elevator\"). Interscopen, Akon abeslariak Gagaren ahots-talentua onetsi zuen, abeslaria estudioan entzun ostean. Hala, Akonek garaiko Interscope-Geffen-A&amp;Mren presidente zen Jimmy Iovinekin hitz egin ostean, Gagak KonLive Distribution-ekin kontratu bat sinatzea lortu zuen, Lady Gaga diskoetxe horren \"frankizia-ikur\" bilakatzeko asmoarekin.\n2007. urtearen amaiera aldera, bere \"manager\"ak musikagile eta disko-ekoizle den Nadir Khayat aurkeztu zion Gagari, \"RedOne\" ezizenarekin ezaguna dena. Interscopen ere lan egiten duen disko-ekoizle honekin sortutako lehen abestia \"Boys, Boys, Boys\" dugu, M\u00f6tley Cr\u00fce-ren \"Girls, Girls, Girls\" eta AC/DCren \"T.N.T.\" abestien arteko \"mash-up\" modura uler daitekeena. Bikotearen artean sortutako lan-kimika onak, Gagaren debut-albuma prestatzen garrantzi handia izatea eragin zuen, astebeteko lan itzela suposatu zuena; hala, besteak beste, \"The Fame\" albumeko \"Eh, Eh (Nothing Else I Can Say)\" \"single\"aren produkzioan parte hartu zuen RedOnek, bai eta \"Just Dance\", \"Poker Face\" eta \"LoveGame\" \"single\" eta \"hit\"en sorreran ere. RedOne nahiko seguru sentitzen bazen ere bere grabaketekin, Gagaren \"The Fame\" debut-albuma \"berotuegia\", \"gehiegizko \"dance\"-influentziaduna\" edo \"\"underground\"egia\" izango zelaren beldurra zuela aitortu zuen, \"mainstream\"-merkatuak (ingelesez, \"General Public\" edo GP modura ere ezaguna dena) jasotzeko. Aipatutakoari hala erantzun zion abeslari estatubatuarrak: \"Nire izena Lady Gaga da, [eta,] musika-eszenatokian urteak egon ostean, hau izango dela 'datorrena' esan zaitzaket\".\n2008\u20132010: \"The Fame\" eta \"The Fame Monster\".\n2008 inguruan, Gaga Los Angelesera etxez aldatu zen, bere debut-albuma amaitzeko eta bere lanean are gehiego zentratzeko asmoz; era berean, bere sortze-talde propioa, Haus of Gaga, sortu zuen ere, Andy Warholen \"Factory\"n oinarriturik. Bere debut-albuma, \"The Fame\", 2008ko abuztuaren 19an izan zen kaleratua, irrati-difusio urrikoa izan zena hasieran. Gagak \"The Fame\" Europa eta AEBetan zehar ospatutako kontzertu txikietan promozionatu zuen, bereziki LGTB kideentzako diskoteka txikietan. Era berean, AEBetan New Kids on the Block taldearen hasierako gonbidatu izan ere, NKOTB taldearen girapean. \"Just Dance\" abestia, \"The Fame\" kaleratu baino lau hilabete lehenago kaleratutakoa eta debut-albumaren lehen \"single\"a, ez zen nazioarteko zerrenden gorenera iritsi 2009ko urtarrilera arte, abestia \"sleeper hit\" edo \"ustekabeko \"hit\"\" modura izendatua izatera eraman zuena. Edozein kasutan, honek \"The Fame\" albumaren ospea izugarri emendatu zuen, modu oso azkarrean. \"Just Dance\" abestia, halaber, Grammy Sarietan \"Dance Abesti Onena\" kategorian izan zen nominatua, bai eta 2009ko \"single\"rik salduenen zerrendan agertu ere. \"The Fame\" albumarekin, gainera, bigarren \"sleeper hit\" bat eduki zuen ere, \"Poker Face\", 2009aren hasieran zerrenda gehienen gorenera ailegatu zeneko albumaren bigarren \"single\"a. Hala, \"The Fame\" albumaren lehen bi \"single\"ak AEBetako, Australiako, Kanadako zein Erresuma Batuetako zerrendetako lehen postura ailegatu ziren. \"Poker Face\" abestiak, \"Just Dance\" abestiak ez bezala, 2010eko Grammy Sarietan \"Dance Abesti Onena\" kategoriako irabazlea izan zen, bai eta \"Urteko Abestia\" (SOTY) eta \"Urteko Grabazioa\" (ROTY) sarietan nominatua ere.\n\"The Fame\" albumak 12 milioi ale saldu zituen mundu mailan 2008 eta 2010 urteen artean. \"Poker Face\" 2009ko abestirik arrakastatsuena bihurtu zen mundu mailan 9.8 milioi ale fisiko salduta legez, eta laugarren postua lortu zuen legezko deskargetan 7.7 milioi alerekin.\n2009ko azaroan \"The Fame Monster\" EPa kaleratu zuen, berarekin 8.4 milioi diska ale saldu zituelarik. 2011ko maiatzaren 23an bere hirugarren albuma, \"Born this Way\", kaleratu zuen.\nGogoko ditu glam rock taldeetako abeslariak, hala nola David Bowie eta Queen, eta 1980ko hamarkadako Madonna eta Michael Jackson pop abeslariak. Eragina izan dute Lady Gagaren musika estiloan.\nAbesti hauek egin dute ospetsu: \"Love Game\", \"Just Dance\", \"Poker Face\", \"Paparazzi\", \"Bad Romance\", \"Telephone\" (Beyonc\u00e9-rekin batera), \"Alejandro\", \"Born This Way\", \"Judas\", \"The Edge Of Glory\", \"Yo\u00fc And I\", \"Marry The Night\", \"Applause\", \"Do What U Want\", \"G.U.Y.\", \"Million Reasons\".\nAktore lanak ere egin ditu. 2015 eta 2016an, \"American Horror Story\" antologia telesailaren bostagarren denboraldian aritu zen, eta minisaila edo telefilmeko emakumezko aktore onenaren Urrezko Globo Saria eskuratu zuen. 2018an, bere lehen protagonista papera antzeztu zuen zineman \"A Star Is Born\" musikal filmean."}
{"id": "94090", "revid": "2241", "url": "https://eu.wikipedia.org/wiki?curid=94090", "title": "Rammas Echor", "text": "Rammas Echor, Tolkienen legendariumean, Pelennorreko Zelaiak inguratzen dituen harresi defentsibo bat da. Ekthelion II.a seneskalaren aginduz eraiki ziren Eguzkiaren Hirugarren Aroko 2954an, Minas Tirith eta Pelennor, Ithilien domeinatu zuten eta Anduin ibaia Osgiliatheko ibietatik zeharkatzen zuten orkoen etengabeko erasoetatik babesteko zuen beharraren ondorioz.\nZirkulu formakoa, Ered Nimrais mendilerroaren oinean hasten zen, mendilerro honen iparrekialdeko magaletan, ekialderantz hedatu eta, hamar legoa egin ondoren, hegoalderantz kurba bat egiten zuen, Pelennorreko Zelaiak inguratzen hasteko atzera eginez. Ate Handiaren iparrekialdean, harresia, beste lau legoa urruntzen zen, Anduinen ertzak inguratuz. Erresumaren antzinako hiriburu inguruan, alboetan, almenadun bi dorre zituen ate bat eraiki zen, \"Lubetako Goardiaren Dorreak\" bezala ezagutzen zirenak, gotortutako lubeta baten gainean, Osgiliatheko ibi eta zubietatik zetorren bidea babestu eta zaintzeko. Toki osoa, \"Lautadako Gotorlekuak\" bezala ezagutzen zen. Jada Minas Tirithetik gertuago (hau da, hegoekialdean), Rammas harresia, hiritik legoa bat baino pixkat gehixeagoraino hurbiltzen zen, eta ibaiak, Emyn Arnen inguratzeko mendebalderanzko bapateko bihurgune bat egiten zuenez, harresia, ibaiaren ertzetan bertan altxatzen zen. Hiritik gertu zegoen Mindolluin mendiaren alboekin \"tupust\" eginez amaitzen zen.\nEraztunaren Gerran, Rammas harresia, Denethor II.a seneskalaren aginduz konpondua izan zen. Mendebaldean zuen atetik, horietako lehena, Gandalf eta Pippin igaro ziren, Shadowfax zaldiaren gainean, Edorasetik Minas Tiritherako euren bidaian, eta han geldiarazi zituen Hirgonek, Harresiko zaindarietako batek. Han, lehen aldiz ikusi zuten Gondorreko gizonek hobbit bat. Bost egun beranduago, \"Lubetako Goardiaren Dorre\"etan, Gondorreko hiriburuaren setioaren lehen gudua, \"Lautadako Gotorlekuetako gudua\", non Faramirrek, bere azken indarrekin eutsi zion Minas Morguleko armadaren erasoari, Pelennorreko Zelaiak inbaditzeko prestatzen ari zena. Azkenik, Denethorren semea garaitua izan zen, baina kalte handiak eragin zizkion Morguleko armadari. Edozein kasutan, Rammas Echor harresia, orkoek erabat suntsitu zuten Nazg\u00fblen Jaunaren azken erasoan."}
{"id": "94091", "revid": "105290", "url": "https://eu.wikipedia.org/wiki?curid=94091", "title": "Mindolluin", "text": "Tolkienen legendariumean, Mindolluin mendia (\"Dorre erako buru urdina\" esan nahi duen elfoerazko hitza), Ered Nimrais mendilerroko mendirik garrantzitsuenetako bat zen. Ered Nimraisen ekialdeko muturrean kokatua, Minas Tirith hiriaren gainetik altxatzen zen, eta honekin, Goardiako Muinoaren bidez elkartzen zen.\nBere hegoaldeko magalean, ordoki bat zegoen, tontorrak estaltzen zituzten elurpean, eta hiriaren bizkarrean zegoen amildegia domeinatzen zuena. Han, Aragornek eta Gandalfek, mende asko lehenago ereindako Minas Tiritheko Zuhaitz Zuriaren kimu bat aurkitu zuten, Elendilen etxearen ikurra zena, eta Iturburuaren Plazan landatua izan zena. Iparraldean, mendiaren itzalpean, Druadaneko Oihana zegoen, Gizaki Basatien bizilekua, antzinako herri bat, oso landatiarra, Rohirrimei, Gondorren setioa apurtzen lagundu ziena.\nGoardiaren Muinoa.\nHau zen Minas Tirith Hiria zegoen muinoaren izena, Mindolluin mendiaren adarretako batekin elkartzen zena. Muinoak, 210 metro inguruko altuera zuen, eta Ate Handiaren atzean zegoen.\nMuinoaren tontorrean, Dorre Zuria altxatzen zen gotorlekua zegoen."}
{"id": "94092", "revid": "96586", "url": "https://eu.wikipedia.org/wiki?curid=94092", "title": "Delta Goodrem", "text": "Delta Lea Goodrem (Sydney, Australia, 1984ko azaroaren 9) musikagile, abeslari, pianista eta aktore australiarra da."}
{"id": "94093", "revid": "56334", "url": "https://eu.wikipedia.org/wiki?curid=94093", "title": "Gantz ehun", "text": "Gantz ehuna ehun konektibo mota bat da, ehun konektibo laxoaren antzekoa, baina nagusiki gantz zelulak edo adipozitoak dituena.\nZelula horiek esferikoak dira eta ez dute luzapenik. Bi motatakoak izan daitezke: adipozito txuriak edo adipozito arreak. Koipe neutroak gordetzen dituzte bolumen handiko tanta batean gantz ehun hori edo txuriaren kasuan; eta gantz ehun arrearen kasuan, berriz, tanta txikiago eta ugariagoetan gordetzen dituzte.\nGantz ehunak alde batetik, funtzio mekanikoak betetzen ditu; kolpe-leungailu gisa, barne organoak bere lekuan mantendu eta babestuz. Eta beste alde batetik, funtzio metabolikoak ere baditu.\nGantz ehun motak.\nBi gantz ehun mota daude:"}
{"id": "94094", "revid": "336", "url": "https://eu.wikipedia.org/wiki?curid=94094", "title": "Maokeetako plaka", "text": "Maokeetako plaka, mikroplaka tektoniko bat da, 0,00284 estereorradianeko hedadura duena. Oro har, Indoaustraliar plakari lotua dago.\nGinea Berria uhartearen mendebaldean dago. Maoke mendiak hartzen ditu, eta mendi horiexek eman diote plakari izena.\nMaokeetako plakak mugakide ditu Woodlark plaka, Indoaustraliar plaka eta Txori Buruko plaka.\nMaokeetako plaka, milioi bat urteko, 0,8927\u00bako errotazio abiaduran mugitzen da, 59\u00ba 59' ipar latitudean eta 78\u00ba 88' eki longitudean kokatutako polo baten arabera."}
{"id": "94095", "revid": "105290", "url": "https://eu.wikipedia.org/wiki?curid=94095", "title": "Txori Buru penintsula", "text": "Txori Buru penintsula (indonesieraz Semenanjung Kepala Burung, nederlanderaz Vogelkop schiereiland) edo Doberai penintsula (indonesieraz Semenanjung Doberai), Indonesiako Mendebaldeko Papua probintziaren iparmendebaldeko zatia hartzen duen penintsula luze bat da. Dampier itsasartea zeharkatuz, Waigeo uhartea dago, Raja Ampat uhartedikoa, eta Batanta uhartea, justu, penintsularen iparmendebaldeko muturraren parean dago, hau ere Raja Ampat uhartedikoa. Cenderawasih badia luzea, ekialdean dago. Hegoaldean duen penintsula, Bomberai penintsula da.\nHiri nagusia Manokwari da, probintziako hiriburua."}
{"id": "94096", "revid": "105290", "url": "https://eu.wikipedia.org/wiki?curid=94096", "title": "Dampier itsasartea (Indonesia)", "text": "Dampier itsasartea, Indonesiako Mendebaldeko Papua probintzian dagoen itsasarte bat da, eta Birds Head penintsula eta Raja Ampat uhartedia, zehazki Waigeo eta Batanta uharteak, banatzen ditu."}
{"id": "94110", "revid": "15795", "url": "https://eu.wikipedia.org/wiki?curid=94110", "title": "Gurutz zelta", "text": ""}
{"id": "94111", "revid": "336", "url": "https://eu.wikipedia.org/wiki?curid=94111", "title": "Nekrosi", "text": "Nekrosia (; ) gorputzeko ehunaren heriotza, behar adina odol iristen ez zaionean gertatzen dena. Nekrosia istripu motako heriotza zelular atzeraezina da. Agente kaltegarri batek sortutako lesio larria da, konpondu edo sendatu ezin dena.\nZelula energiarik gabe gelditzen da, mitokondrioen lesioa ageri da eta zelula mintza urarekiko iragazkor bihurtzen da. Edema sortu eta lehertu egiten da zelula, bere edukia kanpora isuriz. Ondoren, hantura eta orbaintze prozesuak martxan jartzen dira.\nNekrosi motak.\nEhun nekrosatuaren eboluzioa kontuan izanik hiru nekrosi mota bereizten dira:"}
{"id": "94112", "revid": "119347", "url": "https://eu.wikipedia.org/wiki?curid=94112", "title": "Gurutze zelta", "text": "Zelta gurutzea, gurutze katolikoa biribil batekin elkartuz eratutako irudi edo erlijio ikono bat da. Sinbologia eztabaidagarria du, nahiz eta jatorri jentil edo paganoa izan dudarik gabe.\nBeste euskarazko izendapen batzuk: \"gurutze zelta\", \"keltiar gurutzea\"...\n\"Zeltiar gurutze\" izena gaizki sortuta dago, ez baitago \"Zeltia\" izena duen ezer.\nSinbolismoa eta historia.\nZelta gurutzea V. mendearen inguruan agertu zen Europan. San Patrizio eta antzerako apostoluen bidez zeltak kristautasunera bihurtu ziren. Zelta herria, Britainiar Uharteetan, Galiako ipar-mendebaldean eta Germanian edo Europa erdialdean kokatutako indoeuropar herri bat zen. Garai hartan batu ziren gurutzea eta zirkulua zen, bereziki aurreneko zelta apaizen izendapenekin.\nGurutzearen zirkulua eguzkiaren ikur bat dela uste da, nahiz eta beste interpretazio batzuk ere egon. Honek, Bran, eguzkiaren jauna, zelta erregeekin zerikusia omen du, halere antzinagoko ohiturak ere badaude, hauen interpretazioaren arabera olatu eta itsasoaren jainkoa izango litzateke. Jainko erraldoi hau buru batez dago irudikatuta, burua mozturik hiltzea eskatu baitzuen eta buru hau bera Londresko Muino Zurian lurperatu zedila, handik uharteak babestuko baitzituen argirik ikusi gabe jarraitzen baldin bazuten.\nGaur egungo erabilerak.\nNahiz eta inoiz ez zen alemaniar Hirugarren Reich delakoaren ikur ofiziala izan, gaurko egunez zelta gurutzeak zenbait talde faxista eta nazionalsozialistek erabiltzen dute mundu osoan zehar. Nazionalsozialismoa egiaztatzeko ikur paganoen erabilpenean kokatu behar da hau, enbor semitikotik datorren erlijio katolikoa ezeztatu nahian eta europar herrialde zahar aurrekristauen kulturara itzultzeko saiakera batean: ariarrak, grekoak edo zeltak. Honenbestez, trantsizio edo aldaketa ikur bat izango litzateke.\nGaur egun erabilera politiko interesatuak ere ematen zaizkio. Halere nazio zeltak deritzen lurralde edo eskualdeetan bere erabilera erabat kulturala eta estetikoa da, askotan apaingarri gisa erabiliz."}
