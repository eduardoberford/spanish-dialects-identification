{"id": "116200", "revid": "56334", "url": "https://eu.wikipedia.org/wiki?curid=116200", "title": "Jerry Lee Lewis", "text": "Jerry Lee Lewys (Ferriday, Louisiana, Ameriketako Estatu Batuak, 1935eko irailaren 29a - DeSoto konderria, Mississippi, 2022ko urriaren 28a) estatubatuar pianista eta abeslaria, rock and rollaren aitzindari garrantzitsu bat izan zen.\n\"The Killer\" ezizenez ezaguna izan zen eta Elvis Presleyren pareko, ospea okertzen joan zitzaion eskandalu bat bestearen atzean zela medio. Gaur egun, badirudi fama hori zuzendu zaiola eta rock&amp;rollaren hasieran ezinbesteko irudia dela onartzen da. 2003an, \"Rolling Stone\" aldizkariak 24. postuan jarri zuen XX. mendeko musikari hoberenen artean, Little Richard eta Chuck Berryrekin batera, rock&amp;rollaren lehen belaunaldia osatzen baitu.\nBiografia.\nJerry Lee Lewis Ferridayko (Concordia Parish, Louisiana ekialdean) familia behartsu batean jaio zen. Aita Elmo zen eta ama, berriz, Mamie Lewis. Oso gazte hasi zen pianoa jotzen bere lehengusuekin batera eta, Jerry Leeren gaitasuna ikusita, bizi zirenenko etxaldea hipotekatu zuten Jerryri piano bat eros ahal izateko. Garaiko musika herrikoiaren eraginpean, \"The Louisiana Hayride\" edo \"Grand Ol' Opry\" bezalako irratsaioak entzuten zituen eta country, rhythm and blues, boogie-woogie eta gospela nahastu zituen, bere estilo propioaren bila.\nNerabezaroan, beltzen ghettotara joaten hasi zen, haien bluesak entzuteko eta 1949ko irailaren 29an jendaurrean agertu zen lehen aldiz, \"Drinkin wine, spoo-dee-o-dee\" abesten, Ford automobil konpainiak bere jaioterrian antolatutako ikuskizun batean.\n1952an, 16 urte besteri ez zituenean, Dorothy Bartonekin ezkondu zen, bera baino bi urte gehiago zituen emakumea (garai hartan ezkontzeko adin hori ohikoa zen AEBetako hegoaldean).\nUrte hartan ere, bere lehenengo kantak grabatu zituen: \"New Orteans boogie pianorako\" eta \"Don't stay away\" country estiloan. Irailean, amak Waxahachieko (Texas) eskola erlijioso batera bidali zuen, erlijio musika interpretatzeko bakar-bakarrik; amaren helburua berehala geratu zen bertan behera, eskolatik bota egin baitzuten semea, \"My God is real\" boogie-woogie estiloan jotzen ari zela-eta.\n1953an, bere lehenengo emaztearekin ezkonduta jarraitzen zuen, Jane Mitchamekin ezkondu zenean, hau haurdun geratu zela-eta. Bere lehenengo semea izan zuen eta aitaren izen berdina ipini zioten, Jerry Lee Lewis Jr.\n1954an kantu grabazio berriak egin zituen, \"If I ever needed you\" edo \"I don't hurt anymore\" tarteko. Garai hartan hasi zen klubetan jotzen Ferriday, Natchez, Mississippi edo Nashville (Tennessee) bezalako hirietan. The \"Louisiana Hayride\" programan ateratzekoan, galarazi egin zioten, gitarra jotzea nahi baitzuten eta ez pianoa.\n1956an, Elvis Presleyren inguruko artikulu bat irakurri omen zuen aldizkari batean eta Memphisera bidaiatu zuen Elvisen diskografika berean, \"Sun Records\", grabatu nahian. Une horretan diskografikaren jabea zen Sam Phillips Floridara joana zen eta Jack Clement izan zen lehen abestiak grabatu zizkiona: \"Ray Priceen Crazy arms\" bertsioa eta berea zen \"End of the road\".\nUrte hartako abenduaren 4an, gertakizun historikoa eman zen, inprobisatutako saio batean Elvis, Carl Perkins eta Johnny Cashekin batera, hainbat abesti grabatzen zituenean. Million Dolar Quartet (\"Milioi dolarreko laukotea\") izena eman zien egunkarietan eta arrakasta handia izan zuen ateratako argazkiak, baina urteak pasatu ziren grabazioa argitaratu arte.\nArrakasta.\nArrakastarik handiena 1957an lortu zuen, \"Whole Lotta Shakin\" abestiarekin. Hasiera batean, Sam Phillips ez zegoen Jerryk abesti hori grabatzearekin konforme, sexuari aipamen gehiegi egiten ziola eta beltzen estilokoa zelako; azkenean, adostasuna lortu zuten eta single baten B aldean sartu zuten \"It'll be me\" abesti nagusia zelarik. \"Whole Lotta shakin\" zuzenean jo zuen Arkansaseko taberna batean otsailaren 22an eta publikoa txundituta geratu zen; gau hartan, 25 alditan errepikatu behar izan zuen kanta. Leku askotan zentsuratu zuten, irrati eta telebistan. \"The Ed Sullivan Show\"ean inmoraltzat hartu zuten eta ez zioten kantatzen utzi, baina \"The Steve Allen show\" programan lortu zuen abestea eta izugarrizko arrakasta izan zuen country, rock&amp;roll eta pop zerrendetan, mundu guztian 6 milioi kopia saldu zituelarik.\nSingleak lortutako harreraren ondoren, Otis Blackwell, Elvisentzako lan eginda zegoen abesti idazleak, Jack Hammerrekin batera, Lewisen abesti arrakastatsuena izango zena egin zuen, \"Great Balls of Fire!\". Oraingo honetan, Sam Phillipsek egin ahalak egin zituen Jerryk kanta hori abesteko, blasfemoa zela eta ez baitzuen kantatu nahi. Mundu mailako arrakasta lortu zuen eta lehen postuetan kokatu zen AEB eta Erresuma Batuko zerrendetan.\nGarai horretakoa izan zen Jerry Lee Lewisen gertakizun ezagunena, artista problematikoaren fama eman ziona eta \"The Killer\" ezizena irabaziarazi ziona: New Yorkeko Brooklyn Paramount Theatreen, Chuck Berryren teloneroa izango zen. Jerryri ez zitzaion gustatu eta gasolinaz betetako Coca Cola botila bat igo zuen eszenategira eta, \"Great Balls of Fire\" jotzen ari zen bitartean, su eman zion pianoari. Bukatu zuenean, horrela esan omen zion Chuck Berriry:\n1958an, Lewis zen garaiko musikari arrakastatsuena. Bi kanta zituen punta-puntakoak: \"Breathless\" eta \"High School Confidential\". Baina, bere ospeak gainbehera handia jasango zuen eta, sekula ez zen errekuperatuko gainera, bere bizitza pribatuko albiste batek garaiko gizartea eskandalizatu zuenean.\nEskandalua.\nMenphisera bidaiatu zuenean, Myra Gale Brown, J.W. Brown bere lehengusua zenaren alaba, ezagutu zuen. Abenduaren 12an ezkondu ziren, bigarren emaztearekin banandu gabe zegoelarik. Myra Brownek 13 urte besterik ez zituen eta Lewisek, berriz, 22; horregatik ezkutatu zuten ezkontza.\n1958ko maiatzaren 22an, Jerry Lee Lewis Ingalaterrara iritsi zen bere familiarekin; emazte berria ere han zen, egin ahalak egin bazizkioten ere hori ez gertatzeko. Londresko aireportuan, kazetari batek ezkontzaren berri izan zuen eta, emaztearen adina galdetu zuenean, Lewisek 15 urte zituela erantzun zion. Prentsan berehala jakin zuen Myrak 13 urte besterik ez zituela eta izugarrizko eskandalua piztu zen. Lewisen ospeak zartarako handia jasan zuen eta, oso jende gutxi gerturatu zitzaion 3 kontzertu besterik eman eta gero, ibilaldi hura bertan behera geratu zen.\nEskandaluak AEBetara jarraitu zion Lewisi eta, pixkanaka, musika girotik apartatzen joan ziren. 100.000 dolar irabaztetik 250 irabaztera pasatu zen.\nSun Recordsek \"The return of Jerry Lee\" atera zuen, umorez tratatutako abestien zatiekin hornitutako elkarrizketa. B aldean \"Lewis Boogie\" ere sartu zuten, baina diskak frakaso galanta jaso zuen eta ez zen zerrendetara iritsi.\n1959an, bere bigarren semea jaio zen, Steve Allen Lewis, eta Jerry aurkeztu zuen telebistako presentadorearen izena jarri zion.\n1960an, \"Sun Studios\"ek ahalegin handia egin zuen Lewisen karrera errekuperatzeko eta abesti instrumentalak grabatu zituzten \"The Hawnk\" ezizenapean ezkutatuta, baina Jerryren estiloa erraz ezagutzen zen eta saiakera alferrikakoa izan zen. Garai honetan lortutako arrakasta bakarra 1961ean lortu zuen, Ray Charlesen \"What'd I Say\" abestiarekin. Europan, pixkanaka bere ospea berpizten hasi zen, Erresuma Batuan eta Alemanian, batez ere, baina ez AEBetan.\nArazo pertsonalak.\n1962ko apirilaren 22an, Pazko eguneko igandean, Steve Allen Lewis txikia ito egin zen piszinan, Elmo Lewis aitonak zaintzen zuen bitartean. Jerryren ustean, iraganeko pekatuen zigorra izan zen gertaera tamalgarri hura. Hiletak pasa eta 5 egunera, Erresuma Batuan zen bira bat egitekotan. Oso harrera ona izan zuen, baina semea hil eta gero, Myrarekin zuen harremanak okerrera egin zuen eta pilula eta alkoholarekiko dependentzian erori zen gero eta gehiago.\nUrtebete beranduago, 1963an, Jerry eta Myrak alaba bat izan zuten, Phoebe Lewis, gaur egun aitaren managerra dena. Urte hartan bukatu zen Sunekin zuen kontratua eta \"Smash Records\"era joan zen. Beste tour bat egin zuen Europan, Ingalaterra, Eskozia, Alemania eta Frantzian.\n1964an, Hanburgoko \"Live at Star Club\"eko emanaldian izan zen eta bere album onenetariko bat izango zena atera zuen.\nRock&amp;Rollean urteetan ibili eta gero, 1968an, Lewis country musikan kokatu zen batik bat eta arrakasta lortu zuen \"To make love sweeter for you\" bezalako abestiekin. Sarrerak bukatzen ziren kontzertu gehiago ere etorri ziren, 1973an \"Chantilly Lace\" egin zuenekoa bezala, baina ez zuen sekula aurreko arrakasta hura lortu, eskandalu aurrekoa.\n70eko hamarkada ez zen ondo hasi: 1970ean emazteak dibortzioa eskatu zion, 1971n ama hil zitzaion eta 1973an, \"Jerry Lewis Jr\", bere 19 urteko semea hil zitzaion automobil istripuan. Dibortziatu eta urtebetera, berriro ezkondu zen.\nLinda Gail Lewis, Jerryren arreba, ere pianojolea zen eta Van Morrisonekin grabatu zituen abesti batzuk. Baina beste izen ezagun bat, Jimmy Swaggart, telebistako ebangelista, Jerryren lehengusua zen eta bere ospea ere bertan behera joan zen. Familia problematikoaren fama hartu zuten Lewistarrek.\nOdoleztatutako ultzerek ospitalizatuarazi zuten 1984an eta ia hilean egon zen.\nHandik gutxira, Jaren Gunn Pate, bere laugarren emaztea, lagun baten etxeko piszinan ito zen.\nHandik urtebetera, bosgarren emaztea hilik agertu zen etxean, metadona sobredosiaz. Jerry Lee Lewis ere drogaren menpean zegoen eta Betty Ford desintoxikazio klinikan sartzeko erabakia hartu zuen. 80ko urteetan behin baino gehiagotan izan zituen osasun arazoak eta internatu beharrean izan zen.\nZergekin ere arazoak izan zituen eta 3 milioi dolarretako zorrera iritsi zen.\n1987an, bere seigarren emazteak, seme bat izan zuen, Jerry Lee Lewis III. 1989an, \"Great Balls of Fire!\" (\"Suzko bola handia\") pelikula egin zuten, bere lehen urteetan oinarritu zena eta publikoak berriro izan zuen kontuan. Filma Myraren, bere emazte ohiaren liburutik atera zen, batik bat eta Dennis Quaidek egin zuen Lewisen papera, Winona Ryder eta Alec Baldwin ere filman agertzen zirelarik.\nEszenatokira itzultzen.\nHainbat urte eszenatoki bat zapaldu gabe egon eta gero, 2004an album berria ateratzeko saiakera egin zuen Lewisek, baina alferrik.\nAzkenean, 2006ko irailaren 26an \"Last Man Standing\" atera zuen eta 21 dueto ditu barnean, Little Richard, Chris Isaak, Mick Jagger, Jimmy Page, Bruce Springsteen, Ringo Starr, Neil Young, Keith Richard, BB King o Buddy Guy tarteko.\n2007an, DVD bat atera zuen zuzenean eta 500.000 kopia saldu zituen.\n2008an berriz, Grammy sarietan jo zuen, AEBetako Kapitolioan eta Ingalaterran izan zen tour batean. 2009an, Rolling Stonesen laguntzarekin, album berri bat aterako du."}
{"id": "116202", "revid": "12788", "url": "https://eu.wikipedia.org/wiki?curid=116202", "title": "Brian O'Driscoll", "text": "Brian Gerald O'Driscoll (irlanderaz: \"Brian Gear\u00f3id \u00d3 hEidirsceoil\"; Clontarf, Dublin, 1979ko urtarrilaren 21a) irlandar errugbilari ohia da, erdiko postuan aritzen zena. Klub ibilbide osoa Leinster Rugbyn egin zuen, 1999tik 2014ra. 1999ko ekainaren 12an egin zuen debuta Irlandako errugbi selekzioarekin, Brisbanen, Australiaren aurka. 133 partida jokatu zituen talde nazionalarekin eta, besteak beste, 2003ko, 2007ko eta 2011ko Munduko Kopetan parte hartu zuen. Hiru aldiz izendatu zuten urteko jokalari onenaren sarirako: 2001ean, 2002an eta 2009an."}
{"id": "116204", "revid": "512", "url": "https://eu.wikipedia.org/wiki?curid=116204", "title": "Eguzkiaren Harria", "text": "Eguzkiaren Harria (gaztelaniaz \"Piedra del Sol\") kosmogonia aztekari eta eguzki gurtzei buruzko idazkunak dituen basaltozko disko bat da. Modu arruntean eta oker \"Azteka egutegia\" deitzen da. Ziuraski cuauhxicalli (ontzi zeremonial bat) edo temalacatl edo gladiatore sakrifiziozko aldare bat izan zen, Tlacaxipehualiztli izeneko jai aztekarekin zerikusia zuena. 3,6o metroko diametroa, 122 zentimetroko sendoera eta 24 tonako pisua ditu.\nZiur asko nahuatlez \"Ollin Tonatiuh\" deitua izan zen, \"Mugimeduzko Tonatiuh\" edo \"Mugimenduzko Eguzkia\" esan nahi duena. Deitzeko era honek kosmogonia aztekaren arabera Bosgarren Eguzkiaren aroa amaitzea espero den moduarekin zerikusia du. Aurreko laurek, horietako bakoitza amaituko zen modua zeramaten izen bezala; Ollin Tonatiuh lurrikara sail batzuekin amaituko zela esaten da.\nHistoria.\nEguzkiaren Harria kontserbatzen den kultura aztekako monolitorik antzinakoenetako bat da, bere zizelkatzea 1479 inguruan datatu zelarik. Mexiko-Tenochtitlaneko Tenplu Nagusian, ziur aski toki garrantzitsu bat bete zuen Quauhxicalco izeneko tenplu baten gainean jarria. Berriki lurreko jainko-jainkosa den Tlaltecuhtliren monolitoa aurkitu aurretik, 4 metro gari eta 3,57 metro zabal dena, eta gaur egun zaharberritze eta salbamendu prozesuan dagoena, Eguzkiaren Harria handiena zela uste zen.\nMexikoren konkista burutu zenean bota edo lurperatu egin zen eta hala jarraitu zuen Mexiko Hiriko Konstituzio Plazan, El Z\u00f3calo bezala ere ezagutzen denean, Mexiko Hiriko plaza nagusia dena, aurkitua izan zen arte 1790eko abenduak 17an. Katedral Metropoliarraren albo batean jarri zen. XIX. mendearen amaieran Moneda kaleko arkeologia museora eraman zen eta 1964an Mexikoko Antropologia eta Historiaren Museo Nazionalera, bertan museo honetako azteka aretoa presiditzen zuelarik eta zenbait txanpon mexikarretan irudikatua dagoelarik.\nDeskribapena.\nBere azala estaltzen duten eskultura motiboak dirudienez kosmogonia azteka konplexuaren laburmen bat dira.\nErdiko diskoa.\nMonolitoaren erdian Tonatiuh eguzki jainkoaren aurpegia agertzen da \"mugimendu\" (Ollin) zeinuaren barnean, bere bi eskuekin, bakoitza eskumuturreko batekin, begi bat eta bekain bat, ezin baitzaio ezer ezkutatu. Gainera, esku bakoitzean, bere errapeek giza bihotz bat heltzen dute, eta bere mihia sukarrizko aizto bat bezala irudikatua dago, eguzkiaren mugimenduak jarrai dezan sakrifizioen beharra adieraziz.\nLau aroak.\nErdian dagoen jainkoa inguratzen duten lau karratuak egungo Bosgarren eguzkiaren aurretik egon ziren lau eguzkiak irudikatzen dituzte.\nPuntu kardinalak.\nGainera, erdiko diskoak puntu kardinalen zeinuak ditu Aroen zeinuen artean kokatuak: Iparraldea, 1 Sukarria zeinua, Hegoaldea, 1 Euria, Ekialdea, Xiuhuitzolirekin, zeinu heraldiko bat eta Mendebaldea, 7 Tximua zeinuarekin.\nLehen eraztuna.\nHurrengo koroa azteken egutegi sakratua den Tonalpohualliko izendatutako hogei egunen piktogramak osatzen dute, erlojuen orratzen aurkako zentzuan.\nHonako hauek dira: Cipactli, Ehecatl, Calli, Cuetzpallin, Coatl, Miquiztli, Mazatl, Tochtli, Atl, Itzcuintli, Ozomatli, Malinalli, Acatl, Ocelotl, Cuauhtli, Cozcaquauhtli, Ollin, Tecpatl, Quiahuitl eta Xochitl.\nBigarren eraztuna.\nBigarren koroak zenbait sekzio karratu ditu, bost puntu dituen sekzio bakoitzean bost eguneko asteak irudikatuta daudela uste da. Harria zortzi zatitan banatzen duten beste hainbeste angelu ere badaude. Hauek, uste denez, puntu kardinaletarantz begira dauden eguzki izpiak irudikatzen dituzte.\nHirugarren eraztuna.\nHarriaren zatirik baxuenean bi suzko suge daude, Xiuhcoatl, harria inguratzen dutenak eta jainkoa zerutik daramatenak, bata bestearen aurrean. Euren gorputzak sekzioetan banatuak daude, su garrak eta jaguar atalak irudika ditzaketenak. Sekzio hauek 52 urte ziklo irudika ditzakete: azteka mendea 52 urtez osatua zegoen, urte zibila eta sakratuaren hasierak bat egiten zuten bakoitzean.\nMonolitoaren goiko zatian, sugeen isatsen artean zizelkaturiko karratu batek 13 Acatl data irudikatzen du. Honek 1479. urteari dagokiola uste da egutegia osatu zen urtea.\nErliebearen muturretan elkarrengandik distantzia berdinera dauden zortzi zulo daude, beste hainbeste konstelazio ezberdin irudikatzen dituztenak."}
{"id": "116205", "revid": "23317", "url": "https://eu.wikipedia.org/wiki?curid=116205", "title": "Zitokromo", "text": "Zitokromoak elektroien garraioan parte hartzen duten proteinak dira, hala arnas katean, nola fotosintesian. Hainbat motatako zitokromoak ezagutzen dira, a, b, c eta d zitokromoak, guztiek ere kate polipeptidiko bakarra eta hemo talde bat kofaktore gisa dutenak. Hemo taldeak duen burdin atomoa errduzitu Fe (II) edo oxidatu Fe (III) egiten da eta horrela zitokromoak elektroiak transferitzen ditu. Bide batez ondoko molekulak oxidatu edo erreduzitu ere egiten ditu.\nEgitura.\nZitokromoak heteroproteinak dira. Horrek esan nahi du talde proteikoz (proteina) eta talde prostetikoz (molekula ez-proteikoz) osatuta daudela. Zitokromoen talde prostetikoa eraztun tetrapirrolikoa da -porfirina bat-, erdian burdin atomoa duena. Egitura molekular horrek antza handia du hemoglobina eta klorofilarenarekin. Zitokromoen kokapena eta egitura betetzen duen funtzioaren araberakoa da, eta horrela transmintzeko porteina izan daiteke edo proteina globularra.\nMotak.\nEspektroskopia bidez zitokromoen hemo taldeak aztertzen dira eta lau zitokromo familia ezagutzen dira, bakoitzean hainbat zitokromo desberdin daude:\nHistoria.\nCharles Alexander MacMunn mediku irlandarrak aurkitu zituen zitokromoak 1884. urtean eta \"arnas pigmentu\" deitu zien. 1920. hamarkadan David Keilin errusiarrak berriz aurkitu zituen eta \"zitokromo\" izena (\"zelulako pigmentuak\") eman zien. Hiru zitokromo bereiztu zituen energia xurgapen bandaren arabera: a zitokromoa (605nm), b zitokromoa (565 nm) eta c zitokromoa (550 nm).\n1958. urtean energia xurgapen arraroa zeukan zitokromo bat aurkitu zen, 450nm-tako bandan kokatzen zena, eta horregatik P450 zitokromoa izena eman zitzaion."}
{"id": "116206", "revid": "336", "url": "https://eu.wikipedia.org/wiki?curid=116206", "title": "Cuauhxicalli", "text": "Cuauhxicallia edo quauhxicallia (euskaraz \"arranoen ontzia\") aztekek euren zeremonietan sakrifikatutako gizakien bihotzak jartzeko erabili zuten harrizko ontzia zen. Cuauhxicalliak sarri animali formekin apaintzen ziren, arruntki arranoak edo jaguarrak. Beste cuauhxicalli bat Chac Mool erakoa da, bere sabelean katilu bat eusten ari den erdi etzanda dagoen gizaki formakoa."}
{"id": "116207", "revid": "512", "url": "https://eu.wikipedia.org/wiki?curid=116207", "title": "Salvaterra de Mi\u00f1o", "text": "Salvaterra de Mi\u00f1o Galiziako Pontevedrako probintzian dagoen O Condado eskualdean kokatutako udalerria da."}
{"id": "116210", "revid": "59723", "url": "https://eu.wikipedia.org/wiki?curid=116210", "title": "Galleta", "text": "Galleta (frantsesetik: , hots, \"opila\") elikagai bat da, labean egiten den orea irinez, gurinez, arrautzez eta azukrez osatuta daukana.\nHorrez gain, galletek beste osagai batzuez egin daitezke: fruitu lehorrez, txokolatez edo marmeladaz.\nHistoria.\nVII. mendean, Persian agertu ziren, azukrea eskualdean zabaldu zenean. Europara Iberiar penintsulako konkista musulmanaren bidez iritsi zen. Jada XIV. menderako, oso tipikoak ziren europar sukaldaritzaren maila guztietan, gorteetatik sukalde xumeetaraino.\nNew York aldean, (nederlanderatik , galletatxoa) izenekoa dago."}
{"id": "116213", "revid": "44278", "url": "https://eu.wikipedia.org/wiki?curid=116213", "title": "NA-2336", "text": " edo Ilarrazko errepidea Nafarroa Garaiko errepide bat da. Errepidea errepide nagusia eta Ilarratz lotzen du.\nErrepidea 0,86 kilometrokoa da.\nHistoria.\nIlarratzerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "116214", "revid": "44278", "url": "https://eu.wikipedia.org/wiki?curid=116214", "title": "NA-2337", "text": " edo Setoain-Errea errepidea Nafarroa Garaiko errepide bat da. Errepidea errepide nagusia eta Errea lotzen du.\nErrepidea 6,82 kilometrokoa da.\nHistoria.\nErrearako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "116215", "revid": "44278", "url": "https://eu.wikipedia.org/wiki?curid=116215", "title": "NA-2338", "text": " edo Akerretako errepidea Nafarroa Garaiko errepide bat da. Errepidea errepide nagusia eta Akerreta lotzen du.\nErrepidea 1,15 kilometrokoa da.\nHistoria.\nAkerretarako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "116216", "revid": "44278", "url": "https://eu.wikipedia.org/wiki?curid=116216", "title": "NA-2339", "text": " edo Ilurdozko errepidea Nafarroa Garaiko errepide bat da. Errepidea errepide nagusia eta Ilurdotz lotzen du.\nErrepidea 3,02 kilometrokoa da.\nHistoria.\nIlurdotzerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "116217", "revid": "44278", "url": "https://eu.wikipedia.org/wiki?curid=116217", "title": "NA-2341", "text": "NA-2341 edo Zenboraingo errepidea, Nafarroako herri errepidea da, NA-234 nafar errepidearen 10,64 kilometroan hasi eta Untziti udalerrian dagoen Zenborain kontzejura arte doa. Errepidea 1,05 kilometro luze da."}
{"id": "116218", "revid": "44278", "url": "https://eu.wikipedia.org/wiki?curid=116218", "title": "NA-2342", "text": "NA-2342 edo Untzitiko errepidea, Nafarroako herri errepidea da, NA-234 nafar errepidearen 12,71 kilometroan hasi eta Untziti udalerriaren erdigunera arte doa. Errepidea 0,84 kilometro luze da."}
{"id": "116219", "revid": "44278", "url": "https://eu.wikipedia.org/wiki?curid=116219", "title": "NA-2343", "text": "NA-2343 edo Naxurietako errepidea, Nafarroako herri errepidea da, NA-234 nafar errepidearen 13,01 kilometroan hasi eta Untziti udalerrian dagoen Naxurieta kontzejura arte doa. Errepidea 2,01 kilometro luze da."}
{"id": "116220", "revid": "44278", "url": "https://eu.wikipedia.org/wiki?curid=116220", "title": "NA-2344", "text": "NA-2344 edo Lizarraga Itzagaondoko errepidea, Nafarroako herri errepidea da, NA-234 nafar errepidearen 16,05 kilometroan hasi eta Itzagaondoko udalerrian dagoen Lizarraga kontzejura arte doa. Errepidea 1,49 kilometro luze da."}
{"id": "116221", "revid": "44278", "url": "https://eu.wikipedia.org/wiki?curid=116221", "title": "NA-2345", "text": "NA-2345 edo Idoateko errepidea, Nafarroako herri errepidea da, NA-234 nafar errepidearen 16,93 kilometroan hasi eta Itzagaondoa udalerrian dagoen Idoate kontzejura arte doa. Errepidea 2,12 kilometro luze da."}
{"id": "116222", "revid": "44278", "url": "https://eu.wikipedia.org/wiki?curid=116222", "title": "NA-2346", "text": "NA-2346 edo Altzorrizko errepidea, Nafarroako herri errepidea da, NA-2420 nafar errepidearen 20,26 kilometroan hasi eta Untziti udalerrian dagoen Altzorritz kontzejura arte doa. Errepidea 2,37 kilometro luze da."}
{"id": "116223", "revid": "44278", "url": "https://eu.wikipedia.org/wiki?curid=116223", "title": "NA-2347", "text": "NA-2347 edo Turrillasko errepidea, Nafarroako herri errepidea da, NA-2400 nafar errepidearen 10,64 kilometroan hasi eta Itzagaondoa udalerrian dagoen Turrillas kontzejura arte doa. Errepide laburra da, 0,27 kilometro baino ez ditu."}
{"id": "116224", "revid": "44278", "url": "https://eu.wikipedia.org/wiki?curid=116224", "title": "NA-2352", "text": " edo Oskarizko errepidea Nafarroa Garaiko errepide bat da. Errepidea errepide lokala eta Ozkaritz lotzen du.\nErrepidea 0,49 kilometrokoa da.\nHistoria.\nArdaizerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "116225", "revid": "44278", "url": "https://eu.wikipedia.org/wiki?curid=116225", "title": "NA-2355", "text": " edo Ekai-Longida - Olaberri errepidea Nafarroa Garaiko errepide bat da. Errepidea errepide lokala eta Olaberri lotzen du.\nErrepidea 4,11 kilometrokoa da.\nHistoria.\nOlaberrirako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "116226", "revid": "44278", "url": "https://eu.wikipedia.org/wiki?curid=116226", "title": "NA-9100", "text": "NA-9100, lehen NA-2371 izenekoa, edo Altzuzako saihesbidea, Nafarroako herri errepidea da, NA-2373 nafar errepidearen 0,17 kilometroan hasi eta NA-2373 errepidearen 1,10 kilometrora arte doa, Eguesibargo Altzuza kontzejua inguratuz. Errepidea 0,93 kilometro luze da."}
{"id": "116227", "revid": "44278", "url": "https://eu.wikipedia.org/wiki?curid=116227", "title": "NA-9204", "text": "NA-9204 , lehen NA-2344 izenekoa, edo Agoitz-Itoizko urtegia errepidea, Nafarroako herri errepidea da, NA-1720 nafar errepidearen 2,63 kilometroan hasi eta Agoitzen ondoan dagoen Itoizko urtegira arte doa. Errepidea 2,96 kilometro luze da."}
{"id": "116228", "revid": "44278", "url": "https://eu.wikipedia.org/wiki?curid=116228", "title": "NA-2372", "text": "NA-2372 edo Ollokiko errepidea, Nafarroako herri errepidea da, NA-135 nafar errepidearen 7,69 kilometroan hasi eta Esteribar udalerrian dagoen Olloki kontzejura arte doa. Errepidea 0,58 kilometro luze da."}
{"id": "116229", "revid": "44278", "url": "https://eu.wikipedia.org/wiki?curid=116229", "title": "NA-2373", "text": "NA-2373 edo Altzuzako errepidea, Nafarroako herri errepidea da, NA-150 nafar errepidearen 1,08 kilometroan hasi eta Eguesibar udalerrian dagoen Altzuza kontzejura arte doa. Errepidea 2,07 kilometro luze da."}
{"id": "116230", "revid": "56334", "url": "https://eu.wikipedia.org/wiki?curid=116230", "title": "Elkano (argipena)", "text": "Elkano izenak adiera hauek ditu:"}
{"id": "116231", "revid": "44278", "url": "https://eu.wikipedia.org/wiki?curid=116231", "title": "NA-2374", "text": "NA-2374 edo Elkano-Sagaseta errepidea, Nafarroako herri errepidea da, NA-2377 nafar errepidearen 1,52 kilometroan hasi eta Eguesibar udalerrian dagoen Sagaseta kontzejura arte doa. Errepidea 2,07 kilometro luze da."}
{"id": "116232", "revid": "44278", "url": "https://eu.wikipedia.org/wiki?curid=116232", "title": "NA-2375", "text": "NA-2375 edo Eliako errepidea, Nafarroako herri errepidea da, NA-2377 nafar errepidearen 1,74 kilometroan hasi eta Eguesibar udalerrian dagoen Elia kontzejura arte doa. Errepidea 2,47 kilometro luze da."}
{"id": "116233", "revid": "44278", "url": "https://eu.wikipedia.org/wiki?curid=116233", "title": "NA-2376", "text": " edo Uztarrozko errepidea, Nafarroako herri errepidea da, nafar errepidearen 6,40 kilometroan hasi eta Eguesibar udalerrian dagoen Uztarrotz kontzejuraino doa. Errepidea 0,87 kilometro luze da."}
{"id": "116234", "revid": "44278", "url": "https://eu.wikipedia.org/wiki?curid=116234", "title": "NA-2377", "text": "NA-2377 edo Egues-Ibiriku errepidea, Nafarroako herri errepidea da, NA-150 nafar errepidearen 2,43 kilometroan hasi eta Eguesibar udalerrian dagoen Ibiriku kontzejuaren ondoko NA-150 errepidearen 4,58 kilometrora arte doa. Errepidea 2,22 kilometro luze da."}
{"id": "116237", "revid": "8792494", "url": "https://eu.wikipedia.org/wiki?curid=116237", "title": "Joanes Urtubiakoa", "text": "Joanes Urtubia edo Joanes Urtubiakoa (Nafarroako erresumako Iru\u00f1eako Agiritegian \"Durthubie\" edo \"Durthubia\" bezala agertzen da, eta Aragoiko erresumako Bartzelonako Agiritegian berriz \"Ortobia\" edo \"Ortubia\" bezala) XIV. mendeko Urtubia leinu lapurtarreko zalduna izan zen. Albaniarako Nafar Espedizioaren partaide nabarmena, Atenasko dukerria inbaditu eta Tebas konkistatu zuen. Berari buruzko albisteak urriak dira. Nafarroako konpainiarekin Tortosan itsasoratu baino urte batzuk lehenago bere errege zen Karlos II.a Nafarroakoaren esker ona jaso ahal izan zuen: 1374an 1.000 florin aragoiarren esleipena eta Tuterako zubiko erroten zerbitzu-sariak jaso zituen. 1374eko agiri bat erregearen interesako ziren negozio batzuen inguruan Petri Urtubiak Gaskonian izandako gastuei buruz mintzo da, beharbada gastu hauek aipatutako Pirinioez bestaldeko herrialde honetako jende alistaketan sorturikoak lirateke.\nNahiz eta Tortosako itsasoratzean ezkutu-morroi arrunta bat izan, berarekin bat bere zerbitzuan zeuden berrogeita hamar arma-gizon zeuzkan eta Rodasko Hospitalarioei zerbitzatu zien garaian bere agindupean gutxienez ehun gizon bazituen.\n1379ko lehenbiziko hilabeteetan Urtubiak Atenasko dukerria inbaditu zuen. Gero Bernardo Ballesterren ez egoteaz baliatuz Tebas hiria bereganatzea erabaki zuen, agian Ballester Beoziako kataluniar dominazioaren euskarri garrantzitsuena zen, hiriko handikiak arduraezan bizi baitziren. Hiriko defendatzaileen izenak ezezagunak dira, nahiz eta hauen artean pertsonaia gaituak egon. Setioak kataluniarren artean izandako liskarrak baretzeko arao baten eraginkortasuna izan zuen eta nafarren agerpenari aurre egiteko beharrezkoa zen batasuna lortu zuten.\nGalzeran Peraltakoa, antzinako gaztelarra zena, eta Petri Balter, bertako notarioa, hautatutako tropekin bertaratu ziren. Borroka bortitza gauzatu zen, kataluniarren aurkakoa, eta azken hauen buruzagiak preso erori ziren. Galzeran Peraltakoa Aragoitar Etxeko mantentzailea zen, egoera hartan etxe honek ezin izan zuen kolpe latzagorik jaso izan. Hurrengo urtean bikario nagusia zen Luis Fadrique Aragoikoak Tebas birkonkistatu nahi izan zuen baina nafarrek Rodasko Hospitalarioekin bat eginik asmo hori saihestea lortu zuten. Aipatutako hiri horren barnean Dukerria Kataluniara batzearen aurkako etsaiak azpilanetan zebiltzan, horien artean ez kataluniar gutxi. Esaten denez, arrazoi hauengatik ados ez zeudenek nafarrei ateak ireki zizkieten, hauei lurralde hartan bizi ziren atzerritar askok nahiz bertakoek lagundu zietelarik.\nTebasko konkistak Greziako nafar jabetzaren gainbeheraren hasiera finkatu zuen. Euren Moreako boterearen inguruko iraupena eta pasarteen inguruko albiste gutxi ailegatu dira guregana, azken hiri honetan lau bosturtekoz egon zirelarik. 1382an Nafarroako konpainia kataluniarren buruzagia zen Rocabertiko bizkondearekin aliatu zen, honek Beoziatik atzeratu eta bere anaiekin batu zela suposarazten digu. Joanes Urtubiak, bere kide izan zen Mahiot de Coquerellen antzera, ezin izan zuen printzerririk sortu ahal izan, 1382ko urtarrilaren 2an bakea sinatu zutenen artean ez da bere izenik agertzen, ez eta 1390ean Peloponesoko jabegoak elkarbanatu zituzten nafarren zerrendan ere.\nBere bizitzaren arrastoa 1381eko udazken aldera galtzen da, honek beharbada data inguru horretan hil zela adieraziko liguke."}
{"id": "116238", "revid": "7162", "url": "https://eu.wikipedia.org/wiki?curid=116238", "title": "Joanes Urtubia", "text": ""}
{"id": "116240", "revid": "105290", "url": "https://eu.wikipedia.org/wiki?curid=116240", "title": "888 Parysatis", "text": "888 Parysatis asteroide gerrikoan aurkitutako 888. asteroidearen izena da. 1918ko otsailak 2an aurkitu zuen Max Wolfek Heidelbergetik. Bere behin-behineko izendapen zientifikoa 1918 DC zen."}
{"id": "116241", "revid": "512", "url": "https://eu.wikipedia.org/wiki?curid=116241", "title": "889 Erynia", "text": "889 Erynia asteroide gerrikoan aurkitutako 889. asteroidearen izena da. 1918ko martxoak 5ean aurkitu zuen Max Wolfek Heidelbergetik. Bere behin-behinkeo izendapen zientifikoa 1918 DG zen."}
{"id": "116242", "revid": "105290", "url": "https://eu.wikipedia.org/wiki?curid=116242", "title": "890 Waltraut", "text": "890 Waltraut asteroide gerrikoan aurkitutako 890. asteroidearen izena da. 1918ko martxoak 11n aurkitu zuen Max Wolfek Heidelbergetik. Bere behin-behineko izendapen zientifikoa 1918 DK zen."}
{"id": "116243", "revid": "119347", "url": "https://eu.wikipedia.org/wiki?curid=116243", "title": "Jos\u00e9 Luis Gonz\u00e1lez V\u00e1zquez", "text": "Jos\u00e9 Luis Gonz\u00e1lez V\u00e1zquez (Elgoibar, 1964ko abuztuaren 27a-) futbolari-ohi gipuzkoarra da, atezain postuan jokatuz.\nGaur egun atezainen entrenatzaile lana dauka eta Hercules CF taldean dabil, lehenago Xerez Club Deportivon postu beran ibili eta gero.\nAtezainaren ezaugarriak.\nGonzalez erreflexu bizkorreko atezaina zen eta ikusgarria izan ez arren oso segurua zen atepean.\nBitxikeriak.\n1993-1994 denboraldiko azken jardunaldian, Gonzalez Valentzia CFen zebilelarik eta Deportivo de La Coru\u00f1a izanik arerio, Lehen Mailako Ligako tituloa \"eman\" zion FC Barcelonari Deportivoko Djukic defentsak botatako penaltia gelditu ostean."}
{"id": "116244", "revid": "512", "url": "https://eu.wikipedia.org/wiki?curid=116244", "title": "891 Gunhild", "text": "891 Gunhild asteroide gerrikoan aurkitutako 891. asteroidearen izena da. 1918ko maiatzak 17an aurkitu zuen Max Wolfek Heidelbergetik. Bere behin-behineko izendapen zientifikoa 1918 DQ zen."}
{"id": "116245", "revid": "105290", "url": "https://eu.wikipedia.org/wiki?curid=116245", "title": "892 Seeligeria", "text": "892 Seeligeria asteroide gerrikoan aurkitutako 892. asteroidearen izena da. 1918ko maiatzak 31n aurkitu zuen Max Wolfek Heidelbergetik. Bere behin-behineko izendapen zientifikoa 1918 DR zen."}
{"id": "116246", "revid": "11977", "url": "https://eu.wikipedia.org/wiki?curid=116246", "title": "Jose Luis Gonzalez Vazquez", "text": ""}
{"id": "116247", "revid": "105290", "url": "https://eu.wikipedia.org/wiki?curid=116247", "title": "893 Leopoldina", "text": "893 Leopoldina asteroide gerrikoan aurkitutako 893. asteroidearen izena da. 1918ko maiatzak 31n aurkitu zuen Max Wolfek Heidelbergetik. Bere behin-behineko izendapen zientifikoa 1918 DS zen. Bere izena Leopoldina Alemaniar Zientzien Akademiagatik jasotzen du."}
{"id": "116248", "revid": "512", "url": "https://eu.wikipedia.org/wiki?curid=116248", "title": "894 Erda", "text": "894 Erda asteroide gerrikoan aurkitutako 894. asteroidearen izena da. 1918ko ekainak 4an aurkitu zuen Max Wolfek Heidelbergetik. Bere behin-behineko izendapen zientifikoa 1918 DT zen."}
{"id": "116249", "revid": "2241", "url": "https://eu.wikipedia.org/wiki?curid=116249", "title": "Jos\u00e9 Luis Gonz\u00e1lez (argipena)", "text": "Jos\u00e9 Luis Gonz\u00e1lez honako pertsonaiak izan daitezke:"}
{"id": "116250", "revid": "512", "url": "https://eu.wikipedia.org/wiki?curid=116250", "title": "895 Helio", "text": "895 Helio asteroide gerrikoan aurkitutako 895. asteroidearen izena da. 1918ko uztailak 11n aurkitu zuen Max Wolfek Heidelbergetik. Bere behin-behineko izendapen zientifikoa 1918 DU zen."}
{"id": "116251", "revid": "105290", "url": "https://eu.wikipedia.org/wiki?curid=116251", "title": "896 Sphinx", "text": "896 Sphinx asteroide gerrikoan aurkitutako 896. asteroidearen izena da. 1918ko abuztuak 1ean aurkitu zuen Max Wolfek Heidelbergetik. Bere behin-behineko izendapen zientifikoa 1918 DV zen."}
{"id": "116252", "revid": "11977", "url": "https://eu.wikipedia.org/wiki?curid=116252", "title": "Jose Luis Gonzalez (argipena)", "text": ""}
{"id": "116254", "revid": "78798", "url": "https://eu.wikipedia.org/wiki?curid=116254", "title": "Apolo asteroideak", "text": "Apolo asteroideak Lurretik hurbileko asteroide talde bat dira, euren izena 1862 Apollo asteroideagatik jasotzen dutenak, talde honetako aurkitutako lehen asteroidea izan zena. Karl Wilhelm Reinmuthek aurkitu zuen. Erdiardatz nagusia, Lurretik eguzkirako distantzia baino handiagoa dute (unitate astronomiko bat baino gehiagokoa), eta euren perihelioaren distantzia eguzkitik 1,017 unitate astronomiko baino gutxiagora dago.\nApolo asteroideen taldeko asteroiderik handiena 1866 Sysiphus da, 10 kilometroko diametroa duena.\nHona hemen zerrenda osoa:"}
{"id": "116257", "revid": "1545", "url": "https://eu.wikipedia.org/wiki?curid=116257", "title": "NGC 7000", "text": "NGC 7000 Cygnus konstelazioan, konstelazio honetako Deneb izeneko izarretik gertu dagoen igortze nebulosa bat da. Ipar Amerika Nebulosa izena ere jasotzen du. Erdiko eremu iluna Mexikoko Golkoa deitzen da, duela urte askotako plaka astronomiko batzuetan Lurreko toki horren antza baitzuen.\nNGC 7000 ilbetearen hainako eremu bat hartzen duen nebulosa handi bat da, baina bere azaleko distira baxuak ohi begi hutsez ikustea ezinezko egiten du. NGC 7000 eta gertu duen Pelikano Nebulosa edo IC 5070 hidrogeno ionizatuzko izarrarteko laino beraren zati dira, H II eremuarena alegia. Erdiko eremu iluna nebulosaren aurrean dagoen izarrarteko materialezko eremu oso dentso bat da, eta nebulosatik argia xurgatzen duena, honi bere forma bereizgarria emanez.\nEz da zehatz ezagutzen Lurretik ze distantziara dagoen NGC 7000 nebulosa, ezta argi igortzea eragiten duen hidrogenoaren ionizazioa eragiten duen izarra zein den ere. Iturriren batzuk dioten bezala, Deneb baldin bada nebulosa argiztatzen duen izarra, NGC 7000tik Lurrera dagoen distantzia 1.800 argi urtekoa izango litzateke."}
{"id": "116260", "revid": "119347", "url": "https://eu.wikipedia.org/wiki?curid=116260", "title": "Lau koloreen teorema", "text": "Lau koloreen teorema grafoak koloreztatzeko teorema bat da eta honek ondorengoa dio: \"eskualde auzokidez osaturiko edozein mapa, oso korapilatsua izanda ere, lau kolorez margo daiteke, aldameneko bi eskualdek beti kolore ezberdinak dituztela.\"\nHiru kolorerekin ordea, ezin da edozein mapa margotu. Bost kolorerekin berriz, bai, teorema frogatzeko errazagoa izanik.\nLau koloreen problema lehenengo aldiz Francis Guthriek planteatu zuen 1852. urtean. Planteatu eta mende bat igaro ostean, 1976. urtean, Kenneth Appelek eta Wolfgang Hakenek problema frogatu zuten konputagailu baten laguntzarekin.\nFrogapen eztabaidatua.\nLau koloreen teorema ordenagailu bidez frogatua izan da. Hala ere, matematikari batzuek ez dute frogapena onartzen eskuz pertsona batek egiaztatu ezin dituen xehetasun kopuru handia dela eta."}
{"id": "116261", "revid": "119347", "url": "https://eu.wikipedia.org/wiki?curid=116261", "title": "Mapa", "text": "Mapa bat eskualde bateko edozein aldagai irudikatzen duen adierazpen grafikoa da, normalean bi dimentsioko planoan. Hala ere, esferikoak izan daitezke munduko bolak bezala. Aldagai horiek mota askotakoak izan daitezke eta mapa mota definitzen dute. Mapa bat marrazterako edo interpretatzerako orduan, pertsona orok eskala kontuan hartu behar du.\nEzagutzen diren mapa zaharrenak zerua irudikatzen duten arren, lurraldea irudikatzen duten mapak dira ohikoena aspalditik. \"Mapa\" hitza latinetik dator, \"Mappa mundi\" elkarketatik, non \"mappa-ren\" esanahia 'zapia' den.\nHistoria.\nMapak giza asmakizun garrantzitsuenetariko bat izan dira urtetan zehar, gizakiei bidea emanez munduan zeharreko bideak eta nabigazioa azaltzeko. Labar-pinturetan eta harrietako grabatuetan azaltzen diren lehen mapak ahaztu gabe, antzinako Babilonian, Grezian eta Erroman, Txinan eta Indian sortzen dira lehen mapa zehatzak. Bi dimentsioko mapak dira ohikoenak, baina, Grezia klasikoaren aroan ere baziren hiru dimentsioko esferatan, globotan, proiektatutako mapak. \nMercatorren proiekzioa, Gerardus Mercator geografo flandestarrak garatua, asko erabili zen XX. mendearen bukaera arte lurraren bi dimentsioko proiekzio estandar gisa, proiekzio zehatzagoak egin ziren arte. Mercator izan zen, halaber, atlas kontzeptua, mapa-bilduma gisa, zabaldu zuen lehena. \nGeografia.\nKartografia esaten zaio mapa geografikoen elaborazioari, eta kartografoa horretan aritzen denari. Errepide mapak dira seguruena gaur egun gehien erabiltzen direnak, baina mota askotako mapak daude. \nMapa motak.\nMapa mota ugari daude irudikatutakoaren arabera:\nOhiko mapa guztiak mapa geografikoak dira, baina gaur egun hedaduraz bestelako mapak ere osatzen dira: garun-mapak, DNA mapak "}
{"id": "116262", "revid": "1545", "url": "https://eu.wikipedia.org/wiki?curid=116262", "title": "Polis Massa", "text": "Polis Massa Star Warseko unibertsoko fikziozko kolonia bat da. filmean agertzen da, sagako III. atala dena.\nPolis Massa merkataritza eta galaxiarteko bidaia ibilbide garrantzitsuenetatik aldenduta dago. Asteroide gerriko batek osatzen du.\nBiztanleak eta jatorrizko historia.\nPolis Massatarrak arraza estralurtar bitxi bat dira. Euren batez besteko altuera 1,40 metrokoa da. Galaxia osoan ezagunak eta errespetatuak dira mediku bezala duten ospeagatik. Hasiera batean arkeologo bezala iritsi ziren aurretik mundu bat izan zenaren suntsipena esploratzeko, baina denborarekin polis massatarrak egokitu eta erosotu egin ziren eta mendeak pasa ondoren suntsitutako planetako jatorrizko biztanleen ondorengo bezala hartu zuten euren burua.\nSithen mendekua.\nPolis massatarrak Jedien lagunak ziren eta Yoda maisua, Bail Organa senataria eta Padm\u00e9 Amidala zauritua eta Obi-Wan Kenobi maisua hartu zituzten denbora batez.\nNaboo planetako senataria zen Padm\u00e9 Amidala hemen hil zen bere seme-alaba bikiak ziren Luke Skywalker eta Leia Organa erditu ondoren, polis massatar mediku kualifikatuen eta hauen droideek bizi zedin egin zituzten ahalegin guztiak egin arren. Kolonia honetan jaso zituen Obi-Wan Kenobik bere lehen irakaspenak Qui-Gon Jinnen izpirituagandik.\nDarth Maul.\nObi-Wanen aurkako mendeku bila ari dela, Darth Maul Polis Massara iristen da. Mehatxu bat izan zen polis massatarrentzat, Obi-Wan Kenobi non zegoen esan behar izan ziotenak, eta hau jakin ondoren planeta utzi zuen Tatooine planetara abiatzeko. Ondoren polis massatarrak bakean bizi izan ziren.\nInperio Galaktikoa.\nPolis massatarrek jediak hartu eta urte betera, inkisitore inperial bat, zuzenean Enperadorearen aurrean erantzuten zuena eta indarra kontrolatzen zuena, Malorum izenekoa, Padm\u00e9ri eta honen semearen patuari buruzko pista bila iritsi zen. Baina Obi-Wan Kenobi jedi maisua orduan iritsi zen erditzearen datu oro ezkutatzeko. Handik gutxira Malorum ezer garrantzitsurik jakin gabe hil zen Ferus Olin jedi ohiaren esku Naboo planetan.\nPolis massatarrek hamasei urte beranduago, Yavineko gudua baino lehenxeago, eraso bortitz bat jasan zuten euren koloniak matxinada eta amu bat baino ez ziren Heriotzaren Izarraren gezurrezko plano batzuk hartu zituztenean. Darth Vaderrek berak eta bere 501 Legioak errebeldeekin amaitu zuten eta bertako biztanleria menderatu zuten, bere onera itzultzen denbora asko emango zuena."}
{"id": "116266", "revid": "6327", "url": "https://eu.wikipedia.org/wiki?curid=116266", "title": "Aldiri. Arkitektura eta Abar", "text": ""}
{"id": "116267", "revid": "1545", "url": "https://eu.wikipedia.org/wiki?curid=116267", "title": "Hipotentsio", "text": "Hipotentsioa presio arterialaren ezohiko jaitsiera da. Hau gaixotasun bat baino gehiago egoera fisiologiko bat bezala ulertzen da. Hipertentsioaren aurkakoa da.\nPresio arterial baxuegiak ehun eta organoetara ez dela odol nahikoa helduko esan nahi du. Presio hau oso baxua denean, zorabioak edota heriotza gerta daitezke.\nNerbio-sistema autonomoa da presio hau balio normaletan mantentzeaz arduratzen dena, nerbio-sistema sinpatikoak igo eta nerbio-sistema parasinpatikoak jaitsi egiten duenez, oreka bilatzea baitu helburu honek. Hala ere, ez du beti bere helburua lortzen eta kasu horietan hipotentsioa edo hipertentsioa agertuko da.\nHipotentsio ortostatiko edo jarrerazko hipotentsioa, pertsonak gorputzaren posizioa aldatzean agertzen den hipotentsioa da, normalean eserita egotetik zutitzen denean agertzen dena. Iragankorra izan ohi da eta gehienetan sendagaien erabilerarekin erlazionatuta egoten da.\nEragileak.\nHipotentsioa faktore desberdinek sortua izan daiteke:\nSintomak.\nHipotentsioak hainbat sintoma izaten ditu:"}
{"id": "116268", "revid": "1340", "url": "https://eu.wikipedia.org/wiki?curid=116268", "title": "La Tene kultura", "text": ""}
{"id": "116269", "revid": "1340", "url": "https://eu.wikipedia.org/wiki?curid=116269", "title": "Louis VI.a Frantziakoa", "text": ""}
{"id": "116270", "revid": "119347", "url": "https://eu.wikipedia.org/wiki?curid=116270", "title": "Antisorgailu", "text": "Kontrazepzio metodoak, metodo antisorgailuak edo, besterik gabe, antisorgailuak sexu harremanetan ernalkuntza eta haurdunaldia ekiditeko substantzia, aparatu edo metodoak dira. Planifikazioari eta antisorgailuen hornikuntza eta erabilerari planifikazio familiarra deitzen zaio. Sexu-hezkuntzak eta antisorgailuetara irisgarritasuna izateak nahigabeko haurdunaldiak gutxitzen ditu.\nMetodo antisorgailuak antzinako garaitatik erabili dira baina antisorgailu eraginkor eta seguruak XX.mendetik aurrera garatu ziren. Zenbait kulturek kontrazepzio metodoak gaitzetsi eta debekatu egiten dituzte.\nAntisorgailuak zenbait taldetan bereiz daitezke, hala nola, hesi metodoak (preserbatiboa esaterako), eragile kimiko edo hormonalak (pilula antisorgailua, esaterako) eta kontrazepzio naturala (Ogino metodoa, esaterako).\nEraginkortasun handiena duen metodoa, abstinentziaren atzetik, esterilizazioa da (basektomia gizonen kasuan eta tronpen lotura emakumeen kasuan), hau ordea iraukorra da. Ondoren, eraginkorrenak umetoki barneko gailuak (DIUa) eta azal azpiko antisorgailuak dira. Hauen atzetik antisorgailu hormonalak dira eraginkorrenak, hala nola, pilula antosorgailuak, partxea eta baginako eraztuna. Eraginkortasun gutxiago dute kontrazepzio naturalak eta hesi metodoek. Azken hauek dira, ordea, sexu harremanen bidez transmititzen diren gaixotasunak ekiditeko egokienak.\nEmergentziazko metodoek, adibidez hurrengo eguneko pilulak, babesik gabeko harreman baten ondoren haurdunaldia saihestu dezakete (lehen 72 eta 120 ordu artean).\nMetodoak.\nEsterilizazio-metodoak.\nEsterilizazioa modu iraunkor eta itzuliezin batean ugalkortasuna eragozteko tekniken multzoa da, kirurgikoak nahiz kimikoak. Gizonen kasuan, basektomia da egun esterilizatzeko modurik ohikoena; emakumeen kasuan, tronpen lotura da ohiko teknika.\nHesi-metodoak.\nHesi bidezko antisorgailuek espermatozoideak aluan barneratu eta umetokira heltzea eragozten dute, gailu fisiko baten bitartez. Gailu hauek biltzen dira hesi metodoetan: kondoia, preserbatibo femeninoa eta diafragma. Aipatu behar da metodo horietatik bik (kondoiak eta preserbatibo femeninoak) haurdunaldiak saihesteko ez ezik, sexu harremanen bidez transmititzen diren gaixotasunak (HIESa, sifilia, esaterako) ekiditeko ere balio dutela.\nKondoia.\nKondoia edo preserbatibo maskulinoa zakilean jartzen den latex edo plastikozko zorro bat da, puntan isurirako lekua uzten duena. Zakila kondoi barruan sartuz, espermatozoideak emakumearen baginan sartzea eragozten da, eta, horrela, obulua ezin da ernaldu. Haurdunaldia ekiditeaz gainera, sexu harremanen bidez kutsa daitezkeen gaixotasunak ere ekiditen ditu . Antisorgailu gisa, %98ko eraginkortasun tasa du (hau da, erabiltzen den kasu guztietatik %2etan bakarrik egiten du huts), betiere modu egokian erabiltzen bada. Modu desegokian erabiliz gero, eraginkortasun-tasa txikiagoa da.Kondoiak plastizkozko zorroetan sarturik saltzen dira banaka (kalean izaten diren \"vending\" makinetan batik bat), zein unitate batzuetako kaxetan. Prezioa 0.5\u20ac-1\u20ac tartean izaten da, kaxetan edo banaka erosiz gero.\nKondoia behar bezala erabiltzeko, aholku hauek jarraitu behar dira:\nGehien erabiltzen den antisorgailuetako bat da. Izan ere, Espainian, ikasleen %74ak kondoia erabiltzen dutela erakusten duten inkestak egin dira. Gazteen artean eta harreman finkorik ez duten bikoteetarako gomendatzen da bereziki, antisorgailua izateaz gainera, bikotekideak kutsa ditzakeen gaixotasunak ekiditen dituelako.\nEmakumeen preserbatiboa.\nEmakumeen preserbatiboa poliuretanozko zorro bat da, kondoia baino zabalagoa, eta baginan sartzen da . Bi uztai txiki ditu muturretan, alde batetik itxia eta bestetik irekia. Alde itxitik sartzen da baginara sexu harremana izan aurretik. Baginan sexu-harremana izan baino 8 ordu lehenago ere sar daiteke. Ordu kopuru bat igaro ondoren, sexu harremana izan ala ez, preserbatiboa atera eta bota egin behar da. Sexu-lubrifikatzaileekin batera ere erabil daiteke, poliuretanozkoa baita. Zentzu horretan, latexezkoa ez denez, ez dago alergia sortzeko arriskurik. Ondo erabiliz gero, bere eraginkortasuna kondoi arruntaren antzekoa da.\nEragozpen gisa, egoki erabiltzeko praktika eta esperientzia eskatzen duen antisorgailua da. Gainera, alutik zertxobait kanpora ateratzen denez, emakumearen kasuan sexu-harremaneko plazera murriztu dezake. Kondoia baino garestiagoa da, eta botiketan bakarrik saltzen da. Faktore hauek guztiak direla eta, ez da asko erabiltzen. Hain zuzen, antisorgailuak erabiltzen dituzten emakumeen %1ak soilik erabiltzen du metodo hau.\nDiafragma.\nDiafragma latexez estalita dagoen uztai elastiko bat da, baginaren buruan sartzen dena, eta espermatozoideak umetokira sartzea eragozten du. Espermizida batekin batera erabili ohi da. Koitoa baino lehen sartu behar da baginara, espermizidarekin bustita. Ginekologo baten ardurapean eskuratu eta erabili behar da, besteak beste emakumearen baginara tamainaz egokitzen den diafragma behar baita. Koitoa ondoren, 6 orduz eduki behar da baginan, espermatozoide guztiak hil arte, eta ondoren atera eta garbitu egin behar da, berriro erabili ahal izateko.\nMetodo eraginkorra da haurdunaldia prebenitzeko, baina ez du babesten sexu-transmisiozko gaixotasunetatik (gonorrea, sifilia, HIESa...).\nBaginako esponja.\nHesi-metodoen barruan sartzen da baina metodo kimiko bat dela ere esan daiteke. Esponja sintetiko bat da, baginan sartu ondoren espermizida askatzen duena. 5 zentimetrokodiametroa du gutxi gorabehera. Baginara modu egokian sartu ondoren, 24 ordutarako antisorgailu moduan funtzionatzen du, espermatozoideak akabatuz. Esponjak hesi moduan ere funtzionatzen du. Koitoa burutu ondoren, 6 orduz eduki behar da baginan, espermatozoideak guztiz ezabatzeko, baina 30 ordu baino lehen erretiratu egin behar da. Eraginkortasuna %70-%80 ingurukoa da. Beraz, ez da metodo antisorgailu fidagarria, kondoiaren aldean batez ere. Gainera, ez ditu sexu-transmisiozko gaixotasunak ekiditen.\nMetodo hormonalak.\nMetodo hormonalek haurdunaldia hormonen bidez ekiditen dute, emakumeak tresna ezberdinen bidez jasotzen dituelarik. Gailu hauek erabiltzen dira metodo hormonaletan: pilula antisorgailua, baginako eraztuna, partxe antisorgailua, azal azpiko antisorgailua eta DIUa, besteak beste.\nGarrantzitsua da kontuan izatea metodo hauek ez dutela sexu bidez transmititzen diren gaixotasunetatik babesten.\nGainera, metodo hauek mediku batek preskribitu eta kontrolatu behar izaten ditu, hormonek gorputzean eragiten dituzten aldaketen jarraipena egiteko. Hain zuzen, sintoma ezberdinak eragin ditzakete antisorgailu hormonalek, adibidez: loditasuna, goragalea, bularretako mina eta tentsioa, hilekoaren zikloak gutxitzea, hilekoa desgaraian izatea, dismenorrea, metrorragiak eta beheko gorputz adarretako edema, besteak beste. Gainera, antisorgailu hauek hartu eta lehen aldiz depresioa diagnostikatzearen arteko erlazioa erakutsi dute ikerketa batzuk, bereziki 15 eta 19 urte arteko gazteen artean (batez ere progesterona hutsa duen pilulekin). \nAlbo-ondorio posible horiengatik da beharrezkoa medikuarekin jarraipena egitea eta antisorgailu hauen argibide orria ondo irakurtzea.\nPilula antisorgailua.\nPilula antisorgailua emakumeek erabiltzen duten aho bidezko antisorgailu bat da. Emakumearen hormona zikloan du eragina, eta haurdunaldia ekiditen du. Eraginkortasun handiko antisorgailua da pilula (obulazioa galarazten du) eta gaur egun iraganean baino bigarren mailako ondorio gutxiago ditu. Gainera, hilerokoa erregulatzeko eta honek sortzen dituen min eta ondoezak arintzeko ere balio dute pilulek, beti ere medikuak horrela gomendatzen badu. Ez du ordea sexu bidezko gaixotasunengandik babesten.\nBi motatako pilulak daude: pilula konbinatua (estrogenoak eta progesterona dituena) eta gestageno-pilula edo mini-pilula (hormona bakarra duena). Sustantziak odolaren bitartez gorputz osoan zehar zabaltzen dira eta ez diete uzten obulutegiei obulurik sortzen. Badira pilula batzuk antisorgailu gisa erabiltzen direnak eta gainera hilerokoa gutxiagotan izatea eta honek min gutxiago izatea eragiten dutenak. Adibidez, hilekoak urtean lau alditara pasatzeko aukera eskaintzen duen Seasonique antisorgailua merkaturatu da. Medikuak preskribitu eta kontrolatu behar du metodo hau, eta emakume batzuk dituzten gaixotasunen arabera ezin dituzte erabili.\nPilula egunero hartu behar da, ordu berean eta jarraian, atseden egunik gabe.\nBaginako eraztuna.\nBaginako eraztuna 5 zentrimetroko diametroa duen plastikozko eraztun bat da, emakumearen baginan sartzen dena. Etileno-binil azetano polimeroaz osatuta dago eta iraupen luzeko metodoa da. Pilula antisorgailuaren antzera lan egiten du, obulazioa galaraziz. Eraztuna hiru astez eraman behar da jarrita eta laugarren astean, eraztuna kendutakoan, hilekoa. Eraztunak ezin dira berrerabili.\nEraztunaren eraginkortasuna pildora antisorgailuaren antzekoa da baina honek ere ez du sexu bidezko gaixotasunengandik babesten. Eraztuna bagina barruan egoten da sexu harremanak izatean eta normalean ez da nabaritzen.\nPartxe antisorgailua.\nHaurdunaldia ekiditen duen antisorgailu honek emakumearen azalak (epidermisak) jasotzen dituen hormona batzuk askatzen ditu, hauek azaletik zirkulaziora pasaz. Tratamenduak hiru aste irauten du, astean behin (egun berdinean beti) aldatuz eta laugarrenean ez da jarri behar, aste horretan hilekoa jaisten da.\nPartxearen eraginkortasuna pildora antisorgailuaren antzekoa da baina honek ere ez du sexu bidezko gaixotasunengandik babesten, gainera, medikuaren gomendioak jarraitu behar dira eta berak presbribitu eta kontrolatu behar du.\nAzal azpiko antisorgailuak.\nAzal azpian jartzen diren inplanteak dira, normalean beso azalaren azpian, eta ez dira nabaritzen normalean. Inplante horiek hormonak askatzen dituzte eta horiek ekiditen dute haurdunaldia. 2018rako 16 urtetarako balioko duen txip bat merkaturatu nahi dute, erabiltzaileak nahi duenean aktibatu eta desaktibatu dezakena.\nEzinbestekoa da aditu batek jartzea eta kentzea eta denbora ezberdinez eraman daitezke. Inplante hauen eraginkortasuna oso altua da baina honek ere ez du sexu bidezko gaixotasunengandik babesten. \nDIU.\nDIUa emakumearentzako antisorgailu iraunkor bat da, plastikoz (polietilenoa) eta metalez (batez ere kobrea) egindakoa. Emakumearen uteroan ginekologoak jarri beharreko gailu bat da, jarri ondoren sustantzia kimikoak askatzen dituena urteetan zehar, ernalkuntza ekidinez. Normalean, ez zaie gomendatzen haurdunaldirik izan ez duen emakumeei. Ez ditu sexu transmisiozko gaixotasunak ekiditen.\nMetodo naturalak.\nMetodo artifizialen aldean gorputzean objektu eta substantzia arrotzak ez sartzea eta prozesu biologikoak ez aldaraztea aipatzen dira metodo hauen abantailen artean. Metodo merkeak dira, gainera. Beraien eraginkortasuna, ordea, ez da beste metodoen bezain altua. Gainera, ez dute babesten, ez sexu-transmisiozko gaixotasunetatik, ezta GIB/hiesetik ere.\nHilekoaren zikloan oinarritutako metodoak.\nEmakumeen hilekoaren zikloa aztertzean oinarritzen dira. Izan ere, ziklo horretan zehar (batezbeste 28 egun irauten dituena) egun jakin batzuetan baino ez da ugalkorra emakumearen gorputza, zehazkiago obulazioaren ondorengo hiru egunetan gutxi gorabehera eta obulazioaren aurretik. Aldi hori zehazteko, hainbat metodo garatu dira:\nMetodo hauetan guztietan, ordea, ernalkuntza ekiditeko abstinentzia garaiak zehatz bete behar dira eta sexu-orientatzaile edo ginekologo baten aholkuak jarraitzea gomendatzen da.\nAbstinentzia.\nSexu-harremanak ez burutzea erabakitzen denean gertatzen da sexu-abstinentzia. Abstinentzia egoeretan ezinezkoa da haurdun geratzea. Dena den, metodo antisorgailu gisa, zaila da kontrolatzen, sexurako gogoa edozein unetan sortu eta abstinentzia-erabakiari kasurik ez egitea gerta daitekeelako. Horregatik, abstinentzia erabakitzen denean ere, komeni da kondoia edo beste antisorgailu bat prest izatea.\nSarpenik gabeko harremanak.\nZakila baginara sartzen ez den harremanetan, oso txikia da ernalkuntza gertatzeko probabilitatea, eta isurtzea aluaren inguruan egiten denean bakarrik gerta daiteke. Sarpenik gabeko sexu-harreman hauetan cunnilingus, felazioa eta koito anala biltzen dira.\nCoitus interruptus.\nCoitus interruptus edo atzera martxa egiten dela esaten da sexu harremanean zehar zakila isurtzea gertatu baino lehenago baginatik ateratzen denean. Fidagarritasun eskaseko metodoa da, eta ez ditu ekiditen sexu transmisiozko gaixotasunak. Espainian, ikasleen %11,7ak erabiltzen du metodo hau, 2012ko ikerketa baten arabera.\nMetodo bikoitza.\nMetodo bikoitza mota ezberdinetako bi antisorgailu edo gehiago batera erabiltzea da. Gehienetan kondoia (bai maskulinoa edo femeninoa) metodo hormonal edo natural batekin konbinatzen da, bai haurdunaldia eta baita sexu transmisioko gaixotasunak ekiditeko.\nHaurdunaldia arrazoizko kezka bat denean, adibidez nerabezaroan, metodo bikoitza erabiltzea gobendatzen dute zientzialarien elkarteek. Izan ere, emaitza onak atzeman dituzte Europako zenbait herrialdeetan metodo bikoitzaren bidez aurrez erabaki gabeko haurdunaldiak eta sexu transmisioko gaixotasunak gutxitzeko.\nEmergentziazko metodoak.\nMetodo hau, biharamuneko pilula bezala ezaguna, emergentziako medikamentu bat da eta ez da ohiko antisorgailu bezala erabili behar. Antisorgailurik erabili ez denean edo hauek gaizki erabili edo akatsa izan dutenean erabiltzen da haurdunaldia ekiditeko. Pilula hau ahalik eta azkarren hartu behar da, haurdunaldi arriskua sortu duen harreman sexuala izan eta hurrengo 72 orduak baino lehen gehienez ere. Bere eraginkortasun handiena lehen 24 orduetan dauka. Pilula bakar bat hartu behar da eta Euskal Herrian Osakidetzaren Osasun eta Larrialdi Zentroetan doakoa da eta farmazietan ere eros daiteke.\nEmergentziazko pilula hauek sor ditzaketen albo-ondorioak asko izan daitezke eta kasu batzuetan larriak, sarri hartzen badira.\nEraginkortasuna.\nMetodo antisorgailuen eraginkortasuna, ehuneko gisa adierazia, Pearlen indizea erabiliz kalkulatzen da eta antisorgailu bakoitza urtebete oso batean zehar erabiliz gero, haurdun suertatzeko aukerak adierazten ditu. Eraginkortasun handiena duen metodoa, abstinentziaren atzetik, esterilizazioa da (basektomia gizonen kasuan eta tronpen lotura emakumeen kasuan). Ondoren, eraginkorrenak umetoki barneko gailuak (DIUa) eta azal azpiko antisorgailuak dira. Hauen atzetik antisorgailu hormonalak dira eraginkorrenak, hala nola, pilula antosorgailuak, partxea eta baginako eraztuna. Eraginkortasun gutxiago dute hesi metodoek eta kontrazepzio naturalak. \nEragina osasunean eta finantzetan.\nAzken 40 urteotan, ia bikoiztu egin da kontrazepzio metodoak erabiltzen dituzten emakumeen kopurua munduan. Nazio Batuen Ekonomia eta Gizarte Gaietarako Sailaren datu berrienen arabera, gaur egun bikotean bizi direnen %64k kontrolatzen dute euren ugalketa; 1970ean, %36 baino ez ziren.\nLehen munduan gehien erabiltzen diren metodoak kondoiak eta antisorgailu hormonalak dira. Bigarren ta hirugarren munduan, aldiz, emakumeen esterilizazioa, DIUa, antisorgailu homonalak, kondoiak eta gizonezkoen esterilizazioa dira erabilienak, ordena horretan.2012rako, emakume ugalkorren %57ak haurdunaldia ekidin nahi zuen (1520 milioitik 867 milioi emakumek). Hala ere, 222 milioi emakumek ez dute antisorgailuetara irisgarritasunik (hautako 53 milioi Afrikan daude eta 97 milioi Asian). Irisgarritasun honen falta hainbat arrazoik sortzen dute, besteak beste, pobreziak edo estatu askok zenbait antisorgailu debekatu edo mugatzen dituztela arazo politiko eta erlijiosoengatik.\nHonek eragin handia du gizartean, hain zuzen, planifikatu gabeko 54 milioi haurdunaldi gertatzen dira urtean eta 80.000 amatasun heriotza. Afrikan, adibidez, eragindako abortua legez kanpokoa izanik leku askotan, emakumeek beharrezko segurtasun neurririk gabeko abortu hornitzaileetara jotzen dute, horrek sortzen dituen arriskuekin.\nAntisorgailuen erabilerak garapen bidean dauden herrialdeetako amatasun heriotzak %40 gutxitu dituela estimatzen da (2008an 270.000 heriotza prebenitu zirela estimatzen da). Planifikazio familiarraren beharra duten guztiak antisorgailuetara irisgarritasuna izan ezkero amatasun heriotzen %70a prebenituko zela kalkulatzen da.Onura hauek lortzearen arrazoiak nahigabeko haurdunaldiek sortzen dituzten segurtasunik gabeko abortuak eta arrisku handiko haurdunaldiak ekiditea da, antisorgailuen bidez. Gainera, planifikazio familiarrak eta antisorgailuen erabilerak bi haurdunaldiren arteko tartea luzatzeko balio dute, haurren biziraupena luzatuz garapen bidean dauden lurraldetan.\nNerabeen haurdunaldiek, oso gazteak direnean, arrisku gehiago izaten dituzte, hala nola, jaiotza goiztiarra edota pisu gutxiko haur jaioberriak. Estatu Batuetan 15 eta 19 urte arteko nerabeen haurdunaldien %82a planifikatu gabe gertatzen dira. 2010eko inkesta baten arabera, Euskal Autonomia Erkidegoko gazteen ia erdiak pentsatu izan du haurdun geratu direla eta %37k biharamuneko pilula hartu dute. Sexualitate hezkuntza egokia eta antisorgailuetara irisgarritasuna izatea oso eraginkorrak dira nahigabeko haurdunaldi hauek gutxitzeko.\nFinantzei dagokionez ere, jaiotza kontrolak garapen ekonomikoa hobetzen du, haur gutxiago daudelako menpean eta emakumeek lan-munduan parte-hartzeko aukera gehiago dituztelako. Planifikazio familiarra, antisorgailuen erabileraren bidez, gastuen eraginkortasun handienetakoa duen osasun kontu-hartzea da. Gai honetara bideratutako dolar bakoitzeko bi eta sei dolar artean aurrezten direla kalkulatu da, Nazio Batuen ikerketa baten arabera.\nAurrezki hauek nahigabeko haurdunaldiak eta sexu-transmisiozko gaixotasunak ekiditetik sortzen dira, horiek eragiten dituzten gastuak saihestuz.Hain zuzen, haurdunaldi, erditze eta jaioberri baten kostu medikoa, Estatu Batuetan, 21.000 dolar dira batez beste erditze baginal batekin eta 31.000 dolar zesarea batekin. Munduko beste estatu gehienetan kostu hauek aipatutako zifren erdia baino gutxiago dira.\nHistoria.\nHistoria goiztiarra.\nEbers-en papiro egiptoarrak (K.a.1550 urtea) eta Kahun-en papiroak (K.a. 1850) jaiotza-kontrolaren deskripzio dokumentatu zaharrenetakoak dituzte: eztiaren eta akazia hostoen erabilera, bagina barruan sartuta semena blokeatzeko . Uste da Antzinako Grezian silfioa erabiltzen zela antisorgailu gisa eta bere eraginkortasuna eta egokitasuna zela era bere deasgerpenera arte ekoiztu zela.\nErdi Aroko Europan haurdunaldia gelditzeko edozein saiaketa immorala kontsideratzen zen Eliza Katolikoaren aurrean. Hala ere, uste da emakumeen hainbat metodo erabiltzen zituztela kontrazepziorako, hala nola, coitus interruptusa edo lirioaren edo bortusaiaren sustraiaren sartzea baginan. Aurkitutako kondoi zaharrenak Dudley gazteluko (Erresuma Batua) hondakinetan aurkitu ziren eta 1640 urtekoak direla uste da. Kondoi hauek animalien hesteekin egiten ziren eta ziurrenik sexu bidez trasmititzen diren gaixotasunetatik babesteko erabili ziren Ingalaterrako Iraultzan. Casanova-k, XVIII.mendeko italiarrak, arkume azalarekin egindako estalki bat deskribatu zuen, haurdunaldia ekiditeko erabiltzen zena. Hala ere, kondoien erabilera XX.mendean zabaldu zen, hauen irisgarritasuna hobetu zenean.\nJaiotza-kontrolaren mugimendua.\nJaiotza-kontrolaren mugimendua XIX.mendean eta XX.mendearen hasieran garatu zen.Thomas Malthus-en ideietan oinarrituta 1977an Malthusiar Liga sortu zen Erresuna Batuan eta honen helburua gizarteari familia planifikazioaren garrantzia helaraztea zen, baita jaiotza-kontrola sustatzeagatik zeuden zigorrak kentzea ere. Hain zuzen, liga hau Annie Besant eta Charles Bradlaugh-en aurkako epaiketa geratzen ari zenean sortu zen, hauek hainbat kontrazepzio metodo publikatzeagatik prozesatu zituztenean.\nEstatu Batuetan, \"jaiotza-kontrola\" kontzeptua hedatu zuten 1914an Margaret Sanger eta Otto Bobsein-ek. Garai horretan, Comstock arauarekin, debekatuta zegoen jaiotza-kontrolari buruzko ingormazioa helaraztea eta Erresuma Batura alde egin behar izan zuten. 1915ean berriro Estatu Batuetara itzuli eta Sanger-rek jaiotza-kontrolerako klinika bat ireki zuen, hamaika egun ostean itxi ziotena, bere atxiloketarekin batera. Atxiloketa eta epaiketa honek jaiotza-kontrolaren aldeko aktibismoa piztu zuen Estatu Batuetan.\nLehen jaiotze-kontrol klinika iraunkorra Erresuma Natuan ireki zuen Marie Stopes-ek 1921an, Liga Mathusiarrarekin batera.Urte horretan bertan Sanger-rek Estatu Batuetako Jaiotze-Kontrol Liga sortu zuen. 1920ko hamarkadan bi emakume hauek, beste emakume feminista batzuekin batera, paper garrantzitsu bat izan zuten sexualitatearen inguruko tabuak suntsitzen. 1930ko apirilean, Erresuma Batuan ospatu zen Jaiotze-Kontrolaren Biltzarrean, 700 ordezkari bildu ziren eta gai hau, abortuarekin batera, esfera politikora eramatea lortu zuten. Hiru hilabete ostean, Erresuma Batuko Osasun Ministerioak jaiotze-kontrolari buruzko informazioa helaraztea baimendu zien tokian-tokiko botereei.\n1936an gorte estatubarruarrek adierazi zuten pertsonen osasuna bermatzeko antisorgailuak preskribatzea ez zela legez kanpokoa Comstock legearen arabera. Hurrengo urtean, estatu horretan egindako inkesta batek erakutsi zuen gizartearen %71 antisorgailuen erabileraren alde zegoela.1938an 347 jaiotza-kontrol klinika zeuden martxan Estatu Batuetan, nahiz eta hauen promozioa egitea oraindik legez kanpokoa zen. \nGizartea eta kultura.\nLegezkotasuna.\nGiza Eskubideen hitzarmenetan zehazten da gobernu gehienek antisorgailuen inguruko informazioa eta jaiotze-kontrol zerbitzua eskaini behar dituztela.Hitzarmen hauen arabera, estatu hauek gobernu plangintzetan txertatu behar dituzte planifikazio familiarreko zerbitzuak, antisorgailuen irisgarritasunean kalte egiten duen lege oro kendu behar dute, antisorgailu metodo ezberdinetara irisgarritasuna bermatu (emergentziazko metodoak barne), hauen hornitzaileak kalitatezkoak direla eta prezioa egokia dela (jendearen erosteko ahalmenaren arabera) bermatu behar dute.\n2010ean Nazio Batuen Erakundeak \"Every Woman Every Child\" mugimendua martxan jarri zuen, emakumeen antisorgalu beharren estalduraren aurrerapena ebaluatzeko. Mugimendu honek helburu gisa jarri du 2020 urterako 120 milioi emakumek erabiltzea antisorgailu metodo modernoren bat, mundu mailako 69 estatu pobreenen artean. Gainera, kontrazepzio metodoren baten bila dabilen neskatilen kontrako diskriminazioa erauzi nahi dute.\nErlijioa.\nAntisorgailuen inguruko iritzi etikoan ezberdintasun nabarmenak daude erlijio batetik bestera. Ofizialki eliza katolikoak familiaren planifikazio naturala soilik onartzen du, nahiz eta katoliko askok antisorgailu modernoak onartu eta erabili. Protestanteen artean askotariko iritziak daude, antisorgailu guztiak ukatzetik denak onartzera arte. Judaismoan ere antzekoa geratzen da. Hinduistek antisorgailu natural zein artifizialak onartzen dituzte. Budisten ohiko iritzia da kontrazepzioa onargarria dela baina behin ernalketa gertatutakoan esku hartzea ez. Islamean antisorgailuak onartuta daude, hauek ez badute osasuna arriskuan jartzen.\nMunduko Kontrazepzioaren Eguna.\n2007tik irailaren 26an, Munduko Kontrazepzioaren Eguna ospatzen da, sexu hezkuntza hobetu eta jaiotza kontrolaren kontzientzia sortzeko. Egun honen ikuspegia \"mundu bat non haurdunaldi denak desiratuak diren\" da eta hainbat gobernu eta Gobernuz Kanpoko Erakundek babesten dute.\nOkerreko ideiak.\nHaurdunaldiaren eta sexu-harremanen inguruko hainbat okerreko ideia daude. Adibidez, emakumeek lehenengo sexu harremanean ere gelditu daitezke haurdun, eta edozein sexu jarreratan. Posible da, nahiz eta aukera gutxi egon, menstruazio egunetan haurdun gelditzea. Sexu harremana eta gero bagina-dutxa bat egitea ez da eraginkorra kontrazepzio metodo gira. Gainera, hainbat osasun arazorekin erlazionatzen da eta ez da gomendagarria hau egitea.\nIkerketak.\nEmakumeak.\nEmakumeen antisorgailuen inguruan egiten diren ikerketa gehienak gaur egun dauden antisorgailuen eraginkortasuna handitzera zuzentzen dira. Baita gaur egungo antisorgailuen albo-ondorioak gutxitzera ere, metodo hormonalen kasuan. Neurri txikiago batean metodo berrien ikerketa egiten da.\n2002an Estatu Batuetan Essure izeneko antisorgailu bat sortu eta merkaturatu zen. Essure umetoki-tronpetan kokatzen den gailu bat da, kirurgia gabe. Gailu honek hantura eragiten du tronpetan, espermatozoideak igarotzea sahiestuz. Eragiten duten hantura hau atzeraezinda da, beraz, esterilizazio metodo bat dela esan daiteke, tronpen loturak dakarren kirurgia eta prezio altua sahiestuz.Antisorgailu hau 2017an debekatu zen, sortzen zituen albo-ondorioengatik. Mundu mailan milioi bat emakumek gailu hau jarrita daukatela estimatzen da, horietatik %60a Ameriketako Estatu Batuetan, 80.000 emakume Espainian. Horietatik milaka emakumek gailu hau kentzeko kirurgiara jo behar izan dute albo-ondorioetatik ihesi eta kasu batzuetan umetokia erauzi behar izan da. Espainian elkarte bat sortu da antisorgailu honek kaltetuei laguntzeko.\nGizonak.\nGizonezkoek merkaturatzen diren bi antisorgailu posible dituzte: kondoia edo basektomia. Kontuan izanda gizonek egunero daukatela haurdunaldi bat eragiteko aukera eta emakumeek hileko egun zehatz batzuetan bakarrik, ikertzaileek urteak daramatzate gizonezkoentzako antisorgailu berriak sortu nahian. Metodo hormonalekin eta ez-hormonalekin saihatu dira, baina dira merkatura iritsi. Metodo ez hormonaletan bi bide hari dira jarraitzen gehienbat, alde batetik basektomia itzulgarria eta bestetik botika sintetikoen bitartez. \nIkerketa gehienak, ordea, metodo hormonaletan jartzen dute gogoa, hain zuzen, pilula antisorgailuetan. Ikerketa ugari ari dira egiten pilula hauek sortzeko baina oraindik ez da lortu hauetako batek saio klinikoak gainditzea. Gain zuzen, saio kiliniko hauek ez dira gainditzen antisorgailu hauek eragin ditzakeen albo ondorioengatik, nahiz eta ez diren emakumeen pilulek sortzen dituztenak baino larriagoak. Hain zuzen, emakumeen pilulek baino albo-ondorio leunagoak erakutsi dituzte frogek."}
{"id": "116271", "revid": "448", "url": "https://eu.wikipedia.org/wiki?curid=116271", "title": "Coitus interruptus", "text": "Coitus interruptus (hitzez hitz, latinez, \u00abkoito etena\u00bb) edo atzerakoa izeneko metodo antisorgailuan, sexu harreman batean zehar zakila isurtzea gertatu baino lehenago ateratzen da baginatik, haurdunaldia ekiditeko asmoz. Fidagarritasun txikiko metodo antisorgailua da, eta gainera ez du saihesten sexu transmisiozko gaixotasunak kutsatzea.\nHistoria.\n\"Coitus interruptus\"aren erabilera dokumentaturik zaharrena haurdunaldia ekiditeko Onanen kondairan agertzenda, Toran. Testu hau orain dela 2.500 urte inguru idatzi zela uste da. Antzinako Grezia eta Antzinako Erroman familia txikiak nahiago zituzten, eta haurdunaldiak ekiditeko hainbat metodo erabiltzen zituzten. Historialarien ustez, metodorik ohikoena \"coitus interruptusa\" zen. Hala ere, gizarte hauentzat emakumearen ardura zen jaiotza-kontrola, eta ondo dokumentaturik dauden antisorgailu bakarrak pesarioak eta eraginik ez zuten amuletoak ziren.\nErromako Inperioaren gainbeheraren ondotik, V. mendean, Europan antisorgailuak erabiltzeari utzi zitzaion. Pesarioak ez dira berriro ere XV. mendera arte egertzen dokumentazioan.\nXVIII. mendean, metodo modernoak garatu artean, Europan oso metodo ohikoa zen haurdunaldia ekiditen saiatzeko, baita Ipar Amerikan zein munduko beste leku batzuetan ere."}
{"id": "116272", "revid": "1340", "url": "https://eu.wikipedia.org/wiki?curid=116272", "title": "Napoleon I.a Frantziakoa", "text": ""}
{"id": "116273", "revid": "1545", "url": "https://eu.wikipedia.org/wiki?curid=116273", "title": "Ferus Olin", "text": "Ferus Olin Star Warseko fikziozko unibertsoko pertsonaia bat da, Jude Watsonen \"Jedi Quest\" eta \"The Last of the Jedi\" gazteentzako liburu sailetan agertzen dena.\nJedi Quest.\nSiri Tachiren padawana izan zen, baina Jedi Ordenari eta bere Jedi entrenamenduari uko egin zien Anakin Skywalkerrek bere lagun Tru Velden argi sableari buruzko informazio garrantzitsua nahita ezkutatu zuela susmatzen baitzuen, Tru Veldek borrokan huts egin zezakeela jakinda. Honen ondorioz Darra Thel-Tanis izeneko emakume padawan bat hil zen. Ferus gertatutakoaren arduradun bezala sentitu zen, berak berreskuratu baitzuen bere lagun Truren sablea eta ezkutuan mantendu baitzuen, maisua eta padawaren arteko arau hauste bat suposatzen zuena.\nFerus Anakinekin zuen etsaitasunagatik zen ezaguna, eta Obi-Wan Kenobiri Anakini buruz abisatzen lehena izan zen. Anakinen dohain handiek nahigabea eta segurtasun falta ezkutatzen zutela sentitu zuen. Ferusek ere bazituen botere ikusgarriak eta indarraren domeinua eta horrek Anakin jeloskor jartzen zuen sarri, bereziki Obi-Wanek edo Jedi Ordeneko beste maisu batzuek laudorioztatzen zutenean.\nThe Last of the Jedi.\nOrdena utzi ondoren Ferus bere lagun Roan Landsekin elkartu zen eta negozio ezberdinak abiarazi zituzten. Biak ofizialak izatera iritsi ziren Errepublika Galaktikoaren armadan Klon Gerretan. Obi-Wanek Sithen mendekuan deskribatutako gertaeren ondoren aurkitu zuen eta Roan erreskatatzen lagundu zion, armada inperialak preso hartu zuena biak gobernuaren aurka egoteagatik.\nFerusek orduan Darth Vaderrek eginiko Jedi garbiketaren bizirauleak bilatzea erabaki zuen Boba Fettengandik Obi-Wanekin eta Trever izeneko mutil batekin ihes egin ondoren. Behin base bezala erabiltzeko moduko asteroide mugikor bat aurkitu ondoren Obi-Wanen antzinako lagun bat aurkitu zuen, Garen Muln izenekoa Illumeko leize-zuloetan, honengandik beste argi sable bat jaso zuen. Orduan Kenobigandik banandu zen, jada benetako Jedi bat zela esan ziona.\nOndoren Fay-Tor emakume jediaren bila joan zen, Coruscant planetan preso zegoela uste zena. Aurkitu egin zuen, izena Solacegatik aldatu zuen. Solace, Ferus eta Trever Jedi tenplura itzuli ziren han zeuden argi sableak berreskuratzeko, baina tranpa bat zen eta Ferus harrapatua izan zen.\nGartzelatik beste preso bati esker ihes egin zuen eta espazioan bildu zen Solacekin eta Treverrekin Naboora bidaiatzeko. Han Malorum inkisitorearekin amaitu zuen, bere taldea eta Kenobi eta Jedien sekretuen atzetik zebilena. Orduan, Enperadorearen mezu bat jaso zuen, bera bisitatzera gonbidatzen zuena bere taldearen gaineko presioa amaitzearen truke."}
{"id": "116274", "revid": "1340", "url": "https://eu.wikipedia.org/wiki?curid=116274", "title": "Napoleon III.a Frantziakoa", "text": ""}
{"id": "116275", "revid": "1340", "url": "https://eu.wikipedia.org/wiki?curid=116275", "title": "Louis Bonaparte", "text": ""}
{"id": "116276", "revid": "1545", "url": "https://eu.wikipedia.org/wiki?curid=116276", "title": "Fang Zar", "text": "Fang Zar Star Warseko fikziozko unibertsoko pertsonaia bat da. Fang Zar Senatu Galaktikoaren (Galactic Senate) kidea da, Mon Mothma, Bail Organa eta Padm\u00e9 Amidalaren aliatua. Larruazal iluneko senatari bizardun hau Inperio Galaktikoa eta Palpatine enperadorearen aurka agertu zen."}
{"id": "116277", "revid": "59723", "url": "https://eu.wikipedia.org/wiki?curid=116277", "title": "Urdaiazpiko", "text": "Urdaiazpikoa, pernila edo xingarra txerriaren hanka osoa da, kontserbatu ahal izateko bi eratan prestatua: ondua (gazitua, lehortua eta, batzuetan, ketua) edo egosia (irakina, errea, erregosia, gozoa). Ohikoena txerrikia izan arren, beste animalia batzuenak ere daude, hala nola basurdeena, hartzarena edo elur-oreinarena. Gehienetan xerretan jaten bada ere, dado edo trontzetan ere jan daiteke.\nMundu osoan zehar egiten da, eskualdeko espezialitate gutiziatu ugarirekin batera, hala nola Wesphaliako urdaiazpikoa, Baionako xingarra edo Espainiako urdaiazpiko iberikoa. Horietako askok sor-marka dute.\nBerezitasunak.\nErromatarrek jada jaten omen zuten. Gastronomia askotan erabilitako jakia da, Euskal Herrian, Baionako xingarra (Lapurdin), urdaiazpiko ondua (Espainian) eta \"prosciutto\" (Italian) urdaiazpiko ezagunenak izan arren, Bulgarian \"Elenski but\", Kroazian eta Serbian \"Pr\u0161ut\", Txinan \"Jinhua\" urdaiazpikoa, Alemanian \"Schwarzw\u00e4lder Schinken\" edo Ohian Beltzeko urdaiazpikoa, Luxenburgon \"\u00c9isleker ham\", Montenegron \"Njegu\u0161ka pr\u0161uta\", Filipinetan \"Hamon de Bola\", Portugalen \"Presunto\", Errumanian \"\u015func\u0103\" eta Erresuma Batuan eta Estatu Batuetan \"ham\" barietateak ere ekoizten dituzte."}
{"id": "116278", "revid": "105290", "url": "https://eu.wikipedia.org/wiki?curid=116278", "title": "Auzo gorri", "text": "Auzo gorri, barruti gorri edo eremu gorri bezala, prostituzioa eta sexuaren industriarekin zerikusia duten beste negozio batzuk kontzentrazen diren auzo, barruti edo eremuei deritze. Izenaren jatorri batzuk ezagutzen dira, 1890eko hamarkadan datatuak daudenak AEBetan, argi gorrien erabilerarekin zerikusia dutenak, bezeroek bertan zeuden negozioen izaera identifika zezaten.\nJaponian auzo gorriei erreferentzia egiteko hitzetako bat da, literalki \"lerro gorria\" esan nahi duena, honen jatorriak, itxuraz behintzat, mendebaldeko hitzekin zerikusirik ez duelarik. hitza ere erabiltzen dute, \"lerro urdina\" esan nahi duena, legez kanpoko negozioak egiten diren barrutientzako. Kultura ezberdinetan, auzo gorriak modu ezberdinetan identifikatzen dira, ohikoena \"prostituta gunea\" delarik (adibideak Hindiz Randi Guli edo Prostituta kalea, Bengaleraz \"Khanki Para\" edo Prostituta auzoa).\nLatinoamerikako herrialde batzuetan hitzak esanahiz aldatzen du eta gaizkiletza maila handiak dituzten sektoreak adierazten dituzte (kronika gorria izenari erreferentzia eginez)"}
{"id": "116280", "revid": "1545", "url": "https://eu.wikipedia.org/wiki?curid=116280", "title": "Ogino-Knausen metodo", "text": "Ogino-Knausen metodoak emakumea bere hilerokoan zehar bestelako antisorgailurik gabeko sexu harreman baten ondorioz ernaldu eta haurdun geratzeko probabilitatea kalkulatu eta horretan oinarrituz hilerokoan zehar egun ezberdinak ernalkor/ez ernalkor eran sailkatzen dituen metodoak dira. Metodo antisorgailu moduan erabil daiteke, sexu harremana emakumea ernalkorra ez den egunetan burutzen bada eta hilerokoa erregular samarra bada denboran zehar. Haurdunaldia lortu nahi denean ere erabiltzen da, sexu harremana egun ernalkorretan burutuz."}
{"id": "116281", "revid": "105290", "url": "https://eu.wikipedia.org/wiki?curid=116281", "title": "Auzo gorria (Buenos Aires)", "text": "Auzo gorria Buenos Aires hiriko Palermo auzoaren barnean dagoen gune bati erreferentzia egiteko erabiltzen den izen informal bat da.\nBere izena toki honetan urte askoz kale prostituzioko aktibitateak garatu zirelako jasotzen du.\nHiriko gobernuarekin polemika ugari izan ondoren, auzo gorria Palermoko basoetara eramana izan zen, eta ondoren El Rosedalera.\nZona Roja, Palermo Medio, Palermo Rojo eta Palermo Hot bezala ere ezagutua, Godoy Cruz eta Paraguay kaleen inguruan kokatutako auzo \"ez ofizial\" bat zen, Giol Upategietatik gertu. Santa Fe eta Juan B. Justo etorbideek eta Godoy Cruz eta Cabrera kaleek osatutako karratu batek hartzen zuen."}
{"id": "116282", "revid": "44278", "url": "https://eu.wikipedia.org/wiki?curid=116282", "title": "NA-170", "text": "NA-170 erkidego-errepidea Donezteben hasi (N-121-A autobidetik irten edota NA-1210 eskualde-errepidean Donezteberako saihesbidea den zubian kokatuz gero) eta Areson amaitzen da, azken udalerri honetako lursailetan Gipuzkoako mugara doan NA-1320 eskualde-errepidea eta A-15 autobiarekin (Irurtzun eta Andoain lotzen dituen Leitzarango Autobidea) elkartzen delarik. NA-170 errepideak denera 32,3 kilometro inguruko luzera du eta gutxi gorabehera 36 minutuko denbora behar da batez besteko abiadura batean dena zeharkatzen.\nNA-170 errepideak Doneztebe, Elgorriaga, Ituren, Zubieta, Beintza-Labaien (Lotzabian), Saldias udalerriko lursailak (herrigunera joateko NA-4029 herri-errepiderako saihesbidea hartu), Eratsun udalerriko lursailak (herrigunera joateko NA-4031 herri-errepiderako saihesbidea hartu), Ezkurra, Ezkurra mendatea, Leitza eta Areso (herrigunera joateko NA-4014 herri-errepiderako saihesbidea hartu) udalerriak zeharkatzen ditu."}
{"id": "116285", "revid": "119347", "url": "https://eu.wikipedia.org/wiki?curid=116285", "title": "Pac\u00edfico (Buenos Aires)", "text": "Pac\u00edfico izenekoa Buenos Aires hiriko Palermo auzoko auzo \"ez ofizial\" bat da. Pac\u00edfico Zubiaren gunean kokatua dago, toki honi izena ematen diona honela azpi-auzo bat osatuz.\nKokapena.\nAzpigune honek Santa Fe etorbidean zehar Italia Plazatik, Juan B. Justo etorbidearekin gurutzaketa eta Luis Maria Campos etorbidearen zati batzuk hartzen ditu.\nUholdeak.\nJuan B. Justo etorbidearen azpitik doan Maldonado errekaren hoditze kaxkarraren ondorioz, toki honek uholdeak jasateko joera du ekaitz egunetan eta zaparrada handiak erortzen direnean, batez ere sudestada beldurgarriak gertatzen direnean."}
{"id": "116286", "revid": "7162", "url": "https://eu.wikipedia.org/wiki?curid=116286", "title": "Sebastien Chabal", "text": ""}
{"id": "116287", "revid": "105290", "url": "https://eu.wikipedia.org/wiki?curid=116287", "title": "Amsterdamgo auzo gorria", "text": "Amsterdamgo auzo gorria () Herbehereetako hiriburu administratiboa den Amsterdamgo erdialdean dagoen auzo bat da. Bere historia, arkitektura, bizitza kulturala eta prostituzioa, drogei eta dibertsitate sexualari buruz duen joeragatik munduko auzorik liberalizatuenetako bat izateagatik ezaguna.\nKokapena.\nZehazki, \"auzo gorri\" nagusia \"De Wallen\" auzoa da, Oudezijds Voorburgwal eta Oudezijds Achterburgwal kanalak eta inguruzko kaleak, hiriko erdigune historikoan, Dam plazak eta Damrak kaleak mugatzen dute mendebaldean eta Nieuwmarkt plazak ekialdean. Baina \"auzo gorri\" besteak ere existitzen dira: \"Singelgebied\" (\"Singel auzoa\") eta Ruysdaelkade (De Pijp barrutian).\nProstituzioa.\nHau da Amsterdameko auzorik pintoresko eta turistikoena. Mundu osoan ezaguna bere kaleak eta kalexka estuak apaintzen dituzten erakusleihoengatik, non prostitutek euren lana egiten duten duela mendeetatik. Prostituzioa erabat arautua dago Herbehereetan, eta honela prostituta bakoitza legez gizarte segurantza pribatu bat kontratatua izatera behartua dago (Herbehereetako gainontzeko langileak bezala), estatuari zergak ordaintzera, ogasun deklarazioak egitera eta langile batek edo enpresak bere legezkotasuna mantentzeko egin behar dituzten gainontzeko lege prozesu guztiak egitera.\nProstituzio lokalak egunez zein gauez daude irekita, baina publiko gehien aste bukaeratako gauetan egoten da. Une horietan milaka pertsonek, gehienak kuxkuxeroak, auzotik lasai paseatzen dute, auzo gorriko erakusleihoen artean. Kale hauetarako sarrera irekia da, eta beraz edonor sar daiteke bertan, adibidez Hanburgoko prostituzio kalean gertatzen ez dena, gizonezkoei eta adin nagusikoei mugatua dagoena.\nEsperimentua gizonekin.\n1990eko hamarkadaren azken urteetan esperimentu soziologiko bat egin zen auzo gorriko kaleetan. Emakumezko prostituten ordez, gizonezkoak egon ziren lan hori egiten zenbait hilabetez. Ikerketa honek, emaitza bezala, emakumeek zerbitzu honetan interesik ez zutela eman zuen, eta hilabete horietan, gainera, kexuak egon ziren emakumezko prostituten aldetik, gizon horiek laidogarritzat hartu zituztenak.\nBeste zerbitzu batzuk.\nAuzoak , jatetxe, hotel, kafetegi eta eta erakusketa lokal ugari ere baditu. Erakustoki hauek izaera sexual nabarmeneko edukiak eskaintzen dituzte, eta turistak asko joaten dira bertara.\nAuzoko kalerik ospetsuena erdiko kalea da, Warmoestraat izenekoa, tabernaz, garagardoz, jendez eta zalapartaz betea."}
{"id": "116288", "revid": "512", "url": "https://eu.wikipedia.org/wiki?curid=116288", "title": "Tlacaxipehualiztli", "text": "Tlacaxipehualiztli, \"gizon larrutzea\" bezala ezaguna azteka mitologian, aztekek Xipe Totec jainkoa ohoratzeko egiten zuten ospakizun bat zen. Izen hau eguzki egutegiaren Xiuhpohualliko bigarren hilabeteak jasotzen du. Hilabete honetan ospatzen zen zeremonia. Hilabeteko lehen eguna aztekek gerrako esklabo eta gatibuak sakrifikatuz eta larrutuz ospatzen zuten. Larruazala kentzen zieten eta ondoren gorputzadarrak kentzen zizkieten. Batzuk larru horiekin janzten ziren, eta hil arteko borrokak antolatzen zituzten presoekin hauek garaitu arte. Azken egunetan, gaixotasunen bat zutenek prozesio bat egiten zuten Xipe Totec jainkoari sendatzea eskatzeko. Jai hau antzinako emankortasun errituen tokia ere bazen nekazal zikloaren arabera."}
{"id": "116289", "revid": "59723", "url": "https://eu.wikipedia.org/wiki?curid=116289", "title": "Jonah Lomu", "text": "Jonah Tali Lomu (Auckland, Zeelanda Berria, 1975eko maiatzaren 12a \u2013 Auckland, 2015eko azaroaren 18a) zeelandaberritar errugbi jokalaria izan zen, hegaleko postuan aritzen zena. Historiako errugbilaririk hoberenetako bat izan zen. Munduko Kopetako entsegu marka ezarri zuen eta, askoren ustez, errugbi modernoaren aitzindaria izan zen. Ospe handia bildu zuen, baita errugbizale ez zirenen artean ere.\nDohain fisiko paregabeak zituen, 1,96 metro eta 125 kilotik gora. Gorpuzkera gihartsua izateaz gain, abiadura handikoa zen. 100 metroak 11 segundotik behera egiten zituen. Gelditzeko oso zaila zen, eta izua sorrarazten zien aurkariei. Harekin batera, hegaleko profil berri bat zelairatu zen: abiadura handiko eta gorpuzkera sendokoena.\n1994ko ekainaren 26an, debuta egin zuen Zeelanda Berriko errugbi selekzioarekin, Christchurchen, Frantziaren aurka. 2002an erretiratu zen arte, 63 partida jokatu zituen All Blacksekin eta, bereziki, 1995eko eta 1999ko Munduko kopetan nabarmendu zen. \nBizitza.\nJonah Lomu Aucklanden jaio zen, 1975eko maiatzaren 12an. Gurasoak, Semisi eta Hepi, Tongako etorkinak ziren. Haurtzaro zaila ukan zuen, eta bai berak, bai amak, aitaren bortizkeria pairatu zuten. Tongan, izeba baten etxean, urte batzuk igaro ostean, Aucklanden hazi zen. Wesley College ikastetxe metodistan ikasi zuen. \nHamalau urterekin hasi zen hamabosteko errugbian, Wesley ikastetxean; lehenago, hamahiruko errugbian aritua zen. Luze gabe agerian gelditu zen haren gaitasuna, eta gazte mailako selekzioaren deia jaso zuen. 1994ko martxoan, Hong Kongeko zazpiko errugbiko txapelketa irabazi zuen Zeelanda Berriko selekzioarekin, Eta, urte bereko ekainaren 26an, debuta egin zuen All Blacksekin: 19 urte eta 45 egun zituen. \n1995eko Munduko Errugbi Kopan, zaleak zur eta lur utzi zituen bere indar eta abiadurarekin. Jokatu zituen bost partidetan, zazpi entsegu erdietsi zituen. Horren ondorioz, profesional bihurtu berri zen errugbiaren ikono bilakatu, eta mundu osoan ospetsu egin zen. 1999an gailurra jo zuen, Galesko Munduko Errugbi Kopan zortzi entsegu lortuz.\nHaren ibilbidea, ordea, osasun arazoek eten zuten. Giltzurrunetako arazoa diagnostikatu zioten 1997an eta, arazoa handitu ahala, errugbian aritzeari utzi behar izan zion. 2002an, artean 27 urte besterik ez zituenean, jokatu zuen azken partida Zeelanda Berriarekin. 2003an arazo haiek larriagotu ziren, eta 2004an giltzurrun-transplantea egin zioten. 2005ean itzuli zen zelaietara, baina ez zuen lehengo joko maila berreskuratu. 2007an behin betiko erretiratu zen errugbi profesionaletik, nahiz eta ondoren ere ongintzako partida batzuk jokatu zituen. \nHaren osasun arazoak, baina, ez ziren horretan gelditu. Ebakuntza egin eta zazpi urtera, 2011n, heriotza oso hurbil izan zuen; orduz geroztik, osasun ahularekin bizi izan zen. 2015ean hil zen, bihotzekoak jota, 40 urte zituela, Londresen egin berri zuen egonaldian dialisi tratamendua jaso ondoren."}
{"id": "116291", "revid": "512", "url": "https://eu.wikipedia.org/wiki?curid=116291", "title": "Nomenklatura kimiko", "text": "Nomenklatura elementu eta konposatu kimikoen artean ematen diren konbinaketa desberdinak izendatzeko arauen multzoa da. IUPAC (\"International Union of Pure and Applied Chemistry\", Kimika Puru eta Aplikatuko Nazioarteko Batasuna) arduratzen da arau hauek ezartzeaz.\nIUPAC-ek konposatu organiko eta ez-organikoak izendatzeko arauak bi argitalpenetan jasotzen dira: \u201cLiburu urdina\u201d (\"Blue Book\") eta \u201cLiburu gorria\u201d (\"Red Book\"), \u00a0hurrenez hurren . Horiez gain, beste argitalpen batzuk ere badaude: \u201cLiburu berdeak\u201d (\"Green Book\") fisikako sinboloak erabiltzeko gomendioak ematen ditu eta \u201cUrrezko liburuak\u201d (\"Gold Book\") kimikan erabiltzen diren termino tekniko askoren definizioak jasotzen ditu . Beste diziplina batzuetan ere existitzen dira horrelako liburuak, hala nola, biokimikan (Liburu zuria, \"White book\"), kimika makromolekularrean (Liburu morea, \"Purple Book\"), kimika analitikoan (Liburu laranja, \"Orange\" \"Book\") eta kimika klinikoan (Zilarrezko liburua, \"Silver\" \"Book\") .\nHelburuak.\nNomenklatura kimikoaren helburua pertsona batek izen kimiko bat entzun edo irakurtzean, zein konposatu den inongo zalantzarik ez izatea da, anbiguotasunik gabe. Hori dela eta, orokorrean izen bakoitza substantzia bakar bat izendatzeko erabiltzen da, nahiz eta zenbait kasutan substantzia batek izen bat baino gehiago dituen.\nIzenak gainera, konposatuaren egitura kimikoari buruzko informazioa ematen digu. CAS erregistro zenbakia (American Chemical Society) salbuespena izango litzateke: konposatu bakoitzak CAS zenbaki bakarra dauka eta honek ez du bere egiturari buruzko inongo informaziorik ematen.\nNomenklatura mota ezberdinak existitzen dira, eta esan bezala, konposatu bat izendatzeko era ezberdinak egon daitezke. Horregatik, erabiltzen den nomenklatura entzulearen arabera moldatu beharko da. Normalean, konposatu jakin batzuk identifikatzeko izen sinple edo ezagun batekin nahikoa izaten da, molekula kimiko handiekin gertatzen den bezala. Adibidez, kafeinaren IUPAC izena 1,3,7-trimetilpurina-2,6-diona da. Zehaztasunetan murgilduz, izenak formula kimikoa esplizituko azaldu beharko luke, eta oraindik zehatzagoa izateko, baita atomoen egitura tridimentsionala ere, kasu batzuetan.\nHistoria.\nNabarmentzekoa da nomenklaturako lehen sistema \u201cmodernoa\u201d XVIII.mendearen amaieran agertu zela, Lavoisier-ek elementuen eta konposatuen arteko bereizketari buruzko liburua publikatu zuenean.\nLouis-Bernard Guyton kimikari frantsesak bere gomendioak argitaratu zituen 1782an, bere \u201cizendapen-metodo konstanteak adimenari lagundu eta oroimena arinduko\u201d zuelakoan . Bost urte beranduago, 1787an, Lavoisier eta Berthollet de Fourcroy-rekin batera nomenklatura sistema findu eta argitaratu zuten. Berzelius-ek ere proiektua babestu zuen, ideia guztiak alemanera itzuliz .\nXIX. mendearen erdialdean konposatu organikoen hedapena ikaragarria izan zen. Hauen egiturak hobeto ulertzeko nahiak bultzatuta, nomenklatura sistema berri baten beharra ikusi zen. Tresna teorikoak eskuragarri edukita, nazioarteko biltzarra deitu zen Genevan 1892. urtean, eta bertan, lehen normalizazio arauak proposatu ziren .\n1913. urtean batzorde bat antolatu zen baina lana eten behar izan zuten Lehen Mundu Gerraren ondorioz. Gerra amaitu ondoren, nomenklaturaren inguruko gai guztiak IUPAC-ek hartu zituen bere gain. Lehenengo batzordeak nomenklatura organikoa, inorganikoa eta biokimikoa zehazteko sortu ziren.\nNomenklatura motak.\nNomenklatura hau desberdina da konposatu organiko edo inorganikoentzat.\nKonposatu organikoen nomenklatura.\nKonposatu organikoak izendatzeko arauak ditu nomenklatura honek. Konposatu hauek karbono, hidrogeno eta oxigenoz daude eratuta batez ere, baina nitrogenoa, fosforoa, sufrea eta halogenoak ere izan ditzakete.\nIUPAC sistemaren arabera konposatu organiko baten izena hiru zatitan banatzen da: aurrizkia, erroa edo oinarrizko zatia eta atzizkia. Atal hauetako bakoitzak konposatuari buruzko informazio desberdina emango digu. Horrela, egitura kimiko bat izendatzeko, R erroaren aurretik P1, P2... aurrizkiak jartzen dira eta bere atzetik S1, S2... atzizkiak\n...(P2)(P1) \u2013 R \u2013 (S1)(S2)...\nEskema honetan:\nAurrizki eta atzizkiek lekutzaileak (ordezko kate eta funtzio-taldeak R kate nagusiari nondik lotuta dauden) eta biderkatzaileak (zenbat ordezko kate eta funtzio-talde dauden) izango ditu.\nKate nagusiaren karbono-atomoak 1-etik n-raino zenbatzen dira. Funtzio-talde nagusiari 1 posizioa (edo posizio ahalik eta baxuena) ematen zaio eta beste funtzio-talde eta asegabetasunak ahalik eta lekutzaile baxuenak erabiliz adierazten dira. Funtzio-talde edo asegabetasun batek posizio bakarra izan dezakeenean ez da lekutzailerik erabiltzen. Bestalde, biderkatzaileak mono-, di-, tri-, tetra-... moduan adierazten dira.\nKonposatu inorganikoen nomenklatura.\nNomenklatura honek aldiz, konposatu inorganikoak izendatzeko arauak ezartzen ditu. Konposatu hauek organikoak ez diren beste guztiak dira. Urteetan zehar, nomenklatura ezberdinak egon dira baina gaur egun ezagunenak 3 dira: nomenklatura sistematikoa, stock nomenklatura eta nomenklatura tradizionala. \nNomenklatura sistematikoa.\nIUPAC-ek hobesten duen nomenklatura mota da. Aurrizkiak erabiltzen dira elementu bakoitzaren atomo kopurua adierazteko. \nSubstantziak izendatzeko, molekula bateko elementu bakoitzaren atomikotasuna adierazten duten zenbakizko aurrizki grekoak erabiltzen dira. Atomikotasunak adierazten du elementu batek zenbat atomo dituen molekula batean. \nAdibidez: karbono tetrakloruroa (CCl4), sufre dioxiodoa (SO2) edo karbono monoxidoa (CO).\nStock nomenklatura.\nNomenklatura mota hau Alfred Stock kimikari alemanak garatu zuen 1919an eta publikatutako lehen nomenklatura mota izan zen. Sistema honetan metalaren balentzia jartzen da, parentesi artean eta zenbaki erromatarretan. \nAdibidez: \nNomenklatura tradizionala.\nElementuen oxidazio-egoera eta atomoak nola lotzen diren jakitea beharrezkoa da. Erabiltzen diren aurrizkiak \"hipo-\" eta \"per-\" dira eta atzizkiak \"-iko\" eta \"-oso\". \nElementuen balentzien arabera: "}
{"id": "116293", "revid": "56334", "url": "https://eu.wikipedia.org/wiki?curid=116293", "title": "Eguzki egutegi", "text": "Eguzki-egutegia Lurrak Eguzkiaren inguruan egiten duen translazio-mugimenduan duen posizioa adierazten duen egutegia da. Eguzki-egutegiak ere, denbora eguzkiaren itxurazko mugimenduen arabera banatzen dutenak, urtaroekin fasean daude urtean zehar. Horrela, nekazarien beharretara egokitzen dira, haien nekazaritza-jarduerek laboreak urtaroekin sinkronizatzea eskatzen baitute: ereite-aldia, bi uztaren arteko elikagai-erreserben kudeaketa.\nHorrela egindako egutegiek 365 eguneko urtea dute, normalean luzatzen dena, urte bisiestoetan egun bat gehituz.\nBadirudi egiptoarrak izan zirela lehenak eguzki-egutegi bat garatzen, Ilargi-egutegi tradizionala ordezkatu zuen erreforma baten ondoren. Horretarako, puntu finko gisa erabili zuten Sirius edo Sothis zakurraren izarraren urteko irteera berriro agertzea, ekialdeko zeruan, Nilo ibaiaren urteko uholdearekin batera. 365 eguneko egutegi bat eraiki zuten, 30 eguneko 12 hilabeterekin, urte amaieran 5 egun gehituta. Hala ere, egiptoarrek egun bateko frakzio gehigarria kontuan hartzen ez zutenez, egutegia errorerantz desbideratzen joan zen pixkanaka.\nAdibideak.\nEgutegi juliotarrak hartu zuen ondoren eguzki-egutegiaren tokia, egutegi gregoriarraren aurrekoak. Biek 365 eguneko urtea dute, 366 egunekoa dena lau urtean behin, salbuespenik gabe; beraz, 365,25 eguneko batez besteko urtea dute. Eguzki-egutegiak zehatzagoak bihurtu ahala, bi eratako bilakaera izan zuten.\nBeste eguzki-egutegia batzuk: \nEgutegi fiskalak deiturikoak ere eguzki-egutegiak izaten dira. Ilargiko egutegi islamiarra Otomandar Inperioaren zati handi batean erabiltzen ari zenez, egutegi fiskal bat garatu zen, urteko zerga uztaren unean bertan biltzeko.\nJaponia eta eguzki-egutegia.\nJaponian, Eguzkilargiko egutegia (Tenpo egutegia) 1872ko abenduaren 2ra arte erabili zen (1872ko abenduaren 31, baina 1873an egutegi gregoriarra sartu zen, hau da, eguzki-egutegia, eta 1872an sartze data finkatu zen.\nHala eta guztiz ere, hori baino lehen ere, Erresuma Borrokalarien aldiaren amaieratik erabili zuten kristauek. \"Edo\" garaian Toshiaki Hondak eguzki egutegiaren komenigarritasuna aldarrikatzen du. Nakai Rikenek eta Yamagata Bant\u014dk eguzki-egutegiaren lagin bat hartu zuten. Gentaku Otsuki erudito holandarrak Holandako Urte Berria ospatu zuen azaroaren 11n (1795eko urtarrilaren 1ean), Kansei aroaren seigarren urtean. Anseiren lehen urtearen ondoren (1854), Japoniako eskala handiko lehen eguzki-egutegia, \"Egutegi arrunt unibertsala\", Kagesuke Shibukawak argitaratu zuen, irudi astronomiko batek."}
{"id": "116299", "revid": "336", "url": "https://eu.wikipedia.org/wiki?curid=116299", "title": "2010eko 1 Formulako denboraldia", "text": "2010eko 1 Formulako denboraldia kirol horren historiako 61. txapelketa izan zen."}
{"id": "116301", "revid": "1340", "url": "https://eu.wikipedia.org/wiki?curid=116301", "title": "Pazos de Borben", "text": ""}
{"id": "116306", "revid": "119347", "url": "https://eu.wikipedia.org/wiki?curid=116306", "title": "Newgrange", "text": "Newgrange (irlanderaz: S\u00ed an Bhr\u00fa) Br\u00fa na B\u00f3inne multzoko hil pasaia bat da, Meatheko konderrian kokatua, baita Irlandako aztarnategi arkeologikorik ospetsuena ere.\nHistoria.\nJatorrian K.a. 3300 eta K.a. 2900 bitartean eraiki zen karbono 14aren bidez eginiko dataketaren arabera (Grogan 1991). Honek Gizako Piramide Handia baino 500 urte zaharragoa eta Stonehenge baino 1.000 urte zaharragoa bihurtzen du (Stonehengen lehen etapak Newgrangen garaikoak diren arren). 4.000 urte baino gehiagoz galduta egon zen muinoaren baxutze baten ondorioz XVII. mendean eraikuntzarako harri bila zebilen jendeak aurkitu zuen arte, eta leizezulo bat bezala deskribatu zen.\nNewgrange gehienbat 1962 eta 1975 bitartean zulatua eta zaharberritua izan zen Michael J O'Kelly irakaslearen gainbegiradapean, University College Corkekoa (O'Kelly 1986). Gizakiak zizelkaturiko harriz eta zohikatzez eginiko muino bat da, 97 izkinzaindari handik osatutako zirkulu baten barnean eta kuartzo zuriz eta granitoz eginiko barnerantz okertutako harresi batez koroatua. Harri gehienak eraikuntzaren inguruetatik datoz, fatxadako kuartzo eta granitozko harriak urrunagoko tokietatik garraiatuak izan ziren arren, ziuraski Wicklowtik eta Dundalkeko badiatik hurrenez hurren.\nMuinoaren barnetik bere diametroaren heren bateraino barneratzen den eta gurutze formako ganbera batera daroan 18 metroko pasabide bat igarotzen da. Hil ganberak modu malkartsuan 6 metroko altueraraino altxatzen den hegalezko sabai bat du. Teilatua ia kalterik gabe mantendu da 5.000 urte baino gehiagoz.\nDirudienez Newgrange hilobi bezala erabili zen. Gurutze formako ganberako hutsuneek harrizko begizulo handiak jasaten dituzte, hauen barnean atseden hartzeko jarritako haien hondar erreak kokatuta zeudelarik. Indusketan soilik bost pertsonaren hondarrak aurkitu ziren. Uste denez, hau eraiki zuen Neolito garaiko jendearen sinesmen erlijiosoetako zati garrantzitsu bat zen Eguzkia. Antzina muinoa zutik jarritako harri handiez osatutako eraztun batez inguratua zegoen, ustez egon ziren hogeitamazazpitik hamabi mantentzen direlarik. Baina dirudienez, Newgrange inguratzen zuen harrizko zirkulua ez zen monumentuaren garaikidea, baizik eta han 1.000 urte inguru beranduago jarri zela, Brontze Aroan."}
{"id": "116307", "revid": "119347", "url": "https://eu.wikipedia.org/wiki?curid=116307", "title": "Br\u00fa na B\u00f3inne", "text": "Br\u00fa na B\u00f3inne (literalki \"Boyneko Jauregia\" irlandar gaeleraz) Irlandako Meatheko konderrian kokatutako multzo arkeologiko bat da. Stonehenge baino 1.000 urte inguru lehenago eraikitako historiaurreko nekropoli bat da. Gizarte tribaleko kiderik garrantzitsuenak lurperatzeko eraiki zen.\nGuneak hiru aztarnategi arkeologiko ezberdin hartzen ditu: Newgrange, Knowth eta Dowth. Barruti guztia multzoko bisitari zentrutik bisita daiteke.\nNewgrange.\nHiruretatik ezagunena da. Laurogei metroko diametroa eta hamairu metroko altuera duen tumulu lau bat da. Tumuluaren barnean Burdin Aroko korridorezko hilobi bat dago.\nKnowth.\nNewgrangetik iparmendebaldera kokatua honen garai berean eraiki zen. Newgrange bezain ezaguna ez den arren, hura baino handiagoa da, baita arkeologikoki garrantzitsuagoa ere.\nDowth.\nHirugarren tumulua Newgrangen antzekoa da tamainari dagokionez, baina pixkat garaixeagoa da. Nahiko kaltetua dago, eta beraz publikoarentzako itxita mantentzen da."}
{"id": "116324", "revid": "56334", "url": "https://eu.wikipedia.org/wiki?curid=116324", "title": "Etologia", "text": "Etologia animalien portaera ikertzen duen biologiaren adarra da. Animalien jokaera zientzialari askok aspalditik aztertu badute ere, zientzia berri gisa etologia 1960. hamarkadan jaio zen, Nikolaas Tinbergen holandarra, eta Konrad Lorenz eta Karl von Frisch austriarrak egindako lanekin (hiru zientzialari horiek Medikuntza eta Fisiologiaren Nobel Saria eskuratu zuten 1973an).\nEtologian jarduten duten zientzialariak etologoak dira.\nEtologiak animaliak beren ingurunean aztertzen ditu, baina baita laborategian ere, naturako eta laborategiko lanak uztartuz. Biologiaren arlo honek lotura estuak ditu zientziaren beste adarrekin: anatomia, fisiologia, ekologia eta psikologiarekin, besteak beste.\nAnimalien portaera aztertzen duenez, gizakion portaera ere etologiaren lan-arloan sartzen da. Gure senezko portaerak jarraitzen dituen arauek, bereziki, etologoen arreta erakartzen dute.\nBestalde, etologoek animalien jokaeran eragiten duten faktoreak aztertzen dituzte: sena eta ikasketa prozesuak, batik bat. Faktore hauek portaeraren zenbait agerpenen atzean daude: agresibitatea, portaera sexuala, portaera soziala, adimena, nortasun-arazoak, hizkuntza eta komunikazioa, etab."}
{"id": "116332", "revid": "103793", "url": "https://eu.wikipedia.org/wiki?curid=116332", "title": "Ametzaga (Asparrena)", "text": "Ametzaga Asparrena udalerriko herrietako bat da. 2007ko urtarrilaren 1eko erroldan, auzoak 16 biztanle zituen.\nGarraioa.\nEskualdeko Garraioa sareak 2 linea ditu herrian:"}
{"id": "116334", "revid": "17", "url": "https://eu.wikipedia.org/wiki?curid=116334", "title": "Filolaos", "text": ""}
{"id": "116337", "revid": "336", "url": "https://eu.wikipedia.org/wiki?curid=116337", "title": "Eskaintza eta eskaria", "text": "Ekonomian, eskaintza eta eskaria eredu ekonomiko bat da, konkurrentzia perfektoko merkatu batean prezio edo salneurri ezberdinetarako ondasun baten eskaintza eta eskaria berdindu eta horrela, oreka egoera batean, guztira saldu eta erositako kopurua eta salneurria ematen dituena. Ondasun bakar bati buruzko eredua da eta beraz oreka partziala ematen du, ekonomia osorako bilatzen den oreka orokorrean ez bezala. Aldi berean, eredu mikroekonomiko bat da, kontsumitzaile eta ekoizle banakoen erabakietan oinarritzen den eredua delako. Eredu hau Alfred Marshall ekonomialariak planteatu zuen bere osotasunean lehen aldiz XIX. mendearen bukaeran. Aurretik, merkatuan eskaintza eta eskaria berdindu egiten zirela ezarri zuten beste ekonomialari zenbait ere izan ziren, Jean-Baptiste Say esaterako Sayren legea izenekoaren bitartez.\nOinarrizko formulazioa.\nModeloaren jatorria.\nEskaria eta eskaintzaren jatorria, Alfred Marshall-i esleitzen zaion arren, kontzeptu honen oinarria lehenagokoa da. Izan ere, \u201ceskari eta eskaintza\u201d adierazpena, James Steuart Denhamen-ek erabili baitzuen bere \"\u201cEstudio de los principios de la econom\u00eda pol\u00edtica \u201d\" obran, 1767.urtean argitaratu zena. Ondoren ordea, Adam Smith-ek erabili zuen, 1776. urtean \u201cLa riqueza de las naciones\u201d obran.\nSmith-en obraren arabera, eskaria erlatiboki finkoa izango da epe motz eta ertainean (pertsonen arabera beti ere), eta horren ondorioz, eskaintzak finkatuko du, prezioak igo edo jaistea. Horrez gain esan beharra dago, teoria hauek argitaratu zirenean, enpresa gehienak txikiak zirela eta lehia askea zegoela. Honek merkatuko prezioak ahalik eta gehien jaistera eramaten zuen, ia produkzioko kostuetara iritsi arte.\nXIX. mendearen azken urtetan, \u201cPentsamendu Marginala\u201d-ren eskola sortu zen, Stanley Jevons, Carl Menger eta L\u00e9on Walras-ek bultzatuta. Teoria honen ideia nagusia, prezioa eskariaren baitan finkatzen zela zen, alegia, kontsumitzaileek produktu horregatik jasotzen zuten onuran oinarriturik ezartzen ziren prezioak, produkzio-kostea edozein zelarik. Teoria hau aldaketa izugarria izan zen, Adam Smith-en ideiekin alderatuz.\nBeranduago, modelo hau Alfred Marshall-ek kritikatu egin zuen, bere \"\u201cPrincipios de la econom\u00eda\"\u201d liburuan. Marshall-ek teoria marginalistak berreskuratu zituen, \u201c\"Marshall-en guraizeak\u201d\" izeneko metaforarekin.\n2. go diagrama (tijeras de marshall)\nXIX. mendearen bukaeratik aurrera, eskaria eta eskaintzaren teoria hau horrela mantendu da. Ondorengo azterketetan, egoerak errealagoak egokitu dituzte modelora, \u00a0transakzio kostuak adibidez.\nOinarrizko teoria.\nEredu honen arabera, merkatu librean, prezioaren araberakoak izango dira ekoizleek eskaintzen dituzten eta kontsumitzaileek eskatzen dituzten ondasunak. Eskaintzaren legea-ren arabera, eskaintza beti prezioarekiko proportzionala izango da, hau da, prezioa handitzen doan heinean, ondasun horretako unitate gehiago eskainiko dira. Bestalde, eskariaren legea-ren arabera, eskaria ez da prezioarekiko proportzional izango, prezioa handitzen doan heinean, kontsumitzaileek egindako eskaria txikiagoa izango da. Beraz eskaria eta eskaintzak, ondasunen prezioan eragin zuzena izango du.\nTeoria honen arabera, lehia perfektu bat dagoela kontuan hartuz, eskaria eta eskaintza elkartzen direnean kokatuko da prezioa. Ondasun baten prezioa oso baxua bada, kontsumitzaileen eskaria handitu egingo da, gabezia egoera batera helduz. Horregatik, kontsumitzaileak ondasun hau eskuratzeko, gehiago ordaintzeko prest egon dira. Ekoizleek modu honetara, prezioak igoko dituzte, kontsumitzaileek gehienez ere ordaintzeko prest dauden preziora. Prozesu guzti honen ondorioz, ekoiztutako ondasun guztiak salduko direla ziurtatzen da.\nEskaintzaren kurba\nAipatu bezala, lehia merkatu batean eta ondasun baten prezioaren gehikuntzaren ondorioz, ondasun horren eskaintza handitu egingo da, alegia, ekoizleek, produktu eta zerbitzu gehiago ekoiztuko dituzte. Honi \u201ceskaintzaren legea\u201d deitzen zaio.\nGuzti hori modu grafiko batean azalduta, eskaintzaren kurba ikus daiteke. Kurba horren maldak, prezioaren gehikuntza edo gutxikuntza baten aurrean, ondasunaren eskaintzan duen eragina,\u00a0 igoera edo jaitsiera, erakusten du. Eskaintzaren elastikotasuna deitzen zaio, prezioaren aldakuntza maila honi.\u00a0 Elastikotasuna erabat zurruna bada (lerro erabat bertikala), prezioen aldaketak ez du produkzioan eraginik izango, bestalde kurba guztiz elastikoa bada, (lerro erabat horizontala), produkzioan ematen diren aldaketak, prezioan ematen direnak baino handiagoak izango dira. Elastikotasunean eragina duten faktoreak honakoak izan daitezke, ondasunak eskuratzeko erraztasunak, produkzio prozesuko konplexutasuna eta biltegian dauden ondasun kopurua, besteak beste.\nEskaintza prezioarekiko proportzionala denez, eskaintzaren kurba gorakorra izan ohi da. Hala ere, esan beharra dago, errendimendu beherakorretako legeari dagokionez, eskaintza-kurbaren malda beherakorra ere izan daitekeela. Honen adibide izango da adibidez, lan-merkatuaren kurba.\u00a0 Izan ere, langile baten soldata handitzen bada, lan-ordu gehiago egiteko prest egongo da, bere lan-orduen lan utilitatea handitu egiten baita.\nEskariaren kurba.\nEskari-kurba, kontsumitzaileek eskatzen duten ondasun kantitatearen eta hauek ordaintzeko prest dauden prezioaren arteko erlazioak mugatzen du, gainontzeko faktore guztiak berdin mantentzen direla kontuan hartuta. Orokorrean, eskari-kurbaren malda beherakorra da, prezioak gorantz egiten duen heinean, kontsumitzaileek gutxiago erosteko prest egongo dira. Honi \u201ceskariaren legea\u201d deitzen zaio.\nEskariaren kurba determinatzen duten faktoreen artean, ondasunen prezioa, errenta maila, gustu pertsonalak, ondasun\nordezkagarrien prezioak eta ondasun osagarrien prezioak aurki ditzakegu.\nEskariaren malda eta kurbaren formak eskariaren prezioaren elastikotasuna adierazten du. Eskari inelastikoak (lerro erabat bertikala), eskariaren aldaketak prezioaren aldaketak baino txikiagoak direla adierazten du eta aldiz, eskari elastikoak (lerro erabat horizontala), eskariaren aldaketak, prezioarenak baino handiagoak direnean. Adibidez, lehia perfektuko merkatu batean, enpresa batek bere ondasun baten prezioak igotzen dituenean, posible da, kontsumitzailea prest ez egotea prezio hori ez ordaintzeko eta beraz, enpresak bere salmenta guztiak galduko lituzke.\nLehen esan bezala, orokorrean, eskariaren kurba beherakorra da, baina badaude zenbait adibide kurba gorakorra bilakatzen duena.\nEskariaren eta eskatutako kantitatearen aldaketak.\nMerkatuko ondasunaren prezioa eskaintza (prezio jakin batean ekoizteko prest dagoena) eta eskariaren (prezio jakin batean erosi nahi duena) araberakoa da. Grafiko honek eskaria D1-etik D2-ra arteko igoera erakusten digu, prezio eta kantitatearen igoeraren ekoizpen erlatiboa emanaz.\nJendeak ondasun bat desiratzen duenean, prezio guztietan emandako kantitatean igoera bat emango da. Honek eskarian igoera eman dela esan nahi du. Igoera hau, grafikoan eskuineko kurbarekin azaltzen digu, prezioaren puntu bakoitzean, kantitate handiagoa eskatzen baita.\nEskariaren igoera honek, hasierako D1 kurba hori D2 kurba berrira mugitzea dakar. Honek oreka-prezioa igotzen du P1etik P2ra. Horrela, oreka-kantitatea lerrokatzen da Q1etik Q2ra. Alderantziz, eskariak behera egitean, aurkakoa gertatzen da, kurba D2tik D1era aldatzen da. Eskaria kontsumitzaileak desiratzen du, eskariaren igoerak prezioen igoera dakar. Adibidea: \u00a0izozkiaren eskariak egun normal batean 40 unitatekoa izan daiteke, baina egun bero batean izozkien eskariak 100 unitatekoa izango da, izan ere beroaren ondorioz jende gehiago egongo baita izozkia kontsumituko duena, nahiz eta honen prezioan aldaketarik eman ez. Baina izozkiaren eskarian igoera ematean, ohikoa izan daiteke prezioak ere gora egitea.\nEskatutako kantitatea prezio jakin batean kontsumitzeko prest dagoenari egiten dio erreferentzia. Adibidez: 30 dolar badituzu eta izozkiak 15 dolar balio badu, eskatutako kantitatea prezio horrekiko bi izozkiena izango da, baina izozkiaren prezioa 10 dolarretara jaisten bada, oraingoan eskatutako kantitatean igoera bat emango da, hiru izozki kontsumitzeko aukera emanaz (lehen baino bat gehiago): eskatutako kantitatea handitu egin da prezioa jaitsi egin delako.\nLaburbilduz: eskaria jaisten bada, prezioak jaisten dira eta ondorioz, eskatutako kantitatea handitu egingo da. Alderantziz, eskaria handitzen bada, prezioak igoko dira eta eskatutako kantitatea jaitsiko da.\nAdibidea: eskaria eta eskaintza 6 pertsonen ekonomian\nEskaria eta eskaintzaren eredua merkatuan elkar eragiten duten pertsonen arabera ikertu daiteke. Jo dezagun sei pertsona hauen ekonomia:\n- Alicia prest dago 10 euro logela bategatik ordaintzeko\n- Fernando prest dago 20 euro logela bategatik ordaintzeko\n- Cristina prest dago 30 euro logela bategatik ordaintzeko\n- Gure enpresa prest dago logela bat 5 eurotan eskaintzeko\n- Place hotelak prest daude logela bat 15 eurotan eskaintzeko\n- Master hotelak prest daude logela bat 25 eurotan eskaintzeko\nSalerosketa aukera ugari daude bi pertsonen artean, baina ez dira guzti horiek emango. Esaterako, Place eta Master hotelak beraien negozioa 25 eta 30 arteko prezioan egiteko interesatuak egongo lirateke. Prezioa 30 baino handiagoa izatea Cristinari ez zaio komeni, prezioa oso altua baita. Prezioak 25-etik behera egingo balu, orduan Master Hotelari salerosketa ez litzaioke interesatuko. Hala ere,\u00a0 Cristinak merkatuan 25-etik behera saltzeko prest egongo lirateken beste ekoizle batzuk ikertuko lituzke, ondorioz, Fernandorekin ez luke negoziorik egingo. Merkatu eraginkor batean, saltzaile bakoitzak prezio altuena hautemango du eta erosle bakoitzak prezio baxuena ordainduko du.\nPentsatu Cristina eta Master hotelak prezioagatik eztabaidatzen ari direla. Master hotelak alokairua 25ean eskaintzen du. Cristinak baiezkoa eman baino lehen, Place hotelak 24-ean eskaintzen du. Fernando ez dago prest 24-ean saltzeko, beraz, baztertu egiten da. Une horretan, gure enpresak 12-an egiten du eskaintza. Zalantzarik gabe Placek ez du prezio horretan salduko, beraz, badirudi salmenta erabakita dagoela. Hala ere, berriz Fernando azaldu eta 14-ean eskaintzen du, baina prezio horretan saltzeko pertsona bakarra dago (gure enpresa). Cristina ohartzen da eta nola aukera eder hori galdu nahi ez duen, logela bakoitzeko 16 eskaintzen dio gure enpresari. Oraingoan Place ere saltzeko prest dago, beraz prezio berean bi erosle eta bi saltzaile izango ditugu (15 eta 20 arteko edozein prezio jartzeko aukera emango litzake). Oraingoan lauak ados daudela ematen du. Baina, zer gertatzen da Master Hotela eta Aliciarekin? Bietako inor ez dago elkar negoziatzeko prest; Alicia 10 euro soilik ordaintzeko prest dago eta Master hotelak ez du onartuko 25 eurotik beherako aukerarik.\nAliciak gure enpresari saltzeko Fernando eta Cristinaren eskaintzak ezin ditu hobetu, ondorioz Aliciak ezin izango du beraiekin negoziatu. Master hotelak ezin izango du salmenta-prezioa jaitsi, gure enpresa nahiz Place hotelen antzera, beraz orain ezin izango du Cristinarekin hitzartu. Beste hitz batzuetan, oreka puntua lortu da.\nDatu hauekin, eskaria eta eskaintzaren inguruko kurben grafikoa marraztu dezakegu:\n6. go diagrama\nEskaria:\n- 30 euro ordaintzeko prest dagoena (Cristina)\n- 20 euro ordaintzeko prest dauden bi pertsona (Cristina eta Fernando)\n- 10 euro ordaintzeko prest dauden hiru pertsona (Cristina, Fernando eta Alicia)\nEskaintza:\n- 5 eurotan alokatzeko prest dagoena (gure enpresa)\n- 15 eurotan alokatzeko prest dauden bi pertsona (gure enpresa eta Place hotelak)\n- 25 eurotan alokatzeko prest dauden hiru pertsona (gure enpresa, Place hotelak eta Master hotelak)\nNegoziatutakoa bi gela eta 15-20 euroko prezioa izatean, eskaintzak eta eskariak bat egiten dute; gure enpresak Cristinari saltzean eta Place Hotelak Fernandori saltzean, nahiz gure enpresak Fernandori saltzean edota Place Hotelak Cristinari saltzean. Hala ere, hitzartutako prezio zehatza ezin izango da zehaztu. Eredu sinplifikazio honen muga bakarra horixe da. Adibide hau benetako lehia bateko merkatura eramaten badugu, orduan bai prezioa zehaztasun osoz ezarriko litzake. Adibidez, azken salerosketa 15.50ean saltzeko prest dagoen baten eta 15.51 ordaintzeko prest dagoen baten artean egiten bada, orduan prezioa zentimo bateko zehaztapenera mugatuko litzake. Merkatuan zenbat eta partaide gehiago izan, oreka puntu horretara gerturatzeko prezioa bilatzea errazagoa izango da.\nSinplifikatze honek, oreka-prezioa eta kantitatea azkar zehaztea ekartzen du, ulergarria den egoera batean. Emaitzak, partaidetza mugatua denean\nKritikak eta ereduaren mugak.\nMarshall ereduaren hipotesiak modu hauetan laburtu daitezke:\n- Eskari-kurbaren existentzia.\n- Eskaintza-kurbaren existentzia\n- Oreka orokor baten existentzia\n- Erabateko ezagutza\n- Erabateko konpetentzia\n- Eskaria eta eskaintzaren burujabetasuna\nOndorengo emaitza partzialki edo bere osotasunean ematen ez den kasuetan erraza da merkatu eta egoeren berri izatea. Kritika batzuen ustez, ez da lehia perfektua existitzen, baizik eta merkatuak lehia inperfektuan daudela dio. Joan Robisnon eta beste egile batzuen arabera, monopolio eta oligopolioen analisiak egin zitutzte, \u201cKonpententzia monopolistikoaren teoria\u201d eta beste zenbait teoria eginaz.\nAipatutakoaz gain, badaude beste zenbait kritika orokor ere. Hala nola \u00c9mile Durkheim-en eginikoa \u201cLas reglas del m\u00e9todo sociol\u00f3gicos\u201dliburuan, bertan, gizarte zientzitetako arauez hitz egiten du, baita eskari eta eskaintzaren aplikazio enpirikoaren kritika egin ere.\nEnpresako eskari eta eskaintza.\nEnpresako eskaintza.\nOndasun baten prezioa finkatzen duen aldagaietako bat, eskaintza izango da. Eskaintza, merkatuan jarriko duten ondasun jakin baten kantitatea izango da (prezio mailak eta produkzioko kostuak kontuan hartuko direlarik). Horregatik, enpresek prezioaren arabera gehiago edo gutxiago eskainiko dute: prezioek gora egiten duten heinean, kantitate gehiago eskainiko dute eta alderantziz.\nEskaintzaren elastikotasunak, prezioa aldatzean, eskaintzak jasaten dituen aldakuntza analizatuko du. Elastikotasun hau gehien baldintzatuko duen aldagaia denbora izango da eta hiru alditan sailka dezakegu.\n\u00b7 \u00a0 \u00a0 \u00a0 \u00a0Epe motzean, enpresak ezingo du bere produkzioa aldatu, prezioen igoeraren ondorioz, nahiko baliabide ez baititu edukiko.\n\u00b7 \u00a0 \u00a0 \u00a0 \u00a0Epe ertainean, agian ezin izango du bere dimentsioa aldatu baina bai bere baliabideak modu intentsiboago batean erabili.\n\u00b7 \u00a0 \u00a0 \u00a0 \u00a0Epe luzean, bere produkzio maila handituko du.\nBeraz, eskaintza elastikotasuna handiagoa izango da denbora aurrera joan ala.\nEnpresako eskaria.\nEnpresako eskariak, prezioak aldatuta, kontsumitzaileek erosteko prest dauden kantitateari egiten dio erreferentzia. Kasu batzuetan, prezioaren aldaketak, eskarian eragin handia izango badu ere, beste zenbait kasutan ez da ia kontuan ere hartuko.\nHala ere, ondoren aipatuko ditugun bi kasu hauetan ez da horrela izango; izan ere, oinarrizko edo luxuzko ondasunetan, bi kasutan, prezioaren gehikuntzak ez du ia eraginik izango eskarian.\nEskariaren elastikotasunak, prezioak jasaten dituen aldaketen aurrean, kantitatearen gorabeherak azalduko dizkigu. Kasu batzuetan, prezioan aldaketa txikiak, eragin handia izango du kantitatean eta beste batzetan berriz, ez da aldaketarik egongo.\nPrezioaren elastikotasunak, prezioak dituen aldaketen aurrean eskariak duen sentsibilitatea neurtzen du. Beraz, eskaria elastikoa izango da, eskaria gehiago hazten bada prezioa baino termino portzentualetan.\nPrezioaren elastikotasunak ondorengo ezaugarriek baldintzatzen dute:\n\u00b7 \u00a0 \u00a0 \u00a0 \u00a0Ondasun mota, oinarrizko ondasunak eskari inelastikoa izango baitu.\n\u00b7 \u00a0 \u00a0 \u00a0 Ordezko ondasunen aukera izatea, izan ere, ondasun hauek eskari elastikoago bat izatea dakar.\n\u00b7 \u00a0 \u00a0 \u00a0 \u00a0Errentaren zein zati betetzen duen ondasunak\n\u00b7 \u00a0 \u00a0 \u00a0 \u00a0Denbora, orduan eta denbora gehiago izan, handiago izango da aldatzeko aukera.\nErreferentziak.\n1. Alfred Marshall (1890): Principios de econom\u00eda 2. MOCHON; BEKER, Econom\u00eda principios y aplicaciones (segunda edici\u00f3n), Editorial: Mc. Graw Hill, Chile 1997.: Cap\u00edtulo II-La oferta, la demanda y el mercado: aplicaciones (https://web.archive.org/web/20 120412195340/http://www.upo.es/econ/ealonso/Capitul o_2_%20La%20demanda.pdf) (en sitio web de Eduard Alonso-Paul\u00ed)\n3. Dolores Tirado Bennasar (2008): LA DEMANDA, LA OFERTA Y EL MERCADO. 9 (http://www.uib.es/depart/ deaweb/webpersonal/dolorestirado/archivos/merc.pdf) 4. Henderson, Hubert D. (1922) Supply and Demand. (htt p://www.gutenberg.org/ebooks/10612) 5. Por ejemplo, Walter Nicholson (2004): Teor\u00eda microecon\u00f3mica: principios b\u00e1sicos y ampliaciones (htt p://books.google.com/books?id=iqBbqM8crM0C&amp;pg=P"}
{"id": "116341", "revid": "336", "url": "https://eu.wikipedia.org/wiki?curid=116341", "title": "Luis N\u00fa\u00f1ez Astrain", "text": "Luis Nu\u00f1ez Astrain (Donostia, Gipuzkoa, 1939 - Donostia, Gipuzkoa, 2009ko azaroaren 1a) idazlea, kazetaria, soziologoa eta politikaria izan zen. Enpresa, soziologia eta linguistikako ikasketak egin zituen. 1980ko hamarkadan \"Egin\" egunkariko erredaktoreburu izan zen, eta 1998 arte bertan jardun zuen lanean. Herri Batasuneko ahaldun izan zen Gipuzkoan, 1987. urteko hauteskundeen ondoren."}
{"id": "116345", "revid": "6327", "url": "https://eu.wikipedia.org/wiki?curid=116345", "title": "Luis Nu\u00f1ez", "text": ""}
{"id": "116347", "revid": "336", "url": "https://eu.wikipedia.org/wiki?curid=116347", "title": "Sarrera hesi", "text": "Ekonomian, sarrera hesiak sektore ekonomiko edo iharduera batean aritu nahi duten enpresa berriek gainditu behar dituzten oztopoak dira:"}
{"id": "116348", "revid": "512", "url": "https://eu.wikipedia.org/wiki?curid=116348", "title": "Knowth", "text": "Knowtheko tumulua (irlandako gaeleraz \"Cnobha\") Br\u00fa na B\u00f3inne multzo arkeologikoan kokatua dago, Newgrangetik iparmendebaldera.\nNewgrangen garai berean eraikia, hau baino handiagoa eta arkeologikoki garrantzitsuagoa da. Multzoa mendebaldeko Europako garrantzitsuenetako bat bihurtzen duten garrantzi gutxiagoko beste tumulu batzuekin osatua dago.\nIndusketetan lehenik erdiko ganbera batera zeraman 34 metroko korridore bat aurkitu zen, ondoren 1968an lehenarekin lotuta ez dagoen beste ganbera batera daroan 40 metroko luzerako beste korridore bat aurkitu zelarik kontrako aldean.\nTumulu nagusia beste 300 hilobiz eta grabatutako 300 lauzaz inguratua dago, ikuspuntu artistikotik Europa mendebaldeko garrantzitsuena bihurtzen dutena.\nTumuluko giza aktibitate dokumentatua milaka urtez luzatzen da. Beakerrek okupatu zuten tokia Brontze Aroan eta zeltek Burdin Aroan. VIII. eta IX. mendean tumulua gotorleku zirkular bezala erabili zen, eta XII. mendean normandiarrek gaztelu bat eraiki zuten honen gainean."}
{"id": "116359", "revid": "98220", "url": "https://eu.wikipedia.org/wiki?curid=116359", "title": "Altinaghree gaztelua", "text": "Altinaghree gaztelua edo Liscloon Etxea utzita eta hondakinetan dagoen gaztelu bat da, Irlandako Tyroneko konderriko Donemana herriaren kanpoaldean kokatua. 1860 inguruan agindu zuen William Ogilbyk gaztelu hau eraikitzea."}
{"id": "116360", "revid": "336", "url": "https://eu.wikipedia.org/wiki?curid=116360", "title": "Firebug", "text": "Firebug Firefox nabigatzailearen gehigarri bat da. Oso erabilgarria da web garatzaile eta maketatzaileentzat. Gehigarri honek hainbat utilitate du edozein web orria, \u201cinline\u201d eta bat-bateko moduan editatu, aztertu eta kudeatzeko. Horrela, web orri edo aplikazio baten DOM egitura, CSS, HTML eta JavaScript kodea modu erraz eta azkar batean aztertu eta aldatzeko aukera ematen du nabigatzailean bertan, inolako kanpo aplikazio baten beharrik gabe.\nLehenengo bertsioa 2006ko Otsailaren 12an argitaratu zuten (0.2 bertsioa). Handik hona, eguneraketa ugari eman da, eta, azkenik, 1.0 bertsioa 2007 urtean argitaratu zen.\nFirebug Jow Hewitt-ek sortu zuen. Azken bertsioa BSD lizentziapean argitaratu zen."}
{"id": "116361", "revid": "512", "url": "https://eu.wikipedia.org/wiki?curid=116361", "title": "Dowth", "text": "Dowth izenekoa Irlandako Meatheko konderrian, Boyne ibaiaren ertzean dagoen Br\u00fa na B\u00f3inne aztarnategi arkeologikoa osatzen duten hiru multzoetako bat da. Besteak Knowth eta Newgrange dira.\nTumulu nagusia tamaina handikoa da, Newgrangekoaren antzerakoa.\nAztarnategia kontserbazio egoera txarrean dago, eta, beraz, publikoarentzako itxita dago."}
{"id": "116362", "revid": "105290", "url": "https://eu.wikipedia.org/wiki?curid=116362", "title": "897 Lysistrata", "text": "897 Lysistrata asteroide gerrikoan aurkitutako 897. asteroidearen izena da. 1918ko abuztuak 3an aurkitu zuen Max Wolfek Heidelbergetik. Bere behin-behineko izendapen zientifikoa 1918 DZ zen. Bere izena Aristofanesen Lysistrata izeneko lanagatik jasotzen du."}
{"id": "116363", "revid": "512", "url": "https://eu.wikipedia.org/wiki?curid=116363", "title": "898 Hildegard", "text": "898 Hildegard asteroide gerrikoan aurkitutako 898. asteroidearen izena da. 1918ko abuztuak 3an aurkitu zuen Max Wolfek Heidelbergetik. Bere behin-behineko izendapen zientifikoa 1918 EA zen."}
{"id": "116364", "revid": "512", "url": "https://eu.wikipedia.org/wiki?curid=116364", "title": "899 Jokaste", "text": "899 Jokaste asteroide gerrikoan aurkitutako 899. asteroidearen izena da. 1918ko abuztuak 3an aurkitu zuen Max Wolfek Heidelbergetik. Bere behin-behineko izendapen zientifikoa 1918 EB zen. Ez da Jupiter planetaren Iokasta izeneko ilargiarekin nahastu behar. Bere izena greziar mitologiako Iokasta izeneko pertsonaiagatik jasotzen du."}
{"id": "116365", "revid": "105290", "url": "https://eu.wikipedia.org/wiki?curid=116365", "title": "900 Rosalinde", "text": "900 Rosalinde asteroide gerrikoan aurkitutako 900. asteroidearen izena da. 1918ko abuztuak 10ean aurkitu zuen Max Wolfek Heidelbergetik. Bere behin-behineko izendapen zientifikoa 1918 EC zen. Bere izena Johann Straussen Xaguxarra izeneko operetako Rosalinda izeneko pertsonaiagatik jasotzen du."}
{"id": "116366", "revid": "512", "url": "https://eu.wikipedia.org/wiki?curid=116366", "title": "901 Brunsia", "text": "901 Brunsia asteroide gerrikoan aurkitutako 901. asteroidearen izena da. 1918ko abuztuak 30ean aurkitu zuen Max Wolfek Heidelbergetik. Bere behin-behineko izendapen zientifikoa 1918 EE zen. Flora familiako asteroidea da."}
{"id": "116367", "revid": "105290", "url": "https://eu.wikipedia.org/wiki?curid=116367", "title": "902 Probitas", "text": "902 Probitas asteroide gerrikoan aurkitutako 902. asteroidearen izena da. 1918ko irailaren 3an aurkitu zuen Johann Palisak Vienako behatokitik. Bere behin-behineko izendapen zientifikoa 1918 EJ zen."}
{"id": "116368", "revid": "105290", "url": "https://eu.wikipedia.org/wiki?curid=116368", "title": "903 Nealley", "text": "903 Nealley asteroide gerrikoan aurkitutako 903. asteroidearen izena da. 1918ko irailak 13an aurkitu zuen Johann Palisak Vienako behatokitik. Bere behin-behineko izendapen zientifikoa 1918 EM zen."}
{"id": "116370", "revid": "105290", "url": "https://eu.wikipedia.org/wiki?curid=116370", "title": "904 Rockefellia", "text": "904 Rockefellia asteroide gerrikoan aurkitutako 904. asteroidearen izena da. 1918ko urriak 29an aurkitu zuen Max Wolfek Heidelbergetik. Bere behin-behineko izendapen zientifikoa 1918 EO zen."}
{"id": "116371", "revid": "105290", "url": "https://eu.wikipedia.org/wiki?curid=116371", "title": "905 Universitas", "text": "905 Universitas asteroide gerrikoan aurkitutako 905. asteroidearen izena da. 1918ko urriak 30ean aurkitu zuen Friedrich Karl Arnold Schwassmannek Bergedorfetik. Bere behin-behineko izendapen zientifikoa 1918 ES zen."}
{"id": "116373", "revid": "1545", "url": "https://eu.wikipedia.org/wiki?curid=116373", "title": "Orn Free Taa", "text": "Orn Free Taa Star Warseko fikziozko unibertsoko pertsonaia bat da. Twilek arrazako senatari bat da, Coruscant planetako Senatu Galaktikoan Ryloth planetaren ordezkaria. Azal urdina eta tentakulu pare bat ditu buru gainean. Belarri gainean \"lekku\"en antzeko luzapen batzuk ditu, eta kokotspean girgilo handi bat.\n\"Klon Armada\" eraikitzearen aurka dago, \"Batzorde Loyalista\"ren kide eta Mon Mothma, Bail Organa, Padm\u00e9 Amidala eta Fang Zarren aliatua da."}
{"id": "116374", "revid": "1545", "url": "https://eu.wikipedia.org/wiki?curid=116374", "title": "Cord\u00e9", "text": "Cord\u00e9 Star Warseko fikziozko unibertsoan Padm\u00e9 Amidala erregina eta senatariaren konpainiazko dametako bat zen. Amu bezala lan egin zuen zenbait alditan senatariaz mozorrotuz, Zam Wessellek Cord\u00e9 Coruscantera Padm\u00e9 bezala mozorrotuta iritsi zen ontzian lehergailuak jarri zituen arte. Zenbait detonazioren ondoren, Cord\u00e9 eta beste segurtasun goardia batzuk hil egin ziren, garai hartan Errepublika Galaktikoan segurtasuna oso hauskorra zenaren testigutza utziz.\nNatalie Portman aktore israeldarrak eta Ver\u00f3nica Segura aktore mexikarrak egin zuten paper hau."}
{"id": "116378", "revid": "17", "url": "https://eu.wikipedia.org/wiki?curid=116378", "title": "Sarrera oztopo", "text": ""}
{"id": "116379", "revid": "12654", "url": "https://eu.wikipedia.org/wiki?curid=116379", "title": "Aavasaksa", "text": "Aavasaksa Finlandiako Lappi probintziako Ylitornio udalerrian dagoen muino zorrotz bat da. 242 metroko garaiera du. Aavasaksa, Finlandia eta Suedia arteko mugan bertan egoteagatik da ezaguna eta Finlandiako Ikuspegi Nazionalen zerrendan dago. Alexandro II.a Errusiakoa enperadoreak toki hau bisitatu zuen 1876an. \"Keisarinmaja\" izeneko ehiza txabola bat da muinoaren tontorrean dagoen eraikinetako bat, eta kafetegi bezala lan egiten du.\nBere altuera bereizgarria inguruko beste muino batzuen gainean egoteari zor dio. Lehen aldiz Pierre Louis Maupertuisek erabili zuen Frantziar Misio Geodesikoan (1736-1737) eta beranduago Struveko Arku Geodesikoaren zati bihurtu zen. Honen ondorioz, UNESCOk Aavasaksa Gizateriaren Ondare izendatu zuen, Struveko Arku Geodesikoan dauden beste 33 tokirekin batera.\nAavasaksa, gauerdiko eguzkia ikus daitekeen Finlandiako hegoaldereneko tokitzat hartzen da. Muinoa, bere ondotik igarotzen diren ibaiez inguratua dago: Torne ibaia mendebaldean eta txikiagoa den Tengeli\u00f6 ibaia iparraldean eta ekialdean.\n2678 Aavasaksa asteroideak bere izena muino honengatik jasotzen du."}
{"id": "116380", "revid": "96586", "url": "https://eu.wikipedia.org/wiki?curid=116380", "title": "Enric d'Oss\u00f3", "text": "Enric d'Oss\u00f3 i Cervell\u00f3 ( Vinebre, Tarragona, 1840ko urriaren 16 - Gilet, Valencia, 1896ko urtarrilaren 27); Eliza Katolikoaren santu bat da, Joan Paulo II.ak izendatua, bere bizitzan apaiz eta Jesusen Teresaren Lagundiko Ahizpen Kongregazioaren sortzailea.\nBere jaia urtarrilaren 27an ospatzen da."}
{"id": "116383", "revid": "512", "url": "https://eu.wikipedia.org/wiki?curid=116383", "title": "Tornetr\u00e4sk", "text": "Tornetr\u00e4sk edo Torne tr\u00e4sk lakua (Samieraz Duortnosj\u00e1vri, Me\u00e4nkieliz Tornio edo Tornioj\u00e4rvi) Laponiako laku bat da, Suediaren iparraldeko muturrean kokatua dagoena, Norvegiako mugatik gertu, Kiruna udalerrian mendilerroan. \"Tr\u00e4sk\" hitzak (zingira) testuinguru honetan, Suedia iparraldeko beste laku askoren izenarekin bezala, \"lakua\" esan nahi du. Suediako zazpigarren lakurik handiena da. 330 kilometro karratuko hedadura eta 70 kilometroko luzera ditu. Lakua hegoekialdetik husten da, Tornionjoki edo Torne ibaiaren bidez. Lakuaren hegomendebaldean Abisko Parke Nazionala eta UNESCOren Laponiako Biosferaren Erreserba daude.\nTornetr\u00e4sk lakua glaziar baten aktibitatearen ondorioz sortu zen, bere 168 metroko sakonera eman ziona, Suediako bigarren lakurik sakonena bihurtuz. Ohi izotzez estalia dago abendua eta ekaina bitartean."}
{"id": "116385", "revid": "336", "url": "https://eu.wikipedia.org/wiki?curid=116385", "title": "Zam Wessell", "text": ""}
{"id": "116386", "revid": "12016", "url": "https://eu.wikipedia.org/wiki?curid=116386", "title": "Rafael \u00c1lvarez", "text": "Rafael \u00c1lvarez, antzerki, zinema eta telebistako espainiar aktorea da, \"El Brujo\" (\"\"Aztia\") ezizenez ezagunagoa, 1950. urtean Kordobako probintziako Lucena hirian jaio zen. Hitz jario lasai, lirain eta amaiezineko aktore-filosofo nekaezin honek bere bakarrizketetan hitzak euren artean lotuz sorturiko magia dela eta, \"El Brujo\" ezizena bereganatu zuen.\nArte Dramatikoaren Errege Goi Eskolako tituluduna da, 1970an bere jarduera San Joan Ebangelizatzailearen Ikastetxe Nagusiko Komedien Eskortan hasi zuen (gaztelaniaz \"Corral de Comedias del Colegio Mayor Universitario San Juan Evangelista\"), bertan Jos\u00e9 Luis Alonso de Santosek zuzendutako Kappeck anaien \"Intsektuen jokoa\" antzezlanean parte hartu zuelarik. Era berean konpainia independienteen antzezlanetan antzezten ere hasi zen, esate baterako TEI (Antzerki Esperimental independientea, gaztelaniaz Teatro Experimental independiente) edota Madrileko Antzerki Askea (gaztelaniaz \"Teatro Libre de Madrid\") delakoekin.\n1988an Jos\u00e9 Luis Alonso de Santos, Gerardo Malla eta Jes\u00fas Cimarrorekin batera \"Pentaci\u00f3n, S.A.\" antzerki ekoiztetxea sortu zuen eta 1995ean M\u00aa Jos\u00e9 Norterekin batera beronen ekoiztetxea den \"Producciones El Brujo, S.L.\" sortu zuen, antzerki eta ikusentzunezkoen banaketa eta ekoizpenean jarduten dena.\nAktore polifazetikoa da, zinema nahiz telebistan parte hartu du, azken horretan \"Juncal\" eta \"Brigada Central\" telesaileekin ospea lortu zuelarik.\nSari ugari jaso ditu, horien artean nabarmentzekoak hauek dira: Diario 16 egunkariak eskainitako \u00cdcaro Saria; \"Lazarillo Tormeskoa\" antzezlanean burututako lanarengatik antzerki antzezpen onenaren Antena 3 Saria (1985); \"Taberna Fantastikoa\" (\"La Taberna Fant\u00e1stica\") antzezlanean eginiriko antzepenarengatik 1986ko Ikuslea eta Kritikaren Saria; 1986 eta 1994ean Lazarillo Tormeskoan eginiriko lanarengatik Alicante Hiriko Ikusleen Elkarteko Saria; \"Tenorioaren itzala\" (\"La sombra del Tenorio\") antzezlanean eginiriko lanarengatik 1996an Antzezlan Onenaren Bilboko Ercilla Saria; \"Anfitrioi\" (\"Anfriti\u00f3n\") antzezlaneko bere lanarengatik Aktore Onenaren Meli\u00e1 Parkeko Saria; Cadena COPE Saria, \"Kontrabaxua\" (\"El Contrabajo\") antzezlaneko antzezpenarengatik 1999ko Barakaldoko Leinargi Saria; \"Artzapez\" (\"Arcipreste\") antzezlanarengatik 2000 urteko antzerkiko Ikuskizun Onenaren Canal Sur Saria, eta azkenik Antzerki Nazionaleko XIII. Pepe Isbert Saria (2009, www.amiteatros.es) ere eskuratu zuen.\n2002ko abenduan Arte Ederretako Merezimenduaren Urrezko Domina eman zitzaion, hau Espainiako Kultura Ministerioak eskaintzen duen goreneko saria delarik."}
{"id": "116387", "revid": "512", "url": "https://eu.wikipedia.org/wiki?curid=116387", "title": "Rh\u00fbn", "text": "Rh\u00fbn (elfoeraz soilik \"Ekialdea\") Tolkienen legendarium ospetsuan agertzen den toki bat da. Erdialdeko Lurraldean, Rhovanionetik ekialdera dagoen urruneko eskualde ia ezezagun bat da.\nHandik iritsi ziren Ekialdeko Gizakiak, Melkorren aliatuak lehenik eta Sauronenak ondoren aroetan zehar gertatu ziren Mendebaldeko herrien aurkako gerretan.\nDirudienez hara erretiratu zen Sauron Azken Aliantzaren Gerran porrota jasan ondoren, itzuli eta indarra eta forma hartzen hasi arte Oihan Beltzean.\nDirudienez Sarumanek eta bi azti urdinek ere hara bidaiatu zuten, baina azken hauek Erdialdeko Lurraldearen ekialdean geratu zen, Saruman itzuli egin zen bitartean. Ekialdeko Gizakiek beste behin erakutsi zuten gaizkiari zioten leialtasuna Eraztunaren Gerran, non Sauronen elitezko soldadu bezala aritu ziren. Aragornen erregealdiaren hasieran bakea egon ahal izan zen Mendebaldeko erresumen eta Ekialdeko Gizakien artean.\nRh\u00fbnen izen bereko itsaso bat ere badago, non Zelduin edo Ibai Azkarra itsasoratzen den. Tradizioaren arabera Rh\u00fbnen behi basatiak zeuden, Gondorreko seneskalen arbasoek ehizatzen zituztenak. Esaten denez Arawren (Orom\u00eb valarraren sindarinezko izena) behien ondorengoak ziren hau Erdialdeko Lurraldetik zaldi gainean zihoanean."}
{"id": "116392", "revid": "336", "url": "https://eu.wikipedia.org/wiki?curid=116392", "title": "Abisko Parke Nazionala", "text": "Abisko Parke Nazionala Suedia iparraldean, Norrbottengo konderrian kokatuta dagoen parke nazional bat da, izen bereko Abisko herritik hurbil.\nGeografikoko Suediako Laponia probintzian kokatua dago, Norvegiako muga ondoan, eta Kiruna udalerriaren barnean dago, Suediako iparralderenekoena eta handiena dena. Tornetr\u00e4sk lakuan hasten da, herrialdeko lakurik handienetako bat dena, honen ondoan Abisko izeneko herrixka txikia dagoelarik, eta 15 kilometro hegomendebalderantz hedatzen da. Zirkulu Polar Artikotik 200 kilometro iparraldera dago eta bere hedadura 77 kilometro karratukoa da.\nParkea 1909an fundatu zen, Suedian naturaren kontserbaziorako lehen legeak aldarrikatu ziren urtean. Abisko Parke Nazionalaren jatorrizko asmoa \"ezaugarri eskandinaviarreko gune bat bere jatorrizko egoeran eta zientzia ikerketarako laguntza bezala mantentzea\" zen. Ondoren, parkea atrakzio turistiko garrantzitsu bat izatera pasa da.\nKungsleden izeneko bidezidorra, eskandinaviar mendilerroa zeharkatzen duena, Abisko herrixkan hasi (edo amaitzen) da eta parke nazionalean zehar jarraitzen du.\nFauna.\nTxori espezie gutxi batzuk daude parkean.\nLepahoria, erbinude zuria, urtxintxa eta leminga bezalako ugaztun txikiak eta antzekoak toki honetako faunako espezie arruntak dira. Animalia handien artean altzea oso arrunta da, animalia honen arrastoak eta gorotzak erraz aurki daitezke. Aldiz jatunak, azeri zuriak, katamotzak eta hartzak soilik noiz behinka ikus daitezke."}
{"id": "116395", "revid": "140390", "url": "https://eu.wikipedia.org/wiki?curid=116395", "title": "Grafo", "text": "Grafoa, matematika eta konputazio zientzien ikuspuntutik, objektu multzo bat da, puntu edo erpin bitartez irudikatzen dena, objektu hauek lotzen dituzten lokarri edo ertzekin batera. Grafoak multzoaren elementuen arteko erlazio bitarrak irudikatzea ahalbidetzen du.\nHistoria eta K\u00f6nigsbergeko zubien arazoa.\nGrafoei buruzko lehen artikulu zientifikoa Leonhard Euler matematikari suitzarrak idatzi zuen 1736an, eta K\u00f6nigsbergeko zubien arazoan oinarritu zen bere artikuluan. Kaliningrad hiria, jatorriz K\u00f6nigsberg, Pregel ibaiaren bi ertzak eta bi uharte lotzen dituzten zazpi zubiengatik zen ezaguna. Bi zubik uharte nagusia ekialdeko ibaiertzarekin lotzen dute, eta beste bik mendebaldekoarekin. Uharte txikia zubi batek lotzen du ertz bakoitzean, eta zazpigarren zubiak bi uharteak lotzen ditu. Arazoa honakoa zen: \"Posible al da eskualde horietako edozeinetik hasita, zubi guztietatik igarota eta bakoitza behin bakarrik zeharkatuz abiapuntu berdinera itzultzea?\"\nMomentuan oinarrizkoa zen grafoen teoriarekin planteatzean, Eulerrek K\u00f6nigsberg-eko zubien eskemari lotutako grafoak konponbiderik ez duela frogatu zuen, hau da, ezin dela abiapuntuko erpinera itzuli ertz batetik bi aldiz pasatu gabe.\nEulerrek arazo orokorra konpondu zuen: zer baldintza bete behar ditu grafo batek, ertz bakoitzetik behin igarota abiapuntuko erpinera itzul daitekeela bermatzeko? Grafo bateko puntu batean dauden lerroen kopurua \"gradu\" gisa definitzen badugu, orduan erantzuna da zubiak behin zeharkatu daitezkeela baldin eta erpin guztiek gradu bikoitia badute, gehienez bi izan ezik.\nDefinizioak.\nGrafoa \"G: = (V,E)\" formako bikote ordenatua da non:\nNormalean finitua izaten da. Grafo askoren emaitza garrantzitsuak ezin dira grafo infinituetan erabili. Grafoaren ordenak puntu edo nodo kopuruak zehazten du.\nBegiztak.\nBegizta bat puntu berdina erlazionatzen duen ertza da. Besterik esaten ez bada, grafoa begiztarik gabea dela ulertzen da.\nBi ertz edo gehiago paraleloak direla deritzo erpin pare bera erlazionatzen badute.\nGrafo ez zuzendua.\nformula_1 grafo ez zuzenduak (edo grafo ez-orientatua) ondorengoa betetzen du:\nOrdenatu gabeko bikoteak formula_5 formako multzoa da, non formula_6 den. Multzo hauek 2 kardinaleko formula_7-ren potentzia-multzoarena da, matematikoki formula_8 bezala adierazten dena.\nGrafo zuzendua.\nformula_9 grafo zuzenduak (edo grafo orientatua) ondorengoa betetzen du:\nformula_13 erpinak emanik, non formula_14 \"hasierako erpina\" eta formula_15 \"amaierako erpina\" den.\nDefinizioz, grafo zuzenduek ezin dute \"begiztarik\" eduki.\nAdibideak.\nAlboko irudiak honako grafo hau adierazten du:\n1. erpina 2. erpinaren ondokoa izateagatik, 1 ~ 2 gisa adieraz daiteke.\nGrafo bereziak.\nBadira ezaugarri bereziak dituzten\u00a0grafoak. Hona hemen horietako batzuk:"}
{"id": "116410", "revid": "119347", "url": "https://eu.wikipedia.org/wiki?curid=116410", "title": "Bartzelonako Konderria", "text": "Bartzelonako Konderria () IX. eta XVIII. mendeen artean Bartzelonan ez ezik inguruko lurralde batzuetan ere (Terrassa, Vall\u00e8s, Maresme eta Pened\u00e8s) garatutako Erdi Aroko aginte sistema izan zen.\nHistoria.\nSorrera VIII. mendean izan zen, frankoek musulmanen aurkako sortutako Marca Hispanica izeneko eskualdean. X. mendean, Bartzelonako kondeek frankoen menpekotasunetik askatu eta burujabe bihurtu ziren.\n1137an Erramun Berenger IV.a Bartzelonakoak Petronila Aragoikoa ezkondu eta Aragoiko erresumarekin batera Aragoiko Koroa sortu zuen. Lotura dinastikoa 1714an Planta Berriko dekretuak ezarri arte mantendu zen."}
{"id": "116420", "revid": "886", "url": "https://eu.wikipedia.org/wiki?curid=116420", "title": "I\u00e4nud\u00e2h", "text": ""}
{"id": "116423", "revid": "886", "url": "https://eu.wikipedia.org/wiki?curid=116423", "title": "Ianudah", "text": ""}
{"id": "116424", "revid": "105290", "url": "https://eu.wikipedia.org/wiki?curid=116424", "title": "Balearrera", "text": "Balearrera edo Balearretako katalana Balear Uharteetan mintzatzen diren katalanaren dialektoen multzoa da, katalan dialektoen ekialdeko blokean sartuta dagoena. Balearrera dialektoaren barruan, azpidialekto hauek ditugu (uharte nagusi bakoitzeko, azpidialekto bat):\nHiztunek balearrerari buruz duten ikuspegia.\nHiztun gehienen iritzia da \u2014hizkuntzalariena bezalaxe\u2014 katalana dela beren hizkuntza. Hala ere, hizkuntzalariek ez bezala, beren dialektotzat ez dute balearrera aipatzen, baizik eta beren azpidialektoa: mallorkera (\"mallorqu\u00ed\") Mallorcan, eivissera (\"eivissenc\") Eivissa uhartean, eta menorkera (\"menorqu\u00ed\") Menorcan.\nBalear Uharteetako talde minoritario batzuek balearrera \"Sa Llengo Bal\u00e9\u00e0\" izendatu dute, eta beren hizkuntzatzat aldarrikatzen dute. Talde horiek \"S'Academia de sa Llengo Bal\u00e9\" akademia osatu dute. Hala ere, balearrerari ez zaio hizkuntza estatusik eman ezein erakunde zientifikotan edo administratibotan."}
{"id": "116425", "revid": "886", "url": "https://eu.wikipedia.org/wiki?curid=116425", "title": "Enontekis", "text": ""}
{"id": "116427", "revid": "880", "url": "https://eu.wikipedia.org/wiki?curid=116427", "title": "Katalanaren balear aldaera", "text": ""}
{"id": "116428", "revid": "880", "url": "https://eu.wikipedia.org/wiki?curid=116428", "title": "Katalanaren dialekto", "text": ""}
{"id": "116432", "revid": "336", "url": "https://eu.wikipedia.org/wiki?curid=116432", "title": "Tlaltecuhtli", "text": "Tlaltecuhtli antzinako Mesoamerikako jainko bat zen, garai posklasikoko (1200-1519) eskultura eta ikonografian adierazia, nagusiki azteken eta nahuatl hizkuntza hitzegiten zuten beste herri batzuen artean. Tlaltecuhtli espainiarren aurreko Mexikoko herrien pentsamenduak, zeremoniak eta erlijioak erregistratuta geratu ziren zenbait eskuizkribu kolonial mexikarrei esker ere ezagutzen da. Gainera \"Historie du M\u00e9xique\" lanean ere erregistratu zen, XVI. mendean eginiko mexikar kulturari buruzko bilketa bat.\nSorkuntza mito azteketako batzuetan Tlaltecuhtli Laugarren Eguzkia amaitu ondoren itsasoan igerian zebilen itsas munstro bat bezala deskribatzen da, sorkuntzaren aurreko kaosaren pertsonifikazio bat. Quetzalcoatlek eta Tezcatlipocak, suge bihurtuta, bitan zatitu zuten, erdi bat zerua sortzeko eta bestea lurra sortzeko erabiliz. Honen ondoren bere izpirituak bizirik jarraitu zuen, eta noiz behinka giza odola eskatzen du.\nBere izena nahuatlez izenorde maskulino bat den arren, Tlaltecuhtliren irudikapenetako askok ezaugarri femeninoekin erakusten dute, eta ez hori bakarrik, baizik eta baita erditze posizioan ere.\nCihuacoatl, Coatlicue eta Tonatiuhrekin lotzen da.\nBerriki jainkosa honen irudia duen monolito bat lurpetik atera da Mexikon, Mexiko Hiriko Tenplu Nagusiaren indusketetan."}
{"id": "116433", "revid": "336", "url": "https://eu.wikipedia.org/wiki?curid=116433", "title": "Citlalicue", "text": "Citlalicue (nahuatlez Citlalicue \"izarrez jantzia\"), Citlalinicue edo Citlalcueye azteka mitologiako jainkosa bat zen, izarren sortzailea.\nErreferentzia batzuek Citlalatonac (nahuatlez Citlalatonac, \"izar dizdira\") deskribatzen dute Citlalicueren senar bezala, baita izarren sortzaile bezala ere. Beste batzuk, berriz, Citlalatonac Citlalicue jainkosaren beste izen bat baino ez dela diote.\nBatzuetan, Esne Bidearen patroia den Mixcoatl hartzen da Citlalicueren senar bezala.\n\"Ilamatecuhtli\" (nahuatlez \"Ilamatecuhtli\", \"andere zaharra\" edo \"atsoa\") Citlalicueren, Cihuacoatlen edo Chicomecoatlen izenetako bat izan liteke."}
{"id": "116434", "revid": "512", "url": "https://eu.wikipedia.org/wiki?curid=116434", "title": "Edwin Brant Frost", "text": "Edwin Brant Frost II.a (1866ko uztailak 16-1935eko maiatzak 14) astronomo estatubatuar bat izan zen.\nBiografia.\nVermonteko Brattleboro herrian jaio zen. Bere aita, Carlton Pennington Frost Dartmoutheko Medikuntza Fakultateko dekanoa izan zen.\nFrost Dartmouth College unibertsitatean graduatu zen 1886an. Bere ikasketak gradu ondoko ikasle bezala jarraitu zituen kimika arloan eta 1887an fisika irakasle bihurtu zen 21 urte baino ez zituela. 1890ean Europara bidaiatu zuen eta Potsdamen Hermann Vogelekin izar espektroskopia ikerketa amaitu zuen. 1892an Dartmouthera itzuli zen astronomiako irakasle laguntzaile bezala.\nAire libreko aktibitateak gogoko zituen eta golfa, igeriketa eta izotz irristaketa praktikatu zituen. Musika eta literaturan ere aritu zen. 1896an Mary E. Hazardekin ezkondu zen eta honekin hiru seme-alaba izan zituen: Katharine, Fredrick eta Benjamin.\nFrost Yerkes behatokiko lan taldeko kide izan zen 1898an eta bertako zuzendari bihurtu zen 1905ean, George Halek kargua utzi zuenean. Frost postu horretan mantendu zen 1932an erretiratu zen arte. Astrophysical Journal aldizkariko editorea izan zen 1902 eta 1932 bitartean, xehetasunei jartzen zien kontu handiagatik ezaguna. 1915ean bere eskuineko begiaren ikusmena galdu zuen, eta 1921ean ezkerrekoarena. Itsu geratu ondoren, beste hamaika urte gehiagoz lanean jarraitu zuen, 1932an erretiratu zen arte.\n1935ean hil zen peritonitis baten ondorioz.\nOndarea.\nFrosten ikerketa, abiadura erradiala izar espektroskopia erabiliz eta izar bitar espektroskopikoak zehazten zentratu zen. 1902an Alfirk edo Beta Cephei izarraren portaera bitxia aurkitu zuen, ondoren Beta Cephei izar aldagarrien prototipoa bihurtu zena.\nPaper garrantzitsua izan zuen Otto Struve AEBetara ekartzerako orduan, hau inprobisatutako babesleku batean bizitzen ari zenean Turkian Errusiar iraultzaren ondoren. Ondoren Otto Struveren izendapena babestu zuen behatokiko zuzendaritzan bere oinordeko bezala."}
{"id": "116435", "revid": "119347", "url": "https://eu.wikipedia.org/wiki?curid=116435", "title": "Persiar egutegia", "text": "Persiar egutegia edo Irandar egutegia (persieraz \u06af\u0627\u0647\u0634\u0645\u0627\u0631\u06cc \u0627\u06cc\u0631\u0627\u0646\u06cc\u200c \"Gahshomari-ye Irani\") urtea martxoaren 23an hasten duen eguzki egutegi bat da. 2009ko martxoan persiar egutegiko 1388. urtea hasi zen.\nEgutegi hau 1925ean hartu zen eta gregoriotar egutegia baino zehatzagotzat hartzen da, azken honek 3320 urtean behin egun bateko akatsa baitu, persiar egutegiak egun bateko akats hori 3,5 milioi urtetik behin izango lukeen bitartean.\nPersiar egutegiak lehenengo sei hilabeteak 31 egunekoak ditu, hurrengo bostak 30 egunekoak eta azkenekoa 29 edo 30 egunekoa bisurtea baldin bada edo ez bada. Urtea Nowruzen hasten da, gregoriotar egutegiko martxoak 21arekin bat datorrena. 2000ko urtarrilaren 1 persiar egutegiko 1378. eguneko Dej hilabeteko 11. eguna izan zen."}
{"id": "116440", "revid": "6327", "url": "https://eu.wikipedia.org/wiki?curid=116440", "title": "Picu Urriellu", "text": ""}
{"id": "116441", "revid": "1270037", "url": "https://eu.wikipedia.org/wiki?curid=116441", "title": "Bisigodoa", "text": ""}
{"id": "116442", "revid": "17", "url": "https://eu.wikipedia.org/wiki?curid=116442", "title": "I+G", "text": ""}
{"id": "116446", "revid": "114688", "url": "https://eu.wikipedia.org/wiki?curid=116446", "title": "Multinazional", "text": "Enpresa multinazionalak, korporazio multinazionalak edo, besterik gabe, multinazionalak, jatorri duten herrialdeaz gain, beste herrialde batzuetan ere ekoizpen, erosketa edo salmenta jarduerak egiten dituzten enpresak dira. Globalizazio fenomeno ekonomikoarekin batera, botere handia hartu duten erakundeak dira: ekoizpen eta salmenta itzelak dituzte eta gobernu nazionalekin negoziazio ahalmen nabaria dute, bertan lantegiak eta lanpostuak sortu, mantendu edo beste herrialde batera ez aldatu edo deslokalizatzeko baldintza gogorrak inposatzen dituztenak, mesede politikoak eta diru laguntzak jaso eta zerga gutxiago ordaintzeari buruz askotan.\nMultinazionalen hasiera eta historia.\nEnpresa multinazionalak merkatuen hedapenaren prozesuagatik jaio ziren. Gaur egungo multinazionalen aurrekari kontsideratu daitekeen lehen enpresa Moscoviako Konpainia da, Londresen 1555. urtean sortutako jatorri ingeleseko enpresa, eta Ingalaterra eta Errusiaren arteko merkataritza uztartzen zuena. Multinazionalen beste aitzindari batzuk Rothschild bankua, Europako hainbat herrialdeetatik zabaldu baitzen, edo XVII. mendean Britania Handian, Suedian, Holandan edo Danimarkan sortu ziren Indiako konpainiak dira.\nGaur egungo multinazionalen hazia XIX. mendearen amaieran agertu zen, enpresa talde batek haien jatorriko herrialdetik urrun lantegiak eraikitzea pentsatu zutenean. Horrela, garraio kostuak eta beste herrialde batera haien produktuak sartzeagatik zituzten muga-zergak saihesten zituzten.\nEnpresa multinazionalen ezaugarriak.\nEnpresa mota horien ezaugarri nagusiak hurrengoak dira:\nMultinazionalak eta konpetentzia.\nJohn Kenneth Galbraithek, multinazionalen sorkuntzaz eta haien existentziaren ondorioez gehien hitz egin zuen ekonomilariak, 1967. urtetik dio Bigarren Mundu Gerraren ondoren enpresa mota hauek izan duten nagusitasunak inplikazio politiko, ekonomiko eta sozial sakonak dituela.\nHaren esanetan, multinazionalek, enpresa tradizionalek ez bezala, ez dute arriskuaren arazorik haien abantailei esker. Galbraithentzat, abantaila nagusiak, multinazionalek lortzen dituzten epe luzerako kontratuak, bai salerosketa sailean, bai herrialdeekin dituzten harremanetan, eta finantza sektoretik lortzen duten tratu ona dira. Bigarren hau, multinazionalek haien jarduerak sektore honetara hedatu dituztelako ematen da.\nArrazoi horien ondorioz, konpetentzia perfektua inperfektu bihurtzen da. Adibidez, konpetentzia perfektuaren ezaugarrietako bat egiazko informazioaren existentzia da, baina enpresa multinazionalek informazioa haiek nahi duten erara eraldatzen dute publizitatea kontrolatzen dutelako.\nMultinazionalen beste ezaugarrietako bat enpresari profesionalez gidatuta daudela da. Aspaldiko enpresak oso handiak izatera heldu ziren eta hainbat herrialdetara hedatu ziren, baina enpresa klasiko horietan, Standard Oil, Vanderbilt, Carnegie edo Rothschilden jabea zen erabakiak hartzen zituena. Egoera hau baina, XX. mendeko lehenengo bi hamarkadetan aldatzen hasi zen, 1911. urtean Schumpeter enpresari profesionalaren garrantziaz hitz egiten hasi zen. Enpresari mota hau arrisku ekonomikoak soilik hartzen dituena da, eta ez pertsonalak.\u200b\nAdam Smithek egoera honen ikuspegi oso kritikoa zuen. Berarentzat, arriskua eta saria merkatu librean dauden pertsonen arteko gauza da. Baina, nola lehiatu litezke pertsonak libreki haien ordezkapena beste pertsona batzuei uztean? Nola egon liteke konpetentzia jabeak haien artean batzen badira arriskua murrizteko? Egoera hau merkatuaren bihurduratzat jotzen zuen.\nGalbraithek enpresari profesionalaren agerpenak ekartzen duen beste ondorio batez hitz egin zuen. Kanadiarraren esanetan, enpresaria bere nahiak lortzen saiatuko da eta alde batera utziko ditu jabearen, akziodunen, nahiak, nahiz eta jabea da arrisku pertsonala hartzen duena.\nSailkapena.\nDeszentralizazio mailagatik.\n tipologiaren arabera, enpresa multinazionalak hiru eratara sailka daitezke:\nBabesleak.\nMultinazionalen babesleen esanetan, enpresa horiek herrialde baten finkatzean herrialde hartako langileen okupazio tasa hobetzen laguntzen dute. Hau da, lana sortzen dute herrialdeko biztanleentzat.\nEra berean, multinazionalek beste multinazional batzuen edo herrialdeko enpresa indartsuen konpetentzia jasaten dute, ondorioz, merkatu lokalen beharrizanak ase behar dituzte era globalean efizientzia galdu gabe. Horretarako, giza baliabideak eta baliabide ekonomikoak inbertitzen dituzte ikerkuntzan aurrerapen teknologiko, produktibo eta administratiboak lortzeko. Ondoren, aurrerapen eta jakintza berri horiek erabiltzean, jakinduria transferentzia ematen da herrialdeko enpresetara.\nKritika.\nKorporazio multinazionalen kritikoen esanetan, enpresa horiek langileen eskubideen aurka egiten dute eta jokaera agresiboa izaten dute finkatzen diren herrialdeetan, askotan herrialde txiroetara doazelako, langileen soldata baxua eta haien eskubide faltagatik.\nEnpresa mota horien alde dauden pertsonen esanetan, multinazionalak nahitaezkoak dira munduaren aurrerapenerako eta ekonomia globalaren muina dira. Kritikoentzat baina, multinazionalak pertsona talde txiki bat aberasteko bidea dira, konpetentziaren desagertzea eta langileen esplotazioa ekarriz.\nDatuei erreparatuz, multinazionaletan lan egiten duten langileen kopurua munduko langileen % 3 soilik da. Nahiz eta hau horrela izan, herrialde askotako gobernuek enpresa hauek haien lurretan kokatzeko eta ez alboko herrialdeetan erraztasun asko ematen dizkiete, honek langileen lan baldintzak okerrera egitea ekartzen du eta ondorioz, lan eskubideen prekarietatea. Horrez gain, korporazio handi horien boterearen ondorioz, haien konpetentzia diren denda eta enpresa txikiak desagertu egin dira.\nMultinazionalen boterearen adibide batzuk, petrolio eta meatzaritza enpresek eragindako ekosistemen suntsiketa edo Dow Chemical multinazionalak Bhopalen, Indian, eragindako hilketak dira.\nHainbat erakundek, sindikatuk, alderdik eta GKEk zenbait kanpaina egiten dituzte korporazio industrialen gehiegikeriak salatzeko. Interneten, ziberaktibismoa da ekintza modu erabiliena.\nHauek dira enpresa multinazionalen zenbait alderdi on eta txar, mundu mailan geroz eta indartsuago egiten ari diren enpresa motak nahiz eta haien aurkako kritikak ugariak diren."}
{"id": "116448", "revid": "59723", "url": "https://eu.wikipedia.org/wiki?curid=116448", "title": "Arrabio arrunt", "text": "Arrabio arrunta (\"Salamandra salamandra\") anfibio urodeloa da, Salamandridae familiakoa, Europan bizi dena. 15-16 zentimetroko luze da, lau hanka motz ditu eta buztan luzea. Gorputz beltza du, orban hori disdiratsuekin. Helduak lehortarrak dira, baina ingurune heze eta freskoak behar dituzte; horren ondorioz, baso hostogalkorretan bizi dira batik bat.\nKolorazio bitxi hori dela-eta, arrabioaren irudia betidanik hainbat elezahar eta sineskeriaz inguraturik egon da, eta sarri askotan sorgin eta deabruen sukaldeko piztitzat jo izan da. Adibidez, arrabioa sutatik sortzen zela, edota bertan ez zela erretzen dioten kondairak ugari dira Europa osoko kulturetan. Horren adierazle garbia da narrastiaren ingelesezko izena: \"fire salamander\".\nDeskribapena.\nArrabio helduak 15-16 zentimetrorainoko luzera du, eta Euskal Herriko urodelorik handiena da. Burua zabala baino luzeagoa du, dortsobentralki zapaldua, eta atzealdean, dortsolateralki kokaturik, guruin parotoideo nabariak ageri ditu. Begi arre-ilunak ere oso nabarmenak ditu alde dortsalean, haien orbiten tamaina handia dela-eta. Soin-enborra zilindrikoa izaten du, eta beso eta hanka laburrek lurretik nekez altxa dezakete oinez doanean. Bizkarraldean, eta guruin parotoideoen jarraipen balira bezala, bederatzina pikortez osaturiko bi lerro paralelo hedatzen zaizkio lepo-aldetik hasi eta isatserantz.\nIsatsa laburragoa izaten du soina baino, eta haren zeharkako ebakidurak sekzio biribiltsua ageri du; hori animaliaren izaera lehortarraren eta agerirako moldagarritasun ezaren adierazlea da. Baina arrabio helduaren ezaugarri deskribatzailerik adierazgarriena haren janzkera eder deigarria da, ezbairik gabe. Izan ere, arrabioaren larruazal hezea luzetarako orban edo arrasto hori eta beltz distiratsuz apaindua ageri baita; horri esker, animalia mendian ibilia den edonorentzat ikaragarri ezaguna da.\nLarba 24-36 milimetro luze da jaiotzen denean, baina neurri hori egoera geografikoen araberakoa da. Buru handi eta zabala du, eta motots-brankial arrosak, tamaina aldakorrekoak, bizi den inguruneko oxigeno-mailaren araberakoak. Ondo definitutako begi handiak ditu, 50 zentimetroko distantzian mugimendua detektatzeko gai direnak. Gorputza alboetatik zapaldua du, eta isatsa baino zertxobait luzeagoa izaten da. Isatsa konprimatua dago, etagorputzaren erdialderainoko gandor dortsal bat du. Isatsaren muturra biribildua izaten da. Azal hori-beltza du, gorputzarekiko paraleloki luzatzen diren orbanez osatutako marrazki bat osatuz. Hanken hasieran kolore horiko orban argiak ditu, garapenean aurrera joan ahala deigarriagoak egiten direnak. Hanka sendoak ditu, ez oso luzeak, eta bost hatz dituzte atzekoetan eta lau aurrekoetan. Metamorfosia burutu aurretik 60-65 milimetroko luzera izaten dute, baina handiagoak ere ikusi izan dira, esaterako bizi direneko ingurunetik atera ezin direnean, eta 95 milimetrorainoko larbak ikusi izan dira, brankiak erabat garaturik dituztenak (neotenia).\nToxikotasuna.\nArrabio arrunta, gainerako anfibio gehienak bezala, azal pozoitsuz horniturik dago. Haren kasuan, pozoia bizkarreko pikorta dortsolateraletan, eta buruko guruin parotoideetan ekoizten da baina, gainera, epidermi osoan zehar tartekaturik garatzen diren zelula guruintsuetan ere sortzen da, eta azala osoa sumingarria gertatzen da. Pozoi hori \"samandarina\" izeneko alkaloideen taldeko substantziez osatuta dago, eta zuzenean etsaien odolera sartzeko biderik balu, sekulako eragina izango luke haiengan.\nHala ere, arrabioaren pozoiak defentsa-funtzioa besterik ez du eta, horren ondorioz, aski du jateko asmoz datorkion etsaiaren ahoa sumintzearekin, horrek berehala askatuko baitu. Horregatik, arrabioak arriskua somatzen duenean, azaleko zelula guruintsuek pozoia jariatzen dute, eta berehala soin osoa zuku sumingarriz bustitzen da. Gainera, bizkarraldeko pikortek eta guruin parotoideoek pozoia esprai baten gisara jaurti dezakete.\nDena dela, defentsa-mekanismo berezi hori azaleko kolore biziak osatzen du. Izan ere, pozoiak etsaiak arrabioa askatzea eragiten duen arren, lehenbiziko hozkadak kalte handia egin diezaioke animaliari; horrela, derrigorrezkoa gertatzen da lehen eraso hori ere saihestea. Horregatik, arrabioak, tropiko-aldeko makina bat anfibiok bezalaxe, janzkera bizi eta deigarriaren bitartez bere izaera pozoitsua adierazten du, balizko etsai guztiei izaera horren berri emanez: kolorazio aposematikoa deritzo horri. Edonola ere, eta defentsa-mekanismo konplexu hori izan arren, haren etsairen bati edo besteri, dirudienez, pozoiak ez die eragiten: urubi arrunta (\"Strix aluco\") eta basurdea (\"Sus scrofa\") aipagarrienak dira.\nBanaketa.\nArrabio arrunta eskualde paleartikoko espeziea dugu, eta Europako erdialde eta hegoaldean, Asiako mendebaldean, eta Afrikako ipar-mendebaldean da. Iberiar penintsulan, iparralde osoan ageri dela esan daiteke; barnealdean, berriz, mendietan bakarrik. Euskal Herriari dagokionez, ohikoa da eskualde eurosiberiarreko ingurune gehienetan eta trantsiziozko mendietan. Aldiz, hegoaldeko lautada eta ingurune idorretan falta da, klima dela eta.\nHabitata.\nEuropako anfibiorik lehortarrenetarikoa bada ere, arrabioak ingurune heze eta freskoak behar ditu bizi ahal izateko eta, ondorioz, Euskal Herrian batik bat baso hostogalkorretan aurkitzen da; bere habitat nagusiak pagadia, hariztia eta oihan misto hezea dira. Altitudeari dagokionean, berriz, Euskal Herrian itsas mailatik hasi eta 1600 metroko altitudetaraino ikusi da, baina Pirinioetan 1800-1900 metroraino ere hel daiteke. Edonola ere, gehienak eskualde eurosiberiarreko menditar estaian daude.\nBizimodua.\nArrabioa bereziki espezie lehortarra dugu, eta larbak errutera baino ez da uretara hurbiltzen. Bizimodu ilunabartar eta gautarra duen arren, eguraldia euritsua denetan egunez ere ikus daiteke bere dietaren osagaien bila: intsektuak, araknidoak, miriapodoak, bareak eta zizareeak. Oro har, bakarzalea den arren, batzuetan talde handiak ere ikusi izan dira, baina horren arrazoia ez da oraindik argitu. Egunean zehar, harripeetan, zuhaitz-enbor ustelduen edo goroldioaren azpian, lurpean edo mikrougaztunen galerietan ezkutaturik egoten dira. Ez dira batere oldarkorrak. Ugal garaian, eta baita arriskua sumatzen dutenean ere, \u201cnit-nit-nit\u201d moduko soinu bat ateratzeko gai dira.\nElikadura.\nArrabioaren larbak oso jatunak dira eta aktiboki ehizatzen dute. Beste anfibio batzuek ez bezala, arrabioen larbek zein helduek hortz modukoak dituzte barailan, euren harrapakin espektroa zabaltzea baimentzen dietenak. Larben dieta batik bat, dafneek, trikopteroek eta dipteroek osatzen dute, baina joera kanibalak dituzte maiz: beren tamaina bereko aleak jaten ikusi izan dira.\nArrabio helduak, barailak eta mingaina erabiliz harrapatzen dituen ornogabe lurtar txikiak ditu elikagai. Arrabioek, gainera, ikusmen trikromatikoa dute, harrapakinak bilatzeko erabiltzen dutena. Hauen artean, koleoptero, gasteropodo, anelido, isopodo, miriapodo eta araknidoak topa daitezke. Kasu arraro batzuetan, moluskuak, diplopodoak, pentatomidoak eta lur-zizareak aurkitu dira haien digestio-hodietan.\nUgalketa eta ontogenia.\nEuskal Herriko gainerako urodeloak ez bezala, arrabioak lehorrean ernaltzen dira. Arrak eme bat aurkitzen duenean, lehenik gainera igotzen zaio, eta horrela geldiaraztzen du. Ondoren, eta bere besoez emearenei helduz, haren azpira sartzen da, eta berehala muturraz emearen lepapea igurtzitzeari ekiten dio, hura kilikatzeko asmoz edo. Minutu batzuen buruan, arrak espermatoforo bat askatzen du lurrera, eta segidan, soin-enborra 90\u00b0 okertuz, espermatoforoaren gainera erortzen uzten dio emeari, horrek kloaka-ezpainez jaso dezan. Sistema horren bitartez, arrabioek barne-ernalketa lehorrean egiteko bidea asmatu dute.\nBaina, ziur asko, arrabioaren izaera lehortarra hobekien azaltzen duen ezaugarria haren obobibiparotasuna da, salbuespen nabaria da urodeloen artean. Izan ere, arrabioak bi ingurunetan banandutako bizi-ziklo anfibiontea gainditzeko bidean daudela adierazten baitu. Ernaldutako arrautzak uretan errun beharrean, emearen obiduktuetan mantentzen dira garapen enbrionarioa osatu artean, eta baita eklosioa gertatu eta gero ere. 10-40 larba jaiotzen dira aldi bakoitzeko. Enbrioi batzuen bildukia jaio aurretik apurtzen baldin bada, beste enbrioiek jaten dituzte (adelfofagia). Azkenik, eta larbek 25 mm inguruko luzera dutenean, emeak putzu edo errekaren batean erditzen ditu. Larba horiek uretan bizi diren ornogabe txikiez elikatzen diren ehiztari asekaitzak eta igerilari bikainak izaten dira; bizpahiru hilabeteren buruan, 5-6 cm inguruko luzera dutenean, metamorfosia burutu eta, helduen itxura lorturik, betirako lehorreratzen dira. Gazteak helduak baino mugikorragoak dira, eta horrek espeziearen dispertsioan laguntzen du. Heldutasun sexuala 3-4 urterekin lortzen dute: arrak 13 cm luze dira eta emeak, 15. Neotenia kasuak gertatzen dira.\nEspezieen arteko elkarrekintzak.\nIndibiduo helduak oso gutxitan izaten dira erasotuak (haien pigmentazioak pozoitsuak direla adierazten duelako), eta kasu horietan, \"Natrix maura\", \"Natrix natrix\", \"Vipera seoanei\", hainbat hegaztik eta zenbait ugaztunek egindako erasoak izaten dira. Larben etsaiak ditiskoak, \"Natrix\" generoko sugeak eta salmonidoak dira.\nGizakiak, arrabioen populazioetan eragina badu ere, garaiera txikiko lekuetan bizi direnengan batez ere, ez du espezie horren biziraupena kolokan jartzen, oraingoz behintzat.\nBitxikeriak.\nEuropako hainbat herrialdetan animalia magikoa zela pentsatzen zuten. Animali guztien artean sua zeharkatzeko gai zen bakarra uste zuten, eta heraldikan suaren gainean marraztu ohi dute."}
{"id": "116450", "revid": "15795", "url": "https://eu.wikipedia.org/wiki?curid=116450", "title": "Salamandra salamandra", "text": ""}
{"id": "116451", "revid": "90799", "url": "https://eu.wikipedia.org/wiki?curid=116451", "title": "Fakturazio", "text": "Kontabilitatean, fakturazioa enpresa batek aldi batean zehar (urtebetea, hilabetea) saldu dituen ondasun eta zerbitzuen zenbatekoa da. Hertsiki, fakturazioan, fakturaz jasotako diru-bolumena da, eta salmenten bolumenaren ezberdina izan daiteke salmenta dagokion faktura eta diru-sarrera aldi ezberdinetan gertatu badira. Edonola ere, fakturazioan ez dira barneratzen enpresak izan ditzakeen bestelako diru-sarrerak, hala nola jasotako diru-laguntzak, interesak eta abar. Fakturazioa enpresen tamaina eta sektoreko merkatu-kuota neurtzeko irizpideetako bat da, eta, horrela, ohikoa da enpresak urtean izan duten fakturazioari buruz sailkatzea.\nFakturazioa prozesu garrantzitsua da negozioen eta transakzio komertzialen arloan. Faktura izeneko dokumentu bat egin behar da, ondasun edo zerbitzuen salmenta zehazten duena eta bezeroak edo fakturaren hartzaileak ordaintzeko betebeharra ezartzen duena. Ondoren, fakturazioari buruzko funtsezko informazioa aztertko dugu:\nLaburbilduz, fakturazioa funtsezko prozesua da negozioen munduan, merkataritza-transakzioen dokumentazioa eta jarraipena eskatzen dituena, eta hori funtsezkoa da finantza-kudeaketarako eta zerga-betebeharrak betetzeko."}
{"id": "116452", "revid": "15795", "url": "https://eu.wikipedia.org/wiki?curid=116452", "title": "Futbol amerikar", "text": ""}
{"id": "116456", "revid": "56334", "url": "https://eu.wikipedia.org/wiki?curid=116456", "title": "Valentina Vargas", "text": "Valentina Vargas (Santiago de Chile, 1964ko abenduaren 31 - ) Txileko aktore bat da. Bere paperik ezagunena \"Der Name der Rose\" italiar-frantziar-alemaniar filmean antzeztutako buhamearena izan da."}
{"id": "116458", "revid": "7162", "url": "https://eu.wikipedia.org/wiki?curid=116458", "title": "Durangoko Euskal Liburu eta Disko Azoka", "text": ""}
{"id": "116459", "revid": "56334", "url": "https://eu.wikipedia.org/wiki?curid=116459", "title": "Merkatu-segmentazio", "text": "Marketin arloan, merkatu-segmentazioa marka batek aurrera daraman marketin-estrategia bat da, produktu generikoa gainditu eta merkatuan ezaugarri bereziak dituen produktuaren bertsio ezberdin bat diseinatu eta merkaturatzeari ekiten diona, merkatu-segmentu izeneko kontsumitzaile talde jakin bati zuzenduz eta horrela enpresak produktu bereziarekin produktu generikoarekin baino etekin edo balio erantsi handiagoa lortuko duelakoan. Adibidez, garbikaria ekoizten duen enpresa batek osagai ekologiko eta usain goxodun garbikari bat merkaturatzeari ekiten dionean, ezaugarri bereziak dituen produktuaren bertsio bat diseinatzen ari da, merkatu-segmentu edo mota jakin bateko erosle multzo batentzat.\nMerkatu-segmentazioa garatzeko hainbat irizpide dago. Adibidez, adinari buruz sortu eta gara daitezke produktu berriak (gazteei begira, agureei begira, ...). Merkatu-segmentaziorako irizpideak lau multzoetan sailka daitezke:\nMerkatu segmentazioaren helburuak.\nEraginkortasuna eta enpresa baten arrakasta lortzeko, merkatu-segmentazioa teknikarik onenetako bat izan daiteke. Prozedura era egokia egiten bada, merkatu-segmentazioari esker, modu zehatzagoan asetuko dira kontsumitzaileen beharrak.\nMarketin-estrategien erabilera metodikoak enpresaren epe luzerako aurreikuspenak erraztu ditzake izango ditu; izan ere, talde jakin batengana jotzean, bezero horien beharrak ezagutzeko eta gure produktuarekiko edo zerbitzuarekiko duten gogobetetasuna ezagutzeko gai izango dira enpresek. Estrategia pertsonalizatua denez, bezeroak fidelizatzeko aukera ere emango du, bezeroak gusturago geratuko baitira.\nEnpresa batengandik zer espero den edo zer nahi den zehatz-mehatz jakin dezakeenez, kostuak murriztuko dizkio enpresari, bete beharreko helburu argiak baititu eta norengana jo behar den, hau oso aplikagarria da publizitate kanpainak sortzeko. Erakargarri senti daitezkeen bezeroei kanpaina espezifikoak egin diezazkieke, eta, horrela, salmentak handitu.\nMerkatu-segmentazio baldintzak.\nMerkatuaren segmentazioa ez da beti aplikagarria. Merkatuek baldintza batzuk bete behar dituzte taldeka banatu ahal izateko. Irizpide horietako bat eta segmentazio-teknika zuzena den ala ez erabakitzeko kontuan hartu beharreko lehenengo irizpidea, sortutako taldeak homogeneoak diren eta elkarren artean\u00a0 heterogeneoak diren da, hau da, talde bat ezaugarri berdinez osatuta egotea (homogeneotasun intrasegmentala), sortutako beste talde batean betetzen ez direnak (heterogeneotasun intersegmentala).\u00a0 Talde horiek tamaina handikoak izan behar dute, errentagarria izan dadin enpresak haiengana jotzea eta haiekin irabaziak lortzea, bezero potentzialak baitira, eta ez dira izango guztiak erosleak. Azkenik, baldintza hori betetzen den ondorioztatu ahal izateko, talde neurgarriak izan behar dute kokalekuko biztanleriari buruzko aurretiazko azterketak eta talde horietako partaideek."}
{"id": "116460", "revid": "17", "url": "https://eu.wikipedia.org/wiki?curid=116460", "title": "Merkatu-segmentu", "text": ""}
{"id": "116461", "revid": "6327", "url": "https://eu.wikipedia.org/wiki?curid=116461", "title": "Merkatu segmentu", "text": ""}
{"id": "116462", "revid": "17", "url": "https://eu.wikipedia.org/wiki?curid=116462", "title": "Merkatu segmentazio", "text": ""}
{"id": "116463", "revid": "336", "url": "https://eu.wikipedia.org/wiki?curid=116463", "title": "Kritias", "text": "Kritias, grezieraz \u039a\u03c1\u03b9\u03c4\u03af\u03b1\u03c2, (K.a. 460-K.a. 403) Atenasko idazle eta politiko nabarmen bat izan zen. Politikan, ezaguna da K.a. 404. urtean Atenasko gobernua hartu zuten Espartaren aldeko Hogeita hamar Tiranoak taldeko buru izateagatik. Idazle oparoa izan zen, prosa zein poesian, eta tragedia, satira, elegia literatura generoak landu eta hiri batzuetako konstituzioak ere idatzi zituen. Platonen amaren osaba zen. Hain zuzen, Platonen \"solasaldietako\" batek \"Kritias\" izena du."}
{"id": "116464", "revid": "105290", "url": "https://eu.wikipedia.org/wiki?curid=116464", "title": "906 Repsolda", "text": "906 Repsolda asteroide gerrikoan aurkitutako 906. asteroidearen izena da. 1918ko urriak 30ean aurkitu zuen Friedrich Karl Arnold Schwassmannek Bergedorfetik. Bere behin-behineko izendapen zientifikoa 1918 ET zen. Bere izena Hamburgoko behatokiko sortzailea eta kudeatzailea izan zen Johann Georg Repsold astronomo eta suhiltzaileagatik jasotzen du."}
{"id": "116465", "revid": "512", "url": "https://eu.wikipedia.org/wiki?curid=116465", "title": "907 Rhoda", "text": "907 Rhoda asteroide gerrikoan aurkitutako 907. asteroidearen izena da. 1918ko azaroak 12an aurkitu zuen Max Wolfek Heidelbergetik. Bere behin-behineko izendapen zientifikoa 1918 EU zen."}
{"id": "116466", "revid": "512", "url": "https://eu.wikipedia.org/wiki?curid=116466", "title": "908 Buda", "text": "908 Buda asteroide gerrikoan aurkitutako 908. asteroidearen izena da. 1918ko azaroak 30ean aurkitu zuen Max Wolfek Heidelbergetik. Bere behin-behineko izendapen zientifikoa 1918 EX zen."}
{"id": "116467", "revid": "105290", "url": "https://eu.wikipedia.org/wiki?curid=116467", "title": "909 Ulla", "text": "909 Ulla asteroide gerrikoan aurkitutako 909. asteroidearen izena da. 1919ko otsailak 7an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1918 FA zen."}
{"id": "116468", "revid": "512", "url": "https://eu.wikipedia.org/wiki?curid=116468", "title": "910 Anneliese", "text": "910 Anneliese asteroide gerrikoan aurkitutako 910. asteroidearen izena da. 1919ko martxoak 1ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1919 FB zen."}
{"id": "116469", "revid": "6327", "url": "https://eu.wikipedia.org/wiki?curid=116469", "title": "Tai chi chuan", "text": ""}
{"id": "116470", "revid": "512", "url": "https://eu.wikipedia.org/wiki?curid=116470", "title": "911 Agamemnon", "text": "911 Agamemnon asteroide gerrikoan aurkitutako 911. asteroidearen izena da. 1919ko martxoak 19an aurkitu zuen Karl Wilhelm Reinmuthek Heidelbergetik. Asteroide troiar bat da, L4 Lagrangeren puntuan kokatua dagoena. Bere izena greziar mitologiako Agamemnon erregeagatik jasotzen du."}
{"id": "116471", "revid": "105290", "url": "https://eu.wikipedia.org/wiki?curid=116471", "title": "912 Maritima", "text": "912 Maritima asteroide gerrikoan aurkitutako 912. asteroidearen izena da. 1919ko apirilak 27an aurkitu zuen Friedrich Karl Arnold Schwassmannek Heidelbergetik. Bere behin-behineko izendapen zientifikoa 1919 FJ zen."}
{"id": "116472", "revid": "105290", "url": "https://eu.wikipedia.org/wiki?curid=116472", "title": "913 Otila", "text": "913 Otila asteroide gerrikoan aurkitutako 913. asteroidearen izena da. 1919ko maiatzak 19an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1919 FL zen. Flora familiako eta S motako asteroidea da."}
{"id": "116473", "revid": "5834", "url": "https://eu.wikipedia.org/wiki?curid=116473", "title": "Document Object Model", "text": "DOM (ingelesez, \"Document Object Model\", hau da, Dokumentuaren Objektu Eredua) W3Cek kudeatutako API bat da. DOM-ak objektu multzo zehatz bat eskaintzen du HTML eta XML dokumentuak erakusteko eta objektu haiek nola erabiltzeko eta aldatzeko arauak ezartzen ditu. Horrela, ECMAScript (JavaScript) bezalako lengoaiekin posiblea da HTML edo XML dokumentu baten edukiak, egitura eta formatoa dinamikoki aldatzea.\nBilakaera eta bateragarritasun arazoak.\nDOM-a Netscape 2.0 nabigatzailean agertu zen lehen aldiz. Gerora, Netscape 4.0-k gailu-gertaerak antzemateko aukera gehitu zuen. Microsoft-aren nabigatzailea, Internet Explorer, bere 3. bertsioan hasi zen lehenengo DOM-aren ezaugarriak erabiltzen.\n1998ko urrian, eta nabigatzaileen arteko ezberdintasunak zirela eta, W3C-ek \u201c\"DOM Level 1\"\u201d zehaztapena argitaratu zuen, HTML eta XML dokumentuen elementu guztien ezaugarriak eta aldatzeko moduak ezartzeko. 2000ko azaroan \u201c\"DOM Level 2\"\u201d argitaratu zuen W3Ck, non CSS orriekin interakzioak ezartzen ziren. 2004ko apirilean \u201c\"Dom Level 3\"\u201d sortu zuen, DTD eta dokumentuen balioztatzea erabiliz.\nNahiz eta W3Ck DOM eredu estandarra ezarri, nabigatzaile askok (Internet Explorer-ek batez ere) eredu honentzako gehigarriak sortu dituzte, bateragarritasun arazoak sortuz. Arazo hauek larriak izan ziren Netscape Navigator eta Microsoft Internet Explorer-en arteko gudan, non, askotan, web garatzaileek bertsio desberdinak sortu behar izaten zituzten nabigatzaile hauentzako. Azken urtetan, dena den, bateragarritasuna eta estandarrak betetzeko premia areagotu da, eta gaur egungo nabigatzaile gehienek (Firefox, Opera, Safari, Konqueror, etab.) W3C-k ezarritako DOM arauak betetzen dituzte. Hala ere, Microsoft Internet Explorer-ek (merkatuan nagusia den nabigatzailea, Windows sistema eragilean txertatuta baitago), bere azken bertsioetan, gehigarri propioak erabiltzen jarraitzen du."}
{"id": "116474", "revid": "105290", "url": "https://eu.wikipedia.org/wiki?curid=116474", "title": "914 Palisana", "text": "914 Palisana asteroide gerrikoan aurkitutako 914. asteroidearen izena da. 1919ko uztailak 4an aurkitu zuen Max Wolfek Heidelbergetik. Bere behin-behineko izendapen zientifikoa 1919 FN zen. Bere izena Johann Palisa astronomoagatik jasotzen du."}
{"id": "116475", "revid": "336", "url": "https://eu.wikipedia.org/wiki?curid=116475", "title": "Katalina Aragoikoa", "text": "Katalina Aragoi eta Gaztelakoa edo Katalina Trastamarakoa (Alcal\u00e1 de Henares, Espainia, 1485eko abenduaren 16a - \u2020 Kimbolton, Ingalaterra, 1536ko urtarrilaren 7a). Aragoi eta Gaztelako Infanta, Ingalaterrako erregina izan zen Henrike VIII.aren emazte bakarra garaiko kristauentzat, eta sei emazteez osatutako zerrenda bateko lehena erregearen iritzian jartzen zirenentzat. Henrikek, 24 urteko ezkontza anulatzea lotu zuen Katalinaren kortesana zen Ana Bolenarekin enkapritxatu zelako eta erreginak semerik ematen ez ziolako.\nBiografia.\nAragoiko eta Gaztelako Infanta.\n1485eko abenduaren 16an jaio zen Alcal\u00e1 de Henaresen (Madrilgo Erkidegoa, Espainia). Fernando II.a Aragoikoaren eta Elisabet I.a Gaztelakoaren (Errege-erregina Katolikoak) alaba gazteena zen Katalina.\nErrege-erregina Katolikoen alaba hau zen Elisabeten antza gehien zuena: ilegorria, begi argikoa, ausarta eta argia. Zalantzarik gabe, Katalinak dohain intelektual eta moral apartak zituen. Katolizismoan hezia, hezkuntza zaindua jaso zuen, etorkizunean erregina izan zitekeenaren baten parekoa, dantza eta musikaz gain, iberiar penintsulako hizkuntza erromanikoak frantsesa, ingelesa eta latinera ikasiz.\n6 urte zituenean, bere gurasoek Granada hartu zuteneko hura ikusteko aukera izan zuen eta hantxe geratu zen bizitzen urte batzuetan Errege-erregina Katolikoekin batera. Urteak pasatu ziren eta familiak Granada utzi eta Santa Fera joan zen. Munduko potentzia zen Espainia Frantzia inguratzeko ahaleginetan zebilen eta, horretarako, 5 ezkontza burutzeko asmoak gauzatzen hasi ziren: Joan eta Joana Habsburgotarrekin, Elisabet eta Maria Portugalgo koroara joango ziren, eta Katalina, oraindik haurra zela, Galesko printze Arturorekin (Tudor dinastiako Henrike VII.aren semea) ezkontzeko hitzeman zuten.\nGaleseko Printzesa.\nEsan bezala, 1489ko martxoaren 26an, Errege-erregina Katolikoek Medina del Campoko ituna sinatu zuten eta Katalina Galeseko Arturo printzearekin prometitu zuten, Ingalaterrako Henrike VII.aren seme zaharrena. Katalinari tristura handia eman zion Alhambra atzean uzteak, gaztelu gorrian igaro baitzituen haurtzaroa eta nerabezaroa. 1501eko abuztuaren 17an, hamabost urte zituenean, A Coru\u00f1atik irten zen, Ingalaterrara joateko xedean, baina Bizkaiko golkoan ontziak arazoak izan zituen eta Laredon geratu beharrean izan ziren. Irailaren 27an irtengo ziren handik.\nHilabete itsasoan eman ondoren, Katalina Plymouthera iritsi zen eta Batheko gotzainak eman zion ongietorria Plymoutheko portuan, printzearen ordez.\nAzaroaren 14an ezkondu zuten, Londresko San Paulo katedralean, ezagutu berri zuen Arturo gazte, gaixoti eta ahularekin. Aitaginarrebari inpresio handia egin zion eta Galeseko printzea eta Katalina Shropshireko Ludlow gaztelura joan ziren Galeseko kontseiluaren buru izateko. Handik hilabete gutxira, 1502ko apirilaren 2an, Arturo printze gaztea hil egin zen, \"izerdiaren sukarra\" izenez ezagutzen zen gaitz baten ondorioz, printzesa alargun eta birjin utzi zuelarik.\nBi koroak urduritu ziren, dote garesti bat galduko zutelako espainiarrek eta frantsesen aurka egiteko aliatu indartsua behar zutelako ingelesek. Henrike VII.a bera alargunduta zegoen eta aukera hori ere begiratu zuten, baina, azkenean, printzesa alarguna eta hurrengo oinordekoaren arteko ezkontza hasi ziren negoziatzen, 11 urte zituen Henrike printzea, Arturoren anaia. Katalinak, senarra gaztea zela eta, beti gaixo egoten zenez, sekula ez zutela ezkontza kontsumatu deklaratu zuen eta Julio II.a aita santuak dispentsa bat zertifikatu zuen Henrike gaztearekin ezkontzea ahalbidetzeko.\nIngalaterrako Erregina ezkontidea.\n1509an, Henrike VII.a hil zen eta haren seme Henrike gazteak hartu zuen koroa, Henrike VIII.a izena hartuz. Handik bi hilabetera, ekainaren 11n, 7 urtez zain egon ondoren, Katalina berriz ezkondu zen Grey Friarseko kaperan eta 1509ko ekainaren 24an erregina koroatu zuten. Katalinak 23 urte zituen, erregeak 18 bete berriak zituen bitartean. 1509ko ekainaren 24an izendatu zuten Ingalaterrako erregina.\nBai Galeseko printzesa, bai Ingalaterrako erregina bezala, herriak Katalina maite zuela zirudien. 1513an Henrike Frantzia inbaditzea joan zenean, bera izan zen erregente papera izan zuena eta, 1513an, zaldi gainean joan zen Eskoziako erregearen bila, garaipena lortuz eta errege haren heriotza erdietsiz. Ordurako, Katalinak hila jaio zen neskatxa bat izan zuen eta, oinordekoa izan bazuen ere, hau hil egin zen.\nHenrikek desleialtasunak izaten zituen arren, senar-emazteak zoriontsu izan ziren 18 urtez, baina, denboraren joanean, Henrike VIII.a oinordeko faltarekin kezkatzen hasi zen. Hauek izan ziren Katalinaren haurdunaldiak:\nSeme bat izatea ezinbestekoa zen Henrike VIII.arentzako. Tudor dinastia berria zen eta bere legitimitatea ez zegoen ziurtatuta. Erregina batek ez zuen ezartzen lagunduko.\n1520an, Katalinaren iloba alahalguztiduna zen Karlos V.a, Erromatar Germaniar Inperio Santuaren enperadorea eta Karlos I.a Espainiakoa zena, Ingalaterran izan zen eta erregina bere aliantza irabazi nahian hasi zen. Enperadoreak alde egin bezain pronto, 1520ko maiatzaren 31n, erreginak erregeari lagundu zion Frantziaraino, Frantzisko I.a bisitatuz. Hala ere, handik 2 urtera, Frantziari gerra deklarazioa egin zioten eta enperadorea berriz etorri zen bisitan Ingalaterran, Maria printzesaren ezkontzaren planak egiteko, beste gauza batzuren artean.\nEzkontzaren baliogabetasuna.\nGarai hartarako, Henrike VIII.a Ana Bolena izeneko gortesau frantses batekin maiteminduta zebilen eta, 1527an Eliza Katolikoari ezkontza deuseztatzeko eskatu zion, koinaten arteko ezkontza ilegala zelaren aitzakiaz. Klemente VII.ak, hasiera batean, ados zegoela zirudien, baina ezezkoa eman zuen Katalinaren ezkortasunagatik eta Karlos V.a enperadoreak egin zizkion presioegatik.\nProtestantismoa puri-puri zegoen hartan, Aita Santuaren aginte ahalguztiduna kuestionatzen hasi zen. Azkenean, Henrike Ana Bolenarekin ezkondu zen 1533ko urtarrilaren 25ean, andregaia dagoeneko Elisabet I.aren haurdunaldian zegoenean jada. Thomas Cranmer Canterburyko artzapezpikuak Katalinaren ezkontza anulatu zuen 1533ko maiatzaren 23an eta Henrike VIII.a Erromako Eliza Katolikotik aldentzen joan zen 1534an Ingalaterrako Eliza berriaren buru egin zen arte.\nAzken urteak eta heriotza.\nKatalina Ampthill, Buckden eta Kimboltoneko gazteluan konfinatu zuten bat bestearen atzetik eta, 50 urte zituenean, hil zen, 1536ko urtarrilaren 7an. Ez zion sekula uko egin erret tituluari, baina Peterborougheko katedralean printzesa alargunaren hiletak egin zizkioten eta ez erreginarenak.\nPeterborough eta Alcal\u00e1 de Henares gaur egun hiri senideak dira eta urtarrilaren 29 oro, hiletaren urteurrenean, omenaldia egiten zaio Peterborougheko katedralean."}
{"id": "116476", "revid": "1545", "url": "https://eu.wikipedia.org/wiki?curid=116476", "title": "Tikkes", "text": "Tikkes Star Wars film sagako pertsonaia bat da.\nTikkes bere jatorrizko planeta zen Mon Calamarin gerra sortuz Klon Gerretan Quarren isolamendu ligaren buru izan zen quarren anbiziotsu bat zen. Tikkes Geonosis planetan egon zen Dooku kondearekin eta Sistema Independenteen Konfederakuntzako separatisten hitzarmena sinatu zuen, honela erakunde boteretsu honekin elkartuz.\nKlon Gerretako azken hilabeteak Utapau planetan eman zituen gainontzeko separatistekin batera, Lordek (Darth Sidious) euren segurtasun propioagatik Mustafar planetara eramanak izan zitezela agindu zuen arte.\nTikkesek Mustafar planetara bidaiatu zuen beste separatistekin batera eta Darth Vaderrek exekutatu zuen."}
{"id": "116477", "revid": "105290", "url": "https://eu.wikipedia.org/wiki?curid=116477", "title": "Chalchiuhtotolin", "text": "Chalchiuhtotolin (nahuatlez \"Gaueko indioilarra\") azteka mitologian kiratsaren, misterioaren, gaixotasunaren eta izurriteen jainkoa zen. Ziuraski Tezcatlipoca jainkoaren aldaera bat zen. Ohi indioilar bezala irudikatzen zen."}
{"id": "116479", "revid": "56334", "url": "https://eu.wikipedia.org/wiki?curid=116479", "title": "Igande Odoltsua (1905)", "text": "Igande Odoltsua Errusiako Guardia Inperialak manifestari baketsuen aurka 1905eko urtarrilak 22an egin zuen sarraski bat izan zen. Aipaturiko egunean gertatu zen San Petersburgon, egun horretan 200.000 langile gaur egun Hermitage museoa den eta garai hartan tsarraren egoitza zen Neguko Jauregiaren atean bildu zirenean.\nLangileek, Georgi Gapon aitak antolatuak, zuzenean tsarrari soldata handiagoa eta lan baldintza hobeak eskatu zizkioten, 1904 amaieran eginiko greba batzuek huts egin ondoren. Manifestariek egun horretan ikur erlijiosoak eta tsarraren argazkiak zeramatzaten, euren asmoak baketsuak zirela adierazteko.\nNikolas II.a Errusiakoa tsarra ez zegoen jauregian une horretan, baina bere osabak, Vladimir duke handiak, jendetza tirokatzea agindu zuen; mila manifestari baino gehiago hil ziren eta beste bost mila baino gehiago zaurituak geratu ziren, horietatik gehienak emakumeak eta haurrak. Sarraski honen berria berehala zabaldu zen herrialde osoan zehar, eta honen ondorioz, landatar tokietan nekazariak matxinatu ziren, hiri askotan grebak egon ziren eta Indar Armatuetan altxatzeak egon ziren urte betez.\n1906an Nikolas II.a manifestariak baretzen saiatu zen, horretarako errusiar legebiltzarra sortu zuelarik, Duma deritzona, baina herriaren iritzia jada oso erradikala bihurtu zen aurreko indarkeria eta hilketen ondorioz. Sozialistek Duma boikotatu zuten, eta, azkenik, honek bere aktibitatea bertan behera utzi zuen 1917an, Lehen Mundu Gerran gertatu zen beherakada ekonomikoaren eta iraultza boltxebikearen arrakastaren ondorioz."}
{"id": "116482", "revid": "59723", "url": "https://eu.wikipedia.org/wiki?curid=116482", "title": "Tai ji", "text": "Tai jia edo tai ji kuana (\u592a\u6975\u62f3; pinyinez, t\u00e0ij\u00ed qu\u00e1n, hots, \"oinarrizko printzipioaren ukabila\") txinatar jatorriko borroka-arte bat da, barneko energia garatzean oinarritua. Gorputza, adimena eta espiritua batera lantzen ditu. Borroka-arte horretan aritzea edozein adinetako jendearentzat ona da, eta egun milioika lagunek praktikatzen dute mundu osoan.\nNork sortu zuen argi ez badago ere, borroka-arte zaharrena da. Txinako dinastiaren Liang aroan (502-577) dokumentatuta dago. Cheng Xing-Xi buruzagi militarrak hain gustuko zuenez, bere soldaduak hura egitera animatzen zituen: teknika horiek beren lurrak arrakastaz defendatzeko erabili zituzten. Cheng-ek artikulu ugari idatzi zituen, tai jiaren eraginkortasuna baieztatzen.\nHaren oinarrietatik, Moy jakintsuak tai ji yaoista sortu zuen, hau da, yai-xiarekin batera, meditazio taoista, Txinako medikuntza tradizionala erlijio taoistarekin nahastuz. Hura oinarritzat hartuta, beste hainbat borroka-arte sortu dira, baina ez dute harremanik tai ji taoistarekin. Ezagunena txi kunga da.\nEgun, nahiz eta nagusiki lasaitzeko erabili, borrokarako teknika eskas batzuek ere badiraute: horietako bat, Bush\u00ef-te Shore\u00ef (\u201cShaolin gudariaren ukabila\u201d), oso ezaguna ez den arren."}
{"id": "116483", "revid": "6327", "url": "https://eu.wikipedia.org/wiki?curid=116483", "title": "Tai Chi Chuan", "text": ""}
{"id": "116484", "revid": "6327", "url": "https://eu.wikipedia.org/wiki?curid=116484", "title": "Tai Chi", "text": ""}
{"id": "116485", "revid": "6327", "url": "https://eu.wikipedia.org/wiki?curid=116485", "title": "Tai-txi-txuan", "text": ""}
{"id": "116486", "revid": "105290", "url": "https://eu.wikipedia.org/wiki?curid=116486", "title": "Momentuen funtzio sortzaile", "text": "Probabilitate teorian, momentuen funtzio sortzailea probabilitate banaketak definitzeko aukera bat da, analitikoki abantailak dituena banaketa funtzioarekin edo trinkotasun funtzioekin erkatuz gero. Dimentsio anitzeko probabilitate banakuntzetarako ere eman daiteke.\nEragozpen bezala, ez da beti existitzen, probabilitate banaketak definitzen dituen funtzio karakteristikoa ez bezala. Existitzeko baldintza beharrezkoa, baino ez nahikoa, probabilitate-momentu guztien existentzia da.\nMomentuen funtzio sortzailea honela definitzen da \"X\" zorizko aldagai baterako:"}
{"id": "116488", "revid": "201", "url": "https://eu.wikipedia.org/wiki?curid=116488", "title": "Katalina Aragoi eta Gaztelakoa", "text": ""}
{"id": "116489", "revid": "201", "url": "https://eu.wikipedia.org/wiki?curid=116489", "title": "Katalina Trastamarakoa", "text": ""}
{"id": "116490", "revid": "512", "url": "https://eu.wikipedia.org/wiki?curid=116490", "title": "Xemein", "text": "Xemein Markina-Xemeingo ekialdean dagoen auzoa da, antzinean elizate eta herri garrantzitsua izandakoa eta 1952 arte udaletxe propioa eduki izan duena. Horren lekuko udalerriaren izen ofiziala da, \"Markina-Xemein\" alegia. Bizkaiko Lea-Artibai eskualdean dago.\nHerri izandakoaren gune nagusiak bi dira, biak Markina zaharrarekin parez pare: iparraldean Arretxinagako Mikel Deunaren ondoan udaletxe izan zena eta udal probalekua ere daude; hegoaldean Xemeingo etorbideak Xemeingo enparantzara garamatza eta bertan Lea Artibai Ikastetxea eta Andra Mari jasokundearen eliza daude. Bi guneen artean, hilerria.\nHerritarrei \"xemeindar\" deitzen zaie.\nDemografia eta biztanleria.\nUdalerri gisa ageri den azken erroldan (1950ekoan) 1385 biztanle eta 331 etxe ditu. Azken urteetako erroldek ez dute Xemeingo biztanleria desberdintzen; udalerrian sakabanatuta dauden baserri-auzo batzuez gain, \"Markina-Xemein\" izenaren azpian alde urbano nagusi osoa jasotzen da."}
{"id": "116494", "revid": "512", "url": "https://eu.wikipedia.org/wiki?curid=116494", "title": "Kevin Carter", "text": "Kevin Carter (1960ko irailaren 13a Johannesburg \u2013 1994ko uztailaren 27a), Hegoafrikako kazetaritza-argazkilaria izan zen. Bang-Bang Klubeko kideetako bat izan zen.\n1983an hasi zen argazkilaritzan, kirolaren inguruko argazkiak eginez. 1984an, Johannesburg Star egunkarian hasi zen lanean eta Apartheidaren alderik gogorrenak argitara atera zituen.\nHonetaz gain, lehendabiziko aldiz atera zion argazkia necklacing izeneko heriotza zigor publikoari.\nSaria irabazi zuen argazkia.\n1993. urtean, bidaia bat egin zuen Carterrek Sudan hegoaldera. Bertan, Ayod herrixkatik gertu, haur txiki baten ezintasun hasperenak entzun zituen Carterrek. Une hark bere arreta osoa bereganatu zuen. Hain zuzen ere, bere ibilbidean geldiune bat egin zuen haur txikiak, eta hala, putre baten ondoan pausatu zen. Carterrek berak adierazi zuenez, hogei minutuz itxaron zuen putreak hegoak ireki zitzan, baina ez zen hori gertatu. Besterik gabe, haur txikia eta putrea agertzen diren argazkia atera zuen. Ondoren, putrea uxatu zuen Carterrek. Alabaina, Carterrek kritika gogorrak jaso zituen haur txikia lagundu ez zuelako, eta argazkia ateratzera soilik mugatu omen zelako:\nArgazkia The New York Times egunkariak erosi zuen, eta lehendabizikoz agertu zen prentsan 1993ko martxoaren 26an. Horren ondoren, egunkariak ehunka telefono dei jaso zituen. Izan ere, jakin-mina zegoen haur txikiak bizirik iraun zuen edo ez jakiteko. Azkenean, editorial berezi bat argitaratu behar izan zuen egunkariak, esanez, haurrak putreagandik ihes egiteko nahikoa indar bazuela baina neskato txikiaren azken patua ezjakina zela.\n1994ko apirilaren 2an, Kevin Carterri jakinarazi zioten Argazkilaritzako Pulitzer Saria irabazi zuela Sudango argazki harengatik. 1994ko maiatzaren 23an jaso zuen saria Carterrek.\nGertakarien beste bertsioa.\nHegoafrikako Joao Silva argazkilaria Sudanen izan zen Carterrekin batera. Hala, Akio Fujiwara kazetari japoniarrari eskainitako elkarrizketan, Silvak gertaeren beste bertsio bat azaldu zuen. Haren arabera, Carter eta Silva 1993ko martxoaren 11an heldu ziren Sudaneko hegoaldera, Nazio Batuen elikadura operazio batean. Nazio Batuek esan zieten 30 minutu zituztela, janaria banatzeko denbora alegia. Hori dela eta, argazkiak egiteari ekin zieten.\nNazio Batuak artoa banatzeari ekin zioten eta etxaldeetako emakumeak laguntza-hegazkinera gerturatu ziren janari bila. Silva gerrilla taldeen bila joan zen, Carter hegazkinaren aldamenean zegoen bitartean.\nSilvaren arabera, Carter hunkituta zegoen gosetea ikusten zuen lehendabiziko aldia zelako. Hala, gosetea pairatzen zuten haurren argazkiak hartzeari ekin zion. Silvak ere atera zituen negarrez ageri ziren haurren argazkiak, baina ez ziren argitaratu. Haurraren gurasoak janaria hartzen ari ziren bitartean hartu omen zuen argazkia Carterrek, haurraren atzean putrea zegoela. Bai haurra eta bai putrea enkoadratze berean hartzeko Carter pixkanaka gerturatu zen, putrea ez uxatzeko. Argazkia 10 metroko distantziatik hartu zen gutxi gorabehera. Argazki gutxi batzuk gehiago hartu zituen, putreak alde egin zuen arte.\nHeriotza.\n1994ko uztailaren 27an autoa hartu eta Braamfonteinspruit ibaiaren ertz batera arte gidatu zuen. Haurra zela leku hartan jolasten zuen Carterrek.\nAutoko ihes-hodia eta autoaren barrualdea lotu zituen tutu baten bidez. Karbono monoxidoarekin pozoituta egin zuen bere buruaz beste 33 urte zituela. Carterren suizidio oharrak honakoa zioen:"}
{"id": "116500", "revid": "119347", "url": "https://eu.wikipedia.org/wiki?curid=116500", "title": "Hiru Sareta", "text": "Hiru Sareta Ipar Euskal Herriko plataforma edo bilgune bat da, euskarazko irakaskuntzak frantses administraziotik pairatzen dituen arazoei aurre egiteko 2004an sortua.\nKideak.\nPlataforma sortu zuten elkarteak hiru dira, izenak adierazten duen bezala:\nHelburuak.\nBost eskaera nagusik bildu zituzten elkarte hauek: euskara hizkuntza ofiziala izatea, hiru sareen bidez euskararen eta euskarazko irakaskuntzaren eskaintza sistematikoa lortzea, hiru sareetako baliabideak ezagutzea, ikastetxeetan euskararen presentzia balioestea eta ikastetxeetan euskararen erabilera bultzatzea. Horiek guztiak frantses estatuko Hezkuntza Ministerioari zuzendutakoak dira."}
{"id": "116504", "revid": "336", "url": "https://eu.wikipedia.org/wiki?curid=116504", "title": "Viktoria Erresuma Batukoa", "text": "Viktoria (1819ko maiatzaren 24 - 1901eko urtarrilaren 22a), Britainia Handiko eta Irlandako Erresuma Batuko erregina izan zen 1837tik 1901era arte, eta Indiako lehen enperatriza, 1876tik eta 1901era arte. Haren erreginaldiak 64 urte iraun zuen; hots, Erresuma Batuko bigarren erreginaldirik luzeena. Haren erreginaldiari maiz Viktoriar Aroa deritzo.\nViktoriaren aita Eduardo Kent and Strathearn-ekoa zen, Jurgi III.a Erresuma Batukoaren laugarren semea. 1802an, Eduardo hil ostean, Viktoria bere ama Viktoria Saxonia-Cobourg-Saafeld-ekoaren zaintza hertsiaren pean geratu zen. 18 urterekin erregina izendatu zuten, bere osaba guztiak seme-alaba bizirik gabe hil ziren eta. Garai horretan Erresuma Batua monarkia konstituzional bat zen, eta errege edo erreginak zuzeneko botere politiko txikia zuen. Maila pribatuan, gobernuaren eta ministroen erabakiak baldintzatzen saiatu zen. Maila publikoan, moralitatearen estandar zorrotzen ikono nazional gisa hartzen da.\nViktoria bere lehengusu Alberto Saxonia-Coburg eta Gothakoarekin ezkondu zen 1840an. Euren bederatzi seme alabek kontinente osoko errege familia eta nobleekin egin zituzten ezkontzak. Horregatik, \"Europaren amona\" ezizena eman izan zaio. Albertoren heriotzaren ostean, 1861ean, Viktoria dolu egoera batean sartu zen eta agerpen publikoei uko egin zien. Haren itxialdia zela eta, errepublikanismoa indartu zen. Hala ere, haren agintaldiaren bukaeran popularitatea irabazten joan zen. Haren Urrezko Jubileoa eta Diamantezkoa ospakizun publikorako garaiak izan ziren.\nHaren erreginaldiak 63 urte iraun zuen, garai horretararte egondako erregealdirik nahiz erreginaldirik luzeena. Horrek Erresuma Batuko historian aro bat izendatzea ekarri zuen: Viktoriar Aroa. Haren agintaldian Industri Iraultzaren garapen nagusia suertatu zen, zeinak herrialdea ekonomikoki, teknologikoki eta sozialki eraldatu baitzuen. Urte horietan, halaber, Britainiar Inperioa izugarri hedatu zen eta bere gailurrera iritsi. Hori guztia zela eta, garaiko botere handiena bilakatu zen Erresuma Batua. Hannover Etxeko azken britainiar monarka izan zen, haren seme Eduardo VII.a Erresuma Batukoak Saxonia-Coburg eta Gotha etxeko lerroa eraman baitzuen, aitak bezala.\nViktoria erregina Euskal Herrian.\n1889ko martxoaren 7tik apirilaren 27ra arte, Viktoria erreginak egonaldia egin zuen Biarritzen, Villa La Rochefoucauld etxean.\nBiarritzen zegoelarik, martxoaren 27an egunbeteko bisita egin zuen Donostiara, eta bertan Maria Kristina Austriakoak egin zion harrera. Aiete jauregian bazkaldu zuten eta, gero, Donostiako udaletxera joan ziren bi erreginak, eta bertatik Konstituzio plazan eskaini zieten aurreskua ikusi zuten."}
{"id": "116506", "revid": "56334", "url": "https://eu.wikipedia.org/wiki?curid=116506", "title": "Kataluniako konderriak", "text": "Kataluniako konderriak karolingiar konkistaren ondoren Iberiar Penintsularen ipar-ekialdean sortutako konderriak izan ziren, egungo Katalunia sortu zutenak.\nHistoria.\nKarolingiar Inperioak Hispaniako marka konkistatu eta eskualdea konderri eta \"pagi\"etan banatu zituen. IX. mendean zehar, frankoen menpekotasunetik askatu eta laster ondorengotza erregimena sortu zuten.\n1137an Raimundo Berenguer IV.a Bartzelonakoak Petronila Aragoikoa ezkondu eta Aragoiko koroa sortu zuten."}
{"id": "116508", "revid": "119347", "url": "https://eu.wikipedia.org/wiki?curid=116508", "title": "Land of Hope and Glory", "text": "Land of Hope and Glory, (euskaraz \"Itxaropen eta Loriazko Lurraldea\", Eduardo VII.a Erresuma Batukoaren koroaketarako espreski sortutako ingeles abesti abertzalea da, lehenbiziko aldiz 1902an Clara Buttek interpretatu zuen. Bere musika Edward Elgar konposatzailearen \"Pomp and Circumstance\" (\"Arrandia eta Zirkunstantzia\") sortako 1. martxatik hartua da.\nLand of Hope and Glory gaur egun \"The Last Night of the Proms\" kontzertuan jo ohi da, baita Commonwealtheko jokoetan Ingalaterra ordezkatzeko ere, eta Elisabet II.a erreginaren 2002ko Urrezko Jubileoaren azken asteburuan God Save the Queen (\"Jainkoak Gorde Beza Erregina\") ereserkia amaitu ostean, bere jauregia inguratzen zuen jendetzak ere abesti hau kantatu zuen.\nBere zati ezagun eta errepikatuenak honela dio:\nHitzak.\n\"1. eta 3. bertsoak jadanik ez dira jotzen, ohikoena 2.a abestea da\""}
{"id": "116509", "revid": "1545", "url": "https://eu.wikipedia.org/wiki?curid=116509", "title": "Pallars Sobira", "text": ""}
{"id": "116510", "revid": "1545", "url": "https://eu.wikipedia.org/wiki?curid=116510", "title": "Pallars Jussa", "text": ""}
{"id": "116512", "revid": "1340", "url": "https://eu.wikipedia.org/wiki?curid=116512", "title": "Prishtin\u00eb", "text": ""}
{"id": "116513", "revid": "1340", "url": "https://eu.wikipedia.org/wiki?curid=116513", "title": "Konskowola", "text": ""}
{"id": "116514", "revid": "1340", "url": "https://eu.wikipedia.org/wiki?curid=116514", "title": "Poznan", "text": ""}
{"id": "116515", "revid": "1340", "url": "https://eu.wikipedia.org/wiki?curid=116515", "title": "Wroclaw", "text": ""}
{"id": "116516", "revid": "105290", "url": "https://eu.wikipedia.org/wiki?curid=116516", "title": "Pallarsko konderria", "text": "Pallarsko konderria (, ahoskatua; ) antzinako Kataluniako konderrietako bat izan zen, Noguera Pallaresa ibaiaren goi eta erdi arroetan, Ribagortza eta Urgelleko konderrien artean, egun Lleidako herrialdean kokatuta.\nHistoria.\nFrankoen inperioari loturiko Okzitaniako Tolosako eta Urgelleko kondeen menpean egon zen VIII. eta IX. mendeetan. Aznar Galindez I.a Aragoiko kondeak Ribagortza galdu zuenean Karlomagnok inguru hauek populatzera bidali zuen. Ribagortzarekin batera bihurtu zen burujabe 884an, Lupo III.a Zentzulo Bigorrako konde euskaldunaren seme Raimundo I.a buru zela.\nRaimundo I.a hil ondoren, 922an, bereizi ziren Pallars eta Ribagortza eta, 1011an, bitan banatu zen konderria. Bertakoen hizkuntza euskara izan omen zen VII.-X. mende arte. Antso III.a Nagusiaren garaitik Nafarroako erresumari loturik egon ondoren, 1192an Pallars Juss\u00e0 Aragoiko koroaren menpean geratu zen eta Pallars Sobir\u00e0 Bartzelonako kondeen ingurura bildu zen, 1054an.\nXV. mende bukaera arte, liskar handiak izan ziren Pallars Sobir\u00e0ko kondeen eta Aragoiko koroaren artean. 1503an Cardonako etxe handiaren eskuetan utzi zuen Pallars Sobir\u00e0ko konderria eta bertatik sortu zen Pallarsko markeserria."}
{"id": "116518", "revid": "1340", "url": "https://eu.wikipedia.org/wiki?curid=116518", "title": "Miedzyrzec Podlaski", "text": ""}
{"id": "116519", "revid": "1340", "url": "https://eu.wikipedia.org/wiki?curid=116519", "title": "Swinoujscie", "text": ""}
{"id": "116526", "revid": "1340", "url": "https://eu.wikipedia.org/wiki?curid=116526", "title": "Juan Ponce de Leon", "text": ""}
{"id": "116528", "revid": "201", "url": "https://eu.wikipedia.org/wiki?curid=116528", "title": "Igande Odoltsu (1905)", "text": ""}
{"id": "116529", "revid": "201", "url": "https://eu.wikipedia.org/wiki?curid=116529", "title": "DOM", "text": ""}
{"id": "116530", "revid": "20936", "url": "https://eu.wikipedia.org/wiki?curid=116530", "title": "Viktoria I.a", "text": ""}
{"id": "116531", "revid": "4829", "url": "https://eu.wikipedia.org/wiki?curid=116531", "title": "Alfontso I.a Aragoikoa", "text": ""}
{"id": "116532", "revid": "6327", "url": "https://eu.wikipedia.org/wiki?curid=116532", "title": "Santiago", "text": ""}
{"id": "116533", "revid": "201", "url": "https://eu.wikipedia.org/wiki?curid=116533", "title": "Sant'Angelo Gaztelua", "text": ""}
{"id": "116534", "revid": "201", "url": "https://eu.wikipedia.org/wiki?curid=116534", "title": "Ottavio Farnese", "text": ""}
{"id": "116536", "revid": "119347", "url": "https://eu.wikipedia.org/wiki?curid=116536", "title": "Jena Lee", "text": "Jena Lee edo jaiotzez Sylvia Garc\u00eda (Txile, 1987ko ekainaren 29a) abeslari frantziarra da.\nOloroe-Donamarian (Pirinio Atlantikoak) hazi zen, frantziar familia batek adoptatu ostean."}
{"id": "116537", "revid": "28807", "url": "https://eu.wikipedia.org/wiki?curid=116537", "title": "Georges-Pierre Seurat", "text": ""}
{"id": "116538", "revid": "688", "url": "https://eu.wikipedia.org/wiki?curid=116538", "title": "Georges Seurat", "text": "Georges-Pierre Seurat (1859ko abenduaren 2a - 1891ko martxoaren 29a) Frantziako margolaria izan zen, batez ere \"Igande-arratsaldea La Grande Jatte uhartean\" margolanagatik ezaguna (1884-1886). Arte modernoan mugarri garrantzitzua ezarri zuen lan horrek, neoinpresionismoari hasiera eman baitzion eta XIX. mendeko margolaritzaren ikur nagusietakoa bilakatu baitzen.\nMugimendu postinpresionistaren buruzagitzat hartua den arren, heziketa artistiko guztiz tradizionala izan zuen. Hala, marrazkigintza gogotik landu ondoren, 1877an, Arte Ederretako Eskolan sartu zen.\nUrte hartan bertan lantegi bat antolatu zuen Edmond Aman-Jean margolariarekin. Biak elkarrekin aritzen ziren, eta interes berak zituzten; 1879an, laugarren erakusketa inpresionista bisitatu zuten, eta zirrara sakona eragin zien. Seurat, aldi berean, irakurle amorratua zen, eta margolaritzari buruzko lan teoriko asko irakurtzen zuen.\n1880tik aurrera, marrazkiak egin zituen batez ere; trebetasun handia iritsi zuen marrazkigintzan, eta ospe handia lortu zuen.\nLehen lanetan, gaien aldetik batez ere, Barbizongo tradizioari lotu zitzaion Seurat; 1881etik 1883ra, koadro asko egin zuen nekazarien bizimoduari buruzkoak. Lan horietan agerikoa du inpresionisten eragina; izan ere, 1883tik aurrera, teknika ez ezik, gai inpresionistak ere hasi zen lantzen, Sena ibaiaren ertzekoak bereziki. Lehen lan garrantzitsua, Asni\u00e8resko bainulariak (Londres, National Gallery), 1884ko Erakusketa Ofizialean jartzea ukatu zioten Parisen, eta Independenteen Erakusketan jarri zuen urte berean Seuratek.\nOso obra orijinala da, nahiz eta oraindik kanpoko eraginak sumatzen zaizkion (Puvis de Chavannes, Pissarro). Osagai orijinalak ditu \"Igande-arratsaldea La Grande Jatte uhartean\" (1886, Chicago, Art Institute) obrak ere. Margolan horretan, prestaketa-lan luze baten ondoren, \u00abzatiketa\u00bb deritzan teknika aplikatu zuen: osagarritasunaren eta kontrastearen teorien arabera, elkarren gainean ipintzen ziren koloreak, hau da, \u00abmargolaritza optikoko formula bat\u00bb bilatu nahi zuen. 1884tik aurrera Paul Signac-en adiskide mina izan zen; huraxe izango zen Seuraten jarraitzaile leialena, eta talde bat ere sortu zen bien inguruan, Camille Pissarro eta haren seme Lucien, Albert Dubois Pillet eta beste margolari batzuk bildurik. Parisko ikusleak guztiz harriturik utzi zituzten, eta kritikari gehienek gaizki ikusten zituzten arren, izan zen salbuespenik, kritikari eta idazleen artean. Lanean etengabe jardun zen Seuratek. Haren zenbait obra New Yorken erakutsi zituzten, eta Bruselan beste batzuk, XX. taldeak erakusketan parte hartu zuen, eta maiz eramaten zituen bere koadroak independenteen Erakusketara.\nPaisaiak ere egin zituen, eta bere obraren ikuspegietan lortu zuen batez ere izadiaren behaketa zehatza eta koadroaren antolamendu erritmiko bat lotzea. Sistema bat aurkitu nahi baitzuen koadroko lerroak harmoniaz osatzeko. Hala, \"Parada\"n, lerro horizontalakdira nagusi, eta baretasun inpresioa ematen dute; \"Zirkua\"-n berriz, lerro diagonalak dira nagusi, eta alaitasuna, mugimendua iradokitzen dute. \"Zirkua\" amaitu gabe jarri zuen ikusgai, eta, Erakusketa zabaldu eta hil egin zen."}
{"id": "116539", "revid": "6327", "url": "https://eu.wikipedia.org/wiki?curid=116539", "title": "Seurat", "text": ""}
{"id": "116540", "revid": "6327", "url": "https://eu.wikipedia.org/wiki?curid=116540", "title": "Georges Pierre Seurat", "text": ""}
{"id": "116541", "revid": "1150", "url": "https://eu.wikipedia.org/wiki?curid=116541", "title": "Pierre-August Renoir", "text": ""}
{"id": "116543", "revid": "201", "url": "https://eu.wikipedia.org/wiki?curid=116543", "title": "Grezia Klasikoa", "text": ""}
{"id": "116544", "revid": "105290", "url": "https://eu.wikipedia.org/wiki?curid=116544", "title": "FIFO", "text": "Kontabilitatean, FIFO, ingelesez \"First In First Out\" esaldiaren siglak, inbentarioa egiterakoan izakinak baloratzeko metodo bat da. Izakinak prezio ezberdinetan erosita, lehen jasotako izakinak (\"first\", ingelesez) saltzen dira lehenbizi. Horrela, inflazio egoera batean une bateko inbentarioa azken prezio altuetan baloratzen da, gehiegiz. Salmenta jakin baterako kontabilizatzen den irabazia ere handiagoa izango da, LIFO eta beste metodoekin alderatuta, saldutako unitateen kostua lehen prezio txikietan baloratzen delako.\nAdibide bat.\nEnpresa batek ekitaldiaren hasieran, urtarrilaren 1ean, dituen izakinen kopurua 100 unitatekoa da, 10 euro unitateko prezioan. Ondorengo egunetan, eragiketa hauek burutzen ditu:\nFIFO metodoak salmenta bakoitzak duen irabazian ere badu eragina. Adibidez, urtarrilaren 9ko salmentak dakarren irabazia 2000-50\u00d712-50*15=650 eurokoa da; LIFO (\"Last In First Out\") metodoa erabiliko balitz, berriz, salmentak dakarren irabazia 2000-100\u00d715=500 eurokoa litzateke."}
{"id": "116545", "revid": "536", "url": "https://eu.wikipedia.org/wiki?curid=116545", "title": "LIFO", "text": "LIFO ingelesezko \"Last In First Out\" esalditik akronimo bat da. Adiera zenbait ditu:"}
{"id": "116546", "revid": "6950", "url": "https://eu.wikipedia.org/wiki?curid=116546", "title": "Autoebaluazio (hezkuntza)", "text": "Hezkuntzan, autoebaluazioa ikasketa-prozesuan izandako lorpenak ikasleak berak ebaluatzea da. Beste ebaluazio-moten aldean, ikaslearen autoebaluazioak abantaila hauek ditu:\nAutoebaluazioa tresnak.\nIkasleak, bere burua ebaluatzerakoan, hainbat ebaluazio tresna erabil ditzake. Lortu nahi diren helburuak noraino bete diren ebaluatzeko, hezkuntza munduan hainbat ebaluazio tresna sortzen dira:\nIkaste-egunerokoak. Ikaskuntza prozesuan garrantzitsuak izan daitezkeen portaeren deskribapen laburra biltzen duen koadernoa da. Irakasleak zein ikasleak izan daitezke oharren egileak.\nBehaketa orriak. Analisi deskriptiboa egiten da, eta ikasleen jokabide motorren maiztasunak jasotzen dira."}
{"id": "116549", "revid": "1519", "url": "https://eu.wikipedia.org/wiki?curid=116549", "title": "Ebaluazio", "text": "Ebaluazioa produktu, ekintza, gaitasun, proiektu edo sistema baten ezaugarriak estandar batekin alderatzeko prozesu sistematikoari deitzen zaio, bere egokitasun edo kalitatea ezartzeko. \nEbaluazio prozesuaren faseak.\nAldi batzuetan burutzen den prozesua da ebaluazioa. Esate baterako, euskararen gaira ekarriko bagenu prozesia: ebaluatu beharrekoa definitu (euskararen ezagutza), baloratu beharreko osagaiak zehaztu eta eredu edo erreferentzia ezarri (euskara ama hizkuntza balitz bezala ezagutzea, esaterako), ebaluatu beharrekoa ereduarekin alderatu (ebaluazioa bera alegia, kalifikazio bat jarriz) eta horretan oinarrituz hobekuntzarako erabakiak hartu azkenean (ezezkoan, euskara ikasteko ahalegin berri bati ekin, esaterako). \nNabarmendu behar da, ebaluazioa prozesua dela eta ez dela mugatzen kalifikazio edo balio bat ematera. Hain zuzen, helburuen zehaztapenetik abiatu eta helburuen betetze-maila zenbaterainokoa den ebaluatuz, helburuen guztizko lorpenerako hartu beharreko neurriak ere barnehartzen ditu ebaluazioak.\nArlo askotan erabiltzen den prozesua da ebaluazioa. Enpresa arloan, aurrez ezarritako helburu ekonomikoak (etekinak, hazkundea, salmentak, ...) edo sozialak (motibazioa, generoaren berdintasunaren arabera...) bete diren edo kalitate-maila ezagutzeko erabil daiteke. Beste alde batetik, hezkuntza-arloan ikaslearen ikasketa-prozesuaren helburuak bete diren egiaztatzeko burutzen da.\nEbaluatzerakoan egindako aldaketei erreparatu behar, aldaketa horien balio erantsia da nolabait neurtu behar dena."}
{"id": "116550", "revid": "1271043", "url": "https://eu.wikipedia.org/wiki?curid=116550", "title": "Judua", "text": ""}
{"id": "116551", "revid": "336", "url": "https://eu.wikipedia.org/wiki?curid=116551", "title": "Claude Levi-Strauss", "text": ""}
{"id": "116552", "revid": "3182", "url": "https://eu.wikipedia.org/wiki?curid=116552", "title": "Sarengradeko uhartea", "text": ""}
{"id": "116554", "revid": "336", "url": "https://eu.wikipedia.org/wiki?curid=116554", "title": "Metrosexual", "text": "Soziologian, gizon metrosexuala edo besterik gabe metrosexuala bere itxura fisikoaz nabarmen arduratzen den gizonezko bat da. sexu aldetik erakargarritasun handia duen metropoli edo hiriko gizonari erreferentzia egiten dio hitzak. Gizon metrosexualaren eredutzat hartu dira David Beckham futbolaria eta Brad Pitt aktorea.\nHitzaren jatorria.\nXXI. mendearen hasieran sortutako neologismoa da. Zehatzago, 1994. urtean sortutako hitza da, Mark Simpsonek idatzitako \"The Independent\" egunkariko artikulu batean hain zuzen. 2012an Britania Handiko metrosexual handiena bezala definitua izan zen aldizkari batean, \"Salon\" aldizkarian, alegia; hitza orduan hasi zen zabaltzen.\nEzaugarriak.\nMetrosexualaren ezaugarriak argi eta garbi agertzen dira terminoari buruz eman ziren lehenengo definizioetako batean:\nHorrela, kontsumo-kapitalismoak sortutako marketing-estrategia besterik ez dela esan daiteke, balio erantsi handiagoa duten produktuak kontsumitzen dituen merkatu-segmentu baten bila."}
{"id": "116555", "revid": "119347", "url": "https://eu.wikipedia.org/wiki?curid=116555", "title": "Euskal Haziak", "text": "Euskal Haziak Iparraldeko ikastetxe katolikoetan euskarazko irakaskuntza bultzatzeko asmoz 1983an sortutako elkartea da. Hizkuntza-eredu elebiduna erabiltzen du, aldeak alde Hegoaldeko B eredutik hurbil dagoena.\nIpar Euskal Herrian euskarazko hezkuntza eskaintzen duten beste bi sareen gisa, urtero handituz doa. 2009-2010 ikasturtean, esaterako, 3 eskola sartu dira elkartean (San Mixel Donazaharren, Bihotz Sakratua Milafrangan, Largent\u00e9 Baionan) eta Jondoni Bixintxo kolegioa Hendaian; horretaz gain Baigorrin ikastetxe berri bat eraikitzen ari dira.\n2010-2011 ikasturterako eskola elebidun bakarra zabaldu du, Irisarrin.\n2016tik elkarteko presidentea A\u00f1a-Mari Irungaray da.\nGarapena eta kideak.\n2008-2009 ikasturtean elkarteak 1786 ikasle zituen eskoletan, 497 kolegioetan eta 64 lizeoetan. 2001-2002an kopuruak hauexek ziren: 1114, 243 eta 28 hurrenez hurren; 2004-2005ean, aldiz 1442, 331 eta 55; urtero, beraz, emendatzea izaten ari da, emeki bada ere: kontuan izan behar da frantses hezkuntza-administrazioak askotan ez dituela onartzen euskarazko sareetatik eskatzen diren giza-baliabideen, irakasleen, handitzeak.\n2010-2011 ikasturtean eskola giristino pribatuetan 4203 ikasle daude eta horietatik 1918 (%45) adar elebidunetan ari dira. Bigarren Hezkuntzan ehunekoak beheraka doaz: kolegioetan %26 eta lizeoetan %7.\n2015etik, elkartea bost sareetan zatitua da : BAB (Baionako eskualdea), Errobi (Uztaritzeko eskualdea), Hazparneko lurraldea (Hazparneko eskualdea), Xiberoa eta Baxenabarre (Mauleko eskualdea) eta Urdazuri (Hendaiako eskualdea).\nElkarlana.\nIpar Euskal Herrian euskarazko irakaskuntzak ikasturte orotan frantses administrazioaren aldetik pairatzen dituen arazoei aurre egiteko, arlo horretan lan egiten duten beste bi elkarterekin (Biga Bai hezkuntza publikoko adar elebidunetako gurasoen elkarteetako bat eta Seaska ikastoletakoa) Hiru Sareta deritzon bilgunea sortu du. Beste aldetik, EKEren (Euskal Kultur Erakundea) nahiz Kontseiluaren kidea da.\nHego Euskal Herriko Kristau Eskola sarearekin topaketak izaten ditu eta Euskal Curriculuma deitu dena sinatu zuen 2008an. Uda Leku elkarteak antolatzen dituen negu eta udako ateraldi eta barnetegietan ere parte hartzen du.\nBretainiako irakaskuntza katolikoan bretoierazko adarrak bultzatzen dituen Dihun elkartearekin sarritan elkarlana garatzen du."}
{"id": "116557", "revid": "201", "url": "https://eu.wikipedia.org/wiki?curid=116557", "title": "L\u00e9vi-Strauss", "text": ""}
{"id": "116558", "revid": "17", "url": "https://eu.wikipedia.org/wiki?curid=116558", "title": "Leire Pajin", "text": ""}
{"id": "116559", "revid": "3591", "url": "https://eu.wikipedia.org/wiki?curid=116559", "title": "Equus ferus ferus", "text": ""}
{"id": "116560", "revid": "105290", "url": "https://eu.wikipedia.org/wiki?curid=116560", "title": "Coppermine", "text": "Coppermine argazki galeriak eta webguneak sortzeko web kudeatzaile bat da. PHP lengoaian dago garatuta, eta GNU/GPL lizentziapean argitaratzen da. Coppermine erabiltzeko beharrezkoak diren elementuak dira:\nCoppermine-k eskaintzen dituen ezaugarri batzuk dira:\nCoppermine Gregory Demar-ek sortu zuen. Egun, azken argitaratutako bertsioa 1.5.34 da."}
{"id": "116561", "revid": "1982", "url": "https://eu.wikipedia.org/wiki?curid=116561", "title": "Equus ferus przewalskii", "text": ""}
{"id": "116562", "revid": "223", "url": "https://eu.wikipedia.org/wiki?curid=116562", "title": "Joalduna", "text": ""}
{"id": "116563", "revid": "512", "url": "https://eu.wikipedia.org/wiki?curid=116563", "title": "Fran\u00e7ois Quesnay", "text": "Fran\u00e7ois Quesnay (M\u00e9r\u00e9, Yvelines, 1694ko ekainaren 4 - Versailles, 1774ko abenduaren 16) frantziar mediku, kirurgialari eta ekonomialari bat da, eskola fisiokrataren aitzindaria. Ekonomiari buruzko bere ideak \"Tableau \u00e9conomique\" izeneko bere lan ospetsuan azaltzen dira.\nBizitza.\nVersaillesetik gertu dagoen M\u00e9r\u00e9 izeneko herri txiki batean jaio zen. Bere aita merkatari txiki bat zen eta familiak lur zati ere bazuen. Fran\u00e7ois 13 seme-alabetatik zortzigarrena izan zen. Eskola-hezkuntzarik hartu ez zuen hartu eta horrela, 10 urte bete arte ez zuen irakurtzen ikasi. Medikuntzarako interesa piztu zitzaion eta 1711an Parisera joan zen medikuntza eta kirurgia ikastera. Bertan Descartes eta Malebrancheren lanak irakurri zituen. Malebrancheren \"De la recherche de la verit\u00e9\" lana eragin berezia izan zuen berarengan. 1717an Jeanne-Cath\u00e9rine Dauphinekin ezkondu eta lau haur izan zituzten, baina horietatik bik bakarrik iraun zuten bizirik. Mediku gisa, ekarpen interesgarriak egin zituen. 1736. urtean \"Essai physique sur la oeconomie animale\" izeneko bere lehen lana argitaratzen du. Medikuntza titulu ofiziala ez zuen 1744 urtera arte lortu, baina lehenagotik ospetsua zen eta horrela Villeroyko dukearen mediku postua lortu zuen. Geroago, 1749 urtean Madame de Pompadourren mediku bilakatzen da. Luis XV handiki izendatzen du 1752. urtean, \"Dauphin\" semea bere laguntzaz sendatu eta gero. Erregeak eman zion diruari esker ere, Blaise-Guillaume bere semearentzat etxalde bat erosi zuen Minervois Frantzia hegoladeko eskualdean. Geroztik, Versallesen igaroko zuen bere bizitza guztia.\nEmandako zerbitzuen ordainetan, noblezia-tituluak eta lursailak lortu zituen. Lursailak kudeatzeko, arazo ekonomikoez hausnartu behar izan zuen, eta arlo horri garai hartako medikuengan ohikoa zen ikuspegi zientifiko-fisiologikoa aplikatu zion; zehazki, zirkulazioarekin lotutako alderdietan oinarritu zuen azterketa.\nLana.\nVersallesen D'Alembert, Buffon, Condillac, Nicolas de Condorcet, Diderot eta Claude-Adrien Helv\u00e9tius ilustratu eta entziklopedistak ezagutzen ditu. \"Encyclop\u00e9die\" izenekoarentzat idatzi zituen \"Hommes\" (Gizonak), \"Fermiers\" (Baserritarrak) eta \"Grains\" (Garauak) izenburuko artikuluak besteak beste. Artikulu hauetan bere pentsamendu ekonomikoaren oinarriak agertu zituen, nekazaritza \"produit net\" (produktu garbia) edo aberastasuna sortzeko oinarria zela adieraziz.\n1757an Quesnayk Victor Riquetti Mirabeauko markesa ezagutzen du. Populazioaren tamaina kezka nagusitzat zuen markesaren iritzia aldarazi zuen Quesnayk, nekazaritza ekonomiaren oinarrian zegoela defendatuz. Horrela, Mirabeauko markesa Quesnayren ideien bultzatzaile nabarmena bihurtzen da. Une horretatik, eskola fisiokrata sortua dela esan daiteke. Bere pentsaera ekonomikoa \"Tableau \u00e9conomique\" lanean garatu zuen, ekonomiaren eskola fisiokrataren lan adierazgarrienetakoa dena."}
{"id": "116566", "revid": "512", "url": "https://eu.wikipedia.org/wiki?curid=116566", "title": "915 Cosette", "text": "915 Cosette asteroide gerrikoan aurkitutako 915. asteroidearen izena da. 1918ko abenduak 14an aurkitu zuen Fran\u00e7ois Gonnessiatek Aljerreko behatokitik. Bere behin-behineko izendapen zientifikoa 1918 b zen."}
{"id": "116567", "revid": "336", "url": "https://eu.wikipedia.org/wiki?curid=116567", "title": "916 Amerika", "text": "916 Amerika asteroide gerrikoan aurkitutako 916. asteroidearen izena da. 1915eko abuztuak 7an aurkitu zuen Grigory Neujminek Simeizetik. Bere jatorrizko izendapena 916\u03a3I zen, baina 1923ko otsailak 24an berrizendatu zen 916 Amerika izenarekin, Pulkovoko behatokian eginiko astronomo batzarrean behatoki astronomiko eta astronomoen arteko harreman adiskidetsuak ospatzea erabakiz. Izen honentzako beste arrazoi bat Krimean goseteak iraun zuenean Herbert Hoover presidentearen agintaritzan Amerikar Laguntza Administrazioak eskainitako laguntza izan daiteke. S motako asteroidea da."}
{"id": "116568", "revid": "105290", "url": "https://eu.wikipedia.org/wiki?curid=116568", "title": "917 Lyka", "text": "917 Lyka asteroide gerrikoan aurkitutako 917. asteroidearen izena da. 1915eko irailak 5ean aurkitu zuen Grigory Neujminek Simeizetik. Bere behin-behineko izendapen zientifikoa 1915 S4 zen."}
{"id": "116569", "revid": "512", "url": "https://eu.wikipedia.org/wiki?curid=116569", "title": "918 Itha", "text": "918 Itha asteroide gerrikoan aurkitutako 918. asteroidearen izena da. 1919ko abuztuak 22an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1919 FR zen."}
{"id": "116570", "revid": "512", "url": "https://eu.wikipedia.org/wiki?curid=116570", "title": "919 Ilsebill", "text": "919 Ilsebill asteroide gerrikoan aurkitutako 919. asteroidearen izena da. 1918ko urriak 30ean aurkitu zuen Max Wolfek Heidelbergetik. Bere behin-behineko izendapen zientifikoa 1918 EQ zen."}
{"id": "116571", "revid": "105290", "url": "https://eu.wikipedia.org/wiki?curid=116571", "title": "920 Rogeria", "text": "920 Rogeria asteroide gerrikoan aurkitutako 920. asteroidearen izena da. 1919ko irailak 1ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1919 FT zen."}
{"id": "116572", "revid": "105290", "url": "https://eu.wikipedia.org/wiki?curid=116572", "title": "921 Jovita", "text": "921 Jovita asteroide gerrikoan aurkitutako 921. asteroidearen izena da. 1919ko irailak 4an aurkitu zuen Max Wolfek Heidelbergetik. Bere behin-behineko izendapen zientifikoa 1919 FV zen."}
{"id": "116573", "revid": "880", "url": "https://eu.wikipedia.org/wiki?curid=116573", "title": "Gazte Asanblada", "text": ""}
{"id": "116574", "revid": "105290", "url": "https://eu.wikipedia.org/wiki?curid=116574", "title": "922 Schlutia", "text": "922 Schlutia asteroide gerrikoan aurkitutako 922. asteroidearen izena da. 1919ko irailak 18an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1919 FW zen."}
{"id": "116575", "revid": "512", "url": "https://eu.wikipedia.org/wiki?curid=116575", "title": "923 Herluga", "text": "923 Herluga asteroide gerrikoan aurkitutako 923. asteroidearen izena da. 1919ko irailak 30ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1919 GB zen."}
{"id": "116576", "revid": "1340", "url": "https://eu.wikipedia.org/wiki?curid=116576", "title": "Jokin Bildarratz Sorron", "text": ""}
{"id": "116577", "revid": "1545", "url": "https://eu.wikipedia.org/wiki?curid=116577", "title": "Passel Argente", "text": "Passel Argente Star Warseko unibertsoko pertsonaia bat da.\nEstralurtar hau Koorivia planetako ordezkari bezala hasi zen Senatu Galaktikoan Errepublika Galaktikoaren garaian. Argente Aliantza Korporatiboaren burua ere bazen. Sistema Independenteen Konfederakuntzaren Hitzarmen Separatista sinatu zuen eta gudu ezberdinetan parte hartu zuen bere Aliantza Korporatiboko tanke droideekin. Geonosis planetan egon zen eta bertatik bizirik ihes egitea lortu zuen Errepublikari kalte egiten jarraitzeko.\nMustafar planetan hil zen, Darth Vader heldu ondoren, kontseilu separatistaren azken biltzarrean."}
{"id": "116578", "revid": "1340", "url": "https://eu.wikipedia.org/wiki?curid=116578", "title": "Eider Mendoza Larra\u00f1aga", "text": ""}
{"id": "116579", "revid": "1340", "url": "https://eu.wikipedia.org/wiki?curid=116579", "title": "Elixabete Pi\u00f1ol Olaeta", "text": ""}
{"id": "116580", "revid": "6327", "url": "https://eu.wikipedia.org/wiki?curid=116580", "title": "Eneko Goya Laso", "text": ""}
{"id": "116582", "revid": "6327", "url": "https://eu.wikipedia.org/wiki?curid=116582", "title": "Antonio Danborenea Basterretxea", "text": ""}
{"id": "116583", "revid": "1340", "url": "https://eu.wikipedia.org/wiki?curid=116583", "title": "Joana Madrigal Jimenez", "text": ""}
{"id": "116584", "revid": "1340", "url": "https://eu.wikipedia.org/wiki?curid=116584", "title": "Mar\u00eda Jos\u00e9 Lafuente Orive", "text": ""}
{"id": "116585", "revid": "1340", "url": "https://eu.wikipedia.org/wiki?curid=116585", "title": "Juana Iturmendi Maguregi", "text": ""}
{"id": "116586", "revid": "1340", "url": "https://eu.wikipedia.org/wiki?curid=116586", "title": "Fernando Maura Barandiaran", "text": ""}
{"id": "116587", "revid": "1340", "url": "https://eu.wikipedia.org/wiki?curid=116587", "title": "Covadonga Solaguren Santamaria", "text": ""}
{"id": "116588", "revid": "1340", "url": "https://eu.wikipedia.org/wiki?curid=116588", "title": "Aiora Mitxelena Aristondo", "text": ""}
{"id": "116589", "revid": "1340", "url": "https://eu.wikipedia.org/wiki?curid=116589", "title": "Maite Aranburu Olabarrieta", "text": ""}
{"id": "116590", "revid": "1340", "url": "https://eu.wikipedia.org/wiki?curid=116590", "title": "Ane Auzmendi Munduate", "text": ""}
{"id": "116591", "revid": "1340", "url": "https://eu.wikipedia.org/wiki?curid=116591", "title": "Itziar Basterrika Unanue", "text": ""}
{"id": "116592", "revid": "1340", "url": "https://eu.wikipedia.org/wiki?curid=116592", "title": "Karmele Antxustegi Urkiaga", "text": ""}
{"id": "116593", "revid": "1340", "url": "https://eu.wikipedia.org/wiki?curid=116593", "title": "Juan Karlos Goienetxea Beitia", "text": ""}
{"id": "116595", "revid": "105290", "url": "https://eu.wikipedia.org/wiki?curid=116595", "title": "Aliantza Korporatiboa", "text": "Aliantza Korporatiboa izenekoa Star Warseko fikziozko unibertsoan agertzen den erakunde bat da.\nAliantza Korporatiboak bere egoitza Koorivia izeneko planetan zuen, eta erakunde honetako gorenengoko dignatarioetako bat Passel Argente zen. Aliantza Korporatiboa Sistema Independenteen Konfederakuntzarekin Klon Gerren garaian elkartu zen.\nAndroideei dagokienez egin zituzten ekarpenik garrantzitsuenen artean Aliantza Korporatiboko tanke droideak zeuden, marraskilo itxura duten tanke batzuk, 6 metroko luzera dutenak eta Geonosis eta Kashyyyk planetetan frogatu zirenak.\nAliantza Korporatiboak gerra galdu zuen gainontzeko alderdi separatistek bezala, eta euren buruzagiak urruneko Mustafar planetan erailak izan ziren."}
{"id": "116596", "revid": "336", "url": "https://eu.wikipedia.org/wiki?curid=116596", "title": "Mahara (softwarea)", "text": "Mahara portfolio digitalak sortu eta kudeatzeko kode irekikoa sistema da. Mahara-ren esanahia maorieraz \"pentsatu\" da.\nMahara funtsean portfolio eta gizarte-sareen batura da. Portfolioaren sistemaren bidez, ikasleek \"etengabeko ikaskuntzako ebidentziak\" jaso ditzakete. Gizarte-sareen sistemak lagunen artean elkarri eragiteko modua eskaintzen du, eta era berean, bakoitzak bere komunitatea sor dezake.\nMahara PHP lengoaian idatzitako eta GNU Lizentzia Publikoaren pean banatutako portfolio elektronikoen kudeaketa sistema da. Kode irekiko software librea da.\nMahara hitzak, softwareari izena ematen dion hitzak M\u0101ori hizkuntzako \"Mahara\" hitza maleguan hartu du. Hitzak, gutxi gorabehera \"Pentsatu, pentsatzen, pentsatuta\" esanahia du, eta garatzaileek ondo zetorkiela pentsatu zuten, pentsatzen dute, pentsatu izan dute.\nHistoria.\n\"Mahara\" proiektua 2006an hasi zen, Massey Unibertsitatearen, Auckland Teknologiako Unibertsitatearen, Zeelanda Berriko Open Polytechnic-en eta Wellingtoneko Victoria Unibertsitatearen arteko lankidetzari esker, Zeelanda Berriko Hirugarren Hezkuntza Batzordeak finantzatua.\nSoftwarea kode irekiko plataforma elektronikorako plataforma gisa diseinatu zen, hezkuntza erakundeetako ikasleen ikaskuntza eta ikaskuntza ingurune pertsonaleko helburuak laguntzeko. Hasieran, Zeelanda Berriko kode irekiko software konpainiak garatu zuen Mahara, eta 2008ko apirilean argitaratu zuen lehenengoz. Maraharen garapena geroztik hedatu da, laguntzaileen komunitate bat sortu da. Zeelanda Berriko Hezkuntza Ministerioak ere lagundu du.\nLokalizazioak.\nMaharak hainbat hizkuntzatako itzulpenak onartzen ditu hizkuntza paketeak erabiliz, eta estaldura osoa edo ia osoa jaso dute japoniera, euskara, frantsesa, maoriera, esloveniera, alemana, txekiera, daniera..."}
{"id": "116598", "revid": "336", "url": "https://eu.wikipedia.org/wiki?curid=116598", "title": "Adobe Flash", "text": "Adobe Flash aplikazio informatiko bat da, animazioak, eduki interaktiboak eta web interfazeak sortzeko. Macromediak sortutako teknologia da, eta, egun Adobe Systems enpresak garatzen eta argitaratzen du.\nAdobe Flash grafiko bektorialekin zein bitmap motakoekin lan egiten du. Horrez gain, testua, bideoa, soinua eta beste eduki mota asko erabil ditzake. Adobe Flash-ek bi artxibo mota erabiltzen ditu gehienbat: Alde batetik, .FLA formatoa, Flash-en bertan garatzeko eta editatzeko balio duena eta, beste aldetik, konprimituta eta web-ean argitaratzeko zuzenduta dagoen .SWF formatoa. Azken formato hau bistaratu ahal izateko, Flash Player software-a instalatuta egon beharko du web nabigatzaile batean.\nHasieran, Flash web-erako animazio xumeak egiteko erabiltzen zen, publizitatea eta aurkezpenak garatzeko batez ere. Urteekin, Flash-en funtzionalitateak aldatu eta handitu dira eta, egun, eduki interaktiboak eta web interfazeak ekoizteko prestatuta dago gehienbat.\nFlash-ek ActionScript programazio lengoaia erabiltzen du interaktibotasuna eta animazio eta interfazeen funtzionalitateak garatzeko. Lengoaia hau ECMAScript estandarrean oinarrituta dago, eta bere azken bertsioan (3.0) objektuei orientatutako programazio lengoaia bihurtzeko bidea hartu du.\nFlash-ek egundoko eragina izan du Internet-eko arlo askotan:"}
{"id": "116601", "revid": "1310", "url": "https://eu.wikipedia.org/wiki?curid=116601", "title": "Macromedia Flash", "text": ""}
{"id": "116603", "revid": "201", "url": "https://eu.wikipedia.org/wiki?curid=116603", "title": "Parte Zaharra", "text": ""}
{"id": "116604", "revid": "105290", "url": "https://eu.wikipedia.org/wiki?curid=116604", "title": "Victoriacum", "text": "Victoriacum () edo Victoriaco hiria bisigodoen Leovigildo erregeak 581. urtean eraiki omen zuen hiri bat da.\nVictoriacum hiriaren existentzia Juan Biklarokoaren hurrengo testuan aipatzen da:\nVictoriacum hiriaren kokapenerako bi toki aipatu izan dira: egungo Gasteiz eta Zuian dagoen Bitoriano herria. Ez da hiriaren inolako hondakin arkeologikorik aurkitu eta, beraz, susmoetan eta ikuspuntu fonetikotik hirien izenek daukaten antzean oinarritzen dira hipotesi biak. Hala ere, Gasteizen kasuan ikerlari gehienek baztertutzat ematen dute Victoriacum bertan egotearen ideia."}
{"id": "116605", "revid": "1491", "url": "https://eu.wikipedia.org/wiki?curid=116605", "title": "Biga Bai", "text": "Biga Bai Ipar Euskal Herriko irakaskuntza publikoko adar elebidunetako gurasoen elkarte bat da, 2003an sortua. Egoitza Angeluko \u00c9douard Herriot eskolan du eta 2009an elkartearen burua Josiane Libier da.\nIzaera.\nEremu horretan ari den eta zaharragoa den Ikas-Bi beste guraso elkarteak ez bezala, Ipar Euskal Herri nahiz Euskal Herri mailako hezkuntza munduko harremanak lehenesten ditu. Hori dela eta Hiru Sareta plataformako kidea da, Hegoaldeko Sortzen-Ikasbatuazekin elkarlana burutzen du eta Euskal Herri osorako Euskal Curriculuma osatzeko prozesuan esku hartu du.\nHezkuntza publiko elebiduna Ipar Euskal Herrian.\nAldeak alde Hegoaldeko B ereduaren antza duen eredua garatu nahian, Iparraldean lehen eskola elebiduna 1983an zabaldu zen Saran. Urtero, emeki-emeki bada ere, hazkundea izan duen sarea da, ikasle zein adar elebiduna duen eskola kopuruen aldetik; gauzak horrela, 2009-2010 ikasturte hasieran ama-eskola eta lehen hezkuntzan 4 360 ikasle biltzen ditu (Iparraldeko ikasleen % 24,7) 86 ikastetxetan (eskoletako % 48).\nBigarren hezkuntzan sare guztiak (publikoa, Euskal Haziak eta Seaskakoak) kontatuta 3 585 ikaslek segitzen dute euskarazko irakaskuntza, elebiduna zein inmertsio-eredua."}
{"id": "116618", "revid": "119347", "url": "https://eu.wikipedia.org/wiki?curid=116618", "title": "Ikas-Bi", "text": "Ikas-Bi Ipar Euskal Herriko irakaskuntza publikoko adar elebidunetako gurasoen elkarte bat da, 1986an sortua. Egoitza Donibane Lohitzunen du eta azken 20 urteetan bezala elkartearen burua Thierry Delobel urru\u00f1arra da.\nIzaera.\nEremu horretan ari den guraso elkarterik zaharrena, Biga Bai beste guraso elkarteak ez bezala frantses estatuko beste hizkuntza gutxituetako hezkuntza elebiduna bultzatzen duten elkarteekiko harremanak lehenesten ditu..\n2014ko azaroaren 26an, korsikarren bidea \u00abjarraitu\u00bb behar zela esan zuen Ikas-Bi elkarteak.\nFLAREP.\nIkas-Bik FLAREP (\"F\u00e9d\u00e9ration pour les langues r\u00e9gionales dans l'enseignement public\", \"hezkuntza publikoaren barruko eskualde-hizkuntzen aldeko federazioa\") izeneko elkartea hasieratik bultzatu du, 1987an Baionan sortu eta bilgune honen presidentea Thierry Delobel bera delako. Bertan Alsazia, Mosela, Bretainia, Ipar Katalunia, Okzitania, Reunion Uhartea, Savoia, Antillak, frantses estatuko Flandria eta Korsikako hainbeste elkarte biltzen dira.\nHezkuntza publiko elebiduna Ipar Euskal Herrian.\nAldeak alde Hegoaldeko B ereduaren antza duen eredua garatu nahian, Iparraldean lehen eskola elebiduna 1983an zabaldu zen Saran. Urtero, emeki-emeki bada ere, hazkundea izan duen sarea da, ikasle zein adar elebiduna duen eskola kopuruen aldetik; gauzak horrela, 2009-2010 ikasturte hasieran ama-eskola eta lehen hezkuntzan 4 360 ikasle biltzen ditu (Iparraldeko ikasleen % 24,7) 86 ikastetxetan (eskoletako % 48).\nBigarren hezkuntzan sare guztiak (publikoa, Euskal Haziak eta Seaskakoak) kontatuta 3 585 ikaslek segitzen dute euskarazko irakaskuntza, elebiduna zein inmertsio-eredua."}
{"id": "116622", "revid": "105290", "url": "https://eu.wikipedia.org/wiki?curid=116622", "title": "AT-AA", "text": "AT-AA deritzenak (All Terrain Anti Aircraft) Star Warseko unibertsoan AT-ATak bezalako beste ibilgailu ibiltari batzuentzako arriskutsuak izan daitezkeen ontzi errebeldeak zanpatzeko osorik eraikitako ibiltariak dira. Stormtrooperren artean aire aurkako AT-PT izena sortu zen. Errebeldeen aireontzien ameskaiztoa den aireontzien aurkako ibiltari trebe eta azkar bat. Bere lau hanken kokapenak paregabeko egonkortasuna ematen diote, eta armazoiko blindajeak babes on bat eskaintzen die tripulazioari, pilotuari eta artileroari.\nAT-AAk armazoi ibiltari batean kokatuta dagoen aireontzien aurkako su kapsula bat du. Kapsulak bere okerdura alda dezake, horrela su angelu hobe bat emanez. Tropak, ibilgailuak eta egiturak etsaien aireko sutik babesteko erabiltzen den ezinbesteko unitate bat da.\nAT-AA Errepublika Galaktikoak diseinatu zuen, baina Inperio Galaktikoa izan zen unitate hauek eraikitzen hasi zena."}
{"id": "116624", "revid": "512", "url": "https://eu.wikipedia.org/wiki?curid=116624", "title": "Kevin Barry (abestia)", "text": "Kevin Barry irlandar abesti errebelde herrikoia da, honek Kevin Barry gaztearen heriotzaz hitz egiten du, hau 1920ko azaroaren 1ean Irlandako Independentzia Gerran zehar britainiarren espetxe batean urkaturik hil zen 18 urtetako IRAko kide zen."}
{"id": "116627", "revid": "119347", "url": "https://eu.wikipedia.org/wiki?curid=116627", "title": "Euskal Konfederazioa", "text": "Euskal Konfederazioa Ipar Euskal Herrian euskararen alde lan egiten duten elkarte eta federazioen bilgunea da. Bulegoa Baionan du eta 2009an bere eleduna S\u00e9bastien Castet da.\nEuskararen Gizarte Erakundeen Kontseiluarekin batera ekimen erreferentzial batzuetan partaide izan da, hala nola Bai Euskarari Ipar Euskal Herrian bultzatzea, inkesta soziolinguistikoak burutzea edota \"Deiadar\" izeneko mobilizazioei atxikimendua erakustea.\nHelburuak.\nIparraldean euskarak bizi duen egoeraren aurrean eraginkorragoak izan nahian, arlo desberdinetan bere alde diharduten elkarte ugarik konfederazio izena hartu zuen egitura ez ofizial honetan koordinatzea erabaki zuten. Azken denboretan, egitura ofizial baten (EEP Euskararen Erakunde Publikoa) agerpenarekin bere zio eta eginbeharraz eztabaida zabalik dago, betiere kontuan hartuta Euskal Konfederazioak bere burua herri-mugimendutzat jotzen duela.\nKideak.\nKideen artean eremu anitzetakoak topatzen ditugu: irakaskuntza (Biga Bai, Euskal Haziak, Seaska), helduen euskalduntze-alfabetatzea (AEK), hedabideak (Euskal Irratiak, Berria), material pedagogikoak sortzen diharduen Ikas, aisialdiak (Uda leku), kultur arloko elkarteak..."}
{"id": "116631", "revid": "119347", "url": "https://eu.wikipedia.org/wiki?curid=116631", "title": "Luis I.a Errukitsua", "text": "Luis I.a \"Errukitsua\" edo Ludoviko Pio (latinez \"Ludovicus Pius\"; Cassinogilum, 778 - Ingelheim am Rhein, 840ko ekainaren 20a) Akitaniako erregea izan zen 781-814 bitartean, Mendebaldeko enperadoradore-kidea 813-814 bitartean, eta Mendebaldeko enperadorea zein Frankoen erregea 814-840 bitartean. Karlomagnoren seme eta oinordekoa izan zen; haren erreinaldian Karolingiar Inperioak gainbehera arina jasan zuen, batez ere bere semeen arteko borrokak zirela-eta.\nHistoria.\nKarlomagnoren semea zen. 781ean, artean haurra zela, aitak Akitaniako errege egin zuen eta lurralde horri lotua egon zen gaztetako urteetan. Hori zela eta, Inperio Karolingioaren hego-mendebaldeko muga defenditu behar izan zuen. Dena dela, bere erresuma Akitania bera baino zabalagoa zen, barnean baitziren Baskonia, Septimania eta Hispaniako Marka. Tolosa Okzitaniako errege-egoitzan, Luis errege-umeak Gilen Gellonekoa, Tolosako kondea eta Karlomagnoren konfiantzazko gizona, izan zuen zaindari adinez nagusi izan zen arte. 801ean, Gilenekin batera, Bartzelona konkistatu eta 813an Iru\u00f1ea hartu zuen mendean, eta baita Hego Euskal Herriaren zati gehiena ere.\n814an Germaniako Erromatar Inperio Santuko enperadore egin zuten eta inperioaren batasunaz arduratu zen nagusiki handik aurrera. 817an bere seme Lotario egin zuen inperioan ondorengo eta beste semeen artean banatu zituen erresumak: Akitania Pipini eman zion eta Bavaria Luis II.a Germaniarrari. 818an, biziro zapaldu zuen Bernardo Italiako errege eta ilobaren matxinada: atxilotzeko agindu eta begiak aterarazi zizkion; bi egun geroago Bernardo hil zen. Ekintza lazgarri horren damua oinazez eraman zuen, eta noblezia frankoak arbuiatu zuen. 824an aitasantutzarako hauteskundeak kontrolpean edukitzeko baimena jaso zuen.\nInperioko zereginetan murgilduta, ezin aurre egin zien euskaldunen matxinadei, Akitaniako lurra konde frankoz bete zuen arren, eta 824an Iru\u00f1eko Erresuma eratu zuen Eneko Aritzak. 829an oinordeko bihurtu nahi izan zuen Karlos (geroko Karlos Burusoila), Judith Bavariakoarekin izan zuen semea, baina gainerako semeak kontra oldartu zitzaizkion eta 833an enperadore titulua utzi behar izan zuen. Pepinek eta Luis II.ak berriro ezarri zuten inperioa 835ean.\nBetiere, 838an Pepin eta urte bi geroago Luis \"Errukitsua\" bera hil baziren ere, anaien arteko borroka ez zen gelditu 843an Verdungo Hitzarmena sinatu zen arte.\nEzkontza eta seme-alabak.\n794-798 aldean Ermengarda Hesbayekoarekin (778 aldean\u2013818) ezkondu zen eta 6 seme-alaba izan zituzten:\n819an Judith Bavariakoarekin ezkondu zen; seme bat eta alaba bat izan zituzten:\nTeodolinda Sensekoa maitalearekin seme bat eta alaba bat izan zituen:"}
{"id": "116633", "revid": "6327", "url": "https://eu.wikipedia.org/wiki?curid=116633", "title": "Ludoviko Pio", "text": ""}
{"id": "116634", "revid": "6327", "url": "https://eu.wikipedia.org/wiki?curid=116634", "title": "Ludovico Pio", "text": ""}
{"id": "116637", "revid": "201", "url": "https://eu.wikipedia.org/wiki?curid=116637", "title": "Zirkoa (margolana)", "text": ""}
{"id": "116638", "revid": "1491", "url": "https://eu.wikipedia.org/wiki?curid=116638", "title": "Euskararen Erakunde Publikoa", "text": "Euskararen Erakunde Publikoa edo EEP (frantsesez \"Office Public de la Langue Basque\", \"OPLB\") Ipar Euskal Herrian euskararen inguruan lan egiteko botere publikoek sortu duten lehen erakunde ofiziala da, 2004ko azaroan sortua. Bulegoa Baionan du eta 2021an bere presidentea Antton Curutcharri zen.\nBere helburu nagusiak bi dira:\nSortze-prozesua.\nSortu arte ibilbide luzea egin du egitura honek, oro har erakunde ofizialek borondatez euskararen gaineko egiturak sortzeko nahitik atera beharrean, gizarte mugimenduek eta Ipar Euskal Herriko sozietateak bere osotasunean euskararen gainean erakusten duten atxikimendu-mailari ematen zaion erantzun geldoa baizik ez delako funtsean.\n2006ean, euskara sustatzeko politikak zeintzuk izan behar zuten definitu zuen eta 2007tik aurrera EEPren lan ildoak ezartzen dituen Hizkuntz Politika Proiektua sortu zuen.\nEEPren lehentasunetako bat haur eta gazteak dira, euskararen 'berpiztearen oinarri eurek direlako'. Hori dela eta erakundeak irakaskuntza arloan 'eskaintza karta hedatzeko' ahalegina egin dute. Lehen gurasoek leku batzuetan ezin zituzten euren haurrak euskara irakasten duten eskoletara eraman. Orain 20 gune berri ireki dira, sare publikoan, katolikoan eta ikastoletan.\nOsaketa.\n12 kidek osatzen dute EEPren Administrazio Kontseilua, erabakiak hartzeko gunea alegia:\n12 ordezkari horiek Euskararen Erakunde Publikoaren Biltzar Nagusia osatzen dute, egituraren erabaki gunea.\nZuzendari postuan Maider Behotegi dago 2023ko urriaz geroztik. Lehenago Antton Kurutxarri, Be\u00f1at Arrabit eta Bernadette Soul\u00e9 izan dira postu horretan, azken hori 2010eko urrian Estebe Eiherabide ordezkatu zuena. 2005ean hasi zen egiaz bere jardunean EEP, Max Brisson UMPko politikaria erakundeko lehendakari.\nJean-Claude Iriart EEPko zuzendari izan da hainbat urtetan.\nElkarlan-komenioak.\nZenbait elkarte eta erakunderekin, direla Euskal Herri mailakoak direla Hegoaldeko erakunde ofizialak, akordioak sinatu ditu, hala Euskaltzaindiarekin nola Eusko Jaurlaritzako Kultura Sailarekin.\n2014ko urtarrilaren 7an, euskara bultzatzeko akordioa sinatu zuten kostaldeko ospitaleek eta EEPk. Hiru urteko hitzarmenak seinaleak itzultzea eta euskara erabiltzea babesten zuen, izan ere, artatzean hizkuntza garrantzitsua zela nabarmendu zuten."}
{"id": "116639", "revid": "119347", "url": "https://eu.wikipedia.org/wiki?curid=116639", "title": "Pepin I.a Akitaniakoa", "text": "Pepin I.a (797 - 838ko abenduaren 13a) Akitaniako erregea (817 - 838) izan zen.\nBiografia.\nGurasoak Luis Errukitsua Mendebaldeko enperadorea eta Ermengarda Hesbayekoa zituen.\n817an aitak Karolingiar Inperioa bere semeen artean banatu zuenean, Pepinek Akitania jarauntsi zuen.\n822an Ingeltruda ezkondu eta seme bi izan zituen:\n830ean Lotario anaiarekin batera aitaren aurka matxinatu zen. Paris konkistatu eta aita atxilotu bazuten ere, matxinada ez zuen aurrera atera. 832an berriro matxinatu eta Luis hirugarren anaiak besteekin bat egin zuen. Orduan garaipena lortu bazuten ere, Lotario anaiaren jarrerak 834an aita tronuan jartzera bultzatu zien.\n838an hil zenean, aitak Karlos Burusoila aukeratu zuen errege, baina akitaniarrek Pepinen semearen alde egin zuten."}
{"id": "116641", "revid": "6327", "url": "https://eu.wikipedia.org/wiki?curid=116641", "title": "Pipin I.a Akitaniakoa", "text": ""}
{"id": "116642", "revid": "6327", "url": "https://eu.wikipedia.org/wiki?curid=116642", "title": "Akitaniako duke", "text": ""}
{"id": "116643", "revid": "201", "url": "https://eu.wikipedia.org/wiki?curid=116643", "title": "Dantza La Galetteko Errotan", "text": ""}
{"id": "116644", "revid": "201", "url": "https://eu.wikipedia.org/wiki?curid=116644", "title": "Bal du moulin de la Galette", "text": ""}
{"id": "116648", "revid": "201", "url": "https://eu.wikipedia.org/wiki?curid=116648", "title": "Office Public de la Langue Basque", "text": ""}
{"id": "116649", "revid": "201", "url": "https://eu.wikipedia.org/wiki?curid=116649", "title": "OPLB", "text": ""}
{"id": "116650", "revid": "1545", "url": "https://eu.wikipedia.org/wiki?curid=116650", "title": "Umbar", "text": "Tolkienen legendarium ospetsuan Umbar Gondor hegoaldean eta Belegaer itsasoaren hegoekialdeko kostaldean dagoen portu natural bat da. Numenortarrek sortu zuten base militar eta ekonomiko bezala Eguzkiaren Bigarren Aroan.\nPortu bezala sortua izan zen numenortar itsasontziak euren bidaietan zehar horni zitezen. Laster bihurtu zen Erdialdeko Lurraldeko numenortar gotorlekurik garrantzitsuena.\nPaisaia idorrekoa, Harad hurbilean dago. Lurmutur handi batek domeinatutako eta lurrez inguratutako estuario bat zuen badia batean kokatua zegoen. Oso litekeena da estuarioak bere barnean portu ugari izatea, estuarioak eguraldi aldaketen aurrean defentsa naturala baitziren, eta logikoa da euren itsasontzientzako babesleku natural bezala probestu izana.\nPortu hau Azken Aliantzaren Gerraren ondoren bertan badia osoa domeinatzen zuen zutabe bat eraiki zen muino batek domeinatzen zuen. Zutabe honen gainean eguzkiaren eta ilargiaren argia islatzen zituen harri zuri bat jarri zen, Sauronen porrotaren omenez. Oso urrutitik itsaso handietan ikus zitekeen. Monumentu hau Sauronen zerbitzariek bota zuten Sauron Eguzkiaren Hirugarren Aroaren amaieran itzuli zenean.\nPortuak erraldoia izan behar zuen; Eraztunen Jauna eleberrian Pelargirreko flota nagusia Umbarretik zetorrela aipatzen baita, eta berrogeitamar itsasontzi handiz eta hauen atzetik beste itsasontzi txikiago gehiagoz osatua zegoen. Toki beretik datozen horrenbeste itsasontzik, portuak erraldoia izan behar zuela pentsarazten du.\nHistoria.\nBere dizdira garaian, gerra eta setio ugari borrokatu ziren hiri honetan, eta zenbait tribu ezberdinek gobernatu zuten, Numenortarrak, Haradrimak, Umbarreko kortsarioak eta Numenortar beltzak kasu. Halako botereak, Umbar itsas gotorleku bat baino gehiago izan zela suposarazten du, lurralde propiodun erresuma edo feudo bat, adibidez. Eguzkiaren Hirugarren Aro osoan Umbar Gondor eta Haraden artean lehiatua izan zen, eta sarri errebelde eta arnegatuen babesleku izan zen, Castamir Usurpatzailearen ondorengo eta jarraitzaleena kasu.\nUmbarretik zetorren Mordorreko flota kortsarioa, Eraztunaren Gerran parte hartu zuena, Aragornen agindutara zegoen Hildakoen armadak garaitu zuen arren. Umbar, azkenean, Eguzkiaren Laugarren Aroan Elessar erregeak Gondorrera batu zuen."}
{"id": "116652", "revid": "105290", "url": "https://eu.wikipedia.org/wiki?curid=116652", "title": "Pelargir", "text": "Tolkienen legendarium ospetsuan Pelargir Gondorreko portu hiri handi bat da, Lebennin eskualdean dagoena, Sirith ibaia Anduin ibaiarekin elkartzen den tokian kokatua, azken honen itsasoratzetik gertu. Hiria Osgiliathetik 161 kilometrora altxatzen da, eta Anduinen ahotik distantzia berera. Erabilera militar eta komertzialeko portu bat zen, bertako kaietan berrogeitamar itsasontzi ere ainguratuak izan zitzakeena. Gondorreko bideak Pelargir zeharkatzen du, Minas Tirith Linhirrekin lotuz. Ibaiaren beste aldetik galtzada Haradeko bidera lotzen da.\nHistoria.\nPelargir Eguzkiaren Bigarren Aroko 2350. urtean sortu zuten Numenortar leialek. Hiri honetan sortu zen adunaiko hizkuntza, nondik mendebaldeko gizakien erresuman zehar hedatzen hasi zen. E\u00e4rnil I.a erregeak eraiki zuen hiri honetan Gondorreko lehen flota handia.\nEguzkiaren Hirugarren Aroko 1432. urtean Senideen arteko borroka piztu zen, zuzenean Eldacar Castamir Usurpatzailearekin nahasten dituena Gondorreko tronuko oinordekotzarako gerra zibil batean. Zibilek Castamirren alde egiten zuten, flotaren kapitaina zena. Eguzkiaren Hirugarren Aroko 1437. urtean Castamirrek bere burua errege izendatzen du, eta Gondorreko hiriburua Pelargirrera pasatzea pentsatzen du, baina Eguzkiaren Hirugarren Aroko 1447. urtean gerra zibla amaitzen da Eldacarren garaipenarekin. Hurrengo urtean Castamirren semeek eta armadak Umbarrera ihes egin zuten portuan setiatuak izan ondoren. Hiria Eguzkiaren Hirugarren Aroko 1634. urtean eraso zuen Castamirren birbilobak ziren Angamait\u00eb eta Sangahyando buru ziren Umbarreko kortsarioen flota batek, une horretan Minardil erregea hiria defendatzen ari zela hil zelarik. Mende batzuk beranduago, Ekthelion II.a seneskalak era berean Pelargirreko flota Umbarren aurka bidali zuen, Thorongil kapitain zutela, ezkutuan lanean ari zen Aragorn zena.\nEguzkiaren Hirugarren Aroko 3019. urteko martxoan hiria Umbarreko kortsarioek hartu zuten Eraztunaren Gerran. Baina Aragorn, Gimli eta Legolas doaz Konpainia Grisaren buru, eurekin Hildakoen Armada eramanez, Pelargirreko gudua erraz irabazi zutenak, hildakoen armada handiari esker martxoak 13an. Bi egun beranduago, Konpainia Grisa Osgiliathen lehorreratzen da kortsarioen itsasontziekin eta bidea egiten dute Pelennorreko Zelaietako Gudurantz."}
{"id": "116653", "revid": "15795", "url": "https://eu.wikipedia.org/wiki?curid=116653", "title": "Atotxako geltokia", "text": ""}
{"id": "116654", "revid": "15795", "url": "https://eu.wikipedia.org/wiki?curid=116654", "title": "Iparraldeko Geltokia (Donostia)", "text": ""}
{"id": "116655", "revid": "6327", "url": "https://eu.wikipedia.org/wiki?curid=116655", "title": "Iparraldeko Geltokia", "text": ""}
{"id": "116660", "revid": "46380", "url": "https://eu.wikipedia.org/wiki?curid=116660", "title": "Camille Pissarro", "text": "Camille Pissarro (1830ko uztailaren 10a \u2013 1903ko azaroaren 13a) Frantziako margolari inpresionista izan zen. Inpresionismoren gurasoetakotzat harturik, Frantziako herrietako bizitza islatu zuen, batik bat laborariak soroetan lanean ari ziren eszenak. Halaber, Montmartreko eszenengatik ere ezaguna da. Parisen, besteak beste, Paul C\u00e9zanne, Paul Gauguin, Jean Pesk\u00e9 edo Henri-Martin Lamotte izan zituen ikasle."}
{"id": "116661", "revid": "1150", "url": "https://eu.wikipedia.org/wiki?curid=116661", "title": "Orsayko museoa", "text": ""}
{"id": "116662", "revid": "17", "url": "https://eu.wikipedia.org/wiki?curid=116662", "title": "Zatiki", "text": ""}
{"id": "116663", "revid": "58701", "url": "https://eu.wikipedia.org/wiki?curid=116663", "title": "Lu Xun", "text": "Lu Xun (txinera sinplifikatuan: \u9c81\u8fc5; txinera tradizionalean: \u9b6f\u8fc5; pinjinean: L\u01d4 X\u00f9n) Zhou Shuren-en ezizen artistikoa izan zen, (1881eko irailaren 25a \u2013 1936ko urriaren 19a), XX. mendeko txinerazko idazlerik garrantzitsuenetakoa eta maiz txinerazko literatura modernoaren sartzailetzat hartua. \"Baihua\" (\u767d\u8a71) delakoan (hizkera lauan) eta txinera klasikoan idatzi zuen. Istorio laburrak jorratu zituen Lu Xunek, baita itzulpenak, kritikak, saioak eta poesia ere.\nEzkerreko pentsamoldekoa, 1930eko hamarkadan Shanghaiko idazle ezkertiarren ligako burua bihurtu zen. Mugimendu antiinperialistaren barruan harrera beroa izan zuen Lu Xunen lanak. Txinako Alderdi Komunistan izena inoiz eman ez arren, 1949z geroztik komunistek goratu zuten, Mao Zedong bera Lu Xunen mireslea izanik.\nObra.\nBere lanetan genero desberdinak landu zituen: ipuinak, saiakerak, prosaz idatzitako poemak.\nBere narrazio ospetsuenak hauek dira:\nProsazko poesia ere idatzi zuen:\nProsaz ere literaturaren inguruko saiakera idatzi zuen:\nItzultzaile gisa Nikolai Gogolen \"Arima hilak\" eleberria txinera eraman zuen."}
{"id": "116668", "revid": "58701", "url": "https://eu.wikipedia.org/wiki?curid=116668", "title": "Luis de Le\u00f3n", "text": "Luis de Le\u00f3n (latinez \"F. Luyssi Legionensis\"; Belmonte, Cuenca, 1527 - Madrigal de las Altas Torres, Avila, 1591ko abuztuaren 23a), ohiko izendapena Frai Luis de Le\u00f3n, espainiar poeta, humanista eta agustindar fraidea izan zen. Haren obra XVI. mendeko literatura aszetikoaren barnean kokatzen da.\nEspainiar Pizkundeko idazle garrantzitsuenetariko bat izan zen, Francisco Aldana, Alonso Ertzilla, Fernando de Herrera eta Joan Gurutzekoarekin batera. Luis de Le\u00f3nen poesiak arimak Jainkoarengana -bakea, ezagutza- iritsi eta lurretik alde egiteko duen desioa azaltzen zuen, jakindurian eta bakean oinarriturik. Bere obran, gai moralak eta aszetikoak dira nagusi.\nBizitza.\nLuis de Le\u00f3n Cuencako Belmonte herrian jaio zen 1527an. Familiarekin batera Madrilera joan zen bizitzera, artean oso gazte zenean eta, 14 urte zituenean, Salamancara joan zen ikastera. Hiri honetan egin zuen bere garapen intelektuala. 1542an Agustindarren komentuan sartu zen, eta 1544ko urtarrilaren 29an botoak egin zituen. Urte horretatik aurrera, Salamancako hiriari eta unibertsitateari lotuta egon zen hil zen arte.\n1544 eta 1546 bitartean Arteetako batxiler titulua lortu zuen, eta 1546tik 1551ra Teologia ikasketak egin zituen Salamancako Unibertsitatean. Bertan, besteak beste, Filosofia Juan de Guevararekin, Teologia Melchor Canorekin eta Biblia Gregorio Gallorekin ikasi zituen. Ikasketak Alcal\u00e1ko Unibertsitatean osatu ondoren, 1560an Teologiako lizentziadun (\"licentia docendi\") eta doktore tituluak erdietsi zituen. 1560ko uztailean, Salamancako Unibertsitateko Bibliako katedra eskuratzen saiatu zen, baina lehiaketan Gaspar de Grajal nagusitu zitzaion. Hala ere, haren adiskide egin zen. 1561ean Santo Tomasen katedraz jabetu zen, eta 1565ean Durandorenaz. 1565 eta 1568 bitartean, Joan Gurutzekoaren irakasle izan zela uste da; garai hartan, \"Fray Juan de Santo Mat\u00eda\" deitzen zioten ondorenean ospe handikoa izango zen ikasle horri.\nDenborapasan idazten zituen lanak berehala zabaldu ziren hirian, eta \"Salamancako lehenengo eskola\" osatu zuten Francisco S\u00e1nchez de las Brozas (\"el Brocense\"), Benito Arias Montano, Juan de Almeida, Francisco de la Torre, Juan de Grial, Pedro Chac\u00f3n eta Francisco de Salinas musikari itsuaren oso gustukoak izan ziren.\nUnibertsitateko postu gorenetan, ordea, lehia handia zegoen garai hartan ordenen artean, eta horrezaz gain, arazo teologikoak eta idazketari buruzkoak zirela eta, arerio ugari zituen Luisek. Horren guztiaren ondorioz, 1572ko martxoaren 27an Inkisizioaren kartzeletara eraman zuten, eta epaiketa bati aurre egin behar izan zion. Itun Zaharraren hebreerazko testua defendatzea eta Vulgataren latinezko bertsioak baztertzea leporatzen zioten alde batetik, eta, bestetik, \"Kantarik Ederrena\"-ren gaztelaniazko itzulpena egin izana, nahiz eta Trentoko kontzilioak debekatua izan testu sakratuak herri hizkuntzetara itzultzea. Salaketa horiek zirela eta, bere lagun batzuk ere, Gaspar de Grajal eta Mart\u00edn Mart\u00ednez de Cantalapiedra, atxilotu zituzten. Epaiketa hura bost urtez luzatu zen eta denbora horretan Valladolideko espetxean egon zen preso. Azkenik, errugabea zela onartu zuten eta 1576ko abenduan espetxetik irten zen. Kartzelako paretan ondoko poema hau idatzirik utzi zuela esaten da:\nPresondegitik atera ondoren, Salamancako Unibertsitatera itzuli zen eskolak ematera. Bere lehengo katedra jabetzan harturik zegoenez gero, Teologiako ohiz kanpoko katedra bat eskaini zioten. 1578an Filosofia Moraleko katedra irabazi zuen lehiaketaz, eta 1579an Eskritura Santuena. 1580tik aurrera bere idazlanak argitaratzen hasi ziren. 1582-1584 bitartean beste auzi bat izan zuen, Teologia Fakultateko ekitaldi batean erabakimen askeari buruz egin zituen adierazpenengatik. Orduko hartan, prozesua Gaspar de Quiroga kardenalaren errieta leun batekin amaitu zen.\nBizitzaren azken urteetan egin zuen lanik garrantzitsuenetako bat Teresa Avilakoaren idazkien argitalpena prestatzea izan zen. Azkenik, Santa Teresaren idazlanen edizioa 1588an kaleratu zen. 1591 hasieran osasuna makaldu zitzaion. Abuztuan Avilako Madrigal de las Altas Torresen egin zen San Agustinen Ordenaren kapituluaren buru izan zen, eta herri horretan hil zen hilaren 23an.\nLanak.\nHitz lauzko lanak.\nLuis Leongoaren hitz lauzko lan nagusiak, latinez idatzi zituen Bibliari buruzko komentarioez eta tratatu teologikoez gainera, lau hauek dira: \"Traduccion literal y declaracion del Cantar de los Cantares\" (\u00abKantarik Ederrenaren hitzez hitzeko itzulpena eta azalpena\u00bb), \"La perfecta casada\" (\u00abEmazte betegina\u00bb), \"Exposicion del Libro de Job\" (\u00abJoben Liburuaren azalpena\u00bb) eta \"De los nombres de Dios\" (\u00abJainkoaren izenei buruz\u00bb):\n\"Traduccion literal y declaracion del Cantar de los Cantares\".\nHogeita hiru urte zituela idatzi zuen Frai Luisek \"Kantarik Ederrena\"-ren itzulpena eta iruzkina Salamancako Sancti Spiritus komentuko moja batek hala eskatuta. Moja hark beste inork ez irakurtzeko idatzi zuen, ustez, lan hura, baina, egileak berak jakin gabe, liburua beste esku batzuetara ere iritsi zen, eta Frai Luisen etsaiek Inkisizioaren epaiketan erabili zuten haren kontra.\nLiteratura kritikari askoren azterketa-gai izan da Frai Luisek liburu hori moja batentzat zergatik itzuli ote zuen jakitea, lanaren edukia maitasunezkoa baita, eta egileak ez baitu pasadizo horien interpretazio mistikorik egiten. Hitzez hitz itzuli zituen Luisek lan horren ahapaldi guztiak, eta itzulpenari glosa bat edo testuaren komentario bat erantsi zion ondoren. Estiloari dagokionez, Fray Luisen prosaren biribiltasuna eta heldutasuna bete-betean antzematen dira lan honetan. Horrezaz gain, aipagarria da liburuan oinarrizkoa den alaitasun sutsua, artean esetsaldiek eta itxialdiak kutsatu gabe zirauen alaitasuna.\nBehin Frai Luis espetxetik irten zenean, \"Kantarik Ederrena\"-ren komentarioa latinera itzultzeko eskatu zioten nagusiek: \"Explanatio in Cantica Canticorum\" (1580an argitaratu zen lehenengo aldiz).\n\"La perfecta casada\".\nBere lehengusinari zuzendutako \"La perfecta casada\" lanean (Salamanca, 1582), emakume ezkonduak familiarekin eta Jaungoikoaren maitasunean dituen betebehar eta eskubideak azaltzen ditu zehatz-mehatz Luisek, eta emazte kristauaren eredua erakusten du orobat. Luis Leongoak ez zituen bertatik ezagutzen ezkontzaren gorabeherak, baina bere etxeko esperientziak, batetik, eta behaketa zorrotzak, bestetik, oinarri sendoak eman zizkioten liburua osatzeko. Bestalde, liburu honetan, gainerakoetan bezalaxe, iturri erlijiosoak erabili zituen Frai Luisek, Biblia eta Liburu Santuak batez ere, baina ez zituen baztertzen hurbilagoko idazleak, hala nola Luis Vives eta Juan de Guevara.\nFrai Luisek, hortaz, emazte batek behar dituen bertuteak azaltzen ditu \"La perfecta casada\" liburuan. Bertute horiek, ordea, ez dira soilik azalekoak, etxeko bizitzari eta ohiturei dagozkien xehetasunak ere ematen ditu. Lan horretan, aipagarriak dira, orobat, garai hartako etxeetako bizimoduaren deskripzioak, oso erritmo bizian adieraziak. Zenbait kritikarik XV. mendean indar hartzen ari zen feminismoaren kontrako joeraren oihartzunak ikusi ditu lan horretan; beste batzuek, aldiz, erabat kontrakoa dela adierazten dute, alegia emakumearen apologia argia egiten duela liburuak.\n\"Exposicion del Libro de Job\".\n\"Joben liburuaren azalpena\" lanean, \"Kantarik Ederrena\"-ren komentarioan egiten duen bezalaxe, kapitulu guztiak hitzez hitz itzultzen ditu Fray Luisek lehenbizi, eta ondoren, azalpen bat eransten dio hitz lauz; horrezaz gain, testu horren beraren parafrasi bat egiten du hiruko bertsoetan. \"Joben liburuaren azalpena\" da, hain zuzen, Frai Luisek gaztelaniaz idatzi zuen liburu luzeena, eta hogei urtez aritu zen lan horretan, zenbait etenaldi eginik, hala ere.\nHortaz, idazleak berak bere bizitzan izan zituen gorabeherak eta aldiak, bai idazkerari, bai izpirituari dagozkionak, argi eta garbi ikusten dira liburu horretan. Urteetan bizi izan zituen esetsaldiek, itxialdiek eta eztabaidek bere baitan sortu zioten atsekabea nabarmen antzematen da liburuko iruzkinetan. Liburua ez zen, ordea, argitara eman 1779. urtea arte; baina, ezin esan daiteke argi eta garbi zein arrazoik atzeratu zuen argitalpen hori; baliteke Frai Luisek hebreerazko testua erabili izanagatik gorabeherak izatea Elizarekin.\n\"De los nombres de Cristo\".\n\"De los nombres de Cristo\" (1574-1575) lana hartzen da Frai Luisen maisulantzat. Pedro Portocarrero jaunari, Errege Batzordeko eta Inkisizioko kideari, eskaini zion Frai Luisek liburua, epaiketaren une latzenetan babesle izan baitzuen Portocarrero. Luisek berak liburua espetxean idatzi zuela aipatzen du, baina lan horretan nabarmen antzematen den estilo eta kontzeptu baretasunak sinesgaitz egiten du baieztapen hori; Frai Luisen lanaren ezagutzaile direnen iritziz, ezin sinets daiteke horrenbesteko oreka duten orrialdeak hain une larrietan idatzi zituenik.\n\"De los nombres de Cristo\" lana elkarrizketa moduan antolatu zuen Luisek. Hiru agustindar fraide dira protagonistak: Marcelo (egilea bera), Sabino eta Juliano. Hiru fraideak Ordenaren etxe batean elkartzen dira, eta Eskritura Santuak Kristori ematen dizkion izenei eta horien egokitasunari buruz hitz egiten dute: \u00abGazte Eder\u00bb, \u00abJainkoaren Aurpegi\u00bb, \u00abBide\u00bb, \u00abArtzain\u00bb, \u00abMendi\u00bb, \u00abEtorkizuneko Mendearen Aita\u00bb, \u00abJainkoaren Beso\u00bb, \u00abJainkoaren Errege\u00bb, \u00abBake Printze\u00bb, \u00abSenar\u00bb, \u00abJainkoaren Seme\u00bb, \u00abMaite\u00bb, \u00abJesus\u00bb eta \u00abBildots\u00bb.\nElkarrizketaren aurretik izena zein ataletan agertzen den aipatzen da, eta ondoren izen horrek sortzen dituen arazoei buruz jarduten dute eztabaidan. Frai Luisen gainerako lanetan bezala, honetan ere, jatorri askotako iturriak erabiltzen ditu, eta Bibliaz gainera -hori da, dena dela, oinarri-oinarrizko idazkia-, hainbat idazle greziar eta latino aipatzen ditu. \"De los nombres de Cristo\" lanean iristen da Luis de Le\u00f3n goreneko mailara, bai literatura formaren osotasunari eta heldutasunari, bai pentsamenduaren sakontasunari dagokionez. Prosak harmonia, edertasun eta soiltasun handia iristen ditu lan horretan, eta ezaugarri horiek dira, hain zuzen, Frai Luis hizkuntzaren maisu bihurtzen dutenak. Askotan aipatu izan da Frai Luisen hitz lauzko lanek, eta batez ere \"De los Nombres de Cristo\" lanak, duten balio poetikoa. Ondoko ahapaldi hau Luisen gaztelaniazko prosak erdietsi zuen bikaintasunaren adibide da:\nPoesia.\nFrai Luisen bertso lanek betidanik izan dute estimu handia, eta horiexek dira haren lan ezagunenak eta zabalduenak. Dena dela, poemak ez ziren argitaratu egilea bizi izan zen bitartean, eta eskuizkribuak besterik ez ziren banatu. Izkribu horiek, eskuz esku zabaldu zirenean, akatsez bete zituzten; Luisek hori ikusirik, nahiz eta bere idatziak argitaratzearen kontrakoa izan zen beti, poesiak zuzentzeko erabakia hartu zuen. Beri ere, Fray Luisek bildu zituen poemak ez ziren bera bizi zela argitaratu.\nBertso lan gehienetan lira bertso mota erabili zuen, eta maisutasun handiz erabili ere. Bertso mota horrek zituen aukera guztiez baliatu zen idazlea, eta bere adierazpen poetikoaren oinarri bihurtu zuen. Haren bidez iritsi zuen lirak betegintzarrean, eta hari esker garrantzi handiko lekua hartu zuen Garcilaso de la Vegaren berrikuntza metriko hark hizkuntzaren barruan. Estilo erraz eta austeroa zuen itxuraz, irudi edo apainketarik gabea. Zangalatrauak adierazten du haren sufrimendua. Admirazioak eta interjekzioak nonahi, hitz bikote ugari agertzen dira era berean.\nLatinezko eta hebreerazko poesiatik hartutako sinbologia darabil eta hiru tradizio kultural ezberdin uztartzeko gaitasuna du: poesia greko-latino klasikoa (Horazio, Virgilio eta Neoplatonismoa), literatura biblikoa (Salmoak, \"Joben liburua\", \"Kantarik Ederrena\") eta Espainiako Pizkundeko poesia italiazalea eta jatorra. Beti ere, Horazio olerkariak eragin nabarmena izan zuen Luis Leongoaren lirikan. Baina ezaugarri teknikoak eta estilistikoak Horaziorenak berarenak badira ere, poeta pertsonala izan zen edukiari dagokionez. Ez du zerikusirik Horazioren izaera ausart eta zinikoak, Frai Luisen poesia erlijioso, sutsu eta larriarekin. Zenbait kritikariren arabera, lehenengo lanetan nabaria da Horazioren eragina, eta horietan ez da ezaugarri erlijiosorik antzematen; heldutasuneko lanetan, aldiz, eragin hori desagertu egiten da. Lehenengo aldiko lanen artean aipagarriak dira, \"Oda a Santiago\" (\u00abOda Santiagori\u00bb), \"La Profecia del Tajo\" (\u00abTajoko iragarpena\u00bb), \"A Felipe Ruiz\" (\u00abFelipe Ruizi\u00bb), eta guztietan ezagunena \"Vida retirada\" (\u00abBakartasun bizitza\u00bb). Heldutasun aldiko lanak dira, besteak beste, \"Noche serena\" (\u00abGau barea\u00bb), \"A Francisco Salinas\" (\u00abFrancisco Salinasi\u00bb), \"La morada del cielo\" (\u00abZeruko egoitza\u00bb) eta \"A Nuestra Se\u00f1ora\" (\u00abAndre Mariari\u00bb).\nOlerki moralak eta patriotikoak albora utziz, idatzi zuen oda asko eta askotan gustukoen zituen gaiak bakardadea, naturara erretiratzea, bake espirituala eta ezagutzaren beharra dira. Ezinegon nabarmeneko gizona, pasioz beteta zegoen eta, beste gauzen gainetik, bakardadea, lasaitasuna eta bakea zituen gogoko:\nGai hau bere lirika osoan agertzen da nabarmen, naretasunaren bila dabil, baretu nahi du, bere nortasunak pasiorako joera duelako. Naturan aurkitzen du hain beharrezkoa zaion kontsolamendu hori. \"Al apartamiento\" oda:\nAipagarriak ditu, bestalde, autore klasikoen itzulpenak; Virgilioren \"Eglogak\" eta \"Georgikak\" eta Horazioren \"Odak\" dira poesia itzulpenen artetik nagusiak. Grezieratik itzulpen gutxi batzuk egin zituen, Pindaroren \"Lehenengo Olinpikoa\" eta Euripidesen Andromaka lanaren atal batzuk, besterik ez. Latin eta grekozko itzulpenetan bertso hendekasilaboak, \"Terceto encadenado\" edo \"Octava Real\" deritzonak, erabiltzen zituen.\nTeologia eta mistika.\nLuis de Le\u00f3nek Bibliaren ezagutza sakona zuen, eta ondo ezagutzen zituen teologia ikerketak ere. Erlijioaren alorrean zuen jakintza zientifikoa bai latinezko lanetan hai gaztelaniazkoetan erakutsi zuen. Latinez lan hauek idatzi zituen:\nLatinezko lan horiek haren lan guztiaren barruan parte handiena osatzen badute ere, itzalean gelditu dira nolabait, Frai Luisek gaztelaniazko idazle gisa izan duen garrantziak hura gainditu baitu.\nBestalde, gai erlijiosoak bazituen ere gustukoen, hertsi-hertsian harturik, ez zen idazle mistikoa izan. Frai Luisen lanetan intelektualaren jarrera da gainerako ezaugarrietatik nabarmentzen dena. Jainkoarekin bat egiteko helburua ez da Frai Luisengan, Teresa Avilakoarengan eta Joan Gurutzekoarengan bezalako amodiozko oldarrekin azaltzen; lurreko loturak utzi eta zeruaz gozatzea amesten duenean, ez du maitasuna asetzeko modua amesten, Sortzailearekin batera gauza guztien ezagutza lortzeko bidea baizik.\nEdizioak.\nAsko dira eta batzuk azpimarratuko ditugu:"}
{"id": "116669", "revid": "512", "url": "https://eu.wikipedia.org/wiki?curid=116669", "title": "Euskal Irratiak", "text": "Euskal Irratiak Ipar Euskal Herrian herri-mugimenduetatik sortu diren euskarazko irratiak biltzen dituen elkartea da. Elkarren artean programak konpartitzeko eta guztiei dagozkien arazoei hobeto aurre egiteko sortu zen.\nKontaktatzeko helbidetzat Irulegiko irratikoa erabiltzen du, hots Donibane Garazikoa.\nKideak.\nHasierako kideak herrialde bakoitzean azken urte luzeetan abian dauden irratiak izan ziren:\nBeranduago Txingudi aldean (Gipuzkoa eta Lapurdin) sortu zen Antxeta irratia ere bildu zen.\nHelburuak.\nHauexek dira helburu nagusiak:\nElkarlana.\nAipatu lau irratiak Euskal Herri osoko irratiak biltzen dituen Arrosa sareko kideak dira.\nIpar Euskal Herri mailan bilgune hau Euskal Konfederazioa eta EKE Euskal Kultur Erakundea elkarteen partaide da eta oro har eremu geografiko honetako euskalgintzarekin zerikusia duten dinamika guztietara lotzen da."}
{"id": "116674", "revid": "1491", "url": "https://eu.wikipedia.org/wiki?curid=116674", "title": "Euskal Kultur Erakundea", "text": "Euskal Kultur Erakundea edo EKE () euskal kulturaren aldeko Ipar Euskal Herriko irabazteko asmorik gabeko erakunde bat da. Sortu denetik bere egoitza Uztaritzeko Lota jauregian du. 2018an, bederatzi langile profesional ditu. 2021eko otsailetik Joha\u00f1e Etchebest da zuzendaria, eta Mikel Erramousp\u00e9 da administrazio-kontseiluko lehendakaria. Frantziako kultura ministerioak Euskal etnopoloa izendatu zuen 2017ko urtarrilaren 12an.\nHistoria.\nBertako kultura elkarteen eraginez 1990ean sortu zen EKE, erakunde publikoek diruz lagundurik. Orduko diru-laguntzaileen artean aurkitzen ziren Frantziako Kultura Ministeritza, Akitania eskualdea, Pirinio Atlantikoetako kontseilu orokorra eta Ipar Euskal Herriko herri gehienak biltzen zituen euskararen eta euskal kulturaren aldeko herriarteko sindikata.\nPantxoa Etxegoien izan da zuzendaria 1996tik 2021ko urtarrilera arte, lekukoa Joha\u00f1e Etchebest transmitituko zion.\nHelburuak.\nHauexek dira helburu nagusi ofizialak:\nTeorian lehentasuna ematen die euskaraz burutzen diren ekintzei, direla EKEk berak antolatuak direla elkarteek proposatu eta erakunde honek babestu edo kudeatuak.\nAdministrazio-kontseilua eta kideak.\nLehendakariaz gain, kide hauek ditu administrazio-kontseiluak:\nKidetzat hartu diren elkarteak 160 dira. Kultura arlo guztietako elkarteak dira, Ipar Euskal Herrikoak nahiz diasporakoak.\n= Artisten eta kultura arloko eragileen errepertorioa =\nEuskal kulturaren arloko Iparraldeko artistak, artista taldeak eta ikusgarrigintzako profesionalekin harremanetan erraz jarri ahal izateko errepertorio zabala eskaintzen du EKEk:"}
{"id": "116675", "revid": "336", "url": "https://eu.wikipedia.org/wiki?curid=116675", "title": "Xbox 360", "text": "Xbox 360 Microsoft enpresaren bigarren bideo-joko kontsola da. Xbox kontsolaren ondorengoa da, eta PlayStation 3 eta Wii sistemak ditu lehiakide, bidejoko kontsolen zazpigarren belaunaldian.\nEzaugarri nagusiak.\nBere PUZ, \u201cXenon\u201d, IBM-ren PowerPC teknologian onarrituta dago, eta hiru nukleoetako prozesatzaile zentrala erabiltzen du. Bere GUZ, \u201cXenos\u201d deitutakoa, ATI enpresak garatu zuen, eta \u201cUnified Shader\u201d teknologia erabiltzeko gai da. Sistemak 512MB-eko EDRAM memoria nagusia dauka. Kanpo ataka bat dauka disko gogor batekin konektatu ahal izateko, Ethernet konexioa eta bi USB 2.0 ataka. Bere tamaina da, gutxi gora-behera, 258mm (zabalera) x 309mm (altuera) x 83mm (fondoa) eta, 3,5 kilogramo pisatzen du.\nBilakaera.\nXbox 360 2005ko azaroan kaleratu zen (\u201cCore\u201d eta \u201cPremium\u201d bertsioetan). Hasieratik, Europan eta AEBetan harrera oso ona izan zuen, baina nahiko makala Japonian. Hurrengo urteetan, kontsolaren beste bertsioak kaleratu zuen Microsoft-ek \u201cArcade\u201d eta \u201cElite\u201d izenekin hain zuzen ere.\n2009 urterako, Microsoft-ek kontsola honen 30 milioi unitate saldu ditu mundu osoan, eta bere belaunaldiko bigarren kontsola salduena izatea lortu du (Nintendo Wii-ren atzetik eta Sony Playstation 3ren aurretik).\nJokoak.\nBere belaunaldiko joko katalogorik handiena dauka Microsoft-en kontsola. Honen arrazoia zera izan daiteke: Bai Xbox 360 bai bere aurrekari Xbox Windows sistema eragilean oinarrituta daude, eta bere barne arkitektura PC baten ezaugarri ugari ditu. Horregatik, beti izan da errazagoa programatzaileentzat joko baten Xbox 360 eta PC bertsioak ia aldi berean garatzea. Horrez gain, kontsola hau Wii eta Playstation 3 baino urte bat lehenago kaleratu zen, eta honek merkatuan abantai handia eman zion Xbox 360 sistemari.\nXbox 360 kontsolan argitaratu diren joko arrakastatsuenak izan dira, beste batzuen artean, Gears of War, Halo 3, GTA IV, Bioshock, Oblivion edo Call of Duty 4.\nXbox Live!\nXbox Live! internet-en bidez jolasteko eta edukiak banatzeko Microsoft-ek garatutako sistema da. Ordaindutako harpidetza bati esker, Xbox 360 kontsolaren erabiltzaileek beste erabiltzaileekin jolas dezakete internet-eko konexioa erabiliz, eta Xbox Live!-en argitaratutako edukiak (filmak, musika, bideo-jokoak, etab.) deskargatzeko aukera ere badute.\nBideo-joko kontsolen zazpigarren belaunaldi honek internet-en alde egin zuen apustu garbia. Hasieratik, Xbox Live! izan zen sistemarik indartsuena eta erabiltzaile gehien izan zuena."}
{"id": "116676", "revid": "336", "url": "https://eu.wikipedia.org/wiki?curid=116676", "title": "Erradio (anatomia)", "text": ""}
{"id": "116677", "revid": "336", "url": "https://eu.wikipedia.org/wiki?curid=116677", "title": "Erradio (hezurra)", "text": "Erradioa hezur luze bat da, bikoitia eta ez simetrikoa. Kubituaren kanpoan dago, besoaren kanpoko aldean. Gorputzeko hezur luze guztiak bezala gorputza eta mutur ditu.\n10 muskuluren inserzioak ditu."}
{"id": "116678", "revid": "336", "url": "https://eu.wikipedia.org/wiki?curid=116678", "title": "Kubitu", "text": "Kubitua edo Ulna besoko hezur luze bat da, erradioarekiko paralelo, humeroaren troklea eta karpoen artean kokatua. Gorputza du eta bi mutur. Besoaren barnealdean kokatzen da eta goian humero eta erradioarekin artikulatzen da eta behean erradioarekin baino ez. Kubituak ez du artikulaziorik eskumuturreko hezurrekin."}
{"id": "116679", "revid": "336", "url": "https://eu.wikipedia.org/wiki?curid=116679", "title": "Ulna", "text": ""}
{"id": "116680", "revid": "336", "url": "https://eu.wikipedia.org/wiki?curid=116680", "title": "Kubito", "text": ""}
{"id": "116681", "revid": "3276", "url": "https://eu.wikipedia.org/wiki?curid=116681", "title": "Orio Arraun Elkartea", "text": ""}
{"id": "116683", "revid": "11782", "url": "https://eu.wikipedia.org/wiki?curid=116683", "title": "EKE", "text": ""}
{"id": "116684", "revid": "105290", "url": "https://eu.wikipedia.org/wiki?curid=116684", "title": "924 Toni", "text": "924 Toni asteroide gerrikoan aurkitutako 924. asteroidearen izena da. 1919ko urriak 20an aurkitu zuen Karl Wilhelm Reinmuthek Heidelbergetik. Bere behin-behineko izendapena 1919 GC zen."}
{"id": "116685", "revid": "512", "url": "https://eu.wikipedia.org/wiki?curid=116685", "title": "925 Alphonsina", "text": "925 Alphonsina asteroide gerrikoan aurkitutako 925. asteroidearen izena da. 1920ko urtarrilak 13an aurkitu zuen Josep Comas Sol\u00e1k Bartzelonatik. Bere behin-behineko izendapen zientifikoa 1920 GM zen."}
{"id": "116686", "revid": "512", "url": "https://eu.wikipedia.org/wiki?curid=116686", "title": "926 Imhilde", "text": "926 Imhilde asteroide gerrikoan aurkitutako 926. asteroidearen izena da. 1920ko otsailak 15ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1920 GN zen."}
{"id": "116687", "revid": "1519", "url": "https://eu.wikipedia.org/wiki?curid=116687", "title": "Agramont", "text": ""}
{"id": "116689", "revid": "105290", "url": "https://eu.wikipedia.org/wiki?curid=116689", "title": "927 Ratisbona", "text": "927 Ratisbona asteroide gerrikoan aurkitutako 927. asteroidearen izena da. 1920ko otsailak 16an aurkitu zuen Max Wolfek Heidelbergetik. Bere behin-behineko izendapen zientifikoa 1920 GO zen. Bere izena Alemaniako Bavaria estatuko Behe Palatinatu eskualdeko hiriburua den Regensburgen izen latindarragatik jasotzen du."}
{"id": "116690", "revid": "512", "url": "https://eu.wikipedia.org/wiki?curid=116690", "title": "928 Hildrun", "text": "928 Hildrun asteroide gerrikoan aurkitutako 928. asteroidearen izena da. 1920ko otsailak 23an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1920 GP zen."}
{"id": "116691", "revid": "512", "url": "https://eu.wikipedia.org/wiki?curid=116691", "title": "929 Algunde", "text": "929 Algunde asteroide gerrikoan aurkitutako 929. asteroidearen izena da. 1920ko martxoak 10ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1920 GR zen."}
{"id": "116692", "revid": "105290", "url": "https://eu.wikipedia.org/wiki?curid=116692", "title": "930 Westphalia", "text": "930 Westphalia asteroide gerrikoan aurkitutako 930. asteroidearen izena da. 1920ko martxoak 10ean aurkitu zuen Walter Baadek Bergedorfetik. Bere behin-behineko izendapen zientifikoa 1920 GS zen."}
{"id": "116695", "revid": "105290", "url": "https://eu.wikipedia.org/wiki?curid=116695", "title": "931 Whittemora", "text": "931 Whittemora asteroide gerrikoan aurkitutako 931. asteroidearen izena da. 1920ko martxoak 19an aurkitu zuen Fran\u00e7ois Gonnessiatek Aljerretik. Bere behin-behineko izendapen zientifikoa 1920 GU zen."}
{"id": "116696", "revid": "105290", "url": "https://eu.wikipedia.org/wiki?curid=116696", "title": "Izendatzaile komun txikien", "text": "Aritmetikan, zatiki jakin zenbaiten izendatzaile komun(etako) txikiena zatiki horietako izendatzaileen multiplo komun txikiena da.\nIzendatzaile komun txikiena zatikien batuketa eta kenketa egiteko erabiltzen da, batu edo kendu beharreko zatikien izendatzaileak ezberdinak direnean. Orduan, zatikien zatiki baliokideak kalkulatu behar dira, izendatzaile berdina dutela. Batura edo kendura zatiki laburtezina izateko, zatiki baliokideen izendatzailea izendatzaile posible guztietan txikiena, izendatzaile komun txikiena alegia, izatea komeni da.\nAdibidez, 5/12 eta 11/18 zatikien izendatzaile komun txikiena 36 da, 36 baita 12 eta 18 zenbakien multiplo komun txikiena. 5/12 eta 11/18 zatikien batuketa egiteko, 36 izendatzaile gisa duten zatiki baliokideak (bider 3 eta 2 eginez hurrenez hurren lehenengo eta bigarren zatikia, zenbakitzailean zein izendatzailean) kalkulatu behar dira:\nBatuketak eta kenketak beste izendatzaile komun batez ere kalkula daitezke, batu beharreko zatikien izendatzaile guztiak biderkatuz, esaterako, baina horrela emaitza ez da zatiki laburtezina izango:\nEgiazta daiteke emaitza hau ere zuzena dela, zatiki laburtezina ez bada ere:"}
{"id": "116697", "revid": "512", "url": "https://eu.wikipedia.org/wiki?curid=116697", "title": "932 Hooveria", "text": "932 Hooveria asteroide gerrikoan aurkitutako 932. asteroidearen izena da. 1920ko martxoak 23an aurkitu zuen Johann Palisak Vienatik. Bere behin-behineko izendapen zientifikoa 1920 GV zen. Bere izena AEBetako presidentea izan zen Herbert Hoovergatik jasotzen du."}
{"id": "116698", "revid": "90204", "url": "https://eu.wikipedia.org/wiki?curid=116698", "title": "Karl Christian Friedrich Krause", "text": "Karl Christian Friedrich Krause (Eisenberg, 1781eko maiatzaren 6a- Munich, 1832ko irailaren 27a), Alemaniako filosofo garrantzitsu bat izan zen.\nBiografia.\nKrause 1781eko maiatzaren 6an jaio zen Eisenbergen. Ministro protestante baten semea, Jenako unibertsitatean sartu zen eta bertan Fichte eta Schellingen proiektu idealistak entzuteko aukera izan zuen. Aurrerago, bere pentsamendua horren inguruan oinarrituko zuen, Kanten filosofiaren benetako zentzua aurkitu nahian eta garaiko iritziei kontra eginez. Diru arazoek atzeratu gabe, bere indar guztiak filosofia sistema propio bat eraikitzean erabili zituen. Irakasle izan zen Jena eta Berlingo unibertsitateetan eta G\u00f6ttingengoan ere bai, baina ez zuen sekula katedrarik lortu.\nLana eta ideiak.\nBere lan nagusienak, idazkin masonikoez gain, \"Vorlesungen \u00fcber das System der Philosophie\" (1828) eta \"Urbild der Menschheit\" (1811) dira. Bere pentsamenduek nekez izan zuen arrakasta Alemanian, baina bai, ordea, Belgikako eta Herbehereetako ikasle talde baten artean eta, bereziki, Espainian. Azken honetan, mende batez, krausismoa mugimendu garrantzitsua bilakatu zen, bai politika eta baita intelektualen artean ere. Krausek bere pentsamenduaren oinarrizkoena ezarri zuen etikan eta zuzenbidezko filosofian. Eliza eta Estatua kritikatu zituen, helburu unibertsalik ez zutelako eta familia eta nazioen dualismo unibertsala proposatu zuen. Dualismo honekin, gizatasun ideia eskuratu nahi izan zuen.\nArrakasta handien lortu zuen ideia panenteismoarena izan zen, G\u00f6ttingeneko unibertsitatean egiten zizkioten panteismo salaketei aurre egiteko asmatu zuen terminoa. Panenteismoa Jaungoikoaren immanentzia eta haraindikotasun munduarekin uztartzen dituen egitura metafisikoa da.\nGizarte teorian, gizakiaren hainbat esparruren autonomia defendatu zuen, zientzia eta hezkuntza, bereziki eta emakume eta gizonezkoen arteko eskubide berdintasuna aldarrikatu zuen eta haurren eskubideak edo ekologiaren alde ere egin zuen. Izan zuen eragina nabarmena izan zen lurralde gaztelaniadunetan, Espainian eta Hego Amerikan.\nRudolstadt, Dresden eta Berlinen bere ikasketak zabaldu zituen eta Frantzian eta Italian bidaia batzuk burutu zituen. Alemanian bertan ere izan zuen arrakasta, Friedrich Fr\u00f6bel pedagogoaren gainean izan zuen eraginagatik, batez ere.\nMunichera bueltatu (1831) eta hurrengo urtean hil zen, 1832ko irailaren 27an, bukatu gabe utzi zituen obra batzuk jasotzen ari zenean. Beranduago, bere jarraitzaileak izan zirenak argitaratu zuten bere paperetan idatzita geratu zena."}
{"id": "116699", "revid": "96586", "url": "https://eu.wikipedia.org/wiki?curid=116699", "title": "Ana Duato", "text": "Ana Duato (Valentzia, Espainia, 1968ko ekainak 18) aktore espainiarra da.\nBiografia.\nValentzian jaio zen 1968ko ekainak 18an. Oso gaztetatik antzezlanetan arituz, zineman Basilio Mart\u00edn Patino zuzendariaren eskutik debutatu zuen, honen Madril izeneko filmean lan eginez 1987an.\nOspea eta errekonozimendua lortu zituen telebistan eginiko bere lanen ondorioz, non telesail ugari eta oso ezagunetako protagonista izan zen. 1989an Pedro Mas\u00f3k ekoitzitako Brigada Central telesaileko atal batean agertu zen, non lehen aldiz topo egin zuen Imanol Ariasekin, beranduagoko telesailetan berarekin oso lotua egongo zen aktorea. 1992an Celia telesailean parte hartu zuen, Jos\u00e9 Luis Borauk eta Carmen Mart\u00edn Gaitek eginiko Elena Fortunen ipuinen egokitze arrakastatsua. Bi urte beranduago, Juanjo Puigcorb\u00e9rekin batera Villarriba y Villabajo telesaileko protagonista izan zen, telebistako emakume aktore hoberena bezala Zilarrezko Fotogramas sarirako izendatua izan zen komedia erako lana.\n1996an bere zinemako karrera sendotu zuen. Pilar Mir\u00f3k Marcelaren papera ematen dio El perro del hortelano antzezlanaren bere egokitze gogoangarrian, eta elkarlan emankor bat hasi zuen Mario Camus zuzendari kantabriarrarekin, honen Adosados eta El color de las nubes filmeetan paper protagonistak eginez.\n1997an itzuli zen telebistara M\u00e9dico de familia telesailean. Zilarrezko Fotogramas sari bat lortu zuen eta telesaila utzi zuen bere lehen semea erditu ondoren. 1998an Querido maestro telesaileko aktore protagonista taldera batzen da, berriz ere Imanol Ariasekin, eta beranduago Mediterr\u00e1neo telesaila protagonizatzen du, bere antzezpen aldagarritasuna erakusten duten drama eta komediaren arteko telesailak.\nGerardo Herrerok 2000n eginiko Las razones de mis amigos filmean parte hartu ondoren, Ana Duatok Severo Ochoa zientzialariaren emaztearen papera egin zuen TVEk aipaturiko zientzialari asturiarrari eskainitako Severo Ochoa, la conquista de un Nobel izeneko luxuzko ekoizpenean, arrakasta berri bat, laster, bere paperik ezagunena den Mercedes Alc\u00e1ntarenarekin berretsiko duena Cu\u00e9ntame c\u00f3mo pas\u00f3 telesailean, beste behin Imanol Ariasekin, eta zortzi urte hauetan erabateko dedikazioa izan duena. Beste errekonozimendu batzuen artean, 2005ean egin zen Emmy Nazioarteko Sarietarako europar erdifinalista bezala aukeratua izan zen emakumezko aktorerik hoberenaren mailan.\nAna Duato bere arlo pertsonalean bere lan solidarioagatik nabarmentzen da, UNICEFeko borondate oneko enbaxadorea izanik eta proiektu humanitario ezberdinetan parte hartuz, 2006an Nigerrera eraman zuena kasu.\nNacho Duato dantzari eta koreografo ospetsuaren lehengusina da. Miguel \u00c1ngel Bernardeau ekoizlearekin ezkonduta dago, honekin bi seme-alaba dituelarik: 1996an jaio zen Miguel eta 2004an jaio zen Maria.\nSariak eta hautagaitzak.\nNazioarteko Emmy Sariak\nZilarrezko Fotogramas Saria\nUrrezko TP Sariak\nAktoreen Elkartearen Sariak\nEspainiako Telebistako Akademiaren Sariak (ATV sariak)\nZapping Sariak"}
{"id": "116701", "revid": "44278", "url": "https://eu.wikipedia.org/wiki?curid=116701", "title": "Burgue", "text": "Burgue (okzitaniera beste tokiko hizkuntzan \"Verg\u00fcei\") Burgue-Erreiti udalerriko herriburua da, Nafarroa Behereko Agaramont eskualdean. 1973 arte aparteko udalerria osatu zuen.\nHerritarrei \"burguetar\" deitzen zaie. Donibane Garazi herrialdeburura 48\u00a0km daude.\nGeografia.\nKokapena.\nNafarroa Behereko iparraldean dago. Biduze ibaiak berarekin udalerria osatzen duen Erreititik bereizten du, baita Amikuzeko Sarrikotatik ere; iparralderantz \"Burgueko zubia\" delakoa pasatuta Erangoko lurrak hasten dira, betiere Agaramont eskualdean; udalerrien arteko muga Xuhukoa (okzitanieraz \"Lauhirassa\") errekak markatzen du. Ekialderantz Lauhira (frantsesez \"Lauhire\") baso zabalak Bearnoko Bastidaxarreko lurrekin alde batetik banandu eta bestetik lotu (historiko eta kulturalki harreman estuak izan dituztelako) egiten du. Hegoaldean, aldiz, Amikuzeko Bizkai eta Ilharre daude; denbora luzez hauxe izan da hizkuntza-muga, Burgue gehienbat gaskoieradun eta Amikuze euskaldunaren artekoa.\nOrografia.\nAltuera apaleko lurrak dira: tontorrik garaiena 166 mkoa da, herritik hego-ekialdera eta Lauhirakoa iragartzen duen Galingo basoaren ateetan. Baxuena Biduzeren ertzean, Sarrikotarekin mugan.\nErrepideak.\nD 321 errepideak herria hegoaldearekin, Amikuzerekin, lotzen du; D 256k iparralderantz jotzen du, Erango eta eskualde nahiz Kantonamendu buru den Bidaxunerantz.\nHistoria.\nErdi Aroan Agaramonteko dukearen menpeko baroierria izan zen.\nUdalerri-aldaketak.\n1973 arte udalerri propioa izan zuen. Urte horretan beste bi auzo-herrirekin Burgue-Erango-Erreiti izenekoa osatu zuen. Honek, ordea, ez zuen luze iraun eta 1977an Erango bereizi eta gainontzeko biek egungo Burgue-Erreiti eratu zuten.\nKasu guztietan Burgue izan da udalburua.\nKultura.\nHerriko jaia abuztuaren 15ean izaten da."}
{"id": "116704", "revid": "105290", "url": "https://eu.wikipedia.org/wiki?curid=116704", "title": "El perro del hortelano (filma)", "text": "El perro del hortelano Pilar Mir\u00f3k hil aurretik zuzendu zuen azkeneko filma izan zen. Filma, Lope de Vegaren \"El perro del hortelano\" izeneko komedian oinarritua dago.\nIstorioa.\nDiana (Emma Su\u00e1rez), Belflorreko kondesa, neska gazte bizi, inpultsibo eta argi bat da. Teodorotaz (Carmelo G\u00f3mez) maitemindua dago, baina hau jada Marcela damarekin (Ana Duato) ezkon hitza emanda dago. Jelosiak eta inbidiak jota, edozer egingo du bi maiteminduak banatzeko."}
{"id": "116705", "revid": "42829", "url": "https://eu.wikipedia.org/wiki?curid=116705", "title": "Roberto II.a Frantziakoa", "text": "Roberto II.a Frantziakoa (Orl\u00e9ans, 972ko martxoaren 27a - Melun, 1031ko uztailaren 20a), \"Errukitsua\" ezizenaz ezaguna, kapetar leinuko bigarrengo Frantziako erregea (996-1031)\nGurasoak Hugues Capet eta Adelaida Akitaniakoa zituen. Laster hasi zen aitarekin batera gobernatzen, erregekide moduan. Jainkozale amorratua, errege fededuna izan zen, heresiak borrokatu zituena. Bere semeek beraren aurka matxinatu zuten gerra zibila sortuz.\nEzkontza eta seme-alabak.\nRobertek 989an Berengario II.a Italiakoaren alabarekin (Susana) ezkondu zen baina ez zuten seme-alabarik izan.\n996an Berta Borogoniakoa ezkondu zuen. Odolkidetasuna zela eta, Gregorio V.ak ezkontza indargabetu eta Roberto eskumukatu zuen. 999an laster hil zen semea izan zuten.\n1001ean Konstantzia Arlesekoa ezkondu eta zazpi seme-alabak izan zituzten:\nSasikume bat ere izan zuen: Rodolfo, Bourgesko gotzaina izandakoa."}
{"id": "116707", "revid": "1545", "url": "https://eu.wikipedia.org/wiki?curid=116707", "title": "Frantziako Roberto II.a", "text": ""}
{"id": "116708", "revid": "1545", "url": "https://eu.wikipedia.org/wiki?curid=116708", "title": "Roberto Errukitsua", "text": ""}
{"id": "116712", "revid": "512", "url": "https://eu.wikipedia.org/wiki?curid=116712", "title": "Home Boys Home", "text": "Home, Boys, Home (euskaraz \"Etxera, Mutilak, Etxera\") egile ezezaguneko irlandar abesti herrikoia da. Bere gaia dama gazte bat haurdun uzten duen itsasgizon gaste baten pasadizoa da. Irlandar musika talde ugarik jo eta abestu ohi izan dute, horien artean agian ospetsuenak The Dubliners eta The Clancy Brothers taldeak direlarik."}
{"id": "116713", "revid": "512", "url": "https://eu.wikipedia.org/wiki?curid=116713", "title": "Henrike I.a Frantziakoa", "text": "Henrike I.a Frantziakoa (Reims, 1008ko maiatzaren 4a - Vitry-aux-Loges, 1060ko abuztuaren 4a) 1016-1031 bitartean Borgoinako dukea eta 1031-1060 bitartean Frankoen erregea izan zen. Kapetar leinuko Frantziako hirugarren erregea izan zen.\nBizitza.\nGurasoak Roberto Errukitsua eta Konstantza Arleskoa zituen. 1032an Burgundiako dukerria utzi zion Roberto anaiari, erregetzan arazorik izan ez zezan. Normandiako duke eta Ingalaterrako errege zen Gilen I.a Konkistatzailearekin hitzarmen bat sinatu zuen, baina gero hautsi egin zuen eta haren aurkako gerrarri ekin zion. 1054an Gilen Konkistatzaileak menderatu zuen. Filipe I.aren aita izan zen.\nBere erreinaldian erret-lurraldeak Frantziako historia osoko txikienak izan ziren. Hala ere, errege txarra baino errealistatzat dute historialariek.\nEzkontza eta seme-alabak.\nHenrikek Konrado II.a Germaniako Erromatar Inperio Santukoaren alaba Matildarekin ezkontzeko hitza eman zuen, baina hau 1034an hil zen, artean umea zela. Orduan Matilda Frisiakoarekin ezkondu zen, baina hau 1044an hil zen. 1051ean Ana Kievekoarekin ezkondu zen eta lau seme-alaba izan zituzten:"}
{"id": "116715", "revid": "1545", "url": "https://eu.wikipedia.org/wiki?curid=116715", "title": "Frantziako Henrike I.a", "text": ""}
{"id": "116716", "revid": "56334", "url": "https://eu.wikipedia.org/wiki?curid=116716", "title": "Bill Felstiner", "text": "William L. F. Felstiner, ezagunagoa Bill Felstiner izenarekin, (1929ko abenduaren 14a - ) nazioarte mailan autore ospetsua zuzenbidearen soziologian. Akademiaz gain, Sierra erakundeko esploradore sutsua, mendigoizalea eta kooperantea, iheslarien laguntzaile, ere bada. Bi seme ditu bere emazte Grayrekin batera.\n2000-2003 urte bitartean O\u00f1atiko Nazioarteko Lege Soziologiako Institutuko zuzendari izan zen, O\u00f1atin.\nHezkuntza eta lehenengo karrera.\nBill Felstinerek bere zuzenbide gradua (LL.B.) Yale Unibertsitatean lortu zuen 1958an. Zuzenbidea ikasi baino lehen hiru urte egon zen Estatu Batuetako Itsas-Gudaritzan (Operations Officer on the USS Sturtevant). Zuzenbidean graduondoan praktika juridikoan sartu zen (1958-1965 urteen artean), hasieran kideorde gisa eta geroxeago kide bezala, New Havengo Tyler Cooper and Alcorn abokatuen enpresan. Tyler,). Orduan kontratu bat lortu zuen Estatu Batuetako Laguntza Agentziako Grezia eta Turkia eskualdeko aholkulari juridiko gisa (\"Regional Legal Advisor of the USAID Mission to Greece &amp; Turkey\") eta handik gutxira agentzia horretako Indiarako Misioburu laguntzailea izendatu zuten (Assistant Director of the US AID Mission to India (1968 arte). Indian zegoela, AEBetako ambaxadore zen Chet Bowlesen adiskidea izan zen.\nIrakaskuntza eta ikerkuntza.\n1969an Bill Felstinerrek Yale University Law School delakoan karrera akademikoari ekin zion irakasle eta dekano postuetan. Bera arduratu zen Zuzenbidea eta Modernizatze egitaraua abian jartzen (Yale Program in Law and Modernization). 1973an UCLAn sartu zen Irakasle laguntzaile gisa eta 1976an erabaki zuen bete betean ikertzaile bilakatzea; hasiera batean USC's Social Science Research Institute delakoan eta geroxeago Rand Corporation's Civil Justice Institute delakoan eta azkenik American Bar Foundation ospetsuan (EEBBetako Abokatuen Federakuntzan) bertako zuzendari exekutiboa izan zelarik. USC delakoan egon zenean aldi berean auzi zibilei buruzko ikerkuntza proiektuburukide izan zen (co-PI of the US Justice Department-funded Civil Litigation Research Project). Gero irakaskuntzara itzuli zen eta berriz unibertsitatean sartu zen buru belarri: zientzia politikoa irakatsi zuen Northwestern Unibertsitatean gero soziologiako katedraduna izan zen Kaliforniako Unibertsitatean, Santa Barbarako Law and Society Program delakoan (1992-1999). 2000-2003 urte bitartean O\u00f1atiko Nazioarteko Lege Soziologiako Institutuko zuzendari izan zen. 1995-2005 urteetan Waleseko Cardiff Unibertsitateko Zuzenbidezko ohorezko ikerkuntza katedraduna izan zen (Distinguished Research Professor of Law).\nInteres bereziko arloak.\nBere hasiera lanean Bill Felstinerri gatazken konponketa alternatiboak interesatu zitzaizkion, alegia saihestea, tartelaritza, negoziatzeko asmoz jarritako auzibideratzeak etab, Europa Mendebaldeko ereduak aztertuz bai arlo penalean baita zibilean ere. Handik auzibideak eta honekiko alternatibak aztertzen jarraitzeari ekin zion tigation Civil Litigation Research Project barruan, USCren eta University of Wisconsinen ekimen partekatua zelarik, Justizia Saila Federalak babespean. Hor aztertu zuena izan zen auzitegi federaletako auzien arazoa eta auzi zibiletarako foro alternatiboen funtzionamendua. Felstinerrek Proiekto horren alderdi orotan hart zuen parte (Rick Abel eta Austin Saratekin batera), eta bertan ideia ospetsu bat garatu zuten, alegia auzien piramidearena eta litigazioan ezaguna den formula proposatu zuten: \u201cizendatze, salatze, aldarrikatze\u201d (\"naming, blaming, claiming\"), auzibidearen alderdi garai desberdinak barneratzen dituena eta piramidearen mailak edo urratsak islatzen dituena. Rand's Civil Justice Institute delakoan epe-luzeko ikerketa bati ekin zion amiantoren (amiantok kaltetutako gaixoen kalte ordainen) inguruko auzien inguruan. Gero, juristen lantaldeak aztertu zituen,dibortzioaren inguruko abokatutzaz liburu bat argitaratuz eta beste liburu bat koordinatuz negozio juridiko globalizatuen kultura juridikoaz. 1994-2000 urteetan oso eraginkorra izan den eta den, Working Group on Legal Professions zuzendu zuen, Research Committee on Sociology of Lawren barruan eta ikerketa talde honek liburu garrantzitsu erruz kaleratu zituen.\nNazioarteko zuzenbidearen soziologia.\nWilliam Felstiner aitzindari izan da zuzenbidearen soziologoen nazioarteko elkarte bat sortzearren emandako esfortzu eta asmoetan. Yalen zegoenetik Program in Law and Modernization delakoa baliatu zen mundu osoko zuzenbidearen soziologo gazteak prestatzen. Mundu mailan antolatu zen Zuzenbidearen Soziologiako lehenengo nazioarteko Batzarreko antolatzaile nagusia izan zen, Amsterdamen ospatu baizen 1989. urtean eta Munduko Soziologia Elkartea den ISAren Research Committee on the Sociology of Law (RCSL) delakoaren gehi EEBBetako Law and Society Association (LSA) delakoaren babespean. Ondoren, bi erakunde hauen burubatzordeetan kide izan zen eta zubi lana jokatu zuen Zuzenbidearen soziologo Iparramerikarren eta Europar zein munduko beste eskualdekoen eta artean.. CONGLASS, (Consortium on Globalization, Law and the Social Sciences) sortzen lagundu zuen; hau estatu ezberdinetako zuzenbidearen soziologiako ikerkuntza zentroen erkidego informala da AEBetako National Science Foundation delakoaren dirulaguntza jasotzen duena. Azken urteotan ekimen bat burutu du mundu mailako zuzenbidea eta gizarte zientziak konbinatzen dituen erakunde askoren \u2013 tartean RCSL eta LSA eta beste asko - erkidego bat sortzearren, berau O\u00f1atiko Institutuaren gidaritza eta idazkaritzapean jartzeko asmoz.\nLaguntza Humanitarioan Antolatzaile.\nUSAID agentzian aritu eta berrogei urte beranduago Bill Felstiner hasierako giza-laguntza bokazio horretara itzuli zen. Katrina hondamendia zelarik 2005. urtean boluntario gisa ibili zen eta etxegabetuentzako New Orleanseko aterpe-etxe handienetako batean zuzendari izan zen. 2007an Chad Relief Foundation (CRF) sortu zuen Santa Barbarako bere lankide batzuekin eta erakunde horren lehenengo zuzendari izan zen. Irabazi-asmo gabeko gobernuz kanpoko erakunde edo GKE honen xedea Afrika Erdiko Errepublikatik Txad hegoaldera ihes egindako errefuxiatuei eta errefuxiatuen kanpalekuetan eta horien inguruan dagoen biztanlegoari laguntza ematea da."}
{"id": "116722", "revid": "512", "url": "https://eu.wikipedia.org/wiki?curid=116722", "title": "El perro del hortelano", "text": "El perro del hortelano Lope de Vegak idatzitako komedia palatino bat da, \"Oncena parte de las comedias de Lope de Vega Carpio\"n argitaratua Madrilen 1618an. Akzioa izaera dramatikoen eboluzioa sintetizatzen eta laburbiltzen dituzten soneto multzo batez josia dago.\nIntriga.\nEndreduzko komedia bat da, Diana, Belflorreko kondesa damaren eta bere idazkari den Teodororen arteko maitasuna kontatzen duena, azken hau maila sozial baxuagokoa, baina irudimen handia erakusten duena bere idazle lanean. Azkenean, biak elkarrekin ezkontzen dira, publikoaren aurrean, Teodororentzako jatorri noble bat bilatzeko erabiltzen den anagnorisia, oso fabulatsua, zalantzapean geratzen den arren. Itxurak, hasiera batean euren maila sozial ezberdinengatik banatuta dauden bi pertsonen arteko elkarketa nagusi izan dadin erabiltzen den engainu baten bidez salbatuak dira.\nZinemarako egokitzea.\nZinemarako egokitu zuen Pilar Mir\u00f3k 1996an, aktoreen artean Emma Su\u00e1rez, Carmelo G\u00f3mez eta Ana Duato zeudelarik. Film honek zazpi Goya Sari irabazi zituen 1997an ospatu zen Goya Sarien XI. edizioan."}
{"id": "116723", "revid": "1545", "url": "https://eu.wikipedia.org/wiki?curid=116723", "title": "Wat Tambor", "text": "Wat Tambor Star Warseko pertsonaia bat da.\nInplante zibernetikoz betetako Skakoan arrazako estralurtar hau Tekno Batasunaren buru zen. Hau, teknologia altuko planeta bat zen Metalornen egoitza zuen erakunde boteretsu bat zen. Tambor, jatorriz, Skako izeneko planeta urrun batekoa zen, non presio atmosferikoa, gainontzeko planetekin alderatuz oso ezberdina zen. Bere jantzi zibernetikoak beste mundu batzuetan egoten zenean deskonpresiorik jasatea eragozten zuen.\nWat Tambor Senatu Galaktikoko kidea izan zen bere konpainia ordezkatuz Errepublika Galaktikoaren aurrean eta beste aldetik ia monarkikoki zuzenduz.\nDooku kondeak zuzendutako separatistak agertu ondoren, Tamborrek aukera on bat ikusi eta Senatua utzi zuen. Wat Tambor Geonosisera joan zen, non hitzarmen separatista sinatu eta Sistema Independenteen Konfederakuntzarekin bat egin zuen, Klon Gerretan Errepublikaren aurka borrokatu zuena.\nMustafar planetan hil zen, Lord Darth Vader iritsi ondoren, kontseilu separatistaren azken biltzarrean. Darth Vaderri nahi duena eskaintzen dio, baina honek Watek eskaintzen dionean ez du inongo interesik eta Wat hiltzen du honi burua eta besoak moztuz. Ondoren, Vaderrek eskaintza eskertzen dio."}
{"id": "116725", "revid": "1545", "url": "https://eu.wikipedia.org/wiki?curid=116725", "title": "Solo se muere dos veces", "text": ""}
{"id": "116727", "revid": "105290", "url": "https://eu.wikipedia.org/wiki?curid=116727", "title": "Tekno Batasuna", "text": "Tekno Batasuna Star Warseko film sagako fikziozko enpresa bat da. Antzinako Errepublika Galaktikoaren aurka borrokatu zuen.\nEzaugarriak.\nLanaren fikziozko unibertsoan Galaxiako enpresa eta konpainiarik garrantzitsuenak Tekno Batasunaren erabakien mende zeudela kontatzen da. Garrantzitsuenen artean Baktoid Armor Workshop, Haor Chall Engineering, Republic Sienar Systems, Kuat Systems Engineering, TaggeCo eta BlasTech Industries zeuden.\nEnpresa honetako presidentea Klon Gerren garaian Wat Tambor zen, Antzinako Errepublika Galaktikoaren zorroztasunaren aurrean bere negozioen segurtasunagatik beldur zen skaokan ospetsu bat.\nHalaber, Wat Tamborrek beste konpainia batzuen talde ugari batekin bat egitea ere erabaki zuen (horien artean Merkataritza Federazioa eta geonosiarrak, honela Sistema Independenteen Konfederakuntza sortuz).\nKlon Gerretan Tekno Batasunak gudu droidez, gudu super droidez, oktuptarraz, Tri-Droidez eta Crab-Droidez hornitu zituen armada separatistak.\nBehin Inperio Galaktikoa ezarria izan eta orain Darth Vader bihurtutako Anakin Skywalkerrek Wat Tambor hil ondoren, Tekno Batasuna zatitzen hasi zen. Azkenik, inperioaren legediaren mendeko milaka konpainia txiki sortu ziren."}
{"id": "116728", "revid": "44278", "url": "https://eu.wikipedia.org/wiki?curid=116728", "title": "Erreiti", "text": "Erreiti (okzitaniera beste tokiko hizkuntzan \"Vi\u00e8lanava\" edo \"Vi\u00e8lanava sus Bidoza\", \"hiri berria\" alegia) Burgue-Erreiti udalerriko bi herrietako bat da, Nafarroa Behereko Agaramont eskualdean. 1973 arte aparteko udalerria osatu zuen.\nHerritarrei \"erreitiar\" deitzen zaie. Donibane Garazi herrialdeburura 47\u00a0km daude.\nGeografia.\nKokapena.\nNafarroa Behereko iparraldean dago. Biduze ibaiak berarekin udalerria osatzen duen Erreititik bereizten du. Hegoaldean zein mendebaldean, aldiz, Amikuzeko herri batzuk ditu auzokide: Bizkai, Martxueta, Arrueta eta Sarrikota. Zati handi batean hegoaldeko muga Biduzeren ibaiadarra den Minhurrieta eta bere urak azken honetara isurtzen duen Mulari (\"la Moulary\") errekek markatzen dute.\nDenbora luzez hauxe izan da hizkuntza-muga, Agaramont eskualde gehienbat gaskoieradun eta Amikuze euskaldunaren artekoa.\nOrografia.\nAltuera apaleko lurrak dira: tontorrik garaiena 166 mkoa da, mendebaldeko muturrean, ia Arrueta-Sarrikotarekiko mugan. Baxuena Biduzeren ertzean, udalerri izan zenaren iparraldean, 18 bat mtan.\nDemografia eta biztanleria.\nUdalerri gisa ageri den errolden artean lehenean (1820koa)) 199 biztanle zituen. 1921ekoan 97 zituen.\n1968an 17 etxe zituen.\nErrepideak.\nIparralderantz doan errepide lokala berehala Biduze zeharkatuta Burguen sartzen da; bien arteko zubiari \"Erreitikoa\" deitzen zaio; hauxe da Bidaxune eskualde eta kantonamendu bururako bideetako bat, Akamarretik pasatzen dena. Hegoalderantz beste errepide lokal batek eramaten gaitu Amikuzera, Labetzera hain zuzen. Mendebalderantz D 310 jarraiki Sarrikotara hel daiteke eta hortik ere, besteak beste, Bidaxunerantz jo, Amikuzeko oihana zeharkatuz.\nHistoria.\nAgaramonteko leinuaren jatorriaren lekua, Erdi Aroan Biduzez bestaldera eraikitako Burgueren \"hiri berria\" (\"vi\u00e8la nava\").\nXVI. mendean \"aitonen semeen\" etxe hauek aipatzen dira dokumentazioan: Salanoa, Etxeberria, Ipuztegia, Zabaltza, Iriondoa, Elgea eta Iriartea. Ikusten denez, geroago okzitanieraren eremu linguistikoan egongo zen honetan toponimia euskalduna arrunta zen.\nUdalerri-aldaketak.\n1973 arte udalerri propioa izan zuen. Urte horretan beste bi auzo-herrirekin Burgue-Erango-Erreiti izenekoa osatu zuen. Honek, ordea, ez zuen luze iraun eta 1977an Erango bereizi eta gainontzeko biek egungo Burgue-Erreiti eratu zuten.\nKultura.\nHerriko jaia uztailean izaten da, Donejakuerekin."}
{"id": "116729", "revid": "119347", "url": "https://eu.wikipedia.org/wiki?curid=116729", "title": "Amstrad CPC", "text": "Amstrad CPC 1980ko hamarkada eta 1990eko hamarkadaren hasieran Amstrad etxeak ekoiztutako 8 bitetako ordenagailu pertsonala izan zen. CPC hizkiek (\"Color Personal Computer\") koloredun ordenagailu pertsonala zela iragartzen zuten, halera fosforo koloreko patantaila zuen CPCa (GT65/66) nahiz koloredun pantaila estandarra (CTM640) ere erosteko aukera eskaintzen zen.\nLehenbiziko makina zen CPC 464 modeloa 1984ean aurkeztu zen. Commodore 64 eta Sinclair ZX Spectrum ordenagailuen lehiakide zuzena izateko diseinatua izan zen. CPC sailak arrakasta handia izan zuen, makina hau merkatuan egon zen denboraldi osoan 3 milioi ordenagailutik gora saldu zirelarik.\nKanpoaldetik ikusita Amstrad makinaren ezaugarri nagusia izkina zorrotz eta itxura laukizuzeneko bere kontsola (teklatua) beltz matea zen (bertan kasete zinta (Amstrad CPC 464) edo diskete-unitatea (Amstrad CPC 664 eta Amstrad CPC 6128) sarturik zihoalarik, tekla bereziak koloreztatuak zituen eta bere energi iturri bakarra ordenagailuaren pantailara zihoana zen. Aukerako telebista pantailarako bihurgailua erabiltzeko aukera ere bazegoen."}
{"id": "116730", "revid": "119347", "url": "https://eu.wikipedia.org/wiki?curid=116730", "title": "Cabanillas de la Sierra", "text": "Cabanillas de la Sierra Madrilgo Erkidegoko udalerria da, erkidegoaren iparraldean kokatua. 14,07\u00a0km\u00b2-ko azalera du eta 2008ko erroldaren arabera, 734 biztanle zituen."}
{"id": "116731", "revid": "58701", "url": "https://eu.wikipedia.org/wiki?curid=116731", "title": "Canencia", "text": "Canencia Madrilgo Erkidegoko udalerria da, erkidegoaren iparraldean kokatua. 52,7\u00a0km\u00b2-ko azalera du eta 2008ko erroldaren arabera, 521 biztanle zituen."}
{"id": "116732", "revid": "90204", "url": "https://eu.wikipedia.org/wiki?curid=116732", "title": "Anthony Daniels", "text": "Anthony Daniels (Salisbury, Ingalaterra, 1946ko otsailaren 21a - ) aktore britainiarra da.\nInterpretaziora eta antzerkira dedikatu zen Ingalaterran. Shakespeare idazlearen lanetan espezialdu zen, honetaz oso harro zegoelarik. Ez zuen lan esanguratsu eta garrantzitsurik izan zientzia fikziozko film baterako casting bat egin zuen arte, non George Lucasek errobot baten papera eskaini zion. Danielsek, hasiera batean, paper horri ezezko borobila eman zion, baina gidoia irakurtzen joan zen ahala, pertsonaia oso egoki bat zela eta berak askoz bizi gehiago eman ahal izango ziola uste izan zuen. Honela, Anthony Danielsek bere bizitzako papera aurkitu zuen, C-3PO androidearena Star Wars filmean ( bezala berrizendatua). Paper berean errepikatu zuen saga honetan n 1980an eta n 1983an.\nOrdutik, Daniels Star Warseko zaletuen konbentzioetara joan izan da, eta C-3POren papera ere egin zuen saga honen irratirako bertsioan. Ahotsa ere jarri dio bere pertsonaiari \"Droids\" izeneko marrazki bizidun telesailean eta bideo-jokoetan. Paper txikiren bat izan zuen telesailetan eta filmeren batean. George Lucasek berriz deitu zion paper bera egin zen 1999an, oso gustura onartu zuena. Kenny Bakerrekin batera (R2-D2ren papera egiten zuena) film saga honetako sei filmetan agertu den aktore bakarra da."}
{"id": "116733", "revid": "512", "url": "https://eu.wikipedia.org/wiki?curid=116733", "title": "Cervera de Buitrago", "text": "Cervera de Buitrago Madrilgo Erkidegoko udalerria da, erkidegoaren ipar-ekialdean kokatua. 12,02\u00a0km\u00b2-ko azalera du eta 2008ko erroldaren arabera, 142 biztanle zituen."}
{"id": "116734", "revid": "201", "url": "https://eu.wikipedia.org/wiki?curid=116734", "title": "C3PO", "text": ""}
{"id": "116735", "revid": "201", "url": "https://eu.wikipedia.org/wiki?curid=116735", "title": "R2D2", "text": ""}
{"id": "116737", "revid": "46380", "url": "https://eu.wikipedia.org/wiki?curid=116737", "title": "Henri Rousseau", "text": "Henri Julien F\u00e9lix Rousseau (Laval, 1844ko maiatzaren 21a \u2013 Paris, 1910eko irailaren 2a) frantziar margolaria izan zen, inpresionismo ondoko olatukoa. Bere lanik ezagunenak oihaneko eszenak dira, Rousseauk Frantzia inoiz ez utzi edo benetako oihan bat inoiz ez ikusi arren. Haren margolanak Na\u00eff edo inozo estilokoak izanik, bizi zela maiz iseka jasan behar izan zuen. Izan ere, umeen antzera margotzea leporatzen zioten. \"Le Douanier\" (\"aduanazaina\") deitzen zioten bere lanbideagatik. Ondoren, bere kabuz ikasi zuen jeniotzat hartu izan da.\nBizitza.\nLaval hirian jaio zen, Frantziako Loirerria eskualdean, 1844ko maiatzaren 21ean. Hala-holako ikaslea izan zen, eta ikasketak bukatu gabe utzi zuen eskola. Gero lau urte eman zituen soldadutzan. 1862-1865 bitartean, Frantziatik Mexikora Maximiliano enperadoreari laguntzera joandako gudarostetik onik itzuli ziren soldaduen istorioak entzun zituen han, eta soldaduok herrialde hartaz egin zuten deskripzioetan oinarriturik margotu zituen bere lehenengo paisaje exotikoak, oihan tropikaletako ikuspegiak eta. Margolan horien bizitasuna eta indarra gorabehera, Rousseau ez zen sekula Mexikon izan, hala zabaldu bazen ere.\n1868an, soldadutzatik bueltan, Parisa joan zen bizitzera. Handik urtebetera ezkondu egin zen Clemence Boitardekin, zurgin baten alaba. 1871n lanean hasi zen Parisko udal-zerga bulegoetan, eta han sortu zen gerora bere burua ezagutarazi zuen \"aduanazaina\" izengoitia. Ez da bere haurtzaroko marrazkirik gorde, baina uste izatekoa da Rousseauk haur zenetik margotu izango zuela eta bere asmoa bere garaiko pintore akademikoak bezala margotzea izango zela. 1884n baimena eman zioten Louvren margolanak kopiatzeko. 1886an parte hartu zuen lehenengo aldiz erakusketa batean, pintore gazteek erakusketa ofizialen hertsikeriatik ihesi urtero antolatzen zuten Independenteen Aretoan. Bertan \"Une soir\u00e9e au carnaval\" (\"Inauteri gaua\") margolana agertu zuen.\nBere lehen lanak etorkizun handiko margolaria zela erakutsi bazuen ere, Rosseauren lana oharkabean joan zen hurrengo zazpi urteetan, behin eta berriz barregarri uzten saiatzen ziren kritikari batzuentzat izan ezik. Artean pintore amateurra zen, eta pintatzen, zerga bulegoan lan egiten eta familiaren artean banatzen zuen denbora.\n1888an emaztea hil zitzaion, eta urte gutxiren barruan familia osoa galdu zuen, alaba bat izan ezik, ahaideekin utzi zuena.\nUrte gogor haietan ordea, inoiz baino margolan gehiago egin zuen. Eta orduan Rousseauren bizitzan garrantzi handia izan zuen gauza bat gertatu zen Parisen: 1889ko Erakusketa Unibertsala. Han ikusitakoak sekulako zirrara egin zion, eta bere hurrengo lanak erakusketan ezagutu ahal izan zituen paisaje exotikoetan -Senegal, Tonkin, Tahiti eta abar- inspiratu ziren. Izan ere, bere garaiko margolari inpresionistak bezala, Rousseauk ere landa ikuspegi asko egin baitzuen. Garai hartako bere lanik apaigarriena bere buruaren erretratu bat da: \"Moi-m\u00eame, Portrait-paysage\" (\"Neroni: paisaje-erretratua\", 1890, Arte Modernoko Museoa, Praga). Lehen planoan zutik azaltzen da bera, eskuan margoen paleta duela, Parisko ikuspegi batez inguratua (itsasontzi bat ibaian, zubi bat eta etxeak).\n1893an zerga bulegoko lana utzi zuen, buru-belarri margotzen hasteko. Handik gutxira Alfred Jarry ezagutu zuen, Lavalgoa hura ere, idazle gazte inkonformista bat, surrealismoaren aitzindarietako bat izango zena. Jarry xundituta zegoen margolari autodidaktaren lanarekin, eta Le Mercure de France abangoardiako aldizkariaren inguruko intelektual talde bat aurkeztu zion. Hain zuzen ere, aldizkari horretan argitaratu zen lehenengo aldiz Rousseauren lanari buruzko laudoriozko artikulu bat, haren \"La Guerre\" (\"Gerra\", 1894, Louvre, Paris) lanaren gainean. Gerrari buruzko alegoria bat zen. Lan harekin landa ikuspegien margolari xume bat baino zerbait gehiago zela erakutsi zuen, eta handik aurrera benetako margolaritzat ezagutu zuten.\nGarai hartako margolan inportanteena, baina, \"Le Gitan endormi\" (\"Ijitoa lokartua\", 1897, Arte Modernoko Museoa, New York) du: emakume bat basamortuan lotan, ilargiaren argitan, mandolina eta pitxar bat alboan dituela, eta lehoi handi bat ondoan zutik. Margolan hori izan zen ametsezko munduak sortzeko zuen gaitasunaren lehen erakusgarria. Teknikari dagokionez, oso margolan primitiboa da: emakumea zurrun datza lurrean, bere makilari helduta, haur baten irribarrea aurpegian. Bere soineko barratuaren marrak eta lehoiaren adatseko ileak banakotasunez, xaloki baina apaingarriro, ia abstraktutasunez, eginak daude. Nolanahi dela ere, adierazkortasun handiko lana da. Ijitoaren irribarrea, lehoiaren begirada finkoa, naturaz gaindiko paisaje mortua, eta lehoiaren isats mutur tenteak, bakea eta arriskua adierazten dute aldi berean, misterioa eta fantasia, adierazkortasun handiko eta lilura xarmagarriko halako giro sorgindu bat sortuz.\nGarai hartan Rousseauk uste osoa zuen bere lanean, eta pintore handitzat zeukan bere burua. Bere lanek akademia margolarien trebetasun teknikoa falta zutela ez ohartzeaz gainera, akademia pintoreenak bezalatsukoak zirela ustea zuen. Margolaritza ofizialaren onespenaren zain zegoen oraindik, nahiz eta haren lana abangoardiako pintore gazteek baizik ez zuten aintzat hartzen. Gazte horien artean Robert Delaunay (1885-1941) eta Pablo Picasso (1881-1973) margolariak zeuden, eta Guillaume Apollinaire (1880-1918) idazlea, zeinak asko miresten baitzuen haren izaera xaloa eta aldi berean harroa.\n1905eko Salon d'automne erakusketan (erakusketa erdi-ofiziala, pintore akademizisten artean izan zen haustura batetik sortua) parte hartzera gonbidatu zuten. \"Le Lion ayant faim\" (\"Lehoi gosetia\", bilduma pribatua, Suitza) aurkeztu zuen eta orduko pintore ezagunenen lanak eskegi zituzten gela berean ipini zuten. Rousseauri lagun egin zioten pintore horiek margolaritza joera berri baten sortzaileak ziren, fauvistak, hain zuzen: Henri Matisse, Andr\u00e9 Derain eta Maurice de Vlaminck. Pintore horien lanek, kolore garbikoak eta ohiko errealismorik gabeak izanik, bazuten antzik Rousseaurenarekin. Eta, halako batean, hari buruz hitz egiten hasi ziren kritikariak. Orduko artelanen salerosle nagusia zen Ambroise Vollardek haren zenbait lan erosi zituen. Hala, Rousseau pertsona ezaguna egin zen pixkanaka abangoardiako artisten eta intelektualen artean, eta 1908an Picassok bazkari bat antolatu zuen bere estudioan haren omenez. Han izan ziren garai hartako artista eta kritikari onentsuenak.\n\"Lehoi gosetiaren\" arrakastaren ondoren, paisaje exotikoak egiten segitu zuen, eta bere ikusmolde primitiboaz estilo bere bereki bat erdietsi zuen gisa horretako eszenetan. Landare mota asko, exotikoak, margotu zituen, xehetasun guztiekin. Landare multzo trinkoaren erdian kolore askotako txoriak hegaka eta animalia misteriotsuak ageri dira ikusleari begira-begira. Sarritan gertaera trajikoren bat jartzen zuen erdian -Lehoia ehizari erasoka, adibidez-, bera hain zale zen garai hartako margolaritza tradizio akademikoaren kontaketa historiko eta dramatiko handiosoaren arabera.\n1910ean, hil baino pixka bat lehenago, oihanaren margolan horietako hoberena egin zuen, \"Le R\u00eave\" (\"Ametsa\", Arte Modernoko Museoa, New York): emakume bat biluzik, felpazko viktoriar sofa gorri batean erdi etzanda, oihan sarri-sarri baten erdian; era askotako landareak eta zuhaitzak, marrazki zehatzekoak, koadro guztia beteaz, eta lore erraldoiak emakumearen buruaren jiran; kolore biziko hegazti exotikoak, eta bi lehoi eta elefante bat landare artean kirika; eta lehoien atzean musikari beltz bat flauta jotzen. Margolan honek, Rousseauren gaitasun deskriptibo eta adierazkorraren erakusgarri izateaz gainera, bere irudimen ahaltsu eta berezia ere agerrarazten du.\nRousseau 1910eko irailaren 2an hil zen, Parisen. Haren lanak arrasto sakona utzi zuen, naif margolarien artean ez ezik, ondoko margolaritza joera askotan."}
{"id": "116739", "revid": "8888529", "url": "https://eu.wikipedia.org/wiki?curid=116739", "title": "Merkatu-kuota", "text": "Enpresaren ekonomian, merkatu-kuota enpresa baten produktu edo zerbitzuen salmenten dagokien sektoreko salmenta guztiak duten proportzioa da, aldi edo une jakin batean zehar.\nAdibidez, herri bateko okindegi guztietako salmentak urte batean 100.000\u20ac izanik, okindegi bateko salmentak 15.000\u20ac izan badira, okindegi horretako merkatu kuota 15.000/100.000=%15 da urte horretan. Salmentak dirutan neurtu ordez, unitatetan ere neur daitezke (saldutako euroak jaso ordez, saldutako unitateak alderatuz). Orobat, merkatu-kuotak salmentei buruzkoak izateaz gainera, sektoreko bezero kopuruari buruzkoak ere izan daitezke (\"A telefono-konpainiak abonatu guztien %40ko merkatu-kuota lortu du\", adibidez).\nOhikoa da enpresek bere helburuak merkatu-kuota jakin bat lortzeari begira ezartzea (bi urteren buruan, merkatuaren %25 lortu behar dela, adibidez). Aldi berean, merkatu-kuotak enpresa bakoitzak sektore batean duen nagusitasuna adierazteko erabiltzen dira. Merkatu-kuoten banaketa nolakoa den, merkatu-mota ezberdinak bereizten dira. Horrela, monopolioa enpresa bakar batek merkatuaren kuota nagusiena duelarik gertatzen da. Duopolioan merkatua bi enpresen artean banatzen da, merkatu-kuotak ezberdinak izan daitezkeen arren. Merkatua enpresa gutxiren artean banatzen denean, merkatu-kuota nabarmenak lortuz, oligopolioa dagoela esaten da. Azkenik, merkatua enpresa askok osatzen dutenean, bakoitzak merkatu-kuota txikia dagoela, merkatua zatikatuta dagoela esaten da eta konkurrentzia perfektoko egoeraren ezaugarriak izango ditu."}
{"id": "116740", "revid": "336", "url": "https://eu.wikipedia.org/wiki?curid=116740", "title": "Georges Braque", "text": "Georges Braque (Argenteuil, \u00cele-de-France, 1882ko maiatzaren 13a \u2013 Paris, 1963ko abuztuaren 31) Frantziako margolaria eta eskultorea izan zen, Pablo Picassorekin batera kubismo deritzon arte mugimendua garatu zuena.\nBere estreinako lanak inpresionistak ziren. Baina 1905ean Fauves taldearen erakustaldia ikusi ondoren, fauvista bihurtu zen. Haren 1908-1913 margolanek islatzen dute geometria eta perspektibarenganako interes berria. Argia eta perspektiba margolariek nola gauzatzen duten aztertu ondoren, artearen oinarrizko arau gehienak zalantzan jarri zituen. Esate baterako, arkitekturaren egitura bat margotzeko, irudi geometrikora mugatzen zuen Braquek, baina irudia eta itzala xehetuta, aldi berean laua eta hiru dimentsiokoa ematen zuen.\nPablo Picassorekin hasi zen lanean 1909an, antzeko ideiak baitzituen. Biek batera kubismoa garatu zuten, kolore monokromatikoko eta txantiloi konplexuko margolanak eginez. Collagerekin hasi ziren esperimentatzen 1912an. Mugimendua azkar hedatu zen Paris eta Europan zehar.\nAro kubista.\n1907ko udazkenean, erro-errotik aldatu zuen Braqueren ibilbidea Cezanneren atzera begirako erakusketak, Picassoren ezagutza egiteak eta haren Avignongo neskatxak koadroa ikusteak. Negu hartan egin zuen \"Biluzia Zutik\" koadroak bi eragin horiek eta Afrikako artearena biltzen ditu. 1908ko udan L'Estaqueko (Proventza) paisaje oso zurrunbilotsuak eta perspektibarik gabeak eta forma geometrikoetara mugatuak pintatu zituen : L Estaqueko etiveak. 1909an Normandian eta La Roche-Guyonen (Val-d'Oise)margotu zituen paisajeetan, objektuen arteko espazioa irudikatzeak kezkatzen zuen gehien Braque, perspektiba tradizionala alde batera utzi baitzuen. Urte hartan bertan paisajeak pintatzeari utzi, eta izadi hilak sortzen hasi zen ; hortaz, espazioaren bilaketak erakarri zuen Braque kubismora. 1909ko bukaeran Braquek Picassorekin harreman estuan lan egin zuen kubismo analitikoa zeritzon joeran (Biolina etapegarra, 1910).\nKubismo sintetikoaren garaiko koadroak plano soil eta elkarren gainean jarriz landu zituen, sakonerarik gabeko espazio bat iradokitzen zuten, eta espazio horretan objektuak marrazkera zatikatu batez zeuden irudikatuak (Bacben aria).\nGerra ondoa, izadi hilak.\n1914an frontera eraman zuten, eta 1915ean larri zauritu zuten. 1917an Braque lanean hasi zen berriz, eta izadi hila hartu zuen harrezkero bere lanaren ardatz. Kubismoari eutsi zion, baina ez ordea hasierako suhar eta grina sortzailearekin. Batzuetan paisajea ere landu zuen, itsas ikuspegiak batez ere eta itsasontzi hondartuak (Labarrak, 1938).\n1920az geroztik Braqueren lanak koherentzia handia izan zuen estiloaren aldetik : bai lan bikietan, eta bai lan tamainaz handi eta askoz landuagoetan. Braqueren errepertorio mugatuan gai berriak landu izanak marraren eta bolumenaren, formaren eta margoaren arteko harremanak aztertzeko modu berri bat zeltarren. 1918-1928 garaian Gtterrdon (erdian oin bakarra duten mahai biribilak) eta izadi hilen sail handi bat egin zuen, ilunak eta margo berde, elarroi eta beltzeko harmonia indar handikoez pintatuak, bolumena adierazi nahiari emanik garrantzi handiena (Izadi hila marmolezko ntabaran, 1925). 1930etik aurrera, apaindurarako joera zuten margolanak, sintesi handikoak, egin zituen kolore biziz, fantasiaz eta bizitasunez beteak (Izadi hila mandolinarekin) .\nAzken obrak. \u00abAteliers\u00bb.\nII. Mundu Gerraren eraginez, koadro latzagoak egin zituen, garai latz haien ispilu bailiran (Sukaldeko mahaia, 1942). 1947az geroztik, gaixotasunak askotan eten zion lana, baina hala ere 1949 eta 1956 artean Ateliers margolan saila egin zuen. Koadro horietan pintorearen lantokia margotu zuen, itzalez eta argiz tartekatua, bere hurbileko objektuak ere erakutsi zituen, eta baita ere pintorea bera eta bere modeloa.\nBere azken hamar urteetan, ondoezik baitzegoen, koadro txikiak pintatu zituen, baina litografiak egiten ari izan zen. Pinturaz eta eskulturaz gainera, Braquek orobat egin zituen beira leihoak, balleterako dekoratuak Diaghileventzat, eta liburuetarako irudiak. 1963ko abuztuaren 31n hil zen.\nBraquerentzat margolaritzak ez du zertan izadiaren irudi zuzena izan behar; artea izaditik at dago, eta koloreak eta formak egituraren osagarri soilak baino ez dira."}
{"id": "116746", "revid": "1272974", "url": "https://eu.wikipedia.org/wiki?curid=116746", "title": "I. Mundu Gerra", "text": ""}
{"id": "116748", "revid": "201", "url": "https://eu.wikipedia.org/wiki?curid=116748", "title": "Braque", "text": ""}
{"id": "116749", "revid": "105290", "url": "https://eu.wikipedia.org/wiki?curid=116749", "title": "Retiro (Madril)", "text": "Retiro Madrilgo hiria osatzen duten 21 barrutietako bat da, Pac\u00edfico, Adelfas, Estrella, Ibiza, Jer\u00f3nimos eta Ni\u00f1o Jes\u00fas (36) auzoek osatzen dutena."}
{"id": "116750", "revid": "201", "url": "https://eu.wikipedia.org/wiki?curid=116750", "title": "Quesnay", "text": ""}
{"id": "116751", "revid": "336", "url": "https://eu.wikipedia.org/wiki?curid=116751", "title": "Errentagarritasun-atari", "text": "Enpresaren ekonomian, errentagarritasun-ataria edo oreka-puntua mozkinak lortzeko behar den gutxienezko salmenta maila da, produktu- edo moneta-unitatetan. Hasierako kostu finkoak amortizatu edo estali direnean gertatzen da. Honela kalkulatzen da, produktu unitatetan:\nAdibidez, produktu bat ekoizteko 1000 euroko makina erosi da (beraz, hau da estali beharreko kostu finkoa). Produktuaren unitate bakoitza 10 eurotan saltzen bada eta unitate bakoitza ekoizteko kostu aldakorra 5 eurokoa bada, oreka puntua hau izango da:\nHau da, gutxienez 200 unitate saldu behar dira mozkinak lortzen hasteko. Salmenta maila horretatik behera galerak izango dira."}
{"id": "116752", "revid": "17", "url": "https://eu.wikipedia.org/wiki?curid=116752", "title": "Francois Quesnay", "text": ""}
{"id": "116753", "revid": "17", "url": "https://eu.wikipedia.org/wiki?curid=116753", "title": "Oreka-puntu (ekonomia)", "text": ""}
{"id": "116754", "revid": "1310", "url": "https://eu.wikipedia.org/wiki?curid=116754", "title": "Coro EASO abesbatza", "text": ""}
{"id": "116755", "revid": "58701", "url": "https://eu.wikipedia.org/wiki?curid=116755", "title": "Easo Abesbatza", "text": "Easo Abesbatza ahots grabeen abesbatza gisa sortu zen, Donostian, 1940. urtean, euskal herri-musika zabaltzeko xedez; gaur egun ohore handiko korua da Easo Abesbatza eta barnean hartzen ditu kantu koralaren mota askotako musika interpretatzen duten koru ezberdinak.\n60 urteetan iraun du etenaldirik gabe, bere ezaugarri amateurra mantenduz eta, egun, erakunde sendotua da, aktibitate handia garatzen duelarik formazio musikalaren eta koralaren alorrean.\nXalba Rallo da Easo Abesbatzaren zuzendari titularra.\nIbilbidea.\nHasiera eman zion bere ibilbideari nazioarteko lehiaketa garrantzitsuetan parte hartuz: Llangollen (Britainia Handia), Lille (Frantzia), Arezzo (Italia) birritan, guzti hauetan lehenengo saria irabaziz. Ohorezko sari ugari lortu ditu hasiera arrakastatsu horiei esker. Beharrezko abestiez gain, euren abestian Hator, hator zegoen. Arezzon, gainera, Italian, lehiaketa bat antolatu zuten hamar urteetako irabazleekin, eta hura ere irabazi zuten. \nMunduko leku akotan agertu da: Madrileko Errege Antzokia, Bartzelonako Palaua, Parisko Pleyel Aretoa, Municheko Herkulessaal, Monakoko Errege Jauregia, Bruselako Errege Antzokia, Buenos Aireseko Col\u00f3n Antzokia, Mexikoko Arte Ederren Jauregia, Bartlesville auditorium (USA), Berlineko Philharmonie, San Petersburgoko Aleksandrinski Antzokia eta Hermitage eta abar.\nHainbat orkestrekin aritu izan da lankidetzan, horien artean daude Espainiako Nazionala, Frantziako Nazionala, Londresko Filarmonika, Portugaleko Gulbenkian, Buenos Aireseko Filarmonika, Lyoneko Nazionala, Bordeleko Nazionala, Radio Televisi\u00f3n Espa\u00f1ola, Parisko Opera Nazionala, Okzitaniako Tolosako Kopitolioa, I Solisti (New York), Galiziako Sinfonikoa eta Euskadiko Sinfonikoa.\nHainbat bakarlarirekin ere jardun izan da, besteak beste, Aldo Baldin, Christa Ludwig, Thomas Moser, Rockwell Blake, William Matteuzi, Elena Prokina, Aquiles Machado, Alexandru Agache, Simoine Alaimo, Martine Dupuy, Albert Dohmen, Eva Johanson, Galina Gorbatxova, Andreas Schimdt, Wolfgang Schimdt eta Dolora Zajick.\nIgor Stravinski, Serge Baudo, Sylvain Cambreling, Marek Janowski, Kurt W\u00f6ss, Bruno Campanella, Ransom Wilson, David Parry, Leopold Hager, Jes\u00fas L\u00f3pez Cobos, Josep Pons, Arturo Tamayo, Juan Jose Mena, Victor Pablo Perez, G\u00fcnter Neuhold eta Tugan Sokhiev izan ditu zuzendari, besteak beste.\n30 grabaketa baino gehiago egin ditu, Emi, Na\u00efve, Claves, Columbia, Hixpavox, Philips, Polydor etxeekin."}
{"id": "116756", "revid": "119347", "url": "https://eu.wikipedia.org/wiki?curid=116756", "title": "Amiga 1000", "text": "A1000 edo Commodore Amiga 1000, Commodore etxeko lehenbiziko ordenagailu pertsonala izan zen. 1985eko udan 1.295$ko salneurrian pantailarik gabe merkaturatua izan zen. Monitore analogikoa RGB 300$-tan erosgai zegoen. Hurrengo modeloak (Commodore Amiga 500 eta Commodore Amiga 2000) merkaturatu aurretik, A1000 ordenagailua soilik 'Amiga' bezala ezaguna zen.\nA1000 ordenagailuak aurreko modeloetatik ezberdintzen duen hainbat ezaugarri ditu: Kaxan Amiga \"checkmark\" logotipoa zuen modelo bakarra izan zen; kaxa pittin bat goratua zegoen, bertan teklatua gorde ahal izateko (\"teklatuaren gordelekua\"); eta kaxaren barnekaldeak Amigaren diseinatzaileen sinadurak zeramatzan erliebe bat zuen, Jay Miner barne, baita Mitchy bere txakurraren oin-arrastoa ere.\nModelo hobetuagoek zaharkitua utzi arren, A1000aren erabiltzaile askok hau erabiltzen jarraitu zuten, eta sofware-eguneratze ugarien merkatu bat sortuarazi zuen. Prozesagailuaren eguneratze asko A1000an funtzionatzen zuen Motorola 68000 zokaloan txertatzen ziren. Gehigarri bezala, \"Rejuvinator\" izeneko produktu sail batek A1000an chipsets berrien erabilera erraztu zuen; eta Australian diseinatutako \"The Phoenix\" izeneko ama-plaka batek A3000aren chipset berbera erabili eta SCSIaz gain, A2000 ordenagailuekin bateragarria zen bideo sarrera ahalbideratu zuen."}
{"id": "116758", "revid": "1340", "url": "https://eu.wikipedia.org/wiki?curid=116758", "title": "Ekialde Urrun", "text": ""}
{"id": "116759", "revid": "105290", "url": "https://eu.wikipedia.org/wiki?curid=116759", "title": "933 Susi", "text": "933 Susi asteroide gerrikoan aurkitutako 933. asteroidearen izena da. 1927ko otsailak 10ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1927 CH zen."}
{"id": "116760", "revid": "1340", "url": "https://eu.wikipedia.org/wiki?curid=116760", "title": "M\u00e1laga CF", "text": ""}
{"id": "116761", "revid": "105290", "url": "https://eu.wikipedia.org/wiki?curid=116761", "title": "934 Th\u00fcringia", "text": "934 Th\u00fcringia asteroide gerrikoan aurkitutako 934. asteroidearen izena da. 1920ko abuztuak 15ean aurkitu zuen Walter Baadek Bergedorfetik. Bere behin-behineko izendapen zientifikoa 1920 HK zen. Bere izena Alemaniako Turingia estatuagatik jasotzen du."}
{"id": "116762", "revid": "6327", "url": "https://eu.wikipedia.org/wiki?curid=116762", "title": "Cordoba Club de Futbol", "text": ""}
{"id": "116763", "revid": "1340", "url": "https://eu.wikipedia.org/wiki?curid=116763", "title": "C\u00f3rdoba CF", "text": ""}
{"id": "116764", "revid": "512", "url": "https://eu.wikipedia.org/wiki?curid=116764", "title": "935 Clivia", "text": "935 Clivia asteroide gerrikoan aurkitutako 935. asteroidearen izena da. 1920ko irailak 7an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1920 HM zen. Flora familiako asteroidea da."}
{"id": "116765", "revid": "1340", "url": "https://eu.wikipedia.org/wiki?curid=116765", "title": "Gerardo Garcia Leon", "text": ""}
{"id": "116766", "revid": "1340", "url": "https://eu.wikipedia.org/wiki?curid=116766", "title": "Poli Ejido", "text": ""}
{"id": "116767", "revid": "336", "url": "https://eu.wikipedia.org/wiki?curid=116767", "title": "936 Kunigunde", "text": "936 Kunigunde asteroide gerrikoan aurkitutako 936. asteroidearen izena da. 1920ko irailak 8an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1920 HN zen."}
{"id": "116768", "revid": "6327", "url": "https://eu.wikipedia.org/wiki?curid=116768", "title": "Willie MacMoran", "text": ""}
{"id": "116769", "revid": "6327", "url": "https://eu.wikipedia.org/wiki?curid=116769", "title": "Sevilla FC", "text": ""}
{"id": "116770", "revid": "512", "url": "https://eu.wikipedia.org/wiki?curid=116770", "title": "937 Bethgea", "text": "937 Bethgea asteroide gerrikoan aurkitutako 937. asteroidearen izena da. 1920ko irailak 12an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1920 HO zen. Flora familiako asteroidea da."}
{"id": "116771", "revid": "6327", "url": "https://eu.wikipedia.org/wiki?curid=116771", "title": "FC Barcelona", "text": ""}
{"id": "116773", "revid": "512", "url": "https://eu.wikipedia.org/wiki?curid=116773", "title": "938 Chlosinde", "text": "938 Chlosinde asteroide gerrikoan aurkitutako 938. asteroidearen izena da. 1920ko irailak 9an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1920 HQ zen."}
{"id": "116774", "revid": "1340", "url": "https://eu.wikipedia.org/wiki?curid=116774", "title": "RCD Mallorca", "text": ""}
{"id": "116775", "revid": "1340", "url": "https://eu.wikipedia.org/wiki?curid=116775", "title": "Villarreal CF", "text": ""}
{"id": "116776", "revid": "512", "url": "https://eu.wikipedia.org/wiki?curid=116776", "title": "939 Isberga", "text": "939 Isberga asteroide gerrikoan aurkitutako 939. asteroidearen izena da. 1920ko urriak 4an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1920 HR zen. Flora familiako eta S motako asteroidea da. Asteroide bitar bat dela susmatzen da."}
{"id": "116777", "revid": "105290", "url": "https://eu.wikipedia.org/wiki?curid=116777", "title": "940 Kordula", "text": "940 Kordula asteroide gerrikoan aurkitutako 940. asteroidearen izena da. 1920ko urriak 10ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1920 HT zen."}
{"id": "116779", "revid": "105290", "url": "https://eu.wikipedia.org/wiki?curid=116779", "title": "941 Murray", "text": "941 Murray asteroide gerrikoan aurkitutako 941. asteroidearen izena da. 1920ko urriak 10ean aurkitu zuen Johann Palisak Vienako behatokitik. Bere behin-behineko izendapen zientifikoa 1920 HV zen."}
{"id": "116780", "revid": "119247", "url": "https://eu.wikipedia.org/wiki?curid=116780", "title": "Krusty Pailazoa", "text": "Herschel Shmoikel Pinchas Yerucham Krustofski, Krusty Pailazoa izenarekin ezaguna, \"Simpsondarrak\" telesailko pertsonai bat da.\nDeskripzioa.\nJudu pailazo bat da. Herschel Krustofski izenarekin jaio zen, eta Hyman Krustofski Errabinoaren semea da. \"Krusty Pailazoaren Ikuskizuna\"ren aurkezlea da. Mel Bigarren Aktorea eta Teeny Jaunarekin egiten du lan. Bere ikuskizunan \"Azka eta Ziriren Ordua\" ematen dute, Hazka eta Ziriren bihurrikeriekin."}
{"id": "116782", "revid": "336", "url": "https://eu.wikipedia.org/wiki?curid=116782", "title": "Carlo Levi", "text": "Carlo Levi (Turin, 1902ko azaroaren 29a \u2013 Erroma, 1975eko urtarrilaren 4a) XX. mendeko idazle eta margolari italiarrik garrantzitsuenetako bat, \"Kristo Ebolin geratu zen\" izenburuko eleberria idatzi zuena (1945ean argitaratua; euskaraz Alberdania argitaletxeak plazaratu zuen 1997an Koldo Biguriren itzulpena.\nBizitza.\nJudu jatorriko familia burges turindar batean jaio zen 1902ko azaroaren 29an. Txikitandik zaletu zen pinturarekin, eta bere bizi osoan jarraitu zuen, arrakasta handi samarrarekin.\nTuringo Unibertsitateko Medikuntza Fakultatean ikasi zuen; ikasle garai hartan hasi zen , \"La Rivoluzione liberale\" izeneko aldizkari batean kolaborazioak egiten, eta Turingo margolaritzaren abangoardiarekin hasi zen harremanetan.\nGiro horretan, Cesare Pavese, Antonio Gramsci eta Luigi Einaudi ezagutu zituen, bai eta bere artegintzaren bilakaeran garrantzi handia izan zuten beste zenbait margolari eta kritikari, Edoardo Persico, Lionello Venturi, Luigi Spazzapan, besteak beste.\n1923an lizentziatu zen Medikuntza Fakultatean eta Turingo Unibertsitateko Klinikan egon zen lanean, laguntzaile gisa, 1928ra arte; alabaina, medikuntza alde batera utzi eta pintura eta kazetaritzari ekin zien. 1924an parte hartu zuen Veneziako \"Biennale\" delakoan. Turingo margolarien giroan hasi zen eta hainbat erakusketatan parte hartu zuen Italian, Londresen eta Parisen.\n1931n \"Giustizia e libert\u00e0\" izeneko mugimendu antifaxistan sartu zen, eta jarduera politikoagatik 1934an atxilotu zuten lehen aldiz; ondoko urtean, berriro atxilotu zuten eta deserrira bidali zuten Italia hegoaldera, Lukania eskualdeko Grassano herrira hasieran eta Aliano herrira ondoren (eleberrian, Gagliano izena eman zion). Esperientzia horretatik jaio zen bere elaberri ospetsua, \"Kristo Ebolin geratu zen\", 1979an Gillo Pontecorvo eta Francesco Rosi zinegileek film bihurtu zutena.\n1936an Mussoliniren erregimenak indultua eman zion eta Levi Frantziara joan zen zenbait urtez, baina politikatik urrundu gabe. Italiara, 1943an itzuli zen, eta Partito d'azione izeneko alderdian sartu zen; alderdikide batzuekin batera, Toskana Askatzeko Batzordeak argitaratzen zuen \"La nazione del popolo\" izeneko aldizkarian hasi zen idazten.\nEinaudi argitaletxeak 1945ean argitaratu zuen bere eleberria, Levik aurreko bi urteetan idatzi zuena. Liburu horretan, Levik Italia hegoaldeko nekazarien bizimodu latza eta Estatuaren utzikeria salatu zituen. Elaberriak berehala lortu zuen sonari esker, idazleak margolariari hartu zion gaina; hala ere, Leviren margolaritzak Lukanian egindako egonaldiaren eragin nabaria izan zuen, errealismo oso pertsonala emanez.\nGerra ostean, Levik kazetaritza lanean jarraitu zuen, Erromako \"Italia libera\" egunkariko zuzendaritzan, eta Italia hegoaldearen atzerapenaren aurkako hainbat ekinbide eta jardueratan esku hartu zuen; hainbat urtez, gainera, Turingo \"La Stampa\" egunkariko kolaboratzaile ere izan zen."}
{"id": "116783", "revid": "105290", "url": "https://eu.wikipedia.org/wiki?curid=116783", "title": "Lionel Hutz", "text": "Lionel Hutz \"Simpsondarrak\" telesaileko pertsonaia da.\nDeskribapena.\nAbokatu txar bat da, baina izanez ere Springfieldko abokatu txarrena, telesaileko pertsonaiek hainbat aldiz kontratatzen dute."}
{"id": "116784", "revid": "1273180", "url": "https://eu.wikipedia.org/wiki?curid=116784", "title": "Krusty pailazoa", "text": ""}
{"id": "116785", "revid": "90204", "url": "https://eu.wikipedia.org/wiki?curid=116785", "title": "Jos\u00e9 Luis L\u00f3pez V\u00e1zquez", "text": "Jos\u00e9 Luis L\u00f3pez V\u00e1zquez de la Torre (Madril, 1922ko martxoaren 11 - Madril, 2009ko azaroaren 2a) espainiar aktore bat zen.\nBiografia.\nJos\u00e9 Luis L\u00f3pez V\u00e1zquez ama jostun eta aita Juztiziako funtzionario baten seme zen, azken honek bere familia aktorea izango zena jaio eta handik urte gutxira utzi zuelarik, hortaz Jos\u00e9 Luis haurra bere ama, osaba eta amona bizi ziren jaiotetxean hazi zen. Aktore gisa Gaztedien Elkarteetako Antzokian (gaztelaniaz \"Teatro de las Organizaciones Juveniles\") eta TEUan prestatu zen, baina figurinista eta eszenografoa ere izan zen, azken lanbide honetan 50eko hamarkada eta 60ko hamarkadako filme hauetan nabarmendu zelarik: Gonzalo Torrente Ballester zuzendariaren \"Ezkontza engainagarria\" (\"El casamiento enga\u00f1oso\"), Jean Anouilhen \"Ad\u00e8le edo margarita\", Carlos Mu\u00f1izen \"Kilkerra\" (\"El grillo\") edota Marcel Aym\u00e9ren \"Clerambard\". P\u00edo Ballesteros eta Enrique Herrerosren zuzendaritzako laguntzaile izan zen eta 1946an aktore bezala aurrenekoz \"Antikuarioa\" (\"El anticuario\") antzezlanarekin Mar\u00eda Guerrero antzokian estreinatu zen; bere zinemagintzako ibilbidea 1951an hasi zen.\nConchita Montes eta Alberto Closassen konpainietako kide izan zen. Antzerkigintzako aktore gisara antzezlan hauetan egindako antzezpenengatik oroitua da: besteen artean \"Berkeley enparantza\" (\"La plaza de Berkeley\"), \"Lotsatia jauregian\" (\"El vergonzoso en palacio\"), \"Krimena eta zigorra\" (\"Crimen y castigo\"), \"Eskailera baten kontakizuna\" (\"Historia de una escalera\"), \"Lainoaren ostean\" (\"Despu\u00e9s de la niebla\"), \"Don Juan Tenorio\", \"Zazpi egun galdu zituen egutegia\" (\"El calendario que perdi\u00f3 siete d\u00edas\"), \"Andere ergela\" (\"La dama boba\"), \"Beste munduko maletak\" (\"Las maletas del m\u00e1s all\u00e1\"), \"Kean haizemailea\" (\"El abanico, Kean\"), \"Senar-emazteen afaria\" (\"Cena de matrimonios\"), \"Egiaztagutuna\" (\"Cartas credenciales\"), Maitasunaa! (\"\u00a1Amoor!\"), \"Equus\", \"Saltzaile baten heriotza\" (\"La muerte de un viajante\") eta \"Manifestua\" (\"El manifiesto\"). Zineman hasiera batean Gracita Moralesekin bikote eginez paper komikoak antzeztu zituen, baina 60ko hamarkadan filma dramatikoetan antzezten hasi eta 200 filme baino gehiagotan agertzera ailegatu zen, urtero hauetako ugari filmatzen zituelarik; 1971an aktore gisa hamaika filmetan agertzera ere iritsi zen. Gehiengoa zuzendari emankor hauen sinadura zeramaten ohiko komediak izan ziren: Jos\u00e9 Mar\u00eda Forqu\u00e9, Pedro Lazaga eta Mariano Ozores, baina beste batzuetan ondorengo zuzendariek filmatutako funtsa handiagoko zinemalanak izan ziren: Carlos Saura, Jaime de Armi\u00f1\u00e1n, Pedro Olea, Antonio Mercero, Manuel Guti\u00e9rrez Arag\u00f3n, Mario Camus, Juan Antonio Bardem, Marco Ferreri eta Luis Garc\u00eda Berlanga.\nZinemarako bere lanetan hauek nabarmentzen dira: \"Pl\u00e1cido\", \"Borreroa\" (\"El verdugo\"), \"Peppermint Frapp\u00e9\", \"Lapurreta hiruetan\" (\"Atraco a las tres\"), \"Angelika lehengusina\" (\"La prima Ang\u00e9lica\") eta Luis Garc\u00eda Berlanga zuzendariaren \"Ondare nazionala\" (\"Patrimonio nacional\") trilogia, azken honekin hamar filma filmatzera ailegatu zelarik. Erdi-mailako filmak ere antzeztu zituen; genero honetan filma hauetako aktorea izan zen: 1973an Emmy Saria irabazi zuen Antonio Merceroren \"Kabina\" (\"La cabina\"), gaurko egunez beldurrezko generoko klasikotzat jotzen delarik. Estatubatuar zuzendariekin ere lan egin izan du: 1972an George Cukorrekin \"Nere izebarekin bidaiak\" (\"Viajes con mi t\u00eda\") filmean adibidez, zuzendari horrek aktorea Hollywoodera eramaten saiatu zelarik, halere L\u00f3pez V\u00e1zquezek Espainia gelditzea nahiago izan zuen; telebistan telesaila ugarietako antzezle izan da: \"Jaun beltz hau\" (\"Este se\u00f1or de negro\", 1975-1976) eta \"Lapurrak bulegora doaz\" (\"Los ladrones van a la oficina\", 1993-1996). Ana Mar\u00eda Ventura aktorearekin ezkondurik egon zen, eta ondoren Catherine Magerusekin harremana izan zuen, azken honekin ezin izan zuen ezkondu, oraindik garai hartan dibortzioaren izaterik ez baitzen, halere bikoteak bi seme-alaba izan zituen: zinemagintzan jarduten duen Jos\u00e9 Luis eta Virgina, 1994an hila. Gerora Flor Aguilar kazetariarekin beste bi alaba eduki zituen; azken urteetan Carmen de la Maza aktorearekin erlazionatua izan da.\nSarien artean hauek lortu zituen: Ricardo Calvo Saria(1982), Ikuslea eta Kritikaren Saria (1982), Arte Ederretako Merituaren Urrezko Domina, Espainiako Lan Ministerioko Merituaren Urrezko Domina eta Antzerki Sari Nazionala. Beste hauek ere eman zitzaizkion: Albaceteko Circo Antzokiko Lagunen Elkarteak eskeintzen duen lehenengo Antzerkiko Pepe Isbert Sari Nazionala, gaur egun elkarte honek Espainiako Antzokien Lagunak (\"Amigos de los Teatros de Espa\u00f1a edo AMITE\") izena duelarik.\nAktorea gaisotasun luze baten ondoren 2009ko azaroaren 2an 87 urterekin zendu zen.\nBere hil kapera Madrilgo Mar\u00eda Guerrero antzokian ezarri zen, bertan estreinekoz 18 urterekin debutatu baitzuen. 2009ko azaroaren 4ean intimitatean lurperatua izan zen."}
{"id": "116786", "revid": "1545", "url": "https://eu.wikipedia.org/wiki?curid=116786", "title": "Cu\u00e9ntame c\u00f3mo pas\u00f3", "text": "Cu\u00e9ntame c\u00f3mo pas\u00f3 (Cu\u00e9ntame bezala ere ezaguna) TVE 1 telebista katean ematen den telesail bat da. 2001ean estreinatu zen eta zortzi urte daramatza telebistan, nazio mailan, une honetan dagoen telesailik zaharrena delarik. Bere jatorrizko izena zen \"Cu\u00e9ntame\" copyright arazoengatik aldatu egin behar izan zen. Bere izena Formula V taldearen kantu ospetsua izan zen \"Cu\u00e9ntame\"tik jasotzen du.\nBertan, maila ertaineko familia baten bizipenak kontatzen dira, frankismoaren azken urteetan girotuta. Europan beste gertakizun sozial garrantzitsu batzuen artean 68ko maiatza eta Pragako udaberria gertatzen ari zirenean hasten da telesaila, eta, pixkana-pixkana, aurrerantz doa, frankismoaren azken urte horietako beste gertakizun garrantzitsu batzuk ere aipatzen direlarik, Luis Carrero Blanco almirantearen erailketa kasu. Telesailak, gutxi gora-behera garai berean girotuta dagoen The Wonder Years telesail estatubatuarrarekin antz handia du, bietan, protagonistarik gazteena baita narratzailea, beste antzekotasun batzuen artean.\nIstorioa.\nTelesail honek, mikrohistoria eta makrohistoria uztartuz maila ertaineko familia baten bizipenak kontatzen ditu, Alc\u00e1ntaratarrenak, San Genaro izeneko fikziozko auzoan bizi direnak, Madrilen. Familia osatzen duten pertsonak honako hauek dira lehen denboraldietan: Antonio Alc\u00e1ntara (Imanol Ariasek egiten duen papera), Mercedes Fern\u00e1ndez de Alc\u00e1ntara (Ana Duatok eginiko papera, hauen seme-alaba Toni (Pablo Riverok eginiko papera), Carlos (Ricardo G\u00f3mezek eginiko papera) eta In\u00e9s (Irene Visedok eginiko papera) eta Mercedesen ama Herminia (Mar\u00eda Galianak eginiko papera) dira. Hauen inguruan, beste hainbat lagun, ezagun eta lankide dabiltza.\nEgoera soziopolitikoaren islada.\nTelesaileko ataletan zehar islatzen diren garai hartako gertaera soziopolitikoen artean honako hauek daude:\nEta beste hainbat.\nGertaera zehatzak.\nTelesailak, nazio eta mundu mailan garai hartan gertatu ziren gertakari zehatz batzuk ere islatu ditu. Horien artean:\nPertsonaiak eta aktoreak.\nPertsonaiak.\nIkusi Cu\u00e9ntame c\u00f3mo pas\u00f3 telesaileko pertsonaiak\nAtalak.\nIkusi Cu\u00e9ntame c\u00f3mo pas\u00f3 telesaileko atal zerrenda\nSoinu banda.\nFormula V taldearen \"Cu\u00e9ntame\" kantuaz gain, telesailari izena ematen diona, beste kantu ugari ere agertzen dira, nagusiki atal bakoitzaren amaieran eta atal horretan jorratu den gai nagusiaren islada direnak. Honako hauek nabarmen daitezke:"}
{"id": "116787", "revid": "11782", "url": "https://eu.wikipedia.org/wiki?curid=116787", "title": "Gamue-Amikuze-Zohazti", "text": ""}
{"id": "116790", "revid": "119347", "url": "https://eu.wikipedia.org/wiki?curid=116790", "title": "Jarcha (musika taldea)", "text": "Jarcha izenekoa musika talde andaluziar bat da, Huelvakoa zehazki. 1972an sortu zuten Maria Isabel Martin, Lola Bon, Antonio A. Ligero, \u00c1ngel Corpa, Crisanto Mart\u00edn, Gabi Trav\u00e9 eta Rafael Castizok. Taldearen izenak, jartxa, Iberiar penintsulan topatu diren erromantzez idatzitako dokumenturik zaharrenei egiten dio erreferentzia.\nEuren musika joera hiru zutabetan eusten da:\nEspainiako Trantsizioaren urteetan, bere musikak espainiar askoren sentitzea isladatzen zuen frankismotik demokraziara pasatzen ari zen garai batean. \"Libertad sin ira\" kantua (R. Balad\u00e9s-P. Herrero) da talde honen kanturik ezagunena, hasieran 1976ko urriak 9an debekatua izan zena Diario 16 egunkariak eslogantzat erabili nahi izan zuenean egunkaria lehen aldiz kalera irten zenean eta beranduago une historiko hartako ereserki ez ofiziala bihurtu zena. Izan ere, talde hau Espainiako hoberentzat hautatua izan zen herri bozketa bidez 1975 eta 1976an.\nAsko dira talde honen lanean urte hauetan zehar lagundu duten kideak, horien artean Juan J. O\u00f1a, Pepe Bulerias, Ines Romero, To\u00f1i Garc\u00eda, Rosa M\u00aa Salas, Rosa Soler, Pepe Roca eta Martirio.\nGaur egun, Jarcha taldea M\u00aa Isabel Mart\u00edn, Paloma Olier, Jes\u00fas Bola, \u00c1. Marchena, Tino Blanco eta Rafael Castizok osatzen dute.\nBere 37 urteko ibilbidean Jarcha taldeak honako lan diskografiko hauek argitaratu ditu:"}
{"id": "116791", "revid": "105290", "url": "https://eu.wikipedia.org/wiki?curid=116791", "title": "Oktuptarra", "text": "Oktuptarra deritzenak Star Warseko fikziozko unibertsoko eta film sagako droideak dira.\nOktuptarrak jatorria Klon Gerren erdialdean duten makina erraldoi batzuk dira. Tekno Batasunak, behin Sistema Independenteen Konfederakuntzarekin bat egin ondoren, bere Crab-Droidak, Tri-Droidak eta oktuptarrak eman zizkien Errepublika Galaktikoaren etsai ziren tropei.\nOktuptarrak euren behealdean hiru hanka luzetan amaitzen zen masta baten gainean eutsitako buru esferiko bat zuten. Bere mastaren erdialdean zenbait kanoi zituen, eta zenbait fotohargailu izateak arma perfektu bat bihurtzen zuten.\nIa lau metroko altuera zuten androide hauek, Tekno Batasunak sortutako tamaina handiagoko \"lehengusu\" batzuk ere bazituzten, Tri-Droid izenekoak.\nDroide hauek gudu zelai ugaritan parte hartu zuten, Utapau, Mygeeto eta Christphosis planetetan kasu."}
{"id": "116793", "revid": "44278", "url": "https://eu.wikipedia.org/wiki?curid=116793", "title": "Aiziritze", "text": "Aiziritze Aiziritze-Gamue-Zohazti udalerriko herriburua da, Nafarroa Behereko Amikuze eskualdean. Herri honek, besteen laguntzarik gabe, 1972 arte aparteko udalerria osatu zuen.\nHerritarrei \"aiziriztar\" deitzen zaie. Donibane Garazi herrialdeburura 32\u00a0km daude.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Biduze-haraindi izenekoan kokatuta dago; izenak adierazten duen gisan Biduze ibaiaren ekialdean dagoen zonaldeari deitzen zitzaion horrela. Donapaleutik ipar-ekialdera, egun ia erabat batuta dago eskualdeburuarekin. Hauexek dira beste herri mugakideak: Arberatze ekialde/ipar-ekialdean, Behaskane hego-ekialdean (bi herri hauekin Eiherazahar errekak markatzen du muga); Unaso eta Amend\u00fcze mendebaldean (Biduzez beste aldean) eta udalerrikide den Zohazti iparraldean; denak dira herri amikuztarrak.\nOrografia.\nAltuera apaleko lurrak dira: iparraldean, Zohaztitik oso hurbil, apenas gainditzen diren 100 metroak, 104 mko muino batean. Punturik baxuena Biduzeren ertzean dago (35 m Amend\u00fczeren parean). Herria bera 64 mtan dago.\nDemografia.\n1695eko erroldan 31 etxe zeuden.\nErrepideak.\nHerriaren ekialdetik D933 departamendu mailako errepidea Donapaleutik Salbaterrara (Bearno, Okzitania) abiatzen da, tartean herriko merkatalgune batetik pasatuz. Biduze zeharkatu eta gero D29 herriko kaskotik bertatik pasatzen da eta ibai honen parean segitzen du iparralderantz, Gamuerantz.\nDesagertutako Donapaleu-Salbaterra trenbidea ere bertatik pasatzen zen.\nHistoria.\nLehen aldiz (1160an) \"Sanctus Martinus de Assiriz\" izendatzen da. 1472an \"Ayxeriis\" izenpean aipatua ageri da Bastidaxarren (Bearno) bildutako idazki batean.\n1792an Iraultza Frantsesa suertatu zenean, herriko apaiz Arnaud Goienetxek konstituzioa zin egiteari uko egin eta erbesteratu behar izan zuen; elizan lapurretak gertatu ziren.\nUdalerri-aldaketak.\nUdalerri modernoak osatu baino lehen, herri hau eta Behaskane parrokia bakarrean bilduta zeuden.\n1972 arte herri honek udalerri propioa izan zuen. Urte horretan Gamue-Zohaztirekin bat egin zuen; 1984 arte udalerri berriak eraman zuen izena Aiziritze izan zen baina harrezkero, berriro hiru herrien ikusgarritasuna agerian uztearren, \"Aiziritze-Gamue-Zohazti\" du izena. Egungo udalerriko armarrian herriari dagokiona goiko aldeko ezkerrekoa da.\nEkonomia.\nGarai batean nekazaritza eta abeltzaintza tradizionalera ia erabat dedikatuta, azken hamarkadetan dibertsifikazio bat bizi izan du. Hirugarren sektorearen (merkatalgunea) handitzearekin lehenarekin lotura duten instalazioen garapena gertatu da:"}
{"id": "116796", "revid": "201", "url": "https://eu.wikipedia.org/wiki?curid=116796", "title": "Krusty", "text": ""}
{"id": "116797", "revid": "201", "url": "https://eu.wikipedia.org/wiki?curid=116797", "title": "Katalin II.a Errusiakoa", "text": ""}
{"id": "116798", "revid": "448", "url": "https://eu.wikipedia.org/wiki?curid=116798", "title": "Olio-pintura", "text": "Olio-pintura, edo soilik olioa, pigmentu eta olioz osatutako nahastea darabilen margolaritza teknika da. Teknikaren hastapenetan linazi-olioa erabili ohi zuten. Askotan berau pinu-erretxina edo intsentsuarekin batera irakiten zuten, berniz izena jaso duen osagaia osatuz. Lo-belarraren, intxaurraren edo kartamoaren olioak ere erabilik izan dira, sikatze-denborak, distira eta kolorazioak bestelakoak izanik. Hartara margolariek lortu nahi duten efektuaren araberako olioaren hautua egingo dute. Mendebaldeko Afganistanen erabili zituzten aurrenekoz, V. eta IX. mendeetan; dena den, olio-pinturen erabilera XV.enean bilakatu zen arrakastatsu, hasi Herbeheretan eta Europako gainontzeko herrialdeetara Pizkunde garaian erabat zabalduz, tenpera ordezkatzera ailegatu arte.\nTeknikak.\nErabilera ohikoan lehenengo eta behin artistak ikatz-ziriaz irudiaren zirriborroa osatuko du oihal gainean. Olio-pintura trementina-olio, linazi-olio, alkohol mineral zein beste disolbatzaile batzuekin nahastu ahal da. Jarraian artistak, pintura erabiliz, irudia kapak osatuz itxuratuko du. Lehortzea egokia izateko, goiko aldean ezarritako kapek behekoek baino olio kantitate handiago izango dute; horrela egiten ez bada, hau da, goiko kapetan olioa eskasagoa bada, pintura arrakalatu eta zimurtuko da.\nBadira bestelako teknikak ere olio-pinturarekin lan egiteko, argizaria, erretxinak eta bernizak erabiliz hain zuzen. Horrela eginda, margolariak lanaren gardentasuna, distira zein trinkotasuna \u00f1abartu ahal ditu, eta bai pintzelkadak ageriago edo ezkutuago agertu ere."}
{"id": "116799", "revid": "201", "url": "https://eu.wikipedia.org/wiki?curid=116799", "title": "Palau de la M\u00fasica Catalana", "text": ""}
{"id": "116800", "revid": "6327", "url": "https://eu.wikipedia.org/wiki?curid=116800", "title": "Hermitage", "text": ""}
{"id": "116801", "revid": "201", "url": "https://eu.wikipedia.org/wiki?curid=116801", "title": "Olio pintura", "text": ""}
{"id": "116802", "revid": "1491", "url": "https://eu.wikipedia.org/wiki?curid=116802", "title": "Lopetedi baserria", "text": "Lopetedi Baliarraingo baserria da, landagunetik hurbil dagoen bizkar batean kokatua. Jatorria XVI. mendean du gutxienez.\n2005eko irailaren 23ean, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nEzaugarriak.\nOin laukizuzeneko eraikin bat da (18 m x 16 m), harlangaitz zarpeatuko perimetro-paretak ditu, eta gris zurixka kolorekoa da; era berean, harlanduzko eskantzuak eta lau isurkiko estalkia ditu.\nKanpoaldea.\nFatxada nagusiak (ipar orientazioa), puntu erdiko bi arku dobelatu ditu, harlanduzko inpostek inguratutik. Behe-solairuaren eta lehenengo solairuaren artean platabanda ikus daiteke, fatxadaren horma osoa hartuz. Horren gainean lau hutsune daude (leihoak), harlanduz inguratuak eta, horien gainean, lehen aipatu den platabandaren antzeko beste bat dago; ganbara bereizteko balio du. Platabanda horren gainean dago armarria, fatxadaren ardatzean eta horma piko laburraren erdian hain zuzen. Armarriaren bi alboetara daude ganbarako lau leiho txikiak; leiho horiek harlanduz inguratuta daude eta lehen aipatu diren lehenengo solairuko leihoen parean eta ardatzetan daude kokatuta. Teilatupeko teilatu-hegalak kasetoiz apainduta daude. Ekialdeko fatxadaren behe-solairuan bi leiho daude; lehen solairuan lau leiho; eta ganbaran hiru leiho txiki eta estu daude, teilatupean. Albo honetako teilatu-hegalak ere kasetoiz apainduta daude.\nHegoaldeko fatxadan bi ate daude, ateburudunak eta harlanduz inguratuta. Lehen solairuan lau leiho daude, harlanduz inguratuta eta karel txikiekin, lehen solairuan kokatuta daudenen antzekoak. Ganbaran lau hutsune txiki ikus daitezke (leihoak), teilatupean, eta leiho berrien arteko espazioak ixteko oholtza bat dago; lehen deskribatu diren hutsuneekin ilaran daude eta lehengo ardatzarekin bat datoz.\nMendebaldeko fatxadan ez da behe-solairuko pareta ikusten, baina simetrikoki kokatutako hiru kuku-leiho ikus daitezke. Lehen solairuan bi orriko egurrezko ate bat duen ate handi bat ikus daiteke, eta bina leiho daude albo bakoitzean, hegoaldeko eta ekialdeko fatxadetan deskribatu direnen antzekoak. Ganbarara sartzeko hormigoizko arrapala bat dago. Teilatupean ere oholtza bat ikus daiteke.\nBarnealdea.\nIparraldeko fatxada nagusitik sartzen da eraikinera, karrerape bat zeharkatuz; karrerape hori eraikinaren lehenengo hormarteraino iristen da. Erdialdean arku beheratu bat dago, karrerapea bi zati berdinetan bereizten duena. Behe-solairuaren barruko bi alboetara sartzeko bi ate ateburudun ikus daitezke, harlanduz inguratuak, hain zuzen lehenengo hormartea amaitzen den hormaren gainean. Albo bakoitzean zutabe bana daude, harlanduzkoak eta sekzio karratua dutenak.\nLopetedi baserriaren barrualdean karga-horma bat dago, ipar-hego noranzkoan; karga-horma horrek bereizten du eraikina bi zati berdinetan. Eraikinaren zati bakoitzean, lehen solairutik estalkiraino, bina osoko zutabe daude. Mihiztaduretan sartutako besoek laguntzen diete zutabeei eta arotzeria-ukituak ikus daitezke. Zurezko estalkia perimetro-pareten gainean dago, zenbait habe handik eusten dutelarik. Habe horiek XVI. mendeko baserri gotiko zaharraren habeak dira eta habe etzan gisa erabili dira. Teilatuan, lau angeluetan, gapirioak eta goihabeak ikus daitezke.\nEkialdeko, hegoaldeko eta mendebaldeko fatxadetara itsatsitako zatiak eta baserriaren ipar-ekialde noranzkoan dagoen eraikin-etxebizitza ez dira monumentuaren zati gisa ulertu.jatorrizkoak dira."}
{"id": "116803", "revid": "15795", "url": "https://eu.wikipedia.org/wiki?curid=116803", "title": "BGL", "text": ""}
{"id": "116805", "revid": "15795", "url": "https://eu.wikipedia.org/wiki?curid=116805", "title": "Garrantzi Komunitarioko Leku", "text": ""}
{"id": "116809", "revid": "512", "url": "https://eu.wikipedia.org/wiki?curid=116809", "title": "Adimen anizkunaren teoria", "text": "Adimen anizkunaren teoria edo adimen anizkoitzaren teoria Howard Gardner estatubatuarrak proposatu zuen 1983. urtean garai hartan zegoen inteligentziaren definizioa hobetzeko asmoarekin.\nAdimena, ikerketa ugarien objektua izan da. Hura definitzen, banatzen, neurtzen eta areagotzen saiatu dira. Horrela, adimena ulertzeko jakinduriarentzat bidea emankorragoa izateko helburutzat hartuz. Badira, pertsona guztietan, gutxiago edo gehiago garatzen diren adimen ugari. Adimen hauek, zerikusi handia dute haurrari garapenean aurkezten eta eskaintzen zaizkion aukeretan. Orduan, eremu hezitzaile eta familiako testuinguru batean, haurraren adimenak zeintzuk diren eta nola garatu daitezkeen identifikatzeko jarduera batzuk burutu daitezke. Esate baterako, joko eta esperimentazioan oinarritutako jarduerak, haurraren garapenerako egokienak izan ahal dira.\nTeoriaren hastapenak; Howard Gardner, 1983.\nBeraz, zientzia-komunitatearen barruan gero eta jende gehiagok, inteligentzia neurtzeko metodoak ez zirela batere zientifikoak pentsatzen zuten. Howard Gardnerrek, \"Harvard University\"ko irakasleak, burmuinaren fisiologian egiten ari ziren aurkikuntzak psikologiarako ekarpen legez erabiltzen saiatu zen. Gardner bi fakultatetan zebilen irakasle, psikologian eta medikuntzan, burmuinaren inguruko azken ikerketan berri jakitun. Horrela, 1983. urtean, Howard Gardner, adimena \"\u201carazoak ebazteko edo ingurune soziokultural baterako osagai egokiak eratzeko buruko gaitasuna\u201d\" zela planteatzen hasi zen. Gainera, gaitasuna bera, neurri handi batean inguruneak pertsonari aurkezten dizkion aukeretan oinarritzen dela eta hezkuntzaren bitartez sustatua eta garatua izan daitekeela azaldu zuen. Hortaz, psikologoa eta hezitzaile iparramerikarra, gaur egungo autore eztabaidatuenetakoena eta eragin handienetakoa da. Howard Gardner gaitasun kognitiboen analisien ikerketak eta adimen anizkunaren teoria formulatu izanagatik ezaguna da. Esaterako, adimena, arazoak ebazteko gaitasuna edo kultura batentzat edo gehiagorentzat, garrantzizkoak diren produktu sortzailetzat bezala definitzen du.\nHoward Gardnerrek bere garaiko inteligentziaren definizioa ez zela batere egokia giza abilezia guztiak bateratzeko defendatu zuen. Inteligentziak dimentsio asko dituela defendatu zuen. Esate baterako, biderketa taulak buruz ikasteko zailtasunak dauzkan ume batek ez du zertan izan behar, biderketak ikasteko erraztasuna handia daukan umea baino inteligentzia eskasago. Ume batek, inteligentziaren beste alorretan, erraztasuna handiagoa izan dezake biderketa taulak buruz ikasten duena baino. Beraz, biderketak nekez ikasten duen ikasleari:\nBestetik, Howard Gardner izaki bizidun guztiak neurri txiki edo handiago batean zortzi inteligentzia mota ditugula ondorioztatzen du. Psikologoarentzat akademikoko argia izatea ez da garrantzizkoena. Bere teoriak hezkuntza eta psikologiaren esparruan izugarrizko iraultza ekarri du.\nGardnerren adimenaren dimentsioak.\nHoward Gardnerrek 1983. urtetik aurrera argitaratu dituen liburuetan inteligentzia hainbat alorretan banatuta dagoela defendatu du, burmuineko hainbat gunetako neuronak inplikaturik daudelarik. Lehen esan bezala, zortzi inteligentziak edo inteligentziaren zortzi kategoria edo dimentsio sailkatu zituen:\u00a0\nInteligentzia logiko-matematikoa.\nLogika eta matematikaren laguntza behar duten problemak ebazteko behar den adimena.\nGiza hizkuntzetarako inteligentzia.\nAhoz ondo komunikatzeko gaitasunari lotuta dago batez ere. Kultura idatzia ere badaukate inguruetan, idatziz ondo komunikatzeko gaitasunari ere egingo dio erreferentzia.\nEspazio-ikuste inteligentzia.\nEspazioaren dimentsioak irudikatzeko adimena. Espazioaren hiru dimentsioak, mugimenduak, lastertasunak, espazioan mugimenduan dauden hainbat elementuren arteko erlazioak-eta irudikatzeko adimena.\nMusikarako inteligentzia.\nDoinuak eta erritmoak identifikatzeko, erreproduzitzeko, sortzeko behar den adimena. Historiako musikaririk handienek erakutsi zuten adimena.\nNorberaren gorputza menperatzeko inteligentzia edo adimen kinesikoa.\nBere gorputza oso ondo menperatzen duten pertsonek, adibidez; yogako adituak, kirolariak, dantzariak direnak. Inteligentzia hau oso garaturik daukaten pertsonek bere gorputza mugitzearekin zerikusia daukaten kontuak ikasteko gaitasun handia erakutsiko dute.\nPertsonen arteko harremanetarako inteligentzia.\nEnpatia handiko pertsonek, besteekiko harremanetarako erraztasun handia daukaten pertsonak oso garatuta daukaten inteligentzia mota hau. Giza harremanak oinarri dituzten lanbideak, esaterako; saltzaileak, politikariak, psikologoak, irakasleak, enpresa arduradunak, inteligentzia mota hau garatzen ahalegindu behar dira bereziki.\nNorberaren burua ezagutzeko eta kudeatzeko inteligentzia.\nPertsona barruko adimena edo pertsona-barneko adimena. Sokratesek aldarrikatzen zuen adimena \"ezagutu ezazu zeure burua\". Norberaren burua ezagutzea sentimenduak identifikatzea, sentimenduak bideratzen jakitea...Ikus Daniel Goleman, \"Emotional Intelligence\".\"Inteligentzia emozionala (Goleman, 1996)\"\"Emozioen kontrolean maila intrapertsonalean eta interpertsonalean gure bizitzak modu egokian bideratzeko dira. Inteligentzia honek sentikortasunarentzat lagungarria da eta baita helburu espezifikoak lortzeko gaitasunen erabileran eta etorkizun luze batera zoriontasuna gehiagotzeko, hots; inteligentzia emozionala gure barneko emozioak gestionatzeko ahalmena dugu.\"\nNaturarekiko inteligentzia.\nNaturan dauden elementuekin (izaki bizidunekin batez ere) harreman onak lortzeko adimena. Naturan dauden harreman sareak ulertzeko adimena."}
{"id": "116815", "revid": "105290", "url": "https://eu.wikipedia.org/wiki?curid=116815", "title": "Iru\u00f1eko hezkuntza", "text": "Hau Iru\u00f1eko ikastetxe, eskola eta ikastolen zerrenda da:\nEuskarazko zentroak.\nHiru unibertsitate ditu hiriak osotara, haietatik, batek euskaraz ematen du zerbitzua:\nUnibertsitateak.\nHiru unibertsitate ditu hiriak, eta hirurak ematen dute zerbitzua erdaraz:"}
{"id": "116863", "revid": "512", "url": "https://eu.wikipedia.org/wiki?curid=116863", "title": "Filipe I.a Frantziakoa", "text": "Filipe I.a Frantziakoa (Champagne-et-Fontaine, 1052ko maiatzaren 23a - Melun, 1108ko uztailaren 29a) 1060-1108 bitartean Frankoen erregea izan zen. Kapeto leinuko Frantziako laugarren erregea izan zen.\nBiografia.\nGurasoak Henrike I.a Frantziakoa eta Ana Kievekoa zituen. Aita bizi zelarik koroatu zuten 1059an, eta 1060an bere osaba Balduino V.a Flandesko kondearen babespean egin zuten errege. 1071ean Casselgo porrota jasan behar izan zuen, baina Frisiako Robertorekin hitzarmen bat egin eta, haren iloba Berta Holandakoarekin ezkondu zen (1072-73). 1066tik Ingalaterrako errege zen Gilen I.a Konkistatzailea, bere mendekoa, indartzen ari zela ikusirik, 1078an Roberto Curthose, haren semea, aitaren kontra bultzatu zuen, eta Gilen II.a Gorria Ingalaterrako errege berriaren kontra ere lagundu zion.\nEmaztearengandik bereizi eta 1092an Bertrade Monfortekoarekin bigarrenez ezkontzean, Aita Santuak eskumikatu egin zuen (1095-1105), eta horregatik ezin izan zuen parte hartu Lehen Gurutzadan. Vexin eta Valois beneganatu zituen, Bourges erosi eta Vermandois bere anaia Hugori eman zion.\nEzkontza eta seme-alabak.\n1072an Berta Holandakoarekin ezkondu eta lau seme-alaba izan zituzten:\nLehenbiziko emaztea lodia zelako zapuztu ondoren, 1092an Bertrade Monfortekoarekin ezkon du zen. Hiru seme-alaba izan zituzten:"}
{"id": "116865", "revid": "1545", "url": "https://eu.wikipedia.org/wiki?curid=116865", "title": "Frantziako Filipe I.a", "text": ""}
{"id": "116866", "revid": "119347", "url": "https://eu.wikipedia.org/wiki?curid=116866", "title": "Txangurru", "text": "Txangurrua edo langusta-karramarroa (\"Maja squinado\") Brachyura azpiordenako krustazeo bat da. Neurri handiko karramarro migratzailea da.\nEzaugarriak.\nOskola arantza eta konkor handiz beteta dago eta 20 zentimetroko diametroa izan dezake, 2.500-3.000 g inguru pisatzeraino.\n7 edo 8 urte bizi dira naturan, Ozeano Atlantikoaren iparraldeko eremuetan eta Mediterraneo itsasoan. Organismo mota ugariz elikatzen da, hauen artean nagusienak honakoak direlarik: neguan algak eta moluskuak, udan berriz itsas trikuak eta itsas luzokerrak.\nEmeak urteko lau aldiz ugaldu daitezke, eta 50.000-500.000 arrautza errun urtean.\nArrantza.\nArrantza otarrez edo sarez egiten da eta legezko tamaina minimoa 120 mm da.\nFrantzia da ekoizle nagusia, urtean 5000 tona, ekoizpenaren %70. Erresuma Batuak %10, Anglo-normandar uharteak 6%, Espainiak %3, Irlandak %3, Kroaziak %2, Portugalek %1 ekoizten dute, eta gainontzekoa Montenegrok, Danimarkak eta Marokok,\nSukaldaritzan.\nTxangurrua oso estimatua da gastronomian, batez ere euskal sukaldaritzan. Aipatzekoa da \"Txangurrua Donostiako eran\", mamia papurtu eta barazki saltsarekin nahastu ondoren oskola bete eta labean sartzean datzana."}
{"id": "116867", "revid": "7162", "url": "https://eu.wikipedia.org/wiki?curid=116867", "title": "Txangurro", "text": ""}
{"id": "116868", "revid": "336", "url": "https://eu.wikipedia.org/wiki?curid=116868", "title": "Luis VII.a Frantziakoa", "text": "Luis VII.a Frantziakoa (?, 1120 - Melun, 1180ko irailaren 18a), izengoitiz Gaztea () deitua, 1131-1180 urteetan Frankoen erregea izan zen. Kapeto leinuko Frantziako seigarren erregea izan zen. Bere erreinaldian Frantzia eta Ingalaterraren arteko gerrak hasi ziren, Parisko Notre-Dame katedrala eraikitzeari ekin zioten eta Bigarren Gurutzada izan zen.\nBiografia.\nGurasoak Luis VI.a Frantziakoa eta Adelaida Mauriennekoa izan zituen. 1137an Leonor Akitaniakoarekin ezkondu zen, eta Frantziako koroaren itzala zabaldu zen horrenbestez Akitania aldera. 1142an liskar handiak izan zituen Inozentzio II.a aita santuarekin Bourges hiriko artzapezpikua zela eta. 1147-1149 urteetan Bigarren Gurutzadan hartu zuen parte, Aita Santuarekin lorturiko akordioa berrestearren, eta Suger ministroaren esku utzi zuen erresuma.\nAlexandro III.a aita santuaren alde jokatu zuen Frederiko Bizargorriaren. 1152an zapuztu zuen Leonor Akitaniakoa bere emaztea. Leonor Henrike II.a Ingalaterrakoarekin ezkondu zen 1154an. Luis VII.a Konstantza Gaztelakoarekin eta Adela Champagnekoarekin ezkondu zen ondoren. Filipe Augusto, Adelaren semea, izan zuen ondorengo.\nEzkontza eta seme-alabak.\nLuis hirutan ezkondu zen. Lehendabizikoz Leonor Akitaniakoarekin eta alaba bi izan zituzten:\n1154an Alfontso VII.a Gaztelakoaren alaba Konstantzarekin ezkondu eta alaba bi izan zituzten:\n1160an Adela Xanpainakoarekin ezkondu eta semea eta alaba izan zituzten:"}
{"id": "116870", "revid": "1545", "url": "https://eu.wikipedia.org/wiki?curid=116870", "title": "Frantziako Luis VII.a", "text": ""}
{"id": "116871", "revid": "1545", "url": "https://eu.wikipedia.org/wiki?curid=116871", "title": "Frantziako Louis VII.a", "text": ""}
{"id": "116872", "revid": "1545", "url": "https://eu.wikipedia.org/wiki?curid=116872", "title": "Louis VII.a Frantziakoa", "text": ""}
{"id": "116873", "revid": "201", "url": "https://eu.wikipedia.org/wiki?curid=116873", "title": "Maja squinado", "text": ""}
{"id": "116874", "revid": "1545", "url": "https://eu.wikipedia.org/wiki?curid=116874", "title": "Frantziako Filipe II.a", "text": ""}
{"id": "116875", "revid": "105290", "url": "https://eu.wikipedia.org/wiki?curid=116875", "title": "Saponina", "text": "Saponinak esteroide edo triterpenoidezko glukosidoak dira, honela, xaboiaren antzeko bere propietateengatik deituak: molekula bakoitza lipidoetan disolba daitekeen elementu batez (esteroidea edo triterpenoidea) eta uretan disolba daitekeen elementu batez (azukrea) osatuta dago, eta bits bat osatzen dute uretan astinduak direnean.\nSaponinak toxikoak dira. Uste denez, bere toxikotasuna esterolekin konplexuak osatzeko duten ahalmenagatik datorkie: Saponinak liseri sisteman esterolak asimilatzeko orduan oztopo izan daitezke, edo zeluletako mintzak apur ditzakete odol korrontera xurgatuak izan ondoren."}
{"id": "116876", "revid": "6327", "url": "https://eu.wikipedia.org/wiki?curid=116876", "title": "Vincenneseko Gaztelua", "text": ""}
{"id": "116877", "revid": "201", "url": "https://eu.wikipedia.org/wiki?curid=116877", "title": "Gilda (pintxo)", "text": ""}
{"id": "116879", "revid": "44278", "url": "https://eu.wikipedia.org/wiki?curid=116879", "title": "Zizka-mizka", "text": "Zizka-mizkak jatorduetan jakien artean zerbitzatzen diren janari-zati txikiak dira, jaki nagusiak zerbitzatu bitarteko esperoa arintzeko. Gaur egun Hegoaldean gehienetan jatordua baino lehen hartzen da.\nFrantsesez amuse-gueule (\"muturrako entretenimendua\") edo amuse-bouche (\"ahorako entretenimendua\") izenez ezagutzen da."}
{"id": "116880", "revid": "201", "url": "https://eu.wikipedia.org/wiki?curid=116880", "title": "Txitxardin", "text": ""}
{"id": "116881", "revid": "94263", "url": "https://eu.wikipedia.org/wiki?curid=116881", "title": "Esterol", "text": "Esterolak karbonozko 27 eta 29 atomo bitartean dituzten esteroideak dira. Bere egitura kimikoa ziklopentanoperhidrofenantreno edo esternaotik dator, hexagono formako hiru eraztunez eta pentagono formako beste batez osatutako 17 karbonozko molekula bat. Esteroletan 8 karbono atomo edo gehiagoko alboko kate bat gehitzen da 17. karbonoan eta alkohol talde edo hidroxilo talde bat (-OH) 3. karbonoan.\nSubstantzia hauek ugari aurki daitezke izaki bizidunetan, batez ere animalietan eta alga gorri batzuetan. Disolbatzaile organikoetan disolba daitezke eta fusio puntu altua dute.\nEsterol motak.\nAnimalietan dagoen esterol motarik arruntena kolesterola da, zelula guztien mintz plasmatikoaren zati dena. Landare nagusiek esterol begetalak edo fitosterolak dituzte, benetan hiru osagairen konposaketa aldagarrizko nahasketa bat dena: kanpesterola, sitosterola eta estigmasterola. Molekula anfipatikoak dira.\nOnddoek eta legamiek ergosterol motako esterolak dituzte, D bitaminaren prekurtsoreak direnak, eta beraz, dietan hartzea funtsezkoa da. Itsasoko izakiek, itsas izarrek kasu, insaturaziodun esterol oso bereizgarriak dituzte, insaturazio horiek adibidez 7. karbonoan daudelarik, lurreko izakietan (animali eta landareetan) ohikoa den 5. karbonoan beharrean."}
{"id": "116883", "revid": "1545", "url": "https://eu.wikipedia.org/wiki?curid=116883", "title": "Luis VIII.a Frantziakoa", "text": "Luis VIII.a Frantziakoa (Paris, 1187ko irailaren 5a - Montpensier, 1226ko azaroaren 8a), izengoitiz \"Lehoia\" () deitua, 1223-1226 urteetan Frantziako erregea izan zen. Kapeto leinukoa zen. Bere erreinaldian Frantziak bere mugak zabaldu zituen; Ingalaterrak Guiena eta Gaskonia baino ez zituen atxiki.\nBiografia.\nGurasoak Filipe Augusto eta Elisabet Hainautekoa zituen. 1214an Joan Lurgabea menderatu zuen Angers hiritik hurbil. Ingalaterrako baroien arteko gerran, bertako erregegai aukeratu zuten batzuek; 1216an hara joan zen baina 1217an menderatu zuten. 1223an Frantziako errege egin zuten eta Poitou eta hurrengo urtean Aunisko lurraldeak kendu zizkien ingelesei. Avignon hiriaz jabetu zen Gurutzada Albitarraren garaian (1226). Luis IX.ak hartu zuen haren ordea hil ondoan, Zuria Gaztelakoaren tutoretzapean.\nEzkontza eta seme-alabak.\n1200ko maiatzaren 23an, Alfontso VIII.a Gaztelakoaren alaba Zuriarekin ezkondu eta hamahiru seme-alaba izan zituzten:"}
{"id": "116886", "revid": "1545", "url": "https://eu.wikipedia.org/wiki?curid=116886", "title": "Frantziako Luis VIII.a", "text": ""}
{"id": "116887", "revid": "1545", "url": "https://eu.wikipedia.org/wiki?curid=116887", "title": "Frantziako Louis VIII.a", "text": ""}
{"id": "116888", "revid": "1545", "url": "https://eu.wikipedia.org/wiki?curid=116888", "title": "Louis VIII.a Frantziakoa", "text": ""}
{"id": "116889", "revid": "512", "url": "https://eu.wikipedia.org/wiki?curid=116889", "title": "The Auld Triangle", "text": "\"The Auld Triangle\" (euskaraz \"Triangelu zaharra\") Dominic Behanek idatzitako abestia da eta Brendan Behan bere anaiak sortutako \"The Quare Fellow\" antzezlanean sartu zuten. Ohikoa da abestia abestu aurretik espetxean jazotako preso baten exekuzioaren eguneko gertakizunari buruzko hitzaurrea egitea (benetako bizitzan Brendan Behan Mountjoy Prison espetxeko presoa izan baitzen). Aipatutako triangeluak Montjoy Prison bertan espetxeratuak zeuden gizasemeak egunero jeikitzeko jo ohi zen metalezko triangeluari erreferentzia egiten dio (\"The Auld Triangle goes Jingle Jangle\" edo \"Triangelua txilin-txalan doa\"). Gaur egun triangelu hau oraindik espetexeko erdigunean zintzilik dirau, bertan eraikinaren hegal ezberdinak bat egiten zuten metalezko atea dagoelarik. Ez da aspalditik erabiltzen, halere bera jotzeko mailua bere atzekaldean gorderik mantentzen da. Abestiak Dublin hirian dauden \"The Banks of the Royal Canal\" edo \"Royal Canaleko barrak\" aipatzen ditu."}
{"id": "116890", "revid": "119347", "url": "https://eu.wikipedia.org/wiki?curid=116890", "title": "Ateburu", "text": "Ateburua edo atalburua egitura-elementu horizontala da, bi euskarriren arteko hutsarteak igaro eta goiko elementuak (horma batez ere) eusteko erabilia. Leihoak igarotzeko atalari leihoburu deritzo.\nHutsarteak irekitzeko ateburuak erabiltzen duen arkitektura edo eraikuntzari ateburu-arkitektura (edo arkitrabe-arkitektura) deritzo, eta arkuak erabiltzen duenari ganga-arkitektura. Ateburu-arkitekturaren adibide nagusiak, harriz egindakoak, Antzinako Egiptoko arkitektura eta Antzinako Greziako arkitektura dira.\nEraikinetako sarrera elementu garrantzitsua denez, sinbolikoa izateraino, ohikoa da ateburuek garrantzi berezia hartzea. Hori dela eta, ateburu ugari apainduak ageri dira, margotuak edo zizelkatuak, barruko funtzioaren azalgarri. Sarri, eraikinaren materiala baino material hobea erabiltzen da, egitura eta sinbolo funtzioak betetzeko.\nMotak.\nMaterial ugari erabili eta erabiltzen dira ateburuak egiteko. Ohikoenak harria, zura, hormigoia eta metala dira. Arkitektura historikoan sarritan harrizkoak izaten dira, batez ere kalitate handiko eraikinetan edo esanahi sinbolikoa dutenean. Hauek Atalarri izena hartzen dute. Egun, ohikoenak hormigoi armatuzkoak eta metalezkoak dira.\nAteburuaren erdialdean sortzen dira tentsio handienak, goialdean konpresioa eta behealdean trakzioa. Material gotorrek (harria eta hormigoia) ez dute trakzioa ondo jasaten, material malguagoek ez bezala (metala eta zura). Horrela, ateburuaren behealdean pitzadurak agertzea ohiko patologia izan ohi da harrizko ateburuetan.\nEuskal arkitekturan.\nLapurdi eta Nafarroa Behereko etxe eta baserrietan sarrera nagusiko atalburua garrantzi handiko elementua da, oso apaindua.\nEtxe berria eraikitzean edo eraberritzean, Nafarroa Behereko atalburuetan honakoak zizelkatu ohi ziren:\nAtalburu batzuek idazkun luzeak dituzte, erlijiozkoak edo eraikuntzari buruzkoak. Adibidez, Armendaritzeko hau:\nECHEHAVRE\nGVINDUTE\nBETIRIECHA\nRTETAAIMI\nAIRIARTEC\nNahiz eta etxe edo baserriek izen berezi bat izan, atalburuetan ez zen ia inoiz idazten. Hala ere, gaur egun eraikuntza modernoetan sarritan ezarri ohi da etxearen izena atalburuan."}
{"id": "116891", "revid": "201", "url": "https://eu.wikipedia.org/wiki?curid=116891", "title": "Atalburu", "text": ""}
{"id": "116892", "revid": "201", "url": "https://eu.wikipedia.org/wiki?curid=116892", "title": "Ataburu", "text": ""}
{"id": "116893", "revid": "201", "url": "https://eu.wikipedia.org/wiki?curid=116893", "title": "Leihoburu", "text": ""}
{"id": "116894", "revid": "201", "url": "https://eu.wikipedia.org/wiki?curid=116894", "title": "Dintel", "text": ""}
{"id": "116896", "revid": "336", "url": "https://eu.wikipedia.org/wiki?curid=116896", "title": "Luis IX.a Frantziakoa", "text": "Luis IX.a Frantziakoa (Poissy, 1214ko apirilaren 25a - Tunis, 1270eko abuztuaren 25a), San Luis izenez ezagunagoa, 1226-1270 urteetan Frantziako erregea izan zen. Kapeto leinukoa zen. Erregea ez ezik frantziskotar laikoa ere izan zen. Bere erreinaldian Frantziak bere mugak zabaldu zituen; Ingalaterrak Guiena baino ez zuen atxiki. Zazpigarren eta Zortzigarren Gurutzadetara joan, eta azken honetan hil zen.\nBiografia.\nLuis VIII.aren semea eta ondorengoa izan zen, eta Blanka Gaztelakoa haren amak gobernatu zuen adin txikikoa izan zenean. Blanka Gaztelakoa jaun handi batzuen aurka borrokatu zen; 1229an albitarren aurkako kanpainak amaitu zituen. 1242an Akitaniako jaunak menderatu zituen Luisek Saintesko guduan, eta 1249an Egipto aldera jo zuen Zazpigarren Gurutzadan, gobernua amaren eskutan utzirik. 1250ean preso hartu zuten Mansurah hirian eta, bahitura-saria ordaindurik, Siria aldera jo zuen.\n1258an hitzarmen bat izenpetu zuen Jaime I.a Aragoikoarekin Corbeilen. Haren arabera, Proventza eta Languedoc (Montpellier izan ezik) Frantziako koroaren eskuetan geratzen ziren eta Frantziako koroak uko egiten zion betiko Ipar eta Hego Kataluniari (\"Principat de Catalunya\"). 1259an ingelesekin izenpetu zuen hitzarmenaren arabera, ingelesen esku geratzen ziren Limousin, Quercy eta Perigord, eta Frantziako koroaren baitan Normandia, Maine, Anjou, Touraine eta Poitou. Bazter guztietan kristau ordena zabaltzen saiatu zen, gortea berriz antolatu zuen eta guztiz debekatu zituen gerra pribatuak, torneoak eta dolu-borrokak. Errege-dirua erabiltzea zabaldu zuen.\n1257an Sorbonako unibertsitatea sortu zuen Parisen, eta bertara bildu ziren garai hartako europar pentsalari nagusiak (Alberto Handia, Roger Bacon, Tomas Akinokoa, San Bonaventura, Siger Brabantekoa\u2026). Luis IX.ak ospe handia izan zuen Europa osoan. Zortzigarren Gurutzadan hil zen, Tunisiako izurritean. Bonifazio VIII.ak santu egin zuen 1297an.\nEzkontza eta seme-alabak.\n1235ean Margarita Proventzakoarekin ezkondu eta hamaika seme-alaba izan zituen:"}
{"id": "116898", "revid": "1545", "url": "https://eu.wikipedia.org/wiki?curid=116898", "title": "Frantziako Luis IX.a", "text": ""}
{"id": "116901", "revid": "1545", "url": "https://eu.wikipedia.org/wiki?curid=116901", "title": "Louis IX.a Frantziakoa", "text": ""}
{"id": "116902", "revid": "1545", "url": "https://eu.wikipedia.org/wiki?curid=116902", "title": "Frantziako Louis IX.a", "text": ""}
{"id": "116906", "revid": "1545", "url": "https://eu.wikipedia.org/wiki?curid=116906", "title": "Ixabel Frantziakoa", "text": ""}
{"id": "116908", "revid": "201", "url": "https://eu.wikipedia.org/wiki?curid=116908", "title": "San Luis Potosi", "text": ""}
{"id": "116909", "revid": "201", "url": "https://eu.wikipedia.org/wiki?curid=116909", "title": "San Luis", "text": ""}
{"id": "116910", "revid": "512", "url": "https://eu.wikipedia.org/wiki?curid=116910", "title": "Saint Louis", "text": "Saint Louis ingelesezko eta frantsesezko baliokidea da San Luis izendatzeko. Honela, munduko leku ugarik izen hau daramate:"}
{"id": "116911", "revid": "56334", "url": "https://eu.wikipedia.org/wiki?curid=116911", "title": "San Luis (argipena)", "text": "San Luis hainbat santuk jasotako izena da:\nHauen omenez, hainbat lekuk izen hori darama:"}
{"id": "116912", "revid": "6327", "url": "https://eu.wikipedia.org/wiki?curid=116912", "title": "Etienne Decrept Etxemaite", "text": ""}
{"id": "116913", "revid": "1545", "url": "https://eu.wikipedia.org/wiki?curid=116913", "title": "Altxorraren Uhartea", "text": ""}
{"id": "116915", "revid": "201", "url": "https://eu.wikipedia.org/wiki?curid=116915", "title": "Saint-Louis", "text": ""}
{"id": "116916", "revid": "99158", "url": "https://eu.wikipedia.org/wiki?curid=116916", "title": "Funtzio talde", "text": "Kimika organikoan funtzio taldeak egitura azpimolekularrak dira, hauek dituen molekulari erreaktibotasuna ematen dien konposaketa elemental eta konektibotasun zehatz batez bereizten direnak. Egitura hauek hidrokarburo kate aseek galdutako hidrogeno atomoak ordezkatzen dituzte. Hidrokarburo alifatiko edo kate irekiko taldeak generikoki R bezala irudikatzen dira (alkil erradikalak), aromatikoak edo bentzenoaren eratorriak Ar (aril erradikalak) bezala irudikatzen diren bitartean.\nFuntzio talde arruntenak.\nJarraian zerrendaturiko funtzio taldeak arruntenak dira. Tauletan, R, R' edo antzeko ikurrek hidrokarburo kate bati, hidrogeno atomo bati edo edozein atomo multzori erreferentzia egin diezaiokete.\nFuntzio talde oxigenatuak.\nC-O loturen presentzia\nFuntzio talde nitrogenatuak.\nAmidak, aminak, nitrokonposatuak, nitriloak. C-N loturen presentzia\nFuntzio talde halogenatuak.\nKarbonoz, hidrogenoz eta halogenoez osatutako konposatuak\nOrganofosforatuak.\nFuntzio taldeen izenak alkanoen izenekin konbinatuz konposatu organikoak izendatzea lortzen da. Izendapen hau arautzeaz konposatu organikoen nomenklatura arduratzen da.\nFuntzio taldeetan hidrogenorik ez duten atomoak beti lotura kobalenteekin lotzen dira, gainontzeko molekulak bezala. Atomo taldea gainontzeko molekularekin lehenik indar ionikoen bidez lotzen denean, taldea, modu egokiagoan, ioi poliatomiko edo ioi konplexu bezala izendatzen da. Aurreko guztiak erradikal deitzen dira, \"erradikal\" hitza erradikal askearen aurretik doan esanahiarekin erabiliz."}
{"id": "116917", "revid": "1545", "url": "https://eu.wikipedia.org/wiki?curid=116917", "title": "Irlandako Estatu Librea", "text": ""}
{"id": "116919", "revid": "44278", "url": "https://eu.wikipedia.org/wiki?curid=116919", "title": "Gamue", "text": "Gamue Aiziritze-Gamue-Zohazti udalerriko herri bat da, Nafarroa Behereko Amikuze eskualdean. 1842 arte aparteko udalerria osatu zuen.\nHerritarrei \"gamuar\" deitzen zaie. Donibane Garazi herrialdeburura 36\u00a0km daude.\nIzenaz.\nFrantsesez bi herri homonimo daudenez, desberdintzeko Amikuzeko honi \"Camou-Mixe\" deitzen zaio. Aldiz, euskaraz ez dago honen beharrik: hau Gamue baldin bada, Zuberoan dagoena Gamere da.\nBi horiez gain Bearnon ere Berrauta-Camun izeneko udalerria dago; etimologikoki, balizko jatorri desberdin batzuk aipatzen badira ere, badirudi hauek eta Kanbo bezalakoek esanahi bera izan dezaketela: \"ibai baten ertzeko lur emankorra\". \"Camou\" abizen gisa ere erabilia da eta okzitaniera normalizatuaz \"Camon\" da; horren lekuko, herri honen iparraldean (Gabadiko lurretan) dagoen basoari IGN frantsesaren 1444O mapak (\"Salies-de-B\u00e9arn\") \"Camonco Oyhena\" deitzen dio, euskaraz \"Kamonko oihana\" idaztekoa.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Biduze-haraindi izenekoan kokatuta dago; izenak adierazten duen gisan Biduze ibaiaren ekialdean dagoen zonaldeari deitzen zitzaion horrela. Hauexek dira beste herri amikuztar mugakideak: mendebaldean Gabadi, ibaiaz beste aldera. iparraldean ere udalerri bera topatzen da, Biduzeren ibarreskuinean dituen lur bakanak hain zuzen; ipar/ipar-ekialdean Arboti dago (herriak oso hurbil daude) eta hegoaldean udalerrikide den Zohazti.\nOrografia.\nAltuera apaleko lurrak dira: herritik ipar-ekialdera, Arbotiko mugetatik hurbil, 110 mko muino bat dago. Punturik baxuenak Biduzeren ertzean dago (32 m). Herria bera 46 mtan dago.\nErrepideak.\nD 29 departamendu mailako errepideak herria zeharkatzen du, hego-ipar zentzuan Donapaleu eta Aiziritzetik Bastidaxarrera eta hortik Bearnoko hainbeste lekutara heltzeko. Errepide lokal batzuek lotzen dute Arboti eta Zohaztirekin.\nDesagertutako Donapaleu-Salbaterra trenbidea ere bertatik pasatzen zen.\nHistoria.\nDokumentatutako lehen izena \"Sanctus Petrus de Camono\" da, 1160an.\nUdalerri-aldaketak.\n1842 arte herri honek udalerri propioa izan zuen; urte horretan auzo-herri batekin fusionatu eta Gamue-Zohazti izenekoa osatu zuen. 1972an Aiziritzekoarekin batu zuten; 1984 arte udalerri berriak \"Aiziritze\" izena baino ez zuen izan baina harrezkero, berriro hiru herrien ikusgarritasuna agerian uztearren, \"Aiziritze-Gamue-Zohazti\" du izena.\nEgungo udalerriko armarrian herriari dagokiona goiko aldeko eskuinekoa da.\nEkonomia.\nGarai batean nekazaritza eta abeltzaintza tradizionalera ia erabat dedikatuta, azken hamarkadetan dibertsifikazio bat bizi izan du, gehienbat eskualdean (Lur Berri kooperatiba eta beste) sortu diren enpresen bidez."}
{"id": "116920", "revid": "4641", "url": "https://eu.wikipedia.org/wiki?curid=116920", "title": "Amino talde", "text": "Amino taldeak amoniakoaren deribatuak dira. Aminak amoniakoaren deribatuak dira, non protoi bat edo gehiago alkilo edo arilo taldeengatik ordezkatzen diren. Aminak primario, sekundario edo tertziario bezala sailkatzen dira, hidrogenoa ez den beste ordezkapen talde kopuruaren arabera.\nAmoniako hidrogeno atomo bat R- alkilo talde batengatik ordezkatzen bada, bere formula orokorra R-NH2 da eta amina primario bati dagokio. Bi edo hiru hidrogenoz ordezkatua badago, amina sekundarioa edo tertziarioa izango da. Hauen aurkikuntza 1849.urtean izan zen eta Wurtz kimikari alemanari esleitzen zaio.\nAminak oso maiz agertzen dira naturan. Landaretatik isolatzen diren amina naturalei, alkaloide deritze. Honakoak dira alkaloideen adibideak.\nAminen Propietateak.\nGeometria.\nAmina baten nitrogeno-atomoak, orokorrean, sp3 hibridazioa izaten du elektroi bikote bakartiak sp3 orbital hibridoa okupatzen duelarik.\nIrudian ikus daitekeenez, tetraedro baten itxura hartzen dute, 108\u00b0 inguruko angelua dutelarik.\nAzidotasuna.\nN-H lotura polarizatuta badago, lotura hau hautsi daiteke protoi bat askatzeko. Horregatik, amina primarioak eta sekundarioak ahulki azidoak dira. Lortutako anioiei amiduro deritze eta base oso sendoak (pka 35 inguru) eta nukleozale onak dira.\nBasikotasuna.\nBasikotasuna aminen propietate garrantzitsua da. Orokorrean, aminak alkoholak edo eterrak baino base sendoagoak dira, eta erraz izan daitezke protonatuak, baita azido ahulekin ere.\nAminak protonatzeko duten erraztasun hori erabilgarria da beste substantziekin osatutako nahaste organikoetatik banatzeko. Prozesu horri disolbatzailearen bidezko erauzketa esaten zaio. Substantzia organikoen nahaste bat disolbatzen da lehendabizi disolbatzaile organiko batean. Ondoren, disoluzio azido akuoso bat gehitzen zaio nahasteari eta indarrarekin astintzen da. Nahastea geruza organikoa eta akuosoa banatzen uzten da. Baldintza hauetan aminaren molekula gehienak protonatuak daude eta amonio ioiak osatzen dituzte. Amonio ioiak karga dute; ondorioz, fase akuosoan disolbagarriagoak dira fase organikoan baino. Fase akuosoaren banaketak amonio ioien erauzketa bideratzen du. Gero, base batekin tratatuko dira amina neutroa berreskuratzeko.\nProzesu hori asko erabili zen XIX. mendean aminak landare-estraktuetatik banatzeko. Aspalditik jakin da posible dela landareetatik aminak isolatzea beraien propietate basikoak aprobetxatuz. Hori dela, eta landareetatik ateratako aminei alkaloideak (\"alcalino\" hitzetik eratorria, zeinak basiko esan nahi duen) deritze.\nOndorioa: aminak, ura bezala, anfoteroak dira protoi bat eman edo har dezaketelako.\nPolartasuna.\nAminak polarrak dira, baina alkoholak polarragoak.\nAminaren polartasuna momentu dipolarrean oinarritzen da. Elektroi-bikote bakartiaren momentu dipolarra C-N eta \u00a0H-N loturek sortutako momentu dipolarrari gehitzen zaio oso momentu dipolar handia sortuzen duelarik.\nFusio- eta Irakite-Puntua.\nAlkanoek baino irakite-puntu altuagoak dituzte; hala ere, alkoholek irakite-puntu altuagoak dituzte.\nAmina primario eta sekundarioek hidrogeno-loturak eratzen dituztenez, alkanoek baino irakite-puntu altuagoak dituzte, baina alkoholenak baino pixka bat baxuagoak, aminek sortzen dituzten hidrogeno-loturak ahulagoak baitira. Amina tertziarioek, berriz ezin dute hidrogeno-loturarik sortu, nitrogenoan hidrogenorik ez dagoelako. Horregatik, amina tertziarioen irakite-puntuak pisu molekular antzeko amina primario edo sekundarioenak baino baxuagoak dira.\nN-H loturak ahulagoak dira O-H loturak baino; ondorioz, nahiz eta alkoholek eta aminek masa molekular antzekoak izan, aminen irakite-puntuak alkoholenak baino baxuagoak dira.\nDisolbagarritasuna.\nDisolbagarritasun altua dute.\nAmina primarioak eta sekundarioak, polarrak direnez, hidrogeno-zubiak osatzen dituzte elkarrekin, baita urarekin ere; ondorioz, uretan disolbatzen dira.\n6 karbono baino gehiagoko aminek zailtasunak dituzte uretan disolbatzeko. Azido diluituetan, aminek amonio-gatzak sortzen dituzte, eta uretan erraz disolbatzen dira.\nAminen Erreaktibitatea.\nAmina batek duen nitrogenoak elektroi bikote bakartia du. Nitrogenoak, dentsitate elektroniko altuko gunea adierazten du. (ikus irudia). Elektroi bikote bakarti hori aminen erreakzioen erantzulea da. Izan ere, bikote bakartiak base nahiz nukleozale bezala joka dezake.\nAminen Erabilera.\nAminak oso erabiliak dira industrian: kosmetikan, farmakologian, \u00a0oihalgintzan, ile tindatzaileen industrian, koloratzailetan eta kautxuaren antioxidatzaile bezala. Adibidez: adrenalina, morfina, nikotina, etab.\nIzendaketa edo Nomenklatura.\nAminak konposatu organikoak dira eta amoniakoaren deribatuak kontsidera ditzakegu. Aminaren protoiak beste ordezkatzaile edo erradikalengatik ordezka daitezke. Aminaren protoi ordezkatuen kopuruaren arabera, amina primario, sekundario edo tertziarioak izango ditugu.\nIrudi honetan, amina mota ezberdinak ikus ditzakegu. Lehenengo irudian amoniakoa agertzen zaigu, 3 protoiak ordezkatu gabe dituelarik. Bigarren irudian, aminaren protoi bat ordezkatzen da erradikal batez, amina primarioa sortuz. Ondorengo irudian, aminaren bi protoi ordezkatzen dira, amina sekundarioa sortuz. Azkeneko irudian, aminaren protoi guztiak ordezkaturik daude, amina tertziarioa sortuz.\nAdibide bezala, etilamina, dimetilamina eta trimetilamina ditugu.\nAmina primarioen nomenklatura.\nAmina primarioak, -NH2 talde funtzionala alkilo talde bati lotuta duten molekulak dira. Amina primarioak izendatzeko IUPAC arauak jarraitu behar ditugu. Aminak izendatzeko, alkilo taldearen egitura ikusi behar dugu. Izendatzen ari garen molekula alkilo talde sinple bat baldin badu, alkilaminen aurrean gaude. Hauek izendatzeko, alkilo taldea identifikatzen da, eta ondoren, \"-amina\" atzizkia eransten zaio.\nAdibidez, etilaminaren kasuan, alkilo taldea etiloa da.\nAlkilo taldea konplexuagoa bada, hau da, beste alkilo erradikal batzuk baldin baditu, molekula hauei alkanoamina deritze. Hauek izendatzeko, lehenengo kate nagusia aukeratu eta zenbatu behar dugu. Kate nagusia amino taldea duen katea izango da (baldin eta beste talde funtzionalik ez badago molekulan). Katea zenbatzeko, amino taldetik gertuen dagoen karbono mutur batetik hasiko gara, karbono horri 1 zenbakia jarriko diogularik. Molekulak ordezkatzaile bat baino gehiago baldin baditu, zenbakien konbinaketa ahalik eta baxuena izan behar da. Behin kate nagusia zehaztuta eta zenbatuta dugula, molekula izendatzen hasten gara. Horretarako, ordezkatzaileen lehentasuna aztertu behar dugu. Aminek beti alkiloek baino lehentasun handiagoa dute, beraz, amina talde nagusi bezala izendatuko dugu, eta erradikalak talde sekundario bezala. Amina eta erradikalen posizioa zehazten da, eta erradikalei \"-il\" atzizkia jartzen zaie. Bukatzeko, molekularen izenari \"-amina\" atzizkia jartzen zaio.\nAdibidez, 3-metil-1-butanamina molekulan, kate nagusia amina taldea barruan duena da, hau da, butanoa ( 4 karbonokoa ). Amina taldea karbono mutur batean dago, beraz, karbono horri 1 zenbakia jartzen zaio. Karbono horretatik abiatuz, kate osoa zenbakitzen da. Kate nagusiaren 3. karbonoan, metilo erradikal bat dugu, beraz, erradikal hori \"3-metil\" bezala izendatuko dugu. Amaitzeko, lehen aipatutako arauak jarraituz, molekula osoa izendatzen dugu.\nAmina sekundario eta tertzioarioen nomenklatura.\nAmina primarioekin bezala, alkilamina edo alkanoamina bezala izendatu daitezke, beti ere alkil taldearen konplexutasunaren arabera. Izendatzeko, IUPAC arauak jarraituko ditugu.\nAlkilo taldeak sinpleak baldin badira, orden alfabetikoan izendatzen dira, eta behin baino gehiagotan errepikatuta baldin badago, \"di-, tri-\" aurrizkiak erabiltzen dira izendatzeko.\nMolekula hauek izendatzeko beste modu bat, N lokalizatzailea erabiltzea izango da. Lokalizatzaile hau erradilaka izendatu baino lehen jartzen da, honela, nitrogenoari zuzenean lotuta dauden erradikalak erraz identifikatu daitezke.\nKonposatu organikoen izendapenari buruzko informazio gehiago lortzeko: konposatu organikoen nomenklatura erlaitzera joan.\nAminen lehentasuna beste talde funtzionalekiko.\nAminen lehentasuna beste talde funtzionalekiko tabulatuta dago. Molekula batean, azido, ester, amida, aldehido, zetona edota alkohol bat izanez gero, amina talde funtzional sekundario bezala izendatuko da, eta \"-amino\" aurrizkia erabiltzen da. Molekulan aminak baino lehentasun txikiagoko molekulak bandin badaude, hala nola, eterrak, halogenoak... amina beti talde nagusi bezala izendatuko da eta \"-amina\" atzizkia erabiliko da.\nEnaminak.\nEnaminak aldehido edo zetona batek amina sekundario batekin erreakzionatzean lortzen dira.\nEnaminaren formazio mekanismoa.\nAmina sekundarioak karboniloari egindako hasierako erasoaren ondoren, ura eliminatzen da \u00a0alfa karbonilo abiapuntuan eta karboniloaren karbonoaren artean lotura bikoitza sortuz.\nIminak.\nIminak aldehido edo zetona batek amina primario batekin erreakzionatzean lortzen dira.\nIminen formazio mekanismoa.\nIminak sortzeko karboniloak amina primario batekin erreakzionatu behar du, ur molekula bat askatuz. Ur molekula askatzea beharrezkoa da oreka desplazatu ahal izateko. Prozesu hau itzulgarria izango da.\nErreakzioak.\nAminen prestaketa.\nGabrielen sintesia.\nAminen prestakuntzarako erredukzioaz baliatzen ez den bide eraginkorra Gabriel izeneko sintesia da. Prozedura honetan, azido 1,2-bentzenodi-karboxilikoaren imida base batekin desprotonatu eta gero, haloalkano egokiarekin alkilatzen da. Horrela lortutako deribatua, hidrazina edo azidoaren laguntzaz amina primario bihurtzen da.\nAmidazio erreduktorea erabiliz.\nAminazio erreduktiboaz aminak lortzen dira ere. Metodo honetan, lehenengoz aldehido edo zetona batekin kondentsazioa, eta gero lortutako iminaren erredukzioa burutzen dira.\nAminen espektroskopia.\nAmina talde funtzional baten presentzia molekula batean identifikatzeko, normalean teknika batzuen konbinaketaren bidez egiten da, hala nola, infragorri-espektroskopia (IR), masa-espektroskopia edo erresonantzia magnetiko nuklearraren espektroskopia (RMN).\nInfragorri-espektroskopia (IR).\nInfragorri-espektro batean amina primario eta sekunarioen seinalea 3.350 eta 3.500 cm-1 tartean ematen dute. Seinale horiek N-H loturaren elongazioaren ondorioz agertzen dira, eta intentsitate ertaina dute.\nAmina primarioek bi piko ematen dituzte seinalean, intentsitate berdinekoak; izan rere, bi hidrogenoen elongazioa nitrogenoarekiko simetrikoa da. Amina sekundarioek, aldiz, piko bakarra ematen dute. Amina tertziarioek H-H lotura ez dutenez, ez dute tarte horretan seinalerik ematen , baina azido klorhidrikoarekin tratatuz gero, 2.200 eta 3.000 cm-1 tartean ematen dute seinalea.\nEMN-espektroskopia (EMN).\nAminen EMN-espektro batean edo nitrogenoari zuzenean lotuta dagoen hidrogeno atomo ( amina primario edo sekundarioetan), normalean seinale zabala 0,5 eta 5 ppm artean agertzen da. Seinalearen posizio zehatza zenbait faktoreen mende dago, hala nola disolbatzailea, tenperatura edo kontzentrazioa. Seinalearen zabalkuntza kendu daiteke, baldin eta amina ur astunean (D2O) disolbatzen bada; izan ere, aminaren protoiak deutroiekin ordezkatzen dira.\nIkus dezakegu nola nitrogenoaren eraginez, alboan dituen hidrogenoen seinalea desplazatzen dela. Nitrogeno atomoaren babesgabetasun-efektua txikitzen doa protoiak nitrogeno atomotik urrutzen direnean. Hau da, nitrogeno atomotik gertu dauden protoien seinalea ezkerrera desplazaturik egonen da.\nAmina baten karbonoaren EMN ( C-EMN) espektro batean, karbonoaren atomoak, normalean, 30-50 ppm tartean agertzen dira. Hidrogenoarekin gertzten den bezala, karbono-atomoen seinalea ere desplazaturik ikusten da. Desplazamendu hori txikiagotzen doa bitrogeno eta karbono atomoen arteko distantzia handitzen denean.\nMasa-espektroskopia.\nAmina baten masa-espektroskopia oso berezia da, izan ere, ioiak pisu molekular bakoiti batean ematen du seinalea. Ioiak pisu molekular bakoitian seinalea emateak nitrogenoaren arauak jarraitzen dituela esan nahi du. Gainera, ioiek zatikatze-patroi berezi bat dute: \u03b1 apurtzea jasaten dute, ondorioz, erradikal bat eta katioi bat sortzen dira, eta katioia erresonantziaz egonkortzen da.\nAminoazidoak.\nAminoazidoak, proteinen monomeroak dira. Hauek amino talde bat eta karboxilo talde bat dute. Bi talde funtzionalen presentziak egiten du posible bi aminoazido elkartzea.\nEgitura eta propietateak.\nAminoazidoek beren egituran gutxienez amino (-NH2), talde bat aurkezten dute, izaera basikoa duena, karboxilo (-COOH) talde bat, izaera azidokoa, kate aldakor (-R) bat eta hidrogeno bat (-H). Hurrengo irudian ikusi daitekeen bezala.\nAminoazidoak molekula anfoteroak dira, hau da, azido edo base bezala jokatu dezake aurkitzen den inguruaren pHaren \u00a0arabera.\nKarboxilo taldea dutenez, protoiak (-H+) askatu ditzakete, azido bezala jokatuz. Amino taldea dutenez, protoiak (-H+) onartu ditzakete, base bezala jokatuz. Ondorioz, karboxilo taldea -COO- modura geratuko litzateke eta amino taldea -NH3+ modura.\nIngurunea azidoa bada, aminoazidoak base modura jokatuko du, -COO- \u00a0taldeak protoi bat hartuko du eta karga negatiboa galduko da.\nIngurunea basikoa bada, aminoazidoak base bezala jokatuko du, -NH3+ taldeak protoi bat askatuko du eta ondorioz karga positiboa galduko da.\nEstereoisomeriari begiratuz, aminoazido guztiek ( glizina izan ezik) karbono asimetriko bat dute, \u03b1 izenekoa, ondorioz, bi estereoisomero bereizi ditzakegu: D isomeroa eta L isomeroa.\nD isomeroa: aminoazidoa Meso forman marraztean eta karboxilo taldea goran jartzean , amino taldea eskuineko aldean geratzen bada. \u00a0\nL isomeroa: aminoazidoa Meso forman marraztean eta karboxilo taldea goran jartzean , amino taldea ezkerreko aldean geratzen bada. \u00a0\nBi isomero hauek ispiluko irudiak dira eta ezin dira gainezarri, ondorioz, enantiomeroak direla esan daiteke.\nAminoazido proteiko guztiek L konfigurazioa aurkezten dute.\nIsomeria optikoari erreparatuz, \u00a0esan daiteke aminoazidoek aktibitate optikoa dutela karbono asimetrikoa dutelako. Aktibitate optikoa dutenez argi polarizatua desbideratu dezakete bi norabideetan.\nDextrogiro edo (+): aminoazidoak argi polarizatua eskuinera desbideratzen duenean.\nLebogiro edo (-): aminoazidoak argi polarizatua ezkerrera desbideratzen duenean.\nEsan beharra dago ez daukala zerikusirik aminoazidoaren D edo L konfigurazioak eta zein norabideetan desbideratuko duen argi polarizatua. Hau da, \u00a0D konfigurazioa duen aminoazido bat dextrogiro edo lebogiro izan daiteke eta alderantziz.\nPeptidoak.\nBi aminoazido edo gehiago amida lotura bidez elkartzean sortutako molekulak dira. Proteina eta peptidoetan, amida loturari lotura peptidiko deitzen zaio. Peptidoek orokorrean 50 eta 100 aminoazido izaten dituzte eta beraien masa molekularra 500 unitate baino txikiagoa izan behar du. Masa molekularra 500 unitate baino handiagoa bada proteina kontsideratzen dira.\nLotura peptidikoa.\nLotura peptidikoa osatzeko aminoazido baten karboxilo taldeak beste aminoazido baten amina taldearekin erreakzionatu behar du ur molekula bat askatuz.\nProteinak.\nProteinak pisu molekular altuko biomolekulak dira. Hauek aminoazido kate linealez osatuak daude eta lotura peptidikoaren bidez lotzen dira. 100 aminoazido baino gehiago elkartzean sortzen dira orokorrean.\nAmidak.\nAmidak, amina bat eta azido karboxiliko bat lotzean sortutako konposatu organikoak dira. \u00a0Azido karboxilikoaren deribatuak direla ere kontsideratu daiteke non azido karboxiliko taldea amino talde batengatik ordezkatu den.\nNomenklatura.\nFormula ematen denean.\nHasi nitrogenoari lotutako erradikalak izendatzen N aurrezarriz. Ondoren karboniloa duen katea izendatu -amida bukaeran duela.\nIzena ematen denean.\n-amida atzizkiaren aurreko erroa kate nagusia izango da. Nitrogenoaren ondoan dauden erradikalak N ren jarraian idatzi. Azkenik hidrogenoak osatu."}
{"id": "116922", "revid": "105290", "url": "https://eu.wikipedia.org/wiki?curid=116922", "title": "Alkilo talde", "text": "Alkilo taldea (izena alkano izenarekin eta -ilo atzizki edo amaierarekin osatua dagoena) hidrokarburo baten hidrogeno atomo baten ezabapenaren bidez osatutako talde funtzional organiko bat da. Alkilo taldeko konposatuak alkanoetatik abiatuta osa daitezke. Talde hauek beti daude beste atomo edo talde batekin lotuta.\nJarraian alkilo talde arrunt batzuen izenak ematen dira:"}
{"id": "116923", "revid": "105290", "url": "https://eu.wikipedia.org/wiki?curid=116923", "title": "942 Romilda", "text": "942 Romilda asteroide gerrikoan aurkitutako 942. asteroidearen izena da. 1920ko urriak 11n aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1920 HW zen."}
{"id": "116924", "revid": "512", "url": "https://eu.wikipedia.org/wiki?curid=116924", "title": "943 Begonia", "text": "943 Begonia asteroide gerrikoan aurkitutako 943. asteroidearen izena da. 1920ko urriak 20an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1920 HX zen."}
{"id": "116925", "revid": "512", "url": "https://eu.wikipedia.org/wiki?curid=116925", "title": "944 Hidalgo", "text": "944 Hidalgo asteroide gerrikoan aurkitutako 944. asteroidearen izena da. 1920ko urriak 31n aurkitu zuen Walter Baadek Bergedorfetik. Bere behin-behineko izendapen zientifikoa 1920 HZ zen."}
{"id": "116926", "revid": "512", "url": "https://eu.wikipedia.org/wiki?curid=116926", "title": "945 Barcelona", "text": "945 Barcelona asteroide gerrikoan aurkitutako 945. asteroidearen izena da. 1921eko otsailak 3an aurkitu zuen Josep Comas Sol\u00e1k Bartzelonatik. Bere behin-behineko izendapen zientifikoa 1921 JB zen. Bere izena aurkitua izan zen hiriagatik jasotzen du."}
{"id": "116927", "revid": "116997", "url": "https://eu.wikipedia.org/wiki?curid=116927", "title": "Ruffiniren erregela", "text": "Matematikan, Ruffiniren erregela edozein polinomioren zatiketa \"x-r\" erako binomio batez errazten duen algoritmo bat da. Polinomio baten erroak kalkulatzeko erabil daiteke. Paolo Ruffinik asmatu zuen 1809. urtean, eta \"\u00abzatiketa sintetikoaren\u00bb\" kasu berezia da; zatiketa sintetikoa polinomioen arteko zatiketa da non zatitzailea \"\u00abfaktore lineala\u00bb\" den. Horner-en Algoritmoak, polinomioak zatitzeko erabiltzen denak, Ruffiniren erregela erabiltzen du. Ruffiniren erregelak polinomio baten erroak aurkitu eta, erroa r zenbaki osoa izanik, (x-r) erako binomioen faktorizazioa ahalbidetzen du.\nRuffiniren metodoaren historia.\nPolinomio baten erro hurbilduaren balioa bilatzeko Ruffini-Horner-en metodoa, Paolo Ruffinik (1804-1807-1813 urteetan egindako argitalpenak) eta William George Hornerrek (1819-1845 urteetan egindako argitalpenak) hil ostean argitaratu zuten; dirudienez, Hornerrek ez zituen Ruffiniren lanak ezagutzen.\nRuffinik Italiako Zientzia Elkarteak antolaturiko lehiaketa batean (1802) hartu zuen parte; horretan polinomioen erroak aurkitzeko metodoa bilatzen zen. Bost proposamen iritsi ziren. Bi urte beranduago (1804) Ruffinik saria lortu zuen eta ondorioz, bere metodoa argitaratua izatea lortu zuen.Metodoaren hobekuntzak argitaratu zituen 1807. eta 1813. urteetan.\nHornerren metodoa 1819. urtean argitaratu zen, eta 1845ean hobetu zen.\nRuffini-Horneren metodoak ez dauka erabilgarritasun handirik baldin eta polinomien erroak oso antzekoak badira. Ruffinik ez zuen egoera horri aurre egiteko soluziorik eman; Hornerrek, berriz, prozedura berezi bat planteatu zuen. Hornerren metodoa, De Morgan eta J.R.Young matematikariek erabili zuten.\nRuffini-Horneren metodoaren antzekoak aurkitzen dira historian zehar. Txinan esaterako, Al Samaw'al-en lanetan agertzen da n-garren erroak lortzeko prozedura bat. Sharaf al-Din al-Tusi persiar matematikaria (XII.mendea) izan zen 3. mailako ekuazio bat ebazteko prozedura bat proposatzen lehenengoa.\nAlgoritmoa.\nIzan bitez\nformula_4\nBeraz, hau bete behar da:\n\"P\"(\"x\") polinomioa \"Q\"(\"x\") binomioz zatitzeko:\n1. Lehenik, bi marra marrazten dira ardatz moduan (ikusi irudia). P(x) polinomioaren koefizienteak maila handienetik txikienera idazten dira, ezkerretik eskuinera ardatzaren goialdean. Koefizientea nulua denean 0 idazten da.\n | an an-1 ... a1 a0\n | \n | \n \n2. Ardatz bertikalaren ezkerraldean r erroa idazten da. (Gogoratu r-k beti a0 zatitzen duela). Polinomioaren lehenengo koefizientea (maila handienekoa) ardatz horizontalaren azpialdean idazten da, aldaketarik gabe:\n | an an-1 ... a1 a0\n r | \n | an\n3. bn-1 r balioaz biderkatu eta polinomioaren hurrengo koefizientearen azpian jartzen da. Ondoren, bigarren zutabeko zenbakiak batzen dira (bn-2=an-1+bn-1r):\n | an an-1 ... a1 a0\n r | bn-1r\n | an bn-2 \n4. Prozesua sistematikoki errepikatzen da behin eta berriz:\n | an an-1 ... a1 a0\n r | bn-1r ... b1r b0r\n | an bn-2 ... b0 s\nBeraz, Ruffiniren erregelaren bidez honako hau lortzen da: formula_6;\nformula_7polinomioaren maila formula_8 polinomioarena baino bat txikiagoa da, eta formula_4, hondarra.\nRuffiniren erregelaren aplikazioak.\nRuffiniren erregelak zenbait aplikazio ditu; gehienak, zatiketa sinple batean oinarrituak dira (aurrerago frogatuko den bezala).\n1. Polinomioen arteko zatiketa.\nIzan bitez formula_8(zatikizuna) eta formula_11(zatitzailea) polinomioak, non formula_11polinomioak lehenengo mailakoa izan behar duen derrigorrez.\nAplikazio hau zatiketa arruntaren baliokidea da.\nAdibidez, egin dezagun\nformula_14\npolinomioen arteko zatiketa (formula_15).\nOhartu \"x+1\" binomioa \"x-(-1)\" binomioaren baliokidea dela. Beraz, era horretan (\"x-(-1)\") jarri behar da \"x-r\" erakoa izan dadin:\n1. \nKoefizienteak aldagaiaren mailaren arabera jarriko dira: handienetik, txikienera; ezkerretik, eskuinera.\n | 2 3 0 -4\n | \n | \nKasu honetan, x-ren koefizientea nulua da; hortaz, 0 jarri behar da.\n2.\nLehenengo koefizientea behealdean berridatziko dugu, eta r (kasu honetan, r=-1) ardatzaren ezkerraldean idatziko.\n | 2 3 0 -4\n -1 | \n | 2 \n3.\n2*(-1) = -2 dugu, eta balio hori polinomioaren bigarren koefizientearen azpian idatziko dugu. Ondoren, 3+(-2)=1 lortuko dugu, eta emaitza hori -2ren azpialdean idatziko dugu.\n | 2 3 0 -4\n -1 | -2 \n | 2 1 \n4.\nAurreko pausoa errepika errepikatu egingo dugu bukaerara (hondarrera) iritsi arte.\n | 2 3 0 -4\n -1 | -2 -1 1\n | 2 1 -1 -3\nBeraz, honako hau lortu dugu:\n2. Polinomioen erroak aurkitzea.\nErro arrazionalen teoremak dioen bezala, formula_17(formula_18koefizienteak errealak izanda) polinomioaren erro arrazionalak beti formula_19 modukoak dira, non formula_20 baita formula_21-ren zatitzaile oso bat eta formula_22, formula_23-rena. Ohartu polinomioaren maila n bada, erro kopurua gehienez n dela anizkoiztasuna kontuan hartuz.\nDemagun hurrengo polinomioa dugula:\nformula_24. Esandakoaren arabera; formula_25 denez, formula_26, eta formula_27denez, formula_28. Beraz, polinomio horren erro posibleak formula_29dira. Hori jakinda, polinomioa formula_30-rekin zatitzen da (formula_31), Ruffiniren metodoa erabiliz, eta hondarra 0 bada, erroa dela (formula_32) ondorioztatzen da.\n1. metodoa.\nformula_8polinomioa, formula_30binomioarekin zatitzen saiatuko gara. Hondarra 0 baldin bada, erabilitako formula_32gure polinomioaren erroa izango da.\n | +1 +2 -1 -2 | +1 +2 -1 -2\n +1 | +1 +3 +2 -1 | -1 -1 +2\n | +1 +3 +2 0 | +1 +1 -2 0\n | +1 +2 -1 -2 | +1 +2 -1 -2\n +2 | +2 +8 +14 -2 | -2 0 +2\n | +1 +4 +7 +12 | +1 0 -1 0\n2. metodoa.\n1. metodoan bezala hasiko gara erro bat aurkitu arte. Kasu honetan, behin erroa aurkituta, gure hurrengo koefizienteak ardatzaren horizontalaren azpialdean lortuak izango dira\n(letra lodiz: +1 +1 -2 = formula_37). Erro posibleetako batekin 0 lortzen ez badugu, erro hori baztertuko dugu. Aipatutako koefizienteetatik abiatuz prozedura berdina erabiliko dugu. Gogoratu erroak errepikatu ahal direla, hau da, erro anizkoitza izan daitekeela:\n | +1 +2 -1 -2 | +1 +2 -1 -2\n -1 | -1 -1 +2 -1 | -1 -1 +2\n | +1 +1 -2 | 0 | +1 +1 -2 | 0\n +2 | +2 +6 +1 | +1 +2\n | +1 +3 |+4 | +1 +2 | 0\n -2 | -2\n | +1 | 0\n3. Polinomioen faktorizazioa.\nAurreko atala erabiliz, (polinomioaren erro arrazionalak aurkitu ondoren); erro bakoitzari faktore lineal edo binomio bat esleituko diogu; honela:\nformula_31 polinomioaren erro arrazionala izanik, formula_30izango da polinomioaren faktore bat.\nAdibidez:\nformula_41 izanik, lehenik, erro arrazionalen aukerak zeintzuk diren lortuko dugu: formula_42{ formula_43} (Gogoratu formula_31non formula_45eta formula_46)\n | +8 -2 -1 \n +1/2 | +4 +1 \n ----|------------------- formula_47 formula_48\n | +8 +2 | 0\n -1/4 | -2\n | +8 | 0"}
{"id": "116928", "revid": "336", "url": "https://eu.wikipedia.org/wiki?curid=116928", "title": "946 Po\u00ebsia", "text": "946 Po\u00ebsia asteroide gerrikoan aurkitutako 946. asteroidearen izena da. 1921eko otsailak 11an aurkitu zuen Max Wolfek Heidelbergetik. Bere behin-behineko izendapen zientifikoa 1921 JC zen."}
{"id": "116929", "revid": "105290", "url": "https://eu.wikipedia.org/wiki?curid=116929", "title": "947 Monterosa", "text": "947 Monterosa asteroide gerrikoan aurkitutako 947. asteroidearen izena da. 1921eko otsailak 8an aurkitu zuen Friedrich Karl Arnold Schwassmannek Bergedorfetik. Bere behin-behineko izendapen zientifikoa 1921 JD zen."}
{"id": "116930", "revid": "105290", "url": "https://eu.wikipedia.org/wiki?curid=116930", "title": "948 Jucunda", "text": "\"948 Jucunda asteroide gerrikoan aurkitutako 948. asteroidearen izena da. 1921eko martxoak 3an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 JE\"' zen."}
{"id": "116931", "revid": "512", "url": "https://eu.wikipedia.org/wiki?curid=116931", "title": "949 Hel", "text": "949 Hel asteroide gerrikoan aurkitutako 949. asteroidearen izena da. 1921eko martxoak 11n aurkitu zuen Max Wolfek Heidelbergetik. Bere behin-behineko izendapen zientifikoa 1921 JK zen."}
{"id": "116932", "revid": "512", "url": "https://eu.wikipedia.org/wiki?curid=116932", "title": "950 Ahrensa", "text": "950 Ahrensa asteroide gerrikoan aurkitutako 950. asteroidearen izena da. 1921eko apirilak 1ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 JP zen."}
{"id": "116933", "revid": "3591", "url": "https://eu.wikipedia.org/wiki?curid=116933", "title": "Behigorria", "text": ""}
{"id": "116934", "revid": "1545", "url": "https://eu.wikipedia.org/wiki?curid=116934", "title": "Ask Aak", "text": "Ask Aak Star Warseko fikziozko unibertsoan Malastare izeneko planetaren ordezkaria zen Senatu Galaktikoan Errepublika Galaktikoaren garaian. Senatu Galaktikoan bere herria zen Grandarrak ordezkatzen zituen. Bere postuan Ask Moe senataria hila izan ondoren jarria izan zen.\nAsk Aak Errepublikako armada sortzearen alde zegoen, eta Klon trooperrak edo klon soldaduak aurkitzen dituenean, gerran erabiltzek ideiaren alde gogor egiten du.\nAsk Aakek bere jatorrizko tokia zen Malastare planetako hizkuntzan hitz egiten zuen, nahiko burrunbatsu eta grabe entzuten zena, bere aurrekoa izan zen Ask Moenaren erabat kontrakoa ahots argi eta ulergarria zuena.\nKlon Gerren azken urteetarako Ask Aak senataria Palpatine Kantziler Gorenaren botereengatik oso arduratuta zegoen, eta halako batean Bail Organa eta Mon Mothma senatariengandik oso gertu egon zen, hauen alde eginez."}
{"id": "116935", "revid": "119347", "url": "https://eu.wikipedia.org/wiki?curid=116935", "title": "OpenStreetMap", "text": "OpenStreetMap (berau ezagutua OSM siglez ere) proiektu bat da, elkarlanean oinarritua, eta mapa libre eta editagarriak egiteko erabiltzen da. Mapa horiek egiten dira informazio geografikoa erabilita, eta harrapatuta daude GPS ibiltari, ortoargazki eta beste informazio iturri batzuen bidez. Kartografia hori guztia, bai irudi sortuak eta baita bere datu basean bildutako datu bektorialak ere, banatzen da Open Database lizentziapean.\n2009ko irailean proiektuak 160.000 erabiltzaile baino gehiago zituen bertan izena emanda eta horietatik 14.000 inguruk hilero egiten zuten edizio lanen bat datu basean. Erabiltzaile kopurua bikoiztu egin daiteke bost hilabetetik bost hilabetera. Izena emanda dauden erabiltzaileek GPSetatik jasotako arrastoak igo ditzakete, datu bektorialak sortu eta zuzendu, horretarako erabilita zenbait edizio erreminta, OpenStreetMap proiektuko komunitateak berariaz sortuak.\nEgunero gaineratzen zaio 25.000 km berri OSM proiektuari, errepidez eta kaminoz, denetara duela 34.000.000 km bide, gehitu ez diogularik bestelako daturik (interes guneak, eraikinak, etab.). Datu basea (zeinari baiteritzo planet.osm) tamainaz 160 gigabyten gainetik dago (6,1 GB bzip2 konpresioaz), eta egunero 10en bat MB gehitzen doa datu konprimituetan.\nZergatiak.\nHerrialderik gehienetan informazio geografiko publikoa ezin da libre erabili. Administrazio publikoek ez dutenez jotzen herri azpiegituren parekotzat, erabiltzaileak birritan ordaintzen du informazio publiko horrengatik: lehendabizi sortzerakoan, zerga bidez, eta bigarrengoz eskuratzerakoan erabiltzeko.\nHalaber, zenbaitetan lizentziek ez diote uzten behar beste erabiltzen erabiltzaileari, honek mugatuta dauka-eta eskubidea kartografia aplikatzeko. Ezin daitezke akatsak zuzendu, ezin datu gehiago gehitu edo ezin mapa horiek erabili beste zenbait modutan (txertatuta aplikazio informatikoetan, argitalpenetan\u2026), eurok ordaindu ezean.\nBestetik, azken urteotan hainbat ekimen komertzial sortu dira, hala nola MapShare Tom Tom enpresak sortua edo MapMaker Googlek sortua, zeinen bidez animatzen baitira zerbitzuotako erabiltzaileak eurok osatzera, bere kartografia eguneratuz eta zuzenduz eta datu gehiago sartuz. Kasurik gehienetan, ostera, erabiltzaileek ez dute bat ere eskubiderik kartografia horretan gehitzen ari diren datuen gainean. Enpresak egingo dira haien ekarpenen jabe. Alegia, kartografiak segituko du izaten jabeduna eta lotuta egoten.\nEra berean, zerbitzu komertzial horiek bereziki kokatzen dira hiri handietan, eta horrek zailago egiten du kartografia lantzea herri txikietan.\nHistoria.\n2004ko uztailean Steve Coast ingelesak OpenStreetMap sortu zuen, ez baitzegoen ados Ordnance Survey Bretainia Handiko agentziarekin, jakinda zelako prezio garestiak kobratzen zituen bere informazio geografikoa erabiltzeagatik.\n2006ko apirilean OSMk fundazio gisa eman zuen izena Ingalaterrako eta Galesko erregistroetan:\n2006ko abenduan Yahoo! enpresak jakitera eman zuen OpenStreetMapek erabil litzakeela bere aireko argazkiak datu basetzat mapak sortzeko.\n2007ko apirilean, \"Automotive Navigation Data\" (AND) Herbehereetako enpresak datu piloa eman zizkion dohaintzat OSM fundazioari, eta berauetan informazio asko zegoen Herbehereen gainean eta Indiako zein Txinako errepide nagusiei buruz. Urte bereko uztailean, \"The State of the Map 2007\" nazioarteko bileran, Manchester hirian egina, Britainia Handian, jakin eragin zen OSMk 9.000 erabiltzaile zituela izena emanda. Abuztuan proiektu independente bat abiarazi zen, OpenAerialMap izenekoa, eta beronek helburua du datu base bat sortzea aireko argazkiz osatua, lizentzia librearekin banatzeko gertu. Urrian, berriz, inportatu egin ziren TIGER datu baseko geodatuak, AEBetako Erroldaren bulegokoak. Abenduan, Oxfordeko Unibertsitatea bihurtu zen lehen erakunde handia OpenStreetMapeko datuak erabiltzen bere webgunean.\n2008ko urtarrilean beste funtzionalitate bat sortu zen OSMren kartografia GPS gailuetan jaisteko, bereziki hiri txirrindularitza eta zikloturismoari begira. Otsailean hainbat ikastaro egin ziren, irakasteko zelan sortu OSM datuak Indian. Martxoan OpenStreetMap fundazioak iragarri zuen 2,4 milioi euro jaso zituela finantziaziotzat CloudMade enpresarengandik, honek ordainetan erabiliko dituelarik aurrerantzean OpenStreetMapen datuak.\n2008ko uztailean, \"The State of the Map 2008\" egin zenean Limerick hirian, Irlandan, jakitera eman zen OpenStreetMap proiektuak 45.000 erabiltzaile zituela izena emanda.\n2008ko azaroan OpenStreetMap fundazioak eta GeoBase.ca ekimen publikoak iragarri zuten bigarrenak eman ziola dohaintzat lehenengoari bere geodatu guztiak Kanadari buruz. Ordura arte, berau izan zen OpenStreetMap proiektuak jasotako dohaintzarik handiena.\n2009ko urtarrilean Frantziako agentzia katastralak baimena eman zion OSMri WMS zerbitzua erabiltzeko geodatuak bektorizatzeko.\nEtorkizunerako proiektuak.\n2009ko apirilean Wikimediako adar alemaniarrak iragarri zuen Berlinen, bere garatzaileen bileran, 15.000 euro emango zizkiola proiektu pilotu bati, lankide duela OpenStreetMap, proiektu biak lotzeko. Erabaki horrekin errazago txertatu nahi da OSMren base kartografikoa Wikipedian, beronen artikuluak ilustratu eta aukera emateko edukiak lotzeko alde bietara (kontsulta itzazu Wikipediako artikuluak OpenStreetMapatik eta alderantziz).\nKartografia produkzioa.\nTeknika.\nHasierako datuak boluntarioek jaso zituzten hutsetik, landa-lan sistematikoari esker, erabilita eskuko GPS gailuak, ordenagailu eramangarriak edo ahots grabagailuak. Datuok bilduta, OpenStreetMapeko datu basera pasatzen ziren.\nGaur egun lan bera askoz ere bizkorrago egiten da, aireko argazkiei eta informazio iturri komertzial zein publikoei esker. Horiei esker, informazio batzea askoz ere zehatzagoa da.\nDatu mordoa batzen denean, talde tekniko bat arduratu ohi da datuak moldatzen eta inportatzen.\nZelan jasotzen den informazioa.\nTokian tokiko boluntarioek jasotzen dute informazioa, eta hauetako askorentzat lan hau bihurtzen da hobby utzi ezina ia. Baliatuta oinez, bizikletaz edo autoz egiten dituzten bidaiak, eta GPS gailuak erabilita, arrastoak eta intereseko puntuak harrapatzen doaz. Horrekin batera, zenbaitek ohar-bloka, grabagailua edo argazki kamera digitala erabiltzen dituzte, eta azken aldian, telefono adimendunak, berauetan ezaugarri horietako gehienak elkartzen direlako. Orobat, datu biltzaileek ohitura dute bertakoei galdetzeko, zenbait kasutan beraiek baino hobeto ezagutzen dituzte-eta bazterrak (kaleen izenak, zirkulazioaren noranzkoak, etab.). Ondoren, informazio hori guztia ordenagailura pasatu eta bertatik OSMren datu basera igotzen da. Zenbait lagunek sistematikoki kartografiatzen dute beren hiria edo bizilekua, harik eta inguruak erabat landuta ikusi arte. Batzuetan, gainera, \"mapping parties\" direlakoak antolatzen dira, bilera bereziak non elkartzen baitira OSM proiektuan ari diren boluntarioak, informazioa trukatu, elkarri lagundu eta falta diren eremuak osatzeko.\nInformazio batze antolatu horretaz gain, lan asko eta asko izaten dira edizio txikiak, boluntarioek egiten dituztenak akatsak zuzendu edo datu berriak sartzeko mapan.\nDatutegi publikoak.\nHerri erakundeen datu publikoak era bateragarrian askatzeak OpenStreetMap-en lizentziarekin posible egin du informazio geografiko hori guztia inportatzeko proiektuaren datu basera. Horrela, AEBei dagokien informazio gehiena era horretako informazio iturrietatik dator, legeak behartzen baitu gobernu federala datuok publiko egitera. Horixe gertatu da ondoko kasuetan:\nZenbait agintari lokalek ere askatu egin dituzte beren aireko argazkiak, eta herritarren esku jarri dituzte OpenAerialMapen bidez.\nEspainian Institutu Geografiko Nazionalak (IGN), erakunde publikoa arduratzen dena herrialdeko kartografia ofiziala sortu, gorde eta merkaturatzeaz, 2008ko apirilean aldatu du lizentzia bere datuak erabiltzeko, eta askatu egin ditu horietako zenbait, edozein eratara erabiltzeko.\nIldo beretik, kartografiaren gaineko egile eskubideak iraungitzen direnean, bai paperezkoak zein digitalak, orduan erabil daitezke OpenStreetMap proiektuan.\nDatutegi komertzialak.\nZenbait enpresak datuak eman dizkiote proiektuari, horretarako beharrezko diren lizentzia egokiak erabilita. Horien artean, nabarmentzekoa da Automotive Navigation Data (AND) Holandako enpresak emandako informazioa, zeinak estaltzen baitzituen Herbehereak bere osotasunean eta Txina zein Indiako errepide handienak.\nYahoo! enpresak ere baimena eman zion OpenStreetMap fundazioari erabiltzeko bere aireko fotografiak, halako eran non editoreek marraztu baitezakete haien gainean, horretarako erabilita proiektuak garatutako zenbait aplikazio. Editoreek sor ditzakete mapa bektorialak eratorritako lanak bezala, baina lizentzia libre eta irekia erabilita.\nDatuen formatua.\nOpenStreetMapek erabiltzen du datu egitura topologikoa. Datuak gordetzen dira WGS84 lat/lon (EPSG:4326) \"datum\"ean, Mercatorren proiekzioan. OSM kartografiaren oinarrizko elementuak dira:\nMapa bateko ezaugarrien ontologia (bereziki etiketen esanahia) wiki baten bidez gordetzen da.\nSoftwarea.\nOpenStreetMap heldu eta bere datu basea kalitatez eta estalduraz hobetu ahala, ekosistema bat sortu da haren inguruan, erreminta informatiko eta zerbitzuz osatua, eta bihurtu dute datu iturri sendoa, berorren gainean proiektu konplexuak eusteko. Esate baterako, hainbat aplikazio sortu dira kartografia editatu, tratatu eta aurkezteko, eta datu horiek erabiltzen dituzte orain arte pentsatu ere ezin ziren era sortzaile, produktibo eta ustekabekoetan.\nIkus, gainera.\nEuskarazko Hezkuntza Atarian: "}
{"id": "116944", "revid": "512", "url": "https://eu.wikipedia.org/wiki?curid=116944", "title": "Tenplu Nagusia (Tenochtitlan)", "text": "Tenplu Nagusia (; , ahoskatua) eta Tenplu Nagusiaren Barrutia mexikarren bizitza erlijiosoaren erabateko zentroa izan ziren, hau da, Tenochtitl\u00e1ngo aztekena.\nGainera, Tenplu Nagusiaren barrutian batzen ziren azteken bizitza politiko, erlijioso eta ekonomikoko arlorik garrantzitsuenak, euren mitologiagandik banaezinak ziren arloak. Hemen ospatzen ziren tonalpohualli egutegiak adierazten zituen jaiak, tlatoanien tronuratzeak eta gobernari zaharren hiletak.\nZazpi etapatan eraiki zen, eta denboraren igaroan tenplua 60 metro inguruko altuera lortu zuen.\nKokapena.\nTenplu Nagusiko Barrutia 500 metroko aldea zuen karratu bat zen (250.000 metro karratuko azalera), Tenochtitl\u00e1nen erdian kokatzen zena, ekialdeari bizkarra emanez, eta bertan elkartzen ziren beste hiru puntu kardinal nagusietara zihoazen hiru galtzada nagusiak: hegoalderantz zihoan eta Coyoac\u00e1nerako bidegurutze bat zuen Ixtapalapakoa, mendebalderantz zihoan Tacubakoa eta iparraldera zihoan Tepeyacekoa, honen bidegurutzeetako bat Tlatelolcora zihoan, ondoren Tenochtitlanek xurgatu zuena.\nGaur egun, barrutiak Z\u00f3calotik eta Jauregi Nazionaletik hegoaldean Gonzalez Obreg\u00f3n kaleraino iparraldean eta Rep\u00fablica de Brasil y Monte de Piedad kaletik mendebaldean Calle del Carmen kaleraino ekialdean hartuko luke.\nEraikuntza.\nTenplu Nagusia hiriko egiturarik handiena zen, inperioko hiriburuaren erdigune zeremonialean kokatua, bere fundazioaren jatorrizko uhartetxoa izan zena. Izatez tenplu bikoitz bat zen, ohiko piramide moztuaz eratua baina eskailera bikoitzekoa eta erantsitako tenplutxo banarekin bere oinarriaren aurreko izkina bakoitzaren parean, 60 metroko altuera zuena eta bere tontorrean bi tenplu zituena, bata Tlalocen gurtzarako (iparraldean, irudian urdin argiz adierazia) eta bestea Huitzilopochtli izeneko gerraren jainkoaren gurtzarako (hegoaldean, gorriz ikusten dena irudian).\nEtapak.\nTenplu Nagusia zazpi etapatan eraiki zen, lau handitze ere jasan zituen arren. Bata bestearen jarraikako eraikuntza hauek bata bestearen gainean metatzen zihoazen, horietako bakoitzak aurrekoa estaltzen zuelarik.\nBeste alde batetik sakrifizio harriaren aurreko azken eskailera mailan numerala izatekotan geruza hau 1390. urtean datatuko lukeen glifo bat da.\nHanditzea ziuraski Axayacatlen erregealdikoa da.\nBarrutiko eraikinak.\nTenplu Nagusiaren Barrutian Calmecac izeneko eraikina ere bazegoen. Hona hemen zentru zeremonialeko eraikinen zerrenda bat:\nEhecatlen tenplua.\nHaizearen jainkoa zen eta Quetzalcoatl lumadun sugearen formetako bat bezala hartzen zen Ehecatli eskainitako beste eraikin askok bezala, egitura zirkularra zuen. Bere plataformako oinplanoa aurrealdean laukiluze bat erantsita duen zirkulu bat da, tenpluaren beraren oinplanoa zirkularra eta almenekin koroatutako kono formako sabai batekin itxia zen bitartean.\nEhecatlen tenplua toki pribilegiatu batean kokatua zegoen, Tenplu Nagusiaren aurrean. Iturriren batzuk, adibidez Chich\u00e9n Itz\u00e1ko piramidean bezala, non ekinozioan albardetako suge bat argiztatzen zen, beharbada tenplu honetan ere argi jokoren bat gertatzen zela uste dute: Ehecatlen tenpluak aurrez aurre ekialdera begiratzen zuenez, sortaldera, Eguzkira, hau altxatzean bere argia Tenplu Nagusiko bi gurtzalekuen artetik igaroko zen. Bere plataformak hirurogei eskailera mailako eskailera bakarra zuela dokumentatua dago.\nBere sarrerak suge baraila forma zuen.\nAurkikuntza.\nGune arkeologikoa 1978ko otsailak 21ean aurkitu zuen lurrazpiko kableatua jartzeko zulaketa lanak egiten ari ziren Argi Konpainiako langile talde batek. Solairuaren maila jaistean langileetako batek erliebedun harri biribil bat jo zuen, eta arkeologia departamendura deitu zuen. Harria ilargiaren jainkosa zen Coyolxauhquiren irudikapen bat zen, hau Tenplu Nagusiko eskuineko eskaileran kokatua zegoen, azteken zentro zeremoniala zena. Ondorengo indusketek tenpluaren zati handi bat eta berau inguratzen zuen barruti zeremoniala argitara atera zituzten, azken hau Mexiko Hiriko Konstituzioaren Plazaren ipar-ekialdean lurperatua zegoena, Guatemala eta Argentina kaleen azpian, eta espainiar kolonialismoaren hasieraren garaitik, Mexikoren konkistatik galdutzat jotzen zena, Hern\u00e1n Cort\u00e9sek bere materialak bere tokian beste hiri bat eraikitzeko erabiltzea agindu baitzuen, horretaz gain, erlijio katolikoa ez ziren gurtza guztiekin amaitu nahi baitzuen.\nInterpretazioa.\nMultzo honen zentzuaren interpretazioa mesoamerikar kontzepzio erlijiosoetan orokorrean oinarrituz eta ondoren aztekenen argitara bereziki oinarrituz ulertu behar da tokian dauden beste kultura batzuen nahasketaren ondorioz.\nKosmografia mesoamerikarrean puntu kardinal bakoitzak esanahi bat zuen: honela munduak lau zatitan banatutako karratu forma zuen, erdigune bezala unibertsoaren erdia zuena. F\u00e9jerv\u00e1ry-Mayer Kodexaren lehen orrialdean hain zuzen ere Tenochtitlan irudikatzen da bere erdian Tenplu Nagusiaren Barrutiaren bidez egituratutako bere lau sekzioekin. Gauza bera Mendoza Kodexean, sinbolikoki Tenochtitlan erdian irudikatzen duena bere glifoaren irudiarekin, nopalean dagoen arranoa, aldi berean Huitzilopochtli irudikatuz (hiriaren fundazioa agindu zuena) eta bere santutegia. Tontorreko bi santutegi horiek azteken zeruen azken maila irudikatuko zuten; Omeyocan (hau da, \"dualtasunaren tokia\", ikus Ometeotl).\nEraikinaren ezaugarri batzuk, azteken jainko tribala zen Huitzilopochtliren jaiotza Coatepec muinoan (nahuatlez \"Sugeen mendia\") kontatzen duen jatorrizko mito aztekarekin lotzen dira. Mito honetan Coatlicue jainkosa amaren \"mirarizko\" haurdunaldiak bere alaba Coyolxauhqui eta honen larehun nebak, Centzon Huitznahuac deritzenak haserrarazten ditu. Euren ama hiltzea erabakitzen dutenean, Coatlicuek Coatepecen tontorrean erdituko du Huitzilopochtli, bere arreba txiki-txiki egiten duena eta honen zatiak mendian behera botatzen dituena. Ondoren, bere anaiak jazarri eta suntsitzen ditu. Huitzilopochtliren gurtzalekuak Tenplu Nagusiaren tontorrean Coatepec muinoa sinbolizatuko luke. Honela ulertzen da tontorrera daroan eskaileraren oinean Coyolxauhqui txiki-txiki egina erakusten duen eskultura ospetsuaren presentzia. Biktima bat tenpluaren tontorrean sakrifikatua zenean, honen gorpua eskaileretan behera jaurtitzen zen, mitoaren errepikapen sinboliko bat zela.\nGainera, beste alde batetik, Tenplu Nagusiak azteka herriaren legitimotasun egarria asetuko zuen: egileren batzuk Mexikoko haranera iritsi berria zen tribu honek \"gutxiagotasun konplexu\" bat sentitzen zuela uste dute konkistatutako zibilizazioekiko zuten euren garapen kultural baxuagoagatik, eta horregatik, zibilizazio mesoamerikar handien ondorengo bezala agertu nahi zuten, hauen hondakinak oraindik euren hankapean zituztelarik, Teotihuacanekoak eta toltekenak kasu; horregatik Tenplu Nagusiaren azpian lurperatu zituzten Teotihuacaneko hondakinetatik atera zituzten mozorroak, eta arkitektura xehetasunak ere imitatu zituzten, Teotihuacaneko ezponda-taula profila edo Tulako Chac Moolak kasu.\nTenplu Nagusiaren amaitua piramide bikoitz batena zen: eskailera bikoitza eta bi santutegi bere tontorrean. Ester Pasztoryren arabera, arkitektura forma honek, beste toki batzuetan ikus zitekeena, aztekei euren jainko tribala zen Huitzilopochtli mesoamerikar panteoiko jainko nagusietako bat zen Tlalocekin, euriaren jainkoarekin lotzea ahalbidetzen zien. Sinbologian aberatsa den bikote honetan batzuk Mexikoko haranera iritsi berria zen tribu nomada eta erdialdeko goi ordokiko antzinako herrien arteko lotura ikusten dute. Matos Moctezuma arkeologo mexikarrak, gainera, han, bi funtzio ekonomikoren espresio sakralizatua ikusten du. Huitzilopochtlik, garaituengandik zergak jasotzea ahalbidetzen duen gerra zuzentzen du, Tlalocek nekazaritza lanak zuzentzen dituen bitartean. Han Huitzilopochtlik irudikatutako eta azteken jatorria zen Iparralde idorra eta Tlalocek irudikatutako ekialde hezea eta urtsuaren arteko lotura ere ikus daiteke.\nTenplu Nagusia kardiotomien tokirik garrantzitsuena zen, giza sakrifikazioa bere formarik arruntenean, bihotzaren erauzketaren bidez. Bosgarren Eguzkiaren mito aztekak praktika hau azaltzen du: unibertsoa ezegonkorra da eguzkiaren mugimenduaren mende dagoelako eta suntsitua izango zen hau geratuko balitz, horregatik gizakiek etengabe imitatu behar dituzte Teotihuacanen eguzkia mugitzen hasi zedin sakrifikatu ziren jainkoak. Giza sakrifizioak Mesoamerikan beti existitu ziren arren, azteken garaian halako izaera gordina zergatik hartu zuen galdegin dezakegu: kronisten arabera, 1487an 3.000 eta 84.000 pertsona bitartean sakrifikatuak izan ziren Ahuizotlen erregealdian Tenplu Nagusiaren birsagaratzeak iraun zuen lau egunetan zehar (egileren batzuri kopuru hauek gehiegizkoak iruditzen zaizkien arren hainbeste pertsona hain denbora gutxian hiltzeko zailtasun teknikoengatik).\nHekatonbe hau azaltzeko hedatuen dagoen teorietako bat 1450ean gertatu zen gosete izugarri baten ondorioz gertatu zen bira ideologiko bat zen. Tlacaeleli ematen zaio jainkoen haserrearen ondorioz izan zenaren ideia, nahiko giza odol ematen ez zitzaiela eta aztekek metafora batekin izendatzen zutena: Chalchihuatl (ur preziatua). Biktima hornitze hau ziurtatzeko xochiyaoyotl edo gerra loratuen instituzioa sortu zuten, gerra erritual mota bat, non aurkariak hil ordez hauek harrapatzen ziren sakrifikatuak izateko. Laburbilduz, tenpluak dokumentatzen du azteka inperioa egitura ezegonkor bat zela, gaizki eraikitako eraikin bat, etengabe astindua hiri zergarien matxinaden ondorioz, hauen errepresioak, gutxienez, sakrifizioetarako biktimez ere hornitzen zuelarik.\nTenplu Nagusiko Museoa.\n1987an Tenplu Nagusiko museoa eraiki zen, tenpluari berari erantsita dagoena eta urte horretako urriak 12an inauguratu zena. Hondakinak gertutik ikus daitezke, multzoari bira osoa ematen dioten pasagune batzuetatik ibiliz, zatiren batzuk eguzkiaren argitik ezkutatuta dauden arren, euren paretetako batzuk dituzten margo muralak babesteko.\nMuseoak 8 areto ditu eta tenpluan aurkitutako 110 ofrenda baino gehiagotik datozen kolonaurreko milaka objektu erakusten dira. Tenplua eta bere objektuak ikertzen jarraitzen da. Hegoaldeko hegaleko aretoak Huitzilopochtli jainkoari eskainaik daude eta iparraldeko hegalekoak Tlaloc jainkoari.\nMuseora Mexiko Hiriko Metroko 2. ibilbideari (Tasque\u00f1a-Cuatro Caminos) esker iris daiteke, Z\u00f3caloko geltokian jaitsiz."}
{"id": "116945", "revid": "6327", "url": "https://eu.wikipedia.org/wiki?curid=116945", "title": "Alkilo", "text": ""}
{"id": "116947", "revid": "44278", "url": "https://eu.wikipedia.org/wiki?curid=116947", "title": "NA-2379", "text": " edo Billabetako adarra Nafarroa Garaiko errepide bat da. Errepidea foru errepidea eta errepide lokala lotzen du.\nErrepidea 0,94 kilometrokoa da.\nHistoria.\nEkai-Longida eta Aos arteko bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "116948", "revid": "44278", "url": "https://eu.wikipedia.org/wiki?curid=116948", "title": "NA-2381", "text": " edo Loizuko errepidea Nafarroa Garaiko errepide bat da. Errepidea errepide lokala eta Loizu lotzen du.\nErrepidea 1,16 kilometrokoa da.\nHistoria.\nLoizurako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "116949", "revid": "44278", "url": "https://eu.wikipedia.org/wiki?curid=116949", "title": "NA-2382", "text": " edo Zaraguetako errepidea Nafarroa Garaiko errepide bat da. Errepidea errepide lokala eta Zaragueta lotzen du.\nErrepidea 1,49 kilometrokoa da.\nHistoria.\nZaraguetarako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "116950", "revid": "119347", "url": "https://eu.wikipedia.org/wiki?curid=116950", "title": "Konposatu organikoen nomenklatura", "text": "Konposatu organikoen nomenklatura konposatu organikoak izendatzeko erabiltzen den nomenklatura kimikoa da. Konposatu organikoak oro har karbono, hidrogeno eta oxigenoz daude osatuta, nahiz eta molekula hauetan sarritan nitrogenoa, fosforoa, sufrea eta halogenoak ere agertu.\nNomenklatura honek IUPAC-ek (\"International Union of Pure and Applied Chemistry\") ezarritako arauak (IUPAC nomenklatura) jarraitzen ditu eta izen bakoitzak konposatu organiko bakarra izendatzeko balio du. Aitzitik, kasu batzuetan izen kimikoa konplexuegia denean, molekula handietan kasu, izen arrunta erabiltzen da.\nHistoria.\nXIX. mendean nahaste konplexuetatik konposatu kimiko puruak isolatzen eta identifikatzen hasi ziren garaian, ezaguturiko konposatu organikoen kopurua oraindik txikia zen eta izendatzeko inongo araurik ez zegoenez, konposatuaren aurkikuntza egin zuenak berak nahi zuen izena jartzeko pribilegioa zuen. Honela, gernutik isolatutako konposatuari urea (grezieraz \"orina\") izena eman zitzaion, Morfeo jainko grekoaren omenez morfina izendatu zen analgesikoa, kubo itxurako hidrokarburoari kubano deitu zitzaion, inurrietatik erauzitako konposatuari azido formikoa (inurria latinez \"formica\") eta bainilatik ateratako konposatu usaingarriari bainilina.\nAraurik gabeko izendatze libre honen aurrean, eta denboraren eraginez aurkitutako konposatuen kopurua izugarri handitu zela ikusirik, kimikariak nomenklatura sistematiko baten alde lanean hasi ziren. Nomenklatura sistematiko hau 1892. urtean IUPAC-ek sortu zuen eta hainbat aldiz izan da berrikusia eta egokitua. IUPAC nomenklaturaren helburua bikoitza da. Alde batetik, konposatu desberdinek izen desberdina izatea, hau da, konposatu bati izen bakarra eta izen bat konposatu bakarrari egokitzea. Bestetik, arautegia ezagutzen duen edozein kimikarik izena irakurrita egitura irudikatu ahal izatea eta alderantziz, egitura ikusita izena jakitea da.\nIrizpide hauek gogoan, funtzio talde guztientzat prestatu dira IUPAC arauak eta berauek erabiliz, egitura konplexuenei ere zalantzagarritasunik gabeko izen sistemikoak ematen zaizkie.\nGaur egun munduko kimikari guztiek erabiltzen dute hizkuntza kimiko hau, baina batzuetan, sendagaiak izendatzerakoan esaterako, izen luze eta konplexuak sortzen direnez, nomenklatura ez-sistemikoak erabiltzen dira. Azido azetilsalizilikoa beharrean aspirina adibidez.\nOinarria.\nIUPAC sistemaren arabera konposatu organiko baten izena hiru zatitan banatzen da: aurrizkia, erroa edo oinarrizko zatia eta atzizkia. Atal hauetako bakoitzak konposatuari buruzko informazio desberdina emango digu.\nOinarriarekin amaitzeko, molekulak irudikatzeko moduari buruzko ohar bat. Molekulak karbono eta hidrogeno guztiak adieraziz irudikatu daitezke, karbono bakoitzaren ondoan dagokion zenbakia jarriz ondoko irudian ikus daitekeen bezala.\nBaina kasu gehienetan irudia sinplifikatu asmoz, katearen tarteko hidrogenoak kendu eta karbonoak zenbakiengatik ordezkatzen dira jarraian datorren irudian bezala.\nAlkanoak.\nAlkanoak izendatzeko sistema sinpleena denez eta bere oinarriak beste konposatu motak izendatzeko erabilgarriak direnez, alkanoen nomenklaturarekin hasiko gara.\nAlkanoak lotura bakunez elkartutako karbono eta hidrogeno atomoz osatutako hidrokarburoak dira . Kate linealeko (adarkadurarik gabe) alkanoak \"-ano\" atzizkiarekin izendatzen dira. Beraz, bost karbono atomo (\"pent-\") eta adarkadurarik ez duen alkano (\"-ano\") bat izendatzeko pentanoa erabiliko genuke.\nAlkano ez osoak izendatzeko aldiz, hots, alkano zati edo alkilak \"-ano\" atzizkiaren ordez \"-il\" atzizkia erabiltzen da. Alkano ez oso hauek kate nagusiaren adarkadurak izan ohi dira eta aurrizki moduan adierazten dira lehenago aipatu bezala.\nTaulako lehen lau ordezkatzaileak nahiko sinpleak dira, karbono kopuruaren erroak eta \"-il\" atzizkiak osatzen dituzte. Gainerakoak zertxobait konplexuagoak dira, ordezkatzailearen barruan beste ordezkatzaile edo adarkadura gehiago baitaude. Adarkadura berri hauek albo katearen zein karbonotara lotuta dauden adierazi behar da. Adibidez, 1-metiletil albo katea bi karbonotakoa da baina etil honen lehen karbonoak beste ordezkatzaile bat du, metil bat. Bigarren adarkadura hau lehen adarkaduraren lehen karbonoan aurkitzen da, horregatik metil horren posizioa adierazi behar da.\nOndoko konposatu organikoa 2-metil propanoa da. Kate nagusia (a) hiru karbonoz osatuta dago eta albo katea edo ordezkatzailea (b) karbono bakar batez. Beraz, kate nagusia propano izendatuko dugu (\"prop-\" hiru karbono dituelako eta \"-ano\" kate nagusia alkano bat delako) eta ordezkatzailea metil (\"met-\" karbono bat duelako eta \"-il\" ordezkatzailea delako). Kasu honetan kate nagusia zenbakitzerakoan ordenak ez du axola (gogoan izan ordezkatzaileei ahalik eta zenbaki baxuena eman behar zaiela), ordezkatzailea bigarren karbonoan dagoelako eta beraz, 2-metil izendatzen da.\nKasu honetan konposatua izendatzeko bi aukera daude kate nagusiaren zenbakitzearen arabera, baina bakarra da zuzena. Kate nagusia lau karbonoz osatutako alkanoa da, beraz butanoa da. Ordezkatzailea metil talde bat da. Metil talde honi ahalik eta karbono zenbaki txikiena eman behar zaionez, 2-metilbutano izena da egokia eta ez 3-metilbutanoa.\nMolekula honek bi ordezkatzaile berdin ditu kate nagusiaren karbono berean, hau da, bi metil talde. Kate nagusia propanoa (hiru karbonotako alkanoa) da eta honek bigarren karbonoan bi metil talde ditu, beraz, \"di-\" aurrizkia erabili beharko dugu ordezkatzaile hauek izendatzeko posizioa adieraziz. Ordezkatzaileak karbono berean daudenean ere posizioa bi aldiz adierazi behar da. Honela, molekulari 2,2-dimetilpropanoa deituko diogu. Hala ere, neopentano izena ere onartuta dago izen arrunt gisa.\nAdibide honetan kate nagusia ondo aukeratzea garrantzitsua da. Lehen irudian kate nagusia hexano bat da, sei karbonoz osatuta, eta honek bi ordezkatzaile desberdin ditu (etil eta metil) katearen gune desberdinetan. Bigarren irudian kate nagusia pentano bat da bi ordezkatzaile (etil) berdinekin. Izendatzeko modu zuzena lehenengoa da, kate nagusia luzeagoa delako. Beraz, 3-etil-4-metilhexanoa izango da eta ez 2,3-dietilpentanoa. Ordezkatzaileak zenbakitzerako garaian alde batetik edo bestetik zenbatzen hastean muturretik distantzia berera daudenez, ordena alfabetikoa erabiltzen da (etil metilen aurretik).\nMolekula honek ordezkatzaile konplexuagoa du. Kate nagusia zortzi karbonotakoa da, oktano bat eta honen albo kateak beste ordezkatzaile bat du bere baitan. Albo kate hau hiru karbonotakoa da, propil bat, baina bere lehen karbonoan (albo katearen karbonoak kate nagusitik gertuekoenetik hasten gara zenbatzen) metil talde bat du. Beraz, ordezkatzailea 1-metilpropil (sec-butil) izango da eta molekula 4-(1-metilpropil)oktanoa.\nZikloalkanoak.\nZikloalkanoak izenak dioen bezala, alkano ziklikoak dira. Hauek izendatzeko kate nagusiaren karbono kopuruaren araberako izen egokiaren aurrean \"ziklo-\" aurrizkia jarri behar da. Eta ordezkatzaileren bat izanez gero, aurretik jartzen da alkil moduan.\nAlkano arrunten kasuan bezala, ordezkatzaile bat baino gehiago dagoen kasuetan ordena alfabetikoaren arabera ahalik eta zenbaki txikiena ematen zaie, horretarako norabide egokia aukeratuz.\nBatzuetan albo kate irekiak zikloak baino atomo gehiego dituenean edo molekula batek ziklo bat baino gehiago baditu, zikloalkanoa konposatu aziklikoaren ordezkatzailetzat hartzen da eta zikloalkil moduan izendatzen da.\nAlkano poliziklikoak.\nAlkano poliziklikoen artean bi mota bereizten dira: zubia duten bizikloak eta espiranoak.\nBizikloak bi ziklo eta zubi batez osatutako molekulak dira. \"Biziklo-\" aurrizkiarekin izendatzen dira eta ondoren, kortxete artean ziklo bakoitzaren karbono kopurua adierazten da (handienetik txikienera) eta baita zubiko karbono kopurua ere puntuen bidez bananduta. Azkenik alkanoaren izena ematen da molekulan parte hartzen duten karbono guztiak zenbatuta.\nZenbaketa zubiaren buru den karbono batetik hasten da, ziklo luzeenetik jarraitu eta azkenik txikienekoak. Irizpide hau jarraituz ordezkatzaileak daudenean ahalik eta zenbaki baxuena eman behar zaie.\nEspiranoak karbono bat amankomunean duten bi zikloz osatutako konposatuak dira. Izendatzeko, lehendabizi \"espirano-\" aurrizkia eta ondoren kortxete artean karbono espiranikoaren bi aldeetan dauden karbono kopurua adierazten da txikienetik handienera eta puntu batez bananduta. Kasu honetan karbono espiranikoa ez da adierazten kortxete artean. Azkenik, alkanoaren izena jartzen da karbono guztiak zenbatuta.\nZenbaketa eraztun txikienetik hasten da, karbono espiranikoaren alboko karbono batetik alegia. Beti bezala ordezkatzaileei ahalik eta zenbaki baxuena emanez egingo da zenbaketa irizpide hau jarraituz.\nAlkenoak eta alkinoak.\nAlkenoak.\nAlkenoak edo olefinak karbonoen artean lotura bikoitz bat duten hidrokarburoak dira. Alkanoak bezala izendatzen dira, baina \"-ano\" atzizkiaren ordez, \"-eno\" izaten dute. Lotura bikoitz bat baino gehiago dituenean molekuletan aldatu egiten da hau, bi lotura bikoitzentzat \"-adieno\", hirurentzat \"-atrieno\"...\nLotura bikoitzaren posizioa adierazi egin behar da, kate nagusiaren karbonoak zenbatuz eta beroni ahalik eta zenbaki baxuena emanez. Lotura bikoitz bat baino gehiago dagoenean, posizioa adierazten duten zenbakien konbinazioa ahalik eta baxuena izan behar da. Molekularen izen osoa lortzeko, beti bezala kate nagusiaren karbono kopurua zenbatu eta dagokion erroa jarri behar zaio aurretik \"-eno\"ri.\nLehenengo molekulak sei karbono ditu eta lotura bikoitz bat. Albo katerik ez duenez, hex-1-enoa deritzo. Hurrengoa, aurrekoaren berdina da baina laugarren karbonoan metil talde batekin. Horregatik, 4-metilhex-1-enoa esaten zaio. Eta azkenak bi ordezkatzaile ditu, etil talde bat eta metil talde bat. Molekula hori 4-etil-2-metilhex-1-enoa da.\nKateak adarkadurak baditu, kate nagusia lotura bikoitzak dituenen artean luzeena izango da eta zenbaketa egiterako orduan lehentasuna lotura bikoitzari emango zaio albo kateen aurrean. Kate nagusia lotura bikoitz gehien dituena izango da gainera, nahiz eta ez izan luzeena.\nLotura bikoitza ziklo baten parte denean, \"ziklo-\" aurrizkia gehitzen zaio alkenoaren izenari. Lotura bikoitzaren posizioa adierazteko, zikloa lotura bikoitzaren parte den karbonotik hasten da zenbatzen. Beraz, lotura bikoitzaren osagaiak diren karbonoei 1 eta 2 zenbakiak ematen zaizkie. Ondoren bertan egon daitezkeen ordezkatzaile posibleei ahalik eta zenbaki baxuena emanez.\nAlkinoak.\nAlkinoak karbonoen artean lotura hirukoitzen bat duten hidrokarburoak dira. Alkanoak bezala izendatzen dira, baina \"-ano\" atzizkiaren ordez \"-ino\" erabiliz. Lotura hirukoitz bat baino gehiago daudenean \"-diino\", \"-triino\"... erabiltzen dira alkenoen kasuan bezala.\nLotura hirukoitzaren posizioa adierazteko katearen karbonoak mutur batetik hasita zenbatzen dira, lotura hirukoitzei ahalik eta zenbaki baxuena emanez. Lotura hirukoitz bat baino gehiago baditu molekulak, posizioa adierazten duten zenbakien konbinazioa ahalik eta txikiena izan behar da. Izena osatzeko \"-ino\" atzizkiaren aurretik karbono kopurua adierazten duen erroa jarri behar da.\nOndoko irudian ordezkatzailerik gabeko bi alkino ikus ditzakegu. Bata etinoa da, bi karbono eta lotura hirukoitz bat dituelako eta bestea propinoa, hiru karbono eta lotura hirukoitz batekin. Bi kasu hauetan ez da beharrezkoa lotura hirukoitzaren posizioa adieraztea, lehenengoan bi karbono bakarrik daudenez badakigulako horien artean dagoela eta bestean aldiz, hiru karbono eta ordezkatzailerik gabe, alde batean edo bestean jarri molekula bera izango delako.\nAlkenoen kasuan bezala, kateak adarkadurak baditu, kate nagusia lotura hirukoitza dutenen artean luzeena izango da eta zenbaketa egiterakoan lehentasuna izango du lotura hirukoitzak albo katearen aurrean.\nLotura hirukoitza molekula zikliko batean aurkitzen denean, \"ziklo-\" aurrizkia gehitzen zaio alkinoaren izenari. Lotura horren posizioa, zikloan bere parte diren karbonoetatik zenbatzen hasiz adierazten da.\nLotura anizkoitzen lehentasunak.\nLotura anizkoitzak dituzten hidrokarburoekin (alkeno eta alkinoak) amaitzeko, kate nagusia lotura anizkoitz gehien dituena izango dela esan behar da. Lotura anizkoitz kopuru berdina duten kate bat baino gehiago egonez gero, luzeena izango da nagusia, hau da, karbono atomo gehien dituena. Aitzitik, karbono kopuruan ere bat badatoz, lotura bikoitz gehien dituenak izango du lehentasuna lotura bakun eta hirukoitzen aurrean.\nKateko karbonoen zenbaketa beti bezala mutur batetik hasiko da, lotura anizkoitzei ahalik eta zenbaki baxuena emanez eta lotura bikoitzen lehentasuna mantenduz.\nMolekula berean lotura bikoitzak eta hirukoitzak agertzen badira, izendatzerako orduan lotura bikoitzaren atzizkia (\"-en\") eta ondoren lotura hirukoitzarena (\"-in\") jartzen dira, aurretik posizioa adierazten duen zenbakiarekin batera.\nHidrokarburo aromatikoak.\nHidrokarburo aromatikoak egitura ziklikoa eta lotura bikoitz konjokatu edo txandakatu gehien dituzten konposatuak dira. Beren izen generikoa areno da eta taldeko konposatu adierazgarriena bentzenoa.\nBentzeno ordezkatuak zikloalkanoen moduan izendatzen dira, lehenengo ordezkatzaileak alkil moduan izendatuz eta jarraian bentzeno hitzarekin.\nOrdezkatzaile bat edo gehiago dagoenean, ordezkatzailea duen karbonotik hasten da zenbaketa eta ondoren gainerako karbonoak zenbatzen dira, beti ere beste ordezkatzaileei ahalik eta zenbaki txikiena emanez. Aukera bat baino gehiago dagoenean, ordena alfabetikoaren arabera erabakitzen da.\nBi ordezkatzaile daudenean, hauen kokapena bentzenoan hiru aurrizki hauen bidez azaltzen da: \"o-\" (orto), \"m-\" (meta) eta \"p-\" (para).\nGoiko irudian kokapen desberdinak dituzten bi metil talde dituzten bentzenoak ageri dira. Lehenak bi ordezkatzaileak elkarren ondoan ditu, hau da, 1 eta 2 karbonoetan eta 1,2-dimetilbentzenoa edota orto-dimetilbentzenoa esaten zaio. Bigarrenak, ordezkatzaileak karbono bateko tartearekin bananduta ditu, 1,3-dimetilbentzenoa edo meta-dimetilbentzenoa da. Eta azkena, ordezkatzaileak aldenduen dituena da, 1,4-dimetilbentzenoa edo para-dimetilbentzenoa.\nBentzenoa ordezkatzaile gisa agertzen denean beste molekula batean, fenil izena hartzen du.\nMota honetako eraztun edo ziklo bat baino gehiago konbinatzean, hidrokarburo aromatiko poliziklikoez mintzatzen gara (naftalenoa, antrazenoa, tetrazenoa, fenantrenoa...).\nDeribatu halogenatuak.\nHalogenoak (Br, F, Cl eta I) dituzten konposatu organikoak dira.\nKate nagusia alkano bat bada, haloalkano moduan izendatzen dira, hau da, lehenengo halogenoaren izena eta ondoren alkanoarena. Alkeno, alkino eta hidrokarburo ziklikoen kasuan ere berdin egiten da.\nHalogenoen posizioa adierazteko, kate nagusiaren karbonoak mutur batetik bestera zenbatzen dira ordezkatzaileak dituzten karbonoei ahalik eta zenbaki baxuena emanez. Aukera bat baino gehiago daudenean, ordena alfabetikoaren irizpidea aplikatzen da. Halogenoak alkil taldeen pare kontsideratzen dira.\nHaloalkeno edo haloalkinoen kasuan, lotura bikoitz eta hirukoitzek lehentasuna dute zenbatzerako garaian.\nOndoko irudian bi adibide daude. Lehen konposatuak karbono bat eta hiru kloro atomo ditu eta beraz, bere izena triklorometanoa da (kloroformo bazala ere ezaguna). Bigarrenak, bi karbono ditu eta halogeno ordezkatzaile desberdinak hauetan, zehatzagoak izateko hiru fluor batean eta bromo eta kloro bat bestean. Molekularen izena 2-bromo-2-kloro-1,1,1-trifluoroetanoa da.\nMolekula batean hidrogeno guztiak halogenoz ordezkatuta badaude, ondoko aurrizkiak erabili daitezke: \"perfluoro-\", \"perkloro-\" edo \"periodo-\" hidrokarburoaren izenaren aurretik. Adibide honetan ikus dezakegu sei karbonoko konposatu bat non hidrogeno guztiak fluoroz ordezkatuak izan diren. Sei karbono dituenez alkanoak, perfluorohexanoa izango da bere izena.\nFuntzio taldeak.\nOrain konposatu organikoen nomenklatura konplikatzen joango da, funtzio taldearen arabera desberdina izango baita. Jada ez ditugu karbono eta hidrogenoak soilik izango. Oxigenoa, nitrogenoa, sufrea eta fosforoa ere azalduko zaizkigu.\nOinarrian azaldu bezala, funtzio taldea nagusia denean molekularen izenaren atzizkian agertuko da, baina bigarren mailakoa bada, hau da, lehentasuna duen beste funtzio talde batekin batera agertzen bada, aurrizkian adieraziko da.\nNomenklatura funtzio talde bakoitzaren arabera ikusiko dugu jarraian.\nAlkoholak.\nAlkoholak hidroxi (OH) funtzio taldea duten konposatu organikoak dira. Izendapena oinarrizko egitura osatzen duen alkanoari (alkeno edo alkinoa ere izan daiteke) amaierako \"-o\"ren ordez \"-ol\" atzizkia jartzean datza.\nOH taldearen posizioa adierazteko katearen karbonoak mutur batetik bestera zenbatzen dira, hidroxi taldeari ahalik eta zenbaki baxuena egokituz. Ordezkatzaile bat baino gehiago dituenean molekulak, posizioa adierazten duten zenbakien konbinazioa ahalik eta txikiena izan behar da. OH taldeak lehentasuna du alkeno, alkino, halogeno eta alkil taldeen aurrean.\nIzena osatzerako garaian kate karbonatuari dagokion erroa, ondoren hidroxi taldearen posizioa adierazten duen zenbakia eta azkenik, \"-ol\" atzizkia jartzen dira. Alkohol talde bat baino gehiago dagoenean, \"-diol\", \"-triol\"... Hala ere, alkohol batzuen kasuan izen arruntak erabiltzen dira.\nHona hemen funtzio talde gisa alkohola duten hiru adibide. Lehenak lotura bakunarekin elkartzen diren bi karbono eta OH talde bakarra ditu. Karbono katearen izena etano izango da eta alkohola duenez \"-ol\" atzizkia gehituko diogu, beraz, etanola deituko diogu. Hurrengoak hidroxi talde bakarra duen arren hiru karbono ditu eta alkoholaren posizioa adieraztea beharrezkoa gertatzen da, propan-1-ola. Azkenak bi karbono eta bi alkohol ditu eta bertan ere alkohol hauen posizioa adierazi behar dugu, etan-1,2-diola. Alkoholen posizioa adierazi ezean, ez baitugu jakingo biak karbono berean dauden hala bakoitza karbono batean.\nKateak adarkadurak baditu, kate nagusia OH taldea duen kate luzena izango da. Luzera berdineko kateen kasuan, albo kate gehien dituena izango da nagusia. OH talde bat baino gehiago daudenean, talde gehien dituena izango da nagusia nahiz eta ez izan luzeena. Eta OH talde kopuru berdineko bi kate edo gehiago badaude, nagusia luzeena izango da, luzera ere berdina badute aldiz, alkohol taldeei zenbaki konbinazio baxuena egokitzen zaiona izango da.\nHidroxi taldea funtzio talde nagusia ez denean, hau da, molekulan beste talde garrantzitsuago bat badago, alkohola ordezkatzaile moduan izendatzen da \"hidroxi-\" aurrizkia erabiliz. Alboko irudian ikusten dugunez, alkoholaz gain beste funtzio talde bat ere badu molekulak, azido karboxiliko bat hain zuzen ere. Azken honek alkoholaren aurrean lehentasuna du eta horregatik alkohola aurrizki moduan adierazten da. Aurrerago ikusiko dugu nola nomenklatzen diren azido karboxilikoak eta baita funtzio talde desberdinen lehentasunak ere beraiekiko.\nFenolak.\nFenolak OH taldea ziklo aromatikoari lotuta duten konposatu organikoak dira. Bentzenoaren deribatuak dira ugarienak eta bentzenol gisa izendatzen dira.\nOrdezkatzaile bat baino gehiago daudenean, posizioa adierazten duten zenbakien konbinazioa ahalik eta baxuena izan behar da. OH taldeak lehentasuna du halogeno eta alkilen aurrean.\nEterrak.\nR - O - R\u00b4 egitura orokorra duten konposatu organikoak dira eterrak, R eta R\u00b4 alkil erradikalak edo hidrokarburo zatiak izanik.\nEterrak izendatzeko hiru sistema daude:\nEgitura konplexuagoak izendatzeko erabiltzen da. Eter funtzioari baino gehiago, alkanoari edo hidrokarburoari ematen zaio lehentasuna. Oxigenoarekin loturiko egitura konplexuena duen R taldea hartzen da nagusitzat, eta gainontzeko R - O egitura ordezkatzaile gisa hartzen da, aurrizki moduan adieraziz.\nEter konplexuak aurreko bi metodoen bidez izendatzeko zailak direnean, hirugarren metodo hau erabili daiteke. Bereziki gomendagarria da polieter eta eter ziklikoen izendapenean. Hirugarren kasu honetan, eterra hidrokarburo baten deribatu bezala hartzen da, CH2 talde batzuk O atomoengatik ordezkatuak izan balira bezala. Ordezkapena gertatu den posizio hauek oxa- aurrizkiarekin adierazten dira.\nAlboko irudian agertzen diren hiru adibideak lehenengo bi sistemak erabiliz izendatuko ditugu, eterra molekularen funtzio talde nagusia delako hiru kasuetan.\nBi molekula hauetan hirugarren sistema erabiltzen da. Ezkerrekoa oxaziklopropanoa da. Hau ziklopropano arrunt bat bezala izendatzen da, bertan karbono bat oxigeno batekin ordezkatua izan delarik. Ez da beharrezkoa oxigenoaren posizioa adieraztea. Eskuinekoa aldiz, 1,2,4-trioxanoa da. Kasu honetan ez da molekula zikliko bat bezala izendatzen. Hiru karbono eta hiru oxigeno ditu eta azken hauen posizioa adierazi behar da.\nAminak.\nAminak amino (NH2, NHR edo NRR\u00b4) funtzio taldea duten konposatu organikoak dira.\nAminak izendatzeko ere hiru sistema daude:\nKate nagusia aukeratu eta zenbatzeko, alkoholen kasuan erabiltzen diren irizpide berdinak aplikatzen dira. Kateko karbonoak mutur batetik zenbatzen hasi, aminari ahalik eta zenbaki txikiena egokituz. Ordezkatzaile bat baino gehiago dagoenean, zenbakien konbinazioa ahalik eta baxuena izan behar da. Amino taldeak lehentasuna du alkeno, alkino, halogeno eta alkil taldeen aurrean.\nAmino sekundario eta tertziarioak (RR\u00b4 - NH edo RR\u00b4R\u00b4\u00b4 - N) amina primario (RNH2) baten N-deribatu gisa izendatzen dira. Oinarrizko amina primario hori aukeratzeko, R kate nagusia zein den hartu behar da kontuan eta gainontzeko R taldeak \"N-alkil\" erradikal bezala izendatzen dira aurrizki moduan.\nOndoko irudian hainbat amina agertzen dira. Lehen lerroan amina primarioak dituzten molekulak daude eta bigarrenean, amina sekundario eta tertziario bana daude. Hauen izendapenak lehen bi sistemekin ikusiko ditugu eterren kasuan bezala.\nAmina primarioen izendapena oso erraza da, lehen sistema erabiliz alkanoaren izena eta \"-amina\" atzizkia erabiliko ditugu eta bigarrenean, alkanoa alkil moduan izendatu eta ondoren \"-amina\" jarriz.\nAdibide hau poliamina zikliko baten izendapena nola egiten den ikusteko da. Lehen aipatu bezala hirugarren sistema erabiliko dugu, hau da, karbonoak nitrogenoaren ordez ordezkatuak izan balira bezala izendatuko dugu molekula.\nSei karbono eta hiru nitrogenoz osatuta dago konposatu zikliko hau. Nitrogenoei ahalik eta zenbaki baxuena emanez kokatuko ditugu molekulan eta honela, bere izena 1,4,7-triazaziklononanoa izango da.\nZetonak.\nZetonak karbonilo talde bat (CO) bi karbonori lotuta duten konposatu organikoak dira. Beren formula orokorra R - CO - R\u00b4 da, R eta R\u00b4 alkil taldeak izanik. Zetona batzuen kasuan hala ere, izen arruntak erabiltzen dira, hala nola, azetona, azetofenona, bentzofenona...\nZetonak izendatzeko bi sistema erabil daitezke:\nAlboko irudian bi molekula daude. Lehenengoa bi sistemak erabiliz izenda daiteke, nahiz eta normalean izen arruntarekin izendatzen den, hau da, azetona bezala. IUPAC-ek gomendatutakoaren arabera bere izenak propan-2-ona edo dimetil zetona (bi ordezkatzaileak metil taldeak direlako) izango lirateke.\nBigarren molekulan zetona bat izateaz gain, aldehido bat ere badugu eta azken hau gainera, funtzio talde nagusia izango da zetonaren aurrean. Beraz, zetona adierazteko \"oxo-\" aurrizkia erabili beharko dugu eta aldehidoa \"-al\" atzizkiarekin adieraziko da hurrengo puntuan ikusiko dugun bezala. Bere izena 3-oxohexanala da.\nAldehidoak.\nAldehidoak karbonilo taldea (CO) hidrogeno eta karbono bati lotuta duten konposatu organikoak dira. Karbono hori alkil bat izango da eta beraz, aldehidoen formula R - CHO izango da.\nAlkoholen moduan izendatuko dira aldehidoak, baina \"-ol\" bukaeraren ordez \"-al\" bukaerarekin. Karboniloa beti katearen muturrean aurkituko denez, ez da beharrezkoa bere posizioa adieraztea. Dena den, aldehido batzuk izen arrunten bidez izendatzen dira, esaterako formaldehidoa edo azetaldehidoa.\nKate nagusia aukeratzerako orduan, alkoholen kasuan erabilitako irizpide berdinak aplikatzen dira. Katearen karbonoak aldehidoa aurkitzen den muturretik hasten dira zenbatzen, katean egon daitezkeen lotura anizkoitz eta ordezkatzaileei ahalik eta zenbaki txikiena emanez. Aldehido taldeak gainera, lehentasuna izango du zetona, alkohol, alkeno, alkino, halogeno eta alkil taldeen aurrean.\nKate berean bi aldehido talde baino gehiago badaude edo aldehidoa ziklo baten barne aurkitzen bada, \"-karbaldehido\" atzizkia erabiltzen da. Aldehidoa talde nagusia ez denean berriz, ordezkatzaile moduan izendatzen da \"formil-\" aurrizkia erabiliz. Kasu hauetan aldehidoaren karbonoa egitura nagusiaren barnean ez balego bezala onartzen da.\nHiru molekula izendatuko ditugu arau hauek nola aplikatzen diren ikusteko.\nAzido karboxilikoak.\nKarboxilo taldea (COOH) duten konposatuak dira azido karboxilikoak. Azidoak aldehidoak bezala izendatzen dira baina \"-al\" atzizkiaren ordez \"-oiko\" erabiltzen da eta izenaren aurretik \"azido\" hitza jarriz. COOH taldea beti katearen muturrean egongo da eta beraz, ez da posizioaren berri eman behar. Azido batzuk halaber, izen arruntak izango dituzte (azido formiko, azido azetiko, azido maloniko, azido sukziniko...).\nKate nagusia aukeratu eta zenbatzeko, beti bezala karboxilo talde gehien dituen kate luzeena hartu eta zenbaketa karboxiloa dagoen muturretik hasten da. Katean lotura anizkoitz bat edo garrantzi baxuagoko beste funtzio talde bat badago, kate nagusia karboxilo taldea eta lotura anizkoitza edo beste funtzio taldea barne dituena izango da nahiz eta ez izan luzeena.\nKate berean bi karboxilo daudenean, biak hartu behar ditu barne kate nagusiak nahiz eta ez izan luzeena eta zenbaketa egiterako orduan katean egon daitezkeen ordezkatzaileei ahalik eta zenbaki baxuena doitzea kontuan izan behar da. Azido taldeak lehentasuna du aldehido, zetona, alkohol, alkeno, alkino, halogeno eta alkil taldeen aurrean.\nKate berean bi azido talde baino gehiago badaude edo karboxilo taldea ziklo bati lotuta badago, \"-karboxiliko\" atzizkia erabiltzen da. Kasu hauetan karboxilo taldeko karbonoak ez dira egitura nagusiaren parte gisa hartzen. Azido taldea funtzio talde nagusia ez denean, hots, beste talde garrantzitsuago bat dagoenezn, ordezkatzaile moduan hartzen da \"karboxi-\" aurrizkiarekin adieraziz.\nAzil haluroak.\nAzil haluroak azido karboxilikoen deribatuak dira. Karboxiloak alkoholaren ordez halogenoa izango du. Izendatzeko, \"-oiko\" atzizkiaren ordez \"-oil\" erabiltzen da eta ondoren \"haluroa\" izendatzen da, hau da, alkanokarbonil haluroak dira.\nAzil haluroa talde nagusia ez denean, ordezkatzaile moduan izendatzen da \"halokarbonil-\" aurrizkiarekin.\nAnhidridoak.\nAnhidridoak ere azido karboxilikoen deribatuak dira. Bi azido karboxilikoren kondentsazioaren ondorio dira eta beren egitura orokorra R - CO - O - CO - R\u00b4 da. R eta R\u00b4 taldeak berdinak badira, molekula simetrikoa izango da. Azido karboxilikoak bezala izendatzen dira baina aurretik \"azido\" hitzaren ordez \"anhidrido\" jarrita. Asimetrikoa denean \"anhidrido\" hitza jarri, eta ondoren bi alkil taldeak izendatu ordena alfabetikoan bata bestearen atzetik hutsune bat utziz eta \"-oiko\" atzizkiarekin.\nEsterrak.\nEsterrak ere azido karboxilikoen deribatuak dira. Hauek azidoaren OH taldearen ordez OR\u00b4 taldea dute. Esterrak izendatzeko, oxigenoarekin loturiko R taldea alkil erradikal moduan aipatzen da eta ondoren, jatorrizko azido karboxilikoaren \"-oiko\" bukaera \"-oato\" atzizkiarekin ordezkatzen da. Beraz, alkil alkanoato moduan izendatzen dira.\nOndoko irudian hiru ester sinple ageri dira.\nKonposatu honetan R taldea hiru karbonotakoa izateaz gain, oxigenoari lotutako katearen karbonoaren posizioa adierazi behar da. izan ere, esterraren oxigenoa butil erradikalaren bigarren karbonoari lotuta dago. Horregatik, bere izena but-2-il propanoatoa da.\nEsterra funtzio talde nagusia ez denean, ordezkatzaile moduan izendatzen da \"alkoxikarbonil-\" edo \"aziloxi-\" aurrizkien bidez. Bere formula R - CO - OR\u00b4 dela kontuan izanik, funtzio talde nagusia R taldean badago esterra alkoxikarbonil- moduan izendatuko da eta R\u00b4 zatian badago berriz, aziloxi- moduan.\nEster ziklikoak berriz laktona izena hartzen dute. Laktona hauek izendatzeko zikloaren parte diren oxigenoa eta karboniloaren karbonoa kontuan hartu gabe, gainerako karbonoen arabera egiten dira. Horrela, karbono bakarra dagoenean, \u03b1 izango da, bi daudenean \u03b2, hiru \u03b3, lau \u03b4... eta ondoren -laktona atzizkia jartzen da. Beraz, \u03b1-laktona, \u03b2-laktona, \u03b3-laktona eta \u03b4-laktona lirateke ondoko konposatu ziklikoak.\nAmidak.\nAzido karboxilikoaren deribatuak dira amidak, azidoaren OH taldearen ordez, nitrogenoa dutenak. Nitrogeno honek halaber, beste bi ordezkatzaile izan ditzake. Biak hidrogenoak direnean amida primarioa edo ordezkatu gabea dela esaten da, bata bakarrik bada hidrogenoa amida sekundarioa edo N-monordezkatua da eta bietako inor ez bada hidrogenoa amida tertziarioa edo N,N-diordezkatua.\nAmidak izendatzeko azidoaren \"-oiko\" bukaeraren orde \"-amida\" atzizkia jartzen da. Konposatu zikliko batean agertzen denean amida, \"-karboxamida\" atzizkia erabiltzen da.\nOndoko irudian bi molekula agertzen dira.\nNitrogenoak ordezkatzaileak dituenean, berari loturiko taldeak izendatzen dira lehendabizi alkil erradikal moduan eta jarraian egitura nagusia \"-amida\" atzizkiarekin hutsunerik utzi gabe.\nAmida funtzio talde nagusia ez denean \"karbamoil-\" edo \"azilamino-\" aurrizkiak erabiltzen dira amida ordezkatzaile moduan izendatzeko. Bere formula R - CO - NR\u00b4R\u00b4\u00b4 izanik, funtzio talde nagusia R zatian badago \"karbamoil-\" erabiltzen da eta bestela, \"amido-\", \"karboxamido-\" edo \"azilamino-\" aurrizkiak erabil daitezke.\nAmida ziklikoak laktama izena hartzen dute eta ester ziklikoak bezala izendatzen dira.\nNitriloak.\nNitriloak R - C \u2261 N egitura orokorra duten konposatu organikoak dira. Alkanonitrilo bezala izendatzen dira, hots, oinarrizko hidrokarburaren izenari \"-nitrilo\" atzizkia gehituz.\nKate nagusia aukeratu eta karbonoen zenbaketa egiteko aldehidoen kasuan bezala egiten da, hau da, nitriloa beti katearen muturrean aurkituko denez bertatik hasi beharko da zenbatzen. Gainera, katean egon daitezkeen lotura anizkoitz eta ordezkatzaileei ahalik eta zenbaki baxuena eman behar zaie.\nMolekula berean bi nitrilo talde baino gehiago badaude edo nitriloa ziklo batean aurkitzen bada, \"-karbonitrilo\" atzizkia erabiltzen da.\nNitriloa funtzio talde nagusia ez denean \"ziano-\" aurrizkiaren bidez ordezkatzaile gisa izendatzen da.\nFuntzio taldeen lehentasuna.\nMolekula batean funtzio talde bat baino gehiago daudenean, orain artean aipatutako arauak jarraituz egiten da izendapena baina aurretik funtzio talde nagusia zein den aukeratu behar da.\nHorrela, kate nagusia eta zenbaketa egokiak zehazten dira eta beste talde guztiak ordezkatzaile bezala hartzen dira. Beraz, funtzio talde nagusia atzizki moduan adieraziko da eta gainerako funtzio talde eta ordekatzaileak aurrizki moduan jarriko dira. Salbuespena lotura anizkoitzak lirateke, hauek beti atzizki moduan adierazten direlako.\nAurretik aipatu bezala, aurrizki moduan adierazten diren taldeak ordena alfabetikoa jarraituz izendatzen dira, baina talde hori behin baino gehiagotan agertzen denean erabiltzen diren di-, tri-, tetra-... aurrizkiak kontuan hartu gabe.\nJarraian datorren taulan funtzio talde hauen lehentasun ordena ageri da."}
{"id": "116952", "revid": "119347", "url": "https://eu.wikipedia.org/wiki?curid=116952", "title": "Ma\u00f1astegizar baserria", "text": "Ma\u00f1astegizar (edo Ma\u00f1astegi Zahar) Mutiloako baserria da, Ergoena auzoan kokatua eta jatorriz XVI. mendekoa. Garai horretako zurezko egitura zati handi bat gordetzen du.\n2007ko maiatzaren 15ean, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nEzaugarriak.\nOinplano laukizuzena duen familia bakarreko baserria, hego-ekialdera jotzen duen fatxadarekin elkarzut dagoen gailurra duena. Bi isurkiko artisau erako hodi-teiladun estalkia du. Harlangaitzez egindako perimetro-pareta du, harlanduzko eskantzuduna. Solairu bakarra, ganbara eta sotoa ditu. Hego-ekialdean, ate-aurreen parean, ogi-labe moduan erabilitako eranskin bat du, bi isurkikoa. Mendebaldeko ertzaren ondoan, exentua baita ere, garaje gisa erabiltzen den hormigoizko eranskin itsusgarri bat dago.\nFatxadak.\nFatxada nagusiak ate handi bat du iparraldetik, bertatik sotora pasatzeko. Sotoaren gainean, behe-solairuan beraz, balkoi kareldun bat dago. Sarrera nagusia fatxada honetan dago, baina bertatik hegoaldera. Atalburu moduan habe-sektore bat erabili da. Sarrera orri bakarreko atea da, zeinak goi-eskuinaldeko ertzean behatxulo txiki bat duen. Lehenengo solairuak ganbarara jotzen duten baoak ditu. Horma-pikoa zati batean itxita dago oholtzaren bidez. Ipar ekialdeko fatxada garaia da, lurraren desnibelak horretaratuta, eta sotoa argitzen duten bi gezi-leiho ditu. Behe-solairuan bi balkoi kareldun ditu, lehengo harlanduzko bi leiho zaharren ordezko. Hirugarren leihoa itsututa dago. Ganbara alde honetatik itxita dago oholtzaren bidez. Ipar-mendebaldeko fatxadak leiho txiki bat du behe-solairuan, eta bi gezi-leiho txiki ganbararen parean. Azkenik, Hego-mendebaldeko fatxadak (oso behean gelditzen da lurraren desnibelaren ondorioz) teilape-eranskin bat du alderik alde, teilatuaren luzakin batek estalia. Bertatik ganbarara igaro daiteke zuzenean, zurubi baten bitartez. Estalki nagusitik irteten den teilatutxo batek babesten du sarbidea. Lehenengo solairuaren parean, teilapearen azpian, karrerapea dago, gurdiak eta nekazaritza-tresnak gordetzeko tokia alegia.\nBarnealdea.\nEraikinak ganbarako solairurainoko barne karga-hormak ditu. Horma horiek honela daude banatuta: fatxada nagusitik sartu eta lehenengo hormartean fatxadarekiko paraleloki, karga-horma bat dago. Horien arteko tartean sarrera dago. Sarreratik eskuinaldean sukaldea dago, eta sukaldea bereizteko eraikinaren ipar-ekialdea hartzen duten geletatik beste karga-horma bat dago perpendikularki. Gainerakoan, erdialdean beste karga-horma batek ukuilua bitan zatitzen du. Ganbarak atal bakarreko zazpi zutabe-ardatz ditu, erregularki jarriak, zeinetarik bi baserriak lehendik zuen dolare gotiko baten zutabe bi diren. Zutabe-ardatz horiek habeak eta besoak lotzen dituzte (enara-buztan eran), bai eta petralak eta gapirioak ere, baserriaren egitura osatuz. Fatxada nagusiko horma-pikoa itxita dago oholtza mihiztatu bidez."}
{"id": "116954", "revid": "119347", "url": "https://eu.wikipedia.org/wiki?curid=116954", "title": "Murgiaran baserria", "text": "Murgiaran Mutiloako baserria da, jatorriz XVI. mendekoa, baina XVII. mendearen lehenengo erdialdean berregina.\n2008ko ekainaren 26ean, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nEzaugarriak.\nOinplano laukizuzena duen familia bakarreko baserria da, hego-ekialdera jotzen duen fatxadarekin elkarzut dagoen gailurra duena. Bi isurkiko artisau erako hodi-teiladun estalkia du eta harlangaitzez egindako horma perimetralak. Bi solairu eta ganbara bat ditu.\nHego-ekialdeko txokoan, eranskin baten barruan, dolare zahar bat dago.\nFatxadak.\nHego-ekialdeko fatxada nagusia zarpiatua eta kareztatua dago. Lurraren desnibela dela eta, fatxada hau oso laburra da. Lehenengo solairuan leiho-baoren bat du, eta lau balkoi karelduneko lerro bat. Alde honetatik baserriko ganbarara pasatzen da zuzenean, hormigoizko zubi batetik aurrena eta, gero, zurezko portale batetik. Ganbara parean, beste hiru leiho-zulo daude. Ipar-ekialdeko eta hego-mendebaldeko fatxadek, zati batean, landugabeko itxitura-oholtzak dituzte lehenengo solairuaren eta ganbararen parean. Bi fatxada hauek lehenago deskribaturikoa bezalatsukoak dira. Ipar-mendebaldeko fatxadak harlangaitzezko horma-atalak ditu bistan, eta beste hiru leiho-zulo eta gezi-leihoren bat ditu. Teilatupe erantsi batek fatxadako paramentuak estaltzen ditu zati batean.\nBarnealdea.\nEraikinaren egitura atal bakarreko zortzi zutabetan oinarritzen da, non enara-buztan eran loturiko habeak eta besoak lotzen diren. Zutabeetako bat berrerabilitako dolare gotikoko zutabe bat da. Ganbarako oholtza mihiztatutako itxitura-atal batzuek, gailurraren azpian, bitan banatzen dute ganbara hau. Jatorrizko bi eskaileraren bidez igotzen da ganbarara. Petral, gapirio eta latek teilatuari eusten dion egitura osatzen dute."}
{"id": "116955", "revid": "201", "url": "https://eu.wikipedia.org/wiki?curid=116955", "title": "Zohazti", "text": "Zohazti Aiziritze-Gamue-Zohazti udalerriko herriska bat da, Nafarroa Behereko Amikuze eskualdean. 1842 arte aparteko udalerria osatu zuen.\nHerritarrei \"zohaztiar\" deitzen zaie. Izena etimologikoki \"zuhaitz\" hitzetik datorrela pentsatu ohi da (zuhaizti), baita \"Arboti\" toponimoarekin bikotea osatzen duela ere; ikus Arboti. Donibane Garazi herrialdeburura 34\u00a0km daude.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Biduze-haraindi izenekoan kokatuta dago; izenak adierazten duen gisan Biduze ibaiaren ekialdean dagoen zonaldeari deitzen zitzaion horrela. Hauexek dira beste herri amikuztar mugakideak: iparraldean Gamue udalerrikidea eta Arboti; ekialdean Zohota; hegoaldea Arberatze eta Aiziritze udalburua; mendebaldean, Biduzez bete aldera, Amend\u00fczeko lurrak.\nOrografia.\nAltuera apaleko lurrak dira: herritik hegoaldera 104 mko muino bat dago eta herria bera 70 bat mra dago; punturik baxuena Biduzeren ertzean kokatzen da, 35 mra.\nErrepideak.\nD 29 departamendu mailako errepideak herriari dagozkion lurrak, ibaiaren ondokoak, zeharkatzen ditu, hego-ipar zentzuan Donapaleu eta Aiziritzetik Bastidaxarrera eta hortik Bearnoko hainbeste lekutara heltzeko. Herritik eta goialdeko baserri-auzoetatik errepide lokal batzuk besterik ez daude, Gamue edo Zohotara joateko; baita Donapaleutik Salbaterrara doan D 933 errepidearekin lotura egiteko ere, Zohotatik datorren Donejakue Bidearen adarrarekin bat egiten duen tokian hain zuzen.\nDesagertutako Donapaleu-Salbaterra trenbidea ere bertatik pasatzen zen.\nHistoria.\nLehen izen ezagunak: \"Suast\" (Iru\u00f1eko 1113ko idazki batean), \"Sancta Maria de Suhast\" (1160an); izena Zohaztiko \"Sala\" delakotik ei dator, \"sala\" hitzak okzitanieraz noble baten etxe edo jauregia esan nahi du. Elizaren ekialdean oraindik ere \"Salle\" izeneko exte bat dago.\nXohobigarat familiaren hilobian dagoen oroitarri batek II. Mundu Gerran suertatu ziren deportazioen lekukotasuna ematen du.\nUdalerri-aldaketak.\n1842 arte herri honek udalerri propioa izan zuen; urte horretan auzo-herri batekin fusionatu eta Gamue-Zohazti izenekoa osatu zuen, udalburua Gamueizan zelarik. 1972an Aiziritzekoarekin batu zuten; 1984 arte udalerri berriak \"Aiziritze\" izena baino ez zuen izan baina harrezkero, berriro hiru herrien ikusgarritasuna agerian uztearren, \"Aiziritze-Gamue-Zohazti\" du izena. Erlijio aldetik ere herriska hau ez da inoiz oso independiente izan eta Frantziako Iraultza baino lehen jadanik Gamuekoaren menpean ageri da.\nEgungo udalerriko armarrian herriari dagokiona beheko aldekoa da.\nEkonomia.\nGarai batean nekazaritza eta abeltzaintza tradizionalera ia erabat dedikatuta, azken hamarkadetan dibertsifikazio bat bizi izan du, gehienbat eskualdean (Lur Berri kooperatiba eta beste) sortu diren enpresen bidez."}
{"id": "116956", "revid": "15251", "url": "https://eu.wikipedia.org/wiki?curid=116956", "title": "Saturdi", "text": "Saturdi Gipuzkoako Goierri ekualdean dagoen Zaldibia udalerriko auzoa da. Baserri giroko auzoa, bertan Saturdiko baseliza kokatzen da."}
{"id": "116958", "revid": "1545", "url": "https://eu.wikipedia.org/wiki?curid=116958", "title": "Filipe VI.a Frantziakoa", "text": "Filipe VI.a Valoiskoa (; 1293 - Nogent-le-Roi, 1350eko abuztuaren 22a), ezizenez Zorionekoa () deitua, 1328-1350 bitartean Frantziako erregea izan zen, Valois dinastiako lehena.\nBiografia.\nKapeto leinukoa zen, Karlos Valoiskoaren semea, Filipe IV.a Frantziakoaren iloba eta Karlos IV.a Frantziakoaren lehengusu propioa. 1313an Joana Burgundiakoarekin ezkondu zen. 1328an, Karlos IV.a oinordekorik gabe hiltzean, erresumako baroiek, Filipe Evreuxkoa eta, batez ere, Eduardo III.a Ingalaterrakoa baztertuz, errege hautatu zuten. Horrela Valois leinuko lehendabiziko errege bihurtu zen. Filipe Evreuxkoaren emazte zen Joanari Nafarroako Erresumaren jabetza onartu zion.\nEduardo III.a Ingalaterrakoak omena eskaini zion Gaskoniako eta Guienako bere lurrengatik, baina Filipek Guienan egin zituen lapurretengatik eta bere etsai eskoziarrei eskaintzen zien laguntzagatik minduta, Frantziako erregetza beretzat eskatu zuen Eduardok. Horrela hasi zen Ehun Urteko Gerra. Eduardo III.ak, Luis IV.a Bavariakoarekin eta bereziki Flandesekin bat eginik, Ecluseko garaipena lortu zuen 1340an, eta Frantzian sartu zen. 1346an, Cr\u00e9cyn garaitu zutelarik, Filipe VI.ak gerra etena egin zuen Calais hartu ondoren (1347). Gerraz gainera, gosete handiak, ekonomia krisi larriak eta batez ere izurri beltzak (1348) jo zuten Frantzia haren garaian.\nEzkontzak eta seme-alabak.\n1313an Joana Hankamotzarekin ezkondu zen. Hau izan zen, historialari askoren ustez, benetako agintaria. Zazpi seme-alaba izan zituen:\n1350ean Zuria Nafarroakoarekin ezkondu eta alaba bakarra izan zuten: Joana (1351\u20131371), Joanes I.a Aragoikoarekin ezkontzeko bidaian hil zena."}
{"id": "116959", "revid": "1545", "url": "https://eu.wikipedia.org/wiki?curid=116959", "title": "Filipe Valoisekoa", "text": ""}
{"id": "116960", "revid": "1545", "url": "https://eu.wikipedia.org/wiki?curid=116960", "title": "Frantziako Filipe VI.a", "text": ""}
{"id": "116961", "revid": "119347", "url": "https://eu.wikipedia.org/wiki?curid=116961", "title": "Salete baserria", "text": "Salete Ezkioko (Gipuzkoa) baserri gotikoa da, malda handiko mendi-hegal batean.\n2005eko abuztuaren 3ean, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nEzaugarriak.\nOinplano laukizuzena eta bi isurkiko zurezko estalkia ditu, fatxada nagusiarekin elkarzuta den gailur batekin. Bi solairu eta ganbara bereiz daitezke eta paretak harlangaitzezkoak dira, zarpiatuak. Fatxada nagusiaren (hego-ekialde orientazioa) lehen solairuan (zati bat) eta horma-pikoan oholtza bat ikus daiteke. Ateak eta leihoak ikus daitezke, modu irregularrean banatuta. Geroago egindako zati eratxiki bat dago fatxadaren alde batean. Hego-mendebaldeko fatxadan \u2014harlangaitzezkoa hau ere\u2014, bederatzi hutsune daude: ateak, balkoia eta leihoak, modu irregularrean banatuta. Lurraren desoreka dela eta, oso gutxi ikusten da ipar-ekialdeko fatxada. Alde horretatik sartzen da lastategira, portale bat zeharkatuz. Ipar-mendebaldeko fatxadan (harlanduzkoa) ez dago hutsunerik.\nBarrualdea.\nEraikinaren barrualdean hogei osoko zutabe daude, haritz-zurez egindakoak. Horietatik bost hego-ekialdeko fatxadako harlangaitzezko bilbaduren gainean daude. Dolare gotikoaren bi armazoiak osatzen dituzten lau dolareko zutabeak ere osoko zutabeak dira. Harrizko zapaten gainean daude zutabeak behe-solairuan. Ardatz horiek sei horma-artek osatzen dute ipar-ekialde eta hego-mendebalde noranzkoan, eta hiruk hego-ekialde eta ipar-mendebalde noranzkoan. Etxebizitzak betetzen du eraikinaren hego-mendebaldeko aldeko behe-solairua eta lehen solairua. Etxebizitzaren aldean harlangaitza eta adreilua erabili dira. Gainerakoan (ukuiluak, lastategia eta ganbara) haritz-zura erabili da.\nBarruko banaketari dagokionez, zenbait lekutan oholtza mihiztatua erabili da eta, beste zenbaitetan, burdinurtuzko forjaketa. Dolare gotikoaren azpila, sekzio handiko azpiko sunbilek eusten dutena, taula lodiek osatzen dute. Ganbararen zati bat itxita dago eta hurritz- zurarekin (gurutzatua) estalita, teilatupeko gapirioetaraino. Gapirio gehienak jatorrizko eraikinekoak dira eta horien gainean jarri da teilapeko oholtza. Teilapeko oholtza berria da neurri handi batean.\nIpar-ekialdeko, hego-ekialdeko eta ipar-mendebaldeko fatxadetan itsatsitako zatiak ez dira monumentuaren zati gisa ulertu."}
{"id": "116962", "revid": "1545", "url": "https://eu.wikipedia.org/wiki?curid=116962", "title": "Frantziako Philippe III.a", "text": ""}
{"id": "116963", "revid": "1545", "url": "https://eu.wikipedia.org/wiki?curid=116963", "title": "Frantziako Philippe VI.a", "text": ""}
{"id": "116964", "revid": "1545", "url": "https://eu.wikipedia.org/wiki?curid=116964", "title": "Philippe VI.a Frantziakoa", "text": ""}
{"id": "116965", "revid": "1545", "url": "https://eu.wikipedia.org/wiki?curid=116965", "title": "Frantziako Charles V.a", "text": ""}
{"id": "116966", "revid": "6327", "url": "https://eu.wikipedia.org/wiki?curid=116966", "title": "Arrosen Gerra", "text": ""}
{"id": "116967", "revid": "336", "url": "https://eu.wikipedia.org/wiki?curid=116967", "title": "Joan II.a Frantziakoa", "text": "Joan II.a Frantziakoa (Le Mans, 1319ko apirilaren 16a - Londres, 1364ko apirilaren 8a), izengoitiz Joan Onbera (), Frantziako erregea izan zen 1350-1364 bitartean.\nBiografia.\nFilipe VI.a Frantziakoa eta Joana Borgoinakoa izan zituen gurasoak. 1350ean, 31 urte zituela, Frantziako errege bilakatu zen. Izurri Beltzak, Ehun Urteetako Gerrak eta \"Jacquerie\" izeneko matxinadak markatu zuten haren agintaldia.\nEtsai handienak Eduardo III.a Ingalaterrakoa eta Karlos II.a Nafarroakoa izan zituen. Itun eskaintza gisa, 1352an alaba Joana Karlosekin ezkondu zuen, baina agindutako ezkonsaria eman ez zionez, liskarrak jarraitu zuen. 1355eko irailaren 10ean, Nafarroako eta Frantziako erregeek Valognesko hitzarmena sinatu bazuten ere, 1356ko apirilaren 16an, Rouenen, Joanek Karlos II.a preso hartu eta espetxeratu zuen.\n1356ko irailean, Ehun Urteetako Gerraren baitako Poitiersko guduan, Frantziako armada sarraskitua izan zen; ingelesek Joan II.a eta haren seme Filipe harrapatu eta Ingalaterrara eraman zituzten. 1360ko urrian, Joan aske utzi zuten, ordaindu beharreko bahisaria bildu ahal izateko; berme modura, Luis semea bahiturik gelditu zen Calaisen. 1363an Luisek ihes egitea lortu zuen; Joan, bere burua ohoregabetua ikusirik, Londresera itzuli zen. Bertan hil zen, 1364ko apirilaren 8an.\nEzkontza eta seme-alabak.\n1332an Joanes I.a Bohemiakoaren alaba Bonarekin ezkondu eta bederatzi seme-alaba izan zituzten:\n1350an Joana I.a Auverniakoarekin ezkondu eta alaba bi izan zituzten:"}
{"id": "116970", "revid": "6327", "url": "https://eu.wikipedia.org/wiki?curid=116970", "title": "Frantziako Joanes II.a", "text": ""}
{"id": "116978", "revid": "336", "url": "https://eu.wikipedia.org/wiki?curid=116978", "title": "Karlos V.a Frantziakoa", "text": "Karlos V.a Frantziakoa (Vincenneseko gaztelua, 1338ko urtarrilaren 21a - Beaut\u00e9-sur-Marne, Vincennes, 1380ko irailaren 16a), Jakituna ezizenaz ezaguna, 1364-1380 bitartean Frantziako erregea izan zen. Bere erreinaldiak Ehun Urteko Gerraren lehenbiziko zatiaren amaiera markatu zuen, eta Frantziak lurralde asko berreskuratu zituen. Karlos II.a Nafarroakoa izan zuen barneko arerio nagusia.\nBiografia.\nJoan II.a Frantziakoa eta Bona Luxenburgokoa izan zituen gurasoak. Aita preso zen bitartean, erregeorde izan zen, \u00c9tienne Marcelen matxinada eta laborariena menderatu zituen eta Bretignyko hitzarmena sinatu zuen Ingalaterrarekin. Errege koroaturik, Karlos II.a Nafarroakoaren kontrako gerra amaitu zuen, Ingalaterrari Frantzian zituen ia lurralde guztiak kendu zizkion (Calais eta Bordele ingurua salbu), eta Bretainiako duketzarako gerra bukatu zuen.\nLetren eta arteen babesle izan zen. Erregeren liburutegia sortu zuen, bere eskuizkribu bildumarekin, eta Louvre berriro eraiki zuen.\nEzkontza eta seme-alabak.\n1350ean Joana Borboikoarekin ezkondu eta bederatzi seme-alaba izan zituzten:"}
{"id": "116980", "revid": "1545", "url": "https://eu.wikipedia.org/wiki?curid=116980", "title": "Frantziako Karlos V.a", "text": ""}
{"id": "116981", "revid": "119347", "url": "https://eu.wikipedia.org/wiki?curid=116981", "title": "Sorarrain baserria", "text": "Sorarrain Larraulgo (Gipuzkoa) baserri bat da, Erdi Aroan sortua segur aski. Aldapa handiko hegal batean dago, Usarrabi amildegiaren gainean, Sorarrain izeneko auzoan. Atzeko hiru hormarteak XVI. mendeko baserri batetik berrerabilitakoak dira. XVIII. mendearen hasieran erabat berregin eta zabaldu zuten, gaur egungo itxura hartu arte.\n2007ko martxoaren 16ean, Eusko Jaurlaritzak kultura ondasun izendatu zuen, \"monumentu\" sailkapenarekin.\nEzaugarriak.\nFamilia bakarreko baserria da, 20x20 m oin karratukoa, soto eta ganbararekin, aldapa handiko hegal batean. Hodi-teilako bi isurkiko teilatua, hego-ekialdera begira dagoen fatxada nagusiarekin elkarzut den gailurra duela.\nKanpoaldea.\nFatxada nagusia atal bakarreko lau zutaberen gainean doa, petral luzez eta besodun indargarriz lotuta. Baditu tartetan bilbadurak ere, gehienak bertikalean. Lehen solairuko forjatuaren parean soliben muturrak ageri dira. Bao guztiak harlangaitz zarpiatu eta zuriz margotuz beteta daude. Konposizioa simetrikoa da, eta bi leiho-lerro ditu, lehen solairuaren eta ganbararen parean. Ganbarako leihoen gainean dago horma pikoa, oholtzaz itxia.\nFatxadaren ertzetan hareharri landuko bi eskantzu daude. Lehen solairuko forjatuaren parean dagoen zementuzko terraza atxiki batek fatxadaren zati bat betetzen du. Gaur egun, eraikinaren sarrera ipar-ekialdean dago: etxean sartzeko ateburudun ate bat dago han, eta beste bat ate bat ukuilurako. Alde horretan arku bat dago, segur aski karpanela, gaur egun erabat itxia; arku hori garai batean orain sukaldea denaren parean zabaltzen zen. Hego-mendebaldeko fatxadan arku zorrotzeko formako sarrera bat dago, dobela luzeekin, eta arku karpaneleko beste sarrera bat, biak ere hareharri landukoak. Atzeko ipar-mendebaldeko fatxada behea da, lurraren malda dela-eta. Fatxada nagusia ez ezik, gainerako fatxadak ere zarpiaturik eta zuriz margoturik daude. Baserriko sotoa edo ataripea, lurraren malda aprobetxatuz eraikia, eraikinaren hego-ekialdean dago. Gaur egun zati batean itxita dagoen soto edo ataripe honek sarrerak zituen ipar-ekialde eta hego-mendebaldean, azken horretako sarrerak besterik ez du iraun.\nBarrualdea.\nEraikin honen armadura atal bakarreko bederatzi zutaberen gainean dago, harlanduzko zapaten gainean. Egitura simetrikoa da, eta zurezko aho-ziri eta kabilaz mihiztatutako habe, soliba eta beso handiz armatua. Egituraren ataletan erromatar zenbakiak ageri dira, zurgin-markaz eginak. Horren gainean dago teilatua, bere petral, gapirio eta latatu eta guzti."}
{"id": "116982", "revid": "1491", "url": "https://eu.wikipedia.org/wiki?curid=116982", "title": "Iturengo arotza", "text": "Iturengo arotza euskal abesti herrikoia eta euskaldunon artean ospetsua da. Bere jatorria Nafarroako Ituren herrian du eta Erramun Joakin izeneko bertako arotz baten \"akzioak\" kontatzen ditu. Euskal Herri osoan zeharo hedatua dago, gaur egun denon artean ezaguna delarik.\nEuskal musikari ugarik abesti herrikoi honen hainbat eta hainbat bertsio moldatu izan dituzte: Mikel Laboa, Oskorri\nHitzak.\nIturengo arotza, Erramun Joakin,&lt;/br&gt;\nhaserre omen zaude zeren dugun jakin&lt;/br&gt;\nsanturik ez laiteke fiatu zurekin,&lt;/br&gt;\nSan Kristobal urtu ta joareak egin.&lt;/br&gt;&lt;/br&gt;\nArotzak erran dio bere andreari:&lt;/br&gt;\n-Urtu behar dinagu, ekarran santu hori.&lt;/br&gt;\n-Gizona, hago isilik! Bekatu duk hori.&lt;/br&gt;\n-Ez zionagu erranen sekulan inori.&lt;/br&gt;&lt;/br&gt;\nArotzak erran dio bere andreari:&lt;/br&gt;\n-Begira zaion ongi joare multzoari&lt;/br&gt;\nsoinuan bilatu ta denak zeuden ongi,&lt;/br&gt;\nsalatu ez bagindu koinatak, Joana Mari...&lt;/br&gt;&lt;/br&gt;\nKobrezko santurikan inon bazarete,&lt;/br&gt;\negoten ahal zarete hemendik aparte,&lt;/br&gt;\nbertzenaz arotz horiek jakiten badute,&lt;/br&gt;\njoareak eiteko urtuko zaituzte.\"&lt;/br&gt;&lt;/br&gt;\nElizako serorak, ermitauak ere,&lt;/br&gt;\nbakoitza zeun tokitan egon zaitez erne,&lt;/br&gt;\nbestela arotz horiek jakiten badute,&lt;/br&gt;\nelizako santuak ihes joanen dire.&lt;/br&gt;&lt;/br&gt;"}
{"id": "116983", "revid": "336", "url": "https://eu.wikipedia.org/wiki?curid=116983", "title": "Ubillots baserria", "text": "Ubillots Leaburuko baserria da, herrigunetik mendebaldera, malda handiko kareharrizko harkaitz-muino batean.\n2006ko maiatzaren 24ean, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nEzaugarriak.\nOinplano karratua du, 12 x 12 m, bi isurkiko estalki zurezkoa, gailurra fatxada nagusiarekin elkarzut.\nBi solairu, ganbara eta sotoa ditu. Kokalekua oso aldatsua denez, hegoaldeko soto handiko hormak harlanduxkoz eta harlangaitzez eginak dira. Horien gainean bermatzen da zurezko egitura osoa, zuloak harlagaintzez zarpiatuak eta kanpotik kareztatuak dituena, eta ekialdeko fatxada nagusitik eta hegoaldeko fatxadatik bilbadurak ikusgai dituena. Iparraldeko fatxada ia ez da existitzen, desnibela dela-eta. Mendebaldeko fatxada estalia dago guztiz, hainbat tamaina eta garaitako eranskin eta estalpek zeharkatzen dutelako. Ekialdeko fatxadan, sotorako pasabidea ez ezik, zurezko bastidorea eta bi orriko atea dituen sarbide-baoa ere dago beheko solairuan. Fatxada honetan zortzi leihozulo ezberdin irekitzen dira, zurezko markodunak, bilbaduren arteko zuloak baliatuz. Hegoaldeko fatxada oso garaia da, desnibelaren kariaz. Sotoan zenbait bao ditu, eta beste sei leihozulo zurezko bilbaduren arteko zuloak baliatuz.\nMendebaldeko fatxadako hiru eranskinak eta estalpeak ez dira monumentuan sartzen.\nBarrualdea.\nBarrualdetik, baserriari zurezko zortzi zutabe atal bakarrekok eusten diote; horietatik lau zutabe bikoitzak dira eta baserriko dolare gotikoa osatzen dute. Estalkiaren egiturak gailur bikoitza du. Bizitokia baserriaren hegoaldean dago: sukaldea behe-solairuan eta gelak lehenengo solairuan. Sukalde zaharra behe-solairuko hego-mendebaldean zegoen; beheko sua zuen erdialdean, baina desagertua dago."}
{"id": "116984", "revid": "336", "url": "https://eu.wikipedia.org/wiki?curid=116984", "title": "Valognesko ituna", "text": "Valognesko ituna 1355eko irailaren 10ean Karlos II.a Nafarroakoa eta Joanes II.a Frantziakoak sinatutako ituna izan zen. Helburua Eduardo III.a Ingalaterrakoaren aurka errege biak lotzea zuen Ehun Urteko Gerra jarraitzeko.\nAurrekariak.\nKarlos eta Joanesek lehen elkar borrokatu zuten Karlosek Frantziako tronua nahi zuelako.\n1354ko otsailaren 22an, Mantesko itunari esker, lehendabizikoz sinatu zuen bake-hitzarmena, Karlosek Karlos de la Cerda Frantziako kondestablea erail bazuen ere. Bakeak ez zuen luzaro iraun eta Karlosek Henrike Grosmontekoa lehendabiziko Lancasterreko dukea aliatu zuen. Hala ere, hurrengo urtean Valognesen berriro ituna sinatu. Tamalez, ez zuen lehendabizikoa baino gehiago iraun."}
{"id": "116985", "revid": "1545", "url": "https://eu.wikipedia.org/wiki?curid=116985", "title": "Valognes Hitzarmena", "text": ""}
{"id": "116986", "revid": "1491", "url": "https://eu.wikipedia.org/wiki?curid=116986", "title": "Boga boga", "text": "Boga boga marinelei buruzko abesti herrikoi eta ezaguna da. Jesus Guridi musika konposatzaile ospetsuak abesbatzarako bertsio bat egin zuen, Oskorrik ere bertsio bat prestatu izan du, geroago Delirum Tremens eta The Uski's taldeek ere bai.\nArraunean egiteko erritmo aproposa duenez aspaldian traineruetan erabiltzen zuten marinelek beren indar guztiak batera erabiltzeko. Abestiaren jatorria Ondarroa dela esan ohi da.\nHitzak.\nBoga boga,&lt;br&gt;mari\u00f1ela, mari\u00f1ela,&lt;br&gt;joan behar degu,&lt;br&gt;urrutira, urrutira,&lt;br&gt;bai Indietara, bai Indietara.&lt;br&gt;Ez det, ez det, ez det nik ikusiko&lt;br&gt;zure plai ederra, plai ederra&lt;br&gt;Agur, agur, agur Ondarroako&lt;br&gt;itsas, itsaso bazterra,&lt;br&gt;itsas, itsaso bazterra.&lt;br&gt;Mari\u00f1ela, mari\u00f1ela,&lt;br&gt;boga! mari\u00f1ela!&lt;br&gt;"}
{"id": "116988", "revid": "44278", "url": "https://eu.wikipedia.org/wiki?curid=116988", "title": "Arboti", "text": "Arboti Arboti-Zohota udalerriko herriburua da, Nafarroa Behereko Amikuze eskualdean. Herri honek, Zohota gabe, 1842 arte aparteko udalerria osatu zuen.\nHerritarrei \"arbotiar\" deitzen zaie. Donibane Garazi herrialdeburura 38\u00a0km daude.\nIzenaz.\nBada tontor eta oihan bat Arboti edo \"Arbuti\" izena daramana; Izarbe mendiaren mendebaldean dago, Zuberoa eta Bearnoren artean.\nBere auzo-herria den Zohaztirekin etimologia-zerikusia izan dezakeela adierazi dute arlo hori landu dutenek (Jean-Baptiste Orpustan, Patxi Salaberri...); atzizki bera (-ti) errepikatu eta bikotea osatuko lukete, oinarrian batak \"zuhaitz\" eta besteak latinari edo gaskoierari maileguz \"arb(or)e\" hartuta.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Biduze-haraindi izenekoan kokatuta dago; izenak adierazten duen gisan Biduze ibaiaren ekialdean dagoen zonaldeari deitzen zitzaion horrela. Herriaren mugak hauexek dira: iparraldean Nafarroa Behere eta Bearnoko lurrak hartzen dituen Lauhira (frantsesez \"Lauhire\") baso handia dago; mendebaldean Gamue, hurbilen daukan herria; hego-mendebaldean Zohazti eta hego-ekialdean Zohota udalerrikidea; hiru herri hauek amikuztarrak dira. Ekialdean Donejakue Bidearen adar bat Arboti eta Zohotaren artean pasatzen da; bide horrek mugarri oso inportante bat bisitatzen du, Pausassacekoa hain zuzen; hor garai bateko Nafarroako erresuma (Arboti), Zuberoa (Ozaraine) eta Bearno (Autile, okzitanieraz \"Autivi\u00e8la\") biltzen ziren.\nOrografia.\nAltuera apaleko lurrak dira baina etengabeko gorabeherak daude. Herriaren iparraldean (162 m Ilharrerekiko mugan) nahiz ekialdean (Urkamendi 176 m) muino ugari dago. Herria bera 100etik pasatzen da.\nMendixken artean Biduzeren ibaiadarrak diren erreka batzuk pasatzen dira, aipagarriena Xuhukoa (okzitanieraz \"Lauhirassa\").\nDemografia.\nBerezko udalerri gisa ageri den erroldei dagokienez, 1793koan 390 biztanle zituen eta desagertu baino lehenagoko 1841ekoan 317. INSEEren datuak dira; fusioaren osteko udalerriaren datuak jakiteko, ikus Arboti-Zohota.\nErrepideak.\nD 134 departamendu mailako errepidea Lauhiran abiatu, herritik pasa eta Zohotarekin lotzen du, hortik Donapaleutik Salbaterrara doan D 933rekin lotura egiteko.\nDesagertutako Donapaleu-Salbaterra trenbidea ere bertatik pasatzen zen eta herri honetan bere izena ematen zaion lubaki ikusgarria sortzen du.\nHistoria.\nFrantziako Iraultzaren garaian herriko apaiza zen Irigoien-Joanthok bertatik alde egin zuen, apaizgoaren zin egite zibila egiteari uko egin ostean.\nUdalerri-aldaketak.\n1842 arte herri honek udalerri propioa izan zuen. Urte horretan Zohotarekin fusionatu zen; harrezkero Arboti-Zohotako udalburua da.\nEkonomia.\nNekazaritza, abeltzaintza eta erlezaintza izan dira herritar gehienen lanbideak."}
{"id": "116991", "revid": "336", "url": "https://eu.wikipedia.org/wiki?curid=116991", "title": "Mantesko ituna", "text": "Mantesko ituna 1354ko otsailaren 22an Karlos II.a Nafarroakoak eta Joanes II.a Frantziakoak sinatutako ituna izan zen. Helburua Eduardo III.a Ingalaterrakoaren aurka errege biak lotzea zuen Ehun Urteko Gerra jarraitzeko.\nKarlosek Printze Beltza eta Lancasterreko dukea zen Henrike Grosmontekoa negoziatzen hasi eta gero, Joanes II.ak, Ingalaterraren aurkako bere aliantza finkatzeko, Robert le Coq bidali zuen Mantesera Nafarroako Erresumarekin bake ituna sinatzeko. Itunari esker, Karlosek Beaumont-le-Rogerreko konderria ez ezik emate gehiago ere lortu bazituen ere, ez zuen bake finkorik lortu. Karlosek Henrike Grosmontekoarekin aliantza sinatu zuen 1354an. Hori zela eta, berriro negoziatu eta Valognesko ituna sinatu zuten 1355ean."}
{"id": "116993", "revid": "105290", "url": "https://eu.wikipedia.org/wiki?curid=116993", "title": "Ikusi eta ikasi", "text": "Ikusi eta ikasi abestia Delirium Tremens mutrikuar taldeak sortutako abestia da. Bere garaian ETBko \"Ikus Ikas\" saileko sarrerako sintonia ere izan zen."}
{"id": "116994", "revid": "1545", "url": "https://eu.wikipedia.org/wiki?curid=116994", "title": "Mantesko Hitzarmena", "text": ""}
{"id": "116995", "revid": "119347", "url": "https://eu.wikipedia.org/wiki?curid=116995", "title": "Urrutume baserria", "text": "Urrutume Albizturreko (Gipuzkoa) baserri barrokoa da, Olateaga auzoan kokatua.\n2002ko ekainaren 3ean, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nEzaugarriak.\nEraikuntza trinkoa eta bakartua da, ez dauka atxikitako eraikinik, oinplano laukizuzena eta handia da, teilatua lau isurialde eta hiru solairu ditu: behekoa, lehena eta estalkipea. Arkudun ataripea dauka.\nFatxadak.\nMaldan gora jasoa da eta horregatik, neurri desberdineko fatxadak ditu alboetan. Baserria entokatutako harri-hormaz armatua dago eta fatxada nagusiaren eskantzu eta hutsarteetan kareharri griseko harlanduak ditu. Kareharrizko harlanduak inposta segidetan ere agertzen dira bai mendebaldeko eta hegoaldeko fatxadetan bai sarrerako arku bikoitzean ere. Badira adreiluzko bilbaduradun paramentuak ere, eta bilbadura hori osatzen duten eskuineko oinak eta besoak agerian izaten dira.\nFatxada nagusia mendebaldera begira dago eta egitura simetrikokoa da; hutsarteak hiru ardatzen arabera antolatuak daude eta beheko solairuan erdi-puntuko bi arku ditu. Arkuak erdiko ardatzarekiko simetrikoki daude. Erdiko ardatza bi arku bikien bidez behetik gora antolatua dago, hauetatik eskuinekoa, gaur egun, estalita dago. Bi arkuen elkargunearen gainean JHS anagrama daukan kartela dago. Goian, lehenengo solairuan, burdinazko karela duen erdiko balkoi-leihoa dago. Balkoiaren hutsarteak plakez egindako apaingarri arrunta du, eta goialdean 1690 urtea duen idazkia dauka. Estalkipearen buruan aitoren semeen armarri laurdendua den harri armatu barrokoa dago; armarriak bi gaztelu, giltza eta alderen aldeko otsoa dauka; armarriaren gainean aireztatzeko leiho txikia dago. Alboetako ardatzak berdinak dira, eta beheko eta lehen solairuan leihoek tamaina berdineko inguratuak dituzte eta ganbara aireztatzeko hutsarteak txikiagoak dira. Hutsarte guztiek harlanduzko inguratua dute, eta zeharkako eta jarraian ezarritako inposten bidez markatzen da solairu-lerroen altuera banaketa, behekoak hegoaldeko fatxadaren azpitik paramentuaren erdiraino, gutxi gorabehera, jarraitzen du. Alboko alde horrek, desnibelagatik, garaiera handiagoa du.\nHegoaldeko fatxadak lau zati ditu: ezkerraldean estuagoak eta kareztutako adreiluez betetako zurezko bilbaduraren paramentua diren bi zati batetik, eta entonkatutako paramentuan bi hutsarte ardatz zabalagoak diren beste bi bestetik. Fatxada honetan neurri desberdinetakoak diren zortzi hutsarte daude, solairu bakoitzean lau, eta estalkipea, aldiz, partzialki zabalik gelditzen da eskuineko muturra izan ezik han hutsartea dago. Fatxada egitura erregular samarreko horma baten gainean dago, ia harlanduzkoa da eta egitura gotikoa gogoratzen du. Iparraldeko fatxadan ateburudun sarrera handi bat eta zenbait gezileiho daude, ekialdekoan, berriz, banaketa desberdineko zenbait hutsarte eta ganbara ireki bat.\nEgitura.\nEraikinaren egitura bitarikoa da: harri euste-fatxadetakoa eta hegoaldeko fatxadaren zati baten zurezko bilbadurazkoa. Barneko egiturari dagokionez, eremua lau hormarteetan egituratzen duten zurezko zutabe sendoetan oinarrituta dago, hormarte hori gainean finkatuta daude soliberiari eusten dioen habe handiak eta zutikoak. Zutiko horiek, aldi berean, jabaloi eta tirante sistema konplexu baten bidez zeramikazko teila estalkia eta enlatatua duen lau uretako estalkiaren habeak eta gapirioei eusten diete. Zutoinak estalkipeko erdiko eremua libre utziz, gatzarien eta zubien bidez lotzen dira, hauek, era berean, lau uretako teilatu-zurajearen gailur motza datzan petral eta zubi eta bikoitzeko bi zertxari eusten diete. Azpimarragarriak dira larako eta enara-buztan itxurako lapraneko mihiztura bidez egindako egurrezko zatien arteko junturak.\nBarnealdea.\nBaserria banaketa erabilgarri baten arabera antolatua dago: horrela, eraikinaren behe eta lehen solairuko aurrealdea etxebizitza izango da, gainerakoa ukuilu eta lastategia, eta estalkipeko ganbara handia lehor tokia. Beheko solairuan horma batek ukuiluaren aurrealdea banatzen du. Aurrealde horretan, eskuinaldean dagoen sukaldeaz gain hainbat gela daude. Fatxadaren hormarteak, barruko aldetik, arku eskartzanoak azaltzen ditu. Bizitegi aldeak lehen solairuan, gelen eremu honetan egindako zabalkuntzengatik, beheko solairuan baino eremu gehiago hartzen du. Estalkipean, aldiz, teilatu-zuraje korapilotsua ikusten da."}
{"id": "116996", "revid": "42829", "url": "https://eu.wikipedia.org/wiki?curid=116996", "title": "American History X", "text": "American History X (euskaraz \"Amerikar X Istorioa\") Tony Kayek zuzendutako 1998ko filma da, eta arrazakeria eta skinheaden mundua aztertzen du. Ameriketako Estatu Batuetan 1998ko urriaren 23an estreinatu zen. Edward Norton, Edward Furlong, Beverly D'Angelo, Avery Brooks, Stacy Keach, Jennifer Lien, Fairuza Balk, Elliott Gould, Ethan Suplee, Guy Torry eta William Russ aktoreek antzeztu zuten.\nAEBtako arrazakeria eta neonazismoaren fenomenoa ukitzen ditu. Filmak 23 milioi dolar eskuratu zituen mundu osoko zinemetan. Edward Norton aktoreak Gizonezko aktore onenaren Oscar Sariaren izendapena jaso zuen.\nArgumentua.\nDerek (Edward Norton) Los Angeles hiriko neonazi gazte bat furgoneta ohostu nahi zion arraza beltzeko gazte bat erailtzeagatik espetxeratua izan zen. Espetxean gainontzeko preso neonazien jokamoldeen ondorioz begiak ireki eta gazte beltz baten adiskide bilakatu ondoren aske gelditzean, jada beste pertsona berri bat izango da eta iraganean murgildua egon zen bortizkeria, gorroto eta arrazakeria mundu horretatik urrundu eta Danny (Edward Furlong) anai txikiak bere bide okerra jarrai ez dezan saiatuko da, Danny nerabeak Derek anai nagusiagoa eredutzat baitu."}
{"id": "116997", "revid": "201", "url": "https://eu.wikipedia.org/wiki?curid=116997", "title": "Zuatzu", "text": ""}
{"id": "116999", "revid": "201", "url": "https://eu.wikipedia.org/wiki?curid=116999", "title": "Zuazo", "text": ""}
{"id": "117000", "revid": "1545", "url": "https://eu.wikipedia.org/wiki?curid=117000", "title": "Henrike Trastamarakoa", "text": ""}
{"id": "117001", "revid": "6327", "url": "https://eu.wikipedia.org/wiki?curid=117001", "title": "Jean II.a Frantziakoa", "text": ""}
{"id": "117002", "revid": "65203", "url": "https://eu.wikipedia.org/wiki?curid=117002", "title": "Uruguaiko Aireko Armadaren 571 hegaldia", "text": "Uruguaiko Aireko Indarren 571 hegaldiak, 1972ko urriaren 13an Andeetako Miraria izenez ezagutzen den istripua izan zuen. 40 bidaiari eta bost tripulatzaile zihoazen Txilerantz hegazkin militar batean; 40 bidaiariak Uruguaiko \"Stella Maris\" eskolako errugbi taldeko kideak ziren eta Andeetan erori ziren.\nIstripua.\nUrriaren 12an, Uruguaiko Aire Indarren hegazkina zen \"Fairchild Fokker F27\" Carrascoko aireportutik abiatu zen Montevideoko \"Old Christians\" errugbi taldeak Txileko Santiagoko \"Old Boys\"en aurka partida bat jokatu behar zuelako. Momentu horretan, fronte bat garatzen ari zen mendikatearen erdialdean.\nEguraldi txarraren ondorioz, Mendozako (Argentina) Plumerillo aireportuan geratu behar izan zuten eta gaua bertan pasatu. Hurrengo egunean, fronteak oso bortitz jarraitzen zuen, baina presaka zebiltzaten eta, behar ziren kontsultak egin ondoren, arratsaldera arte besterik ez zuten itxaron eta, eguraldia zertxobait hobetu bezain pronto, hegaldia martxan jarri zuten.\nHurrengo egunean, urriaren 13an, hegaldiak arratsaldez jarraitu zuen Txileko Santiagoko bidean.\nPlanch\u00f3neko pasabidetik joan behar zuten, Argentinako Malarg\u00fce eta Txileko Curic\u00f3 artean.\nRamon Saul Martinez nabigatzailearen hutsegite larri baten ondorioz, pilotuak Txileko Santiagoko aire kontrolatzaileei zien Curic\u00f3n zeudela jakinarazi zien; iparralderago zeuden El Sosneadotik eta San Fernandon dagoen Tinguiririca sumenditik gertu. 100 km-ko hutsegitea zen hori eta erabat zailduko zituen horrek erreskaterako lanak.\nPilotua Julio Cesar Ferradas koronela zen eta kopilotua, berriz, Dante Lagurara teniente koronela. Tripulazioarekin osatzeko, lehen aipatutako nabigatzailea, Ramon Saul Martinez tenientea, Ovidio Ramirez sobrekargoa eta Carlos Roque mekanikaria zihoazen.\nHegazkin mota honen berezitasun handiena buztana sudurra baino baxuagoa duela da, antzararen antzera eta 437 km/h-ko abiadura har dezake.\nIstripua gertatu zen unean, \"Fairchild\"a 6.000 metroko altitudean zihoan. Horrekin, esan dezakegu Andeak zeharkatzen ari zela eta ez hauen gainetik pasatzen.\nHegazkina behe lainoaren erdian hasi zen jaisten. Oraindik mendien artean zegoen, baina pilotuak, nabigatzailearen beste hutsegite baten ondorioz, mendikateak pasatu zituztela pentsatu zuen. Orduan, iparralderantz biratu zuen.\nAparatuak ehunka metro jaitsi zituen bat-batean aireko bidezidorra zeharkatuz. Egoera larria zen, baina txiste kontari ibili ziren hala era, besoak altxatuz eta jolasean. Jaitsi eta jaitsi, hegazkinak altura galdu zuen laino artean (1.500 m galdu zituen ia-ia).\nHalako batean, bidaiarietako batzuk hegoa menditik oso gertu pasatzen ari zela ohartu ziren. Horrela behar ote zuen kezka izan zuten eta batzuk beldurtzen hasi ziren, beste batzuk errezatzen, noiz talka egingo zutenarekin izututa erabat.\n\"Fairchild\"a oraindik gehiago jaitsi zen eta harkaitzez josita zegoen ingurua. Bat-batean, lainoak ireki ziren eta pilotuek, izuaren izuaz, talka egitera zihoazela ikusi zuten. Alarmak saltatu zuen eta bidaiari eta tripulazioaren beldurra erabatekoa izan zen.\nAireontzia harkaitz altu batekin aurkitu zen aurrez aurre, baina Lagurara komandanteak esfortzu fisiko bikaina egin ondoren, metro pare batez libratu zuen. Baina, zoritxarrez, hegazkinaren buztanak kolpea hartu zuen El Sosneado eta Tinguiririca sumendiaren artean, argentinar alderdian.\nAparatoak bigarren aldiz eman zion itsasoaren mailatik 4.200 m-ra zegoen harkaitzari eta eskubiko hegala galdu zuten. Izugarrizko abiadura hartu zuen pieza hark eta hegazkinaren buztan aldera zuzendu zen ziztu bizian, 10 lehiatilatik 8.ean eta beste aldeko 7.ean ebakiz. Buztana libratu zenean, fuselajea irakita geratu zen erabat eta bi eserleku hiladek, behintzat, mendiaren kontra jo zuten. Une horretan, 5 pertsona hil ziren, eta sobrekargua horien artean zegoen.\nHirugarren kolpe bat izan zen, eta ezkerreko hegala galdu zuen, fuselajea bakarrik geratuz, jaurtigaia balitz bezala. Oraindik abiadura zuen eta 4 km egin zituen geratu aurretik eta, azkenean, elurtutako lurrean erristatu zen. Bidaiarietako bi, oraindik eserlekuari lotuta, atzeko zulotik atera ziren hegan.\nHegazkinak muturrean hartu zuen kolpea tamalgarria izan zen kabinako tripulatzaileentzat. Kolpearen indarrak erabat suntsitu zuen kabina, tripulatzaileak aparatuaren panelaren kontra bultzatuz. Lagunararen burua lehiotik kanpo geratu zen eta bularra fuselajearen aurka zanpatzen zuen.\nFuselaje barruan geratu ziren bidaiariak bere eserlekuetan hestututa geratu ziren aurreko aldean. Askok traumatismo entzefalo-kraneano delakoa izan zuten eta hil egin ziren, baina beste batzuk ezin atera geratu ziren. Gezurra badirudi ere, bidaiari batzuk ez zuten ezer izan. Izan ziren zauri larriak izan zituztenak eta haietako batzuk ondorengo orduetan hil ziren. Marcelo P\u00e9rez, errugbiko ekipoaren kapitainak, antolatu zituen indarrak zaurituta edo ezin atera zeudenei laguntzeko eta fuselajea prestatu zuten gauerako. Bat fuselajearen atzeko aldetik atera eta, ezer asko ikusi gabe, hil zorian zegoen pilotuarengana inguratu zen. Lagurarak ura eskatu zion eta laguntzaileak elurra eman zion ahora. Zera esan zion:\nJulio Ferradas pilotua buruko kolpe baten ondorioz hil zen eta Dante Lagurara kopilotua, berriz, gau osoan hilzorian egon ondoren hil zen, hurrengo goizeko egunsentian.\nBizirauteko ahalegina.\nHegazkinean zihoazten 45 pertsonetatik, 12 istripuan edo zertxobait beranduago hil ziren; beste bost hurrengo goizean hil ziren eta zortzigarren egunean emakume bat, Susana Parrado, izandako zaurien ondorioz. Hilotz ugari, eserlekuetan harrapatuta geratu ziren.\nGelditu ziren 27ak oso egoera gogorrari aurre egin behar izan zioten (-25tik -42\u00a0\u00b0Cra) izoztutako mendi haietan, elurra bete-betean egiten zuen sasoian baitzeuden. Egun batzuetan zehar abioiaren bila saiatu ziren baina, batzuk gertu ibili ziren arren, ez zuten lortu, altuegi ari baitziren begiratzen.\nBizirik geratu ziren askok zauriak edo ubeldurak zituzten eta ez zuten hotzari aurre egiteko oinetako eta arropa egokirik. Egoera gogor haietan irauteko antolatu ziren.\nBaldintza horietan egon arren eta ahuldadea nagusitzen ari zenean, Roberto Canessak egoerari aurre egiteko soluzio bat bestearen atzean proposatu zituen: alanbikeak, eserlekuetako estalkiekin egindako eskularruak, elurretan ez hondoratzeko eserlekuetako kuxinekin egindako botak, eta plastiko tintatuarekin egindako betaurrekoak hotza eta elurra aguantatu ahal izateko.\nGehiengoak galtza parea, 3 edo 4 jertse eta 3 galtzerdi parea soinean egiten zuen lo. Batzuk burua alkandora batez estalita zeramaten arnasaren beroa kontserbatu ahal izateko. Hipotermia saihesteko, gau hotzenetan, masajeak ematen zizkioten batak besteari zirkulazioa indartzeko eta bata bestearen ondoan jartzen ziren tenperatura gordetzeko.\nZortzigarren egunean, erreskate planak bertan behera geratu ziren. Hamaikagarren egunean jakin zuten hori pilaz zebilen irrati batean eta erabat desanimatuta geratu ziren denak.\nUrriaren 29ko gauean, 16. eguna zen, erori zirenetik. Gau latza izan zen hura. 23:00etan elur-jauzia izan zen eta \"Fairchild\" FH-227Dko ondarrak estali zituen. Barruan lotan zeudenak ere elurrean murgilduta geratu ziren, Roy Harley gaztea izan ezik. Desesperatuta, Roy zulatu eta zulatu aritu zen, bere lagunak atera nahian, baina haietako 8 hil egin ziren, Marcelo P\u00e9rez, ekipoko kapitaina edo Liliana Navarro de Methol, azken emakumea, tarteko. Hala ere, fuselajea elur azpian geratu zen eta hori ondo etorri zitzaien bizirik iraun zutenei, izozketari ekiditeko.\nAzaro erdialdera, zauriek eragindako zornadurak beste bi mutil, Arturo Nogueira eta Numa Turcatti, hil zituen.\nJaki gutxi zuten bizirauteko. Istripuaren ondorengo egunetan janaren errazionamendua egin zuten, baina gutxiegi izan zen era guztietara. Paraje hartan ez zegoen landaretzarik, ezta abererik eta elurra besterik ez zen ikusten inguruan.\nTaldeak 72 egun iraun zuen eta gosez ez hiltzeko erabaki latza hartu beharrean izan ziren: antropofagia, hau da, hildako kideen haragia jan beharko zuten. Ez zen erabaki erraza izan eta, hasiera batean, baztertu egin zuten, baina bizirauteko era bakarra zela ikusi zuten. Arau batzuk jarri zituzten, familiako inor ez zuen izan behar, emakumerik ere ez...\nHasiera batean, irratia erabiltzeko itxaropen izan zuten, laguntza eskatu ahal izateko, baina ez zuen energiarik, bateria hegazkinak istripuan galdu zuen isatsan baitzegoen (zeuden lekutik 2km gorago). Batzuk saiatu ziren bateria haiek eskuratzen, baina 2 km gorago zegoen isitsera iritsi zirenean, astunegiak zirela konturatu ziren, 23 kg pisatzen baitzuen bakoitzak. Bateriak garraiatzea ezinezkoa zenez, alderantziz egin zuten eta, kabinako irratia desmontatu eta hegazkinaren isatsa zegoen lekura eraman zuten. Eserlekuetan lotuta zeuden beste bi bidaiari ere aurkitu zituzten hilda. Baina, baita txokolatea eta likor batzuk ere eta animatzen hasi ziren. Hala ere, alferrikakoa izan zen dena, zirkuitulabur batek irratia izurratu baitzuen.\nHotza arerio gaiztoa zuten, baina gauza batzuetarako ondo etorri zitzaien, gorpuak kontserbatzeko, alegia.\nErreskatea.\n1972ko abendu hasieran, elurra eta izotza urtzen hasi ziren eta fuselajea berriro bistan geratu zen. Bizirik iraun zutenek eguzki izpiak gustura hartu zituzten. Laguntza eske joan beharko zutela gero eta garbiago zuten eta, 1972ko abenduaren 12an, Fernando Parrado, Roberto Canessa eta Antonio Vizint\u00edn kanpementutik atera ziren. Hiru egunetako martxa baten ondoren, Antoniok irristatu eta lesioa egin zuen. Geratu zirenengana itzuli beharrean izango zen eta, berari zegokion jakia bere kideei utzi zien, bidea uste baino luzeagoa izan zitekeela-eta.\n10 egunetan 55 km inguru egin zituzten, fuselajea zegoen tokitik \"Los Maitenes\" ingururaino. Argentinako aldean ibili baziren, beste 100 bat kilometro egin beharko zituzten eta horrek heriotza esan nahi zuen ziur.\nErreka inguru batean ibili ziren egun eta erdi bat eta ezin izan zuten zeharkatu, erabat igota baitzetorren. Canessa gaixotzen hasia zen eta Nandok bi motxilak eraman behar izan zituen. Gero eta epelago egiten zuen eta haragia usteltzen hasi zitzaien. Hurrengo eguneko egunsentian, gizon bat ikusi zuten errekaren beste aldean. Nola edo ahala, idatzitako mezu bat bidaltzea lortu zuten eta istripuaren berri eman zioten. Horrela zioen mezuak:\nEta atzealdean, berriz,\nSergio Catal\u00e1n mandazainak mezua ulertu zuen eta gainean zeraman ogi apurra bota zien. Puente Negron zeuden Txileko karabineroengana joan zen. Courbis kapitainak zuen agintea eta hurbilena zegoena zen, 10 bat ordu beharko bazituen ere hara iristeko. Aurkitu zuenaren berri eman eta gero, karabineroek berehala prestatu zuten laguntza. FACHek 66 misio egin zituen bila, dena bertan behera utzi baino lehen. Abenduaren 22an, Carlos Garcia, Jorge Massa eta Mario Avila pilotu txilletarrak DC-6 batean Punta Arenasera hegazkinez joateko antolatzen ari zirenean, ezin sinetsirik entzun zuten bi hilabete lehenago galdutako hegazkineko bidaiari batzuk bizirik agertu zirela.\nCarlos Garciak hiru helikoptero Bell UH-1 eskatu zituen eta ziztu bizian joan ziren Los Maitenes de Curic\u00f3ra erreskatea antolatzeko. Arazo handi bat zegoen, behe lainoa itxia baitzegoen; erreskatea bertan behera uztea komeni zen, baina, egoera hartan, aurrera jarraitzea erabaki zuten.\nLos Maitenesera iritsi zirenean, Parrado eta Canessa elkarrizketatu zituzten. 12:00etarako, behe lainoa altxatu zen eta Parrado izan zen helikopteroen gidari. Garc\u00eda buru zen UH-89an igo zen eta SAR (Erreskaterako Aire Zerbitzua) ekipo bat zeraman Massaren UH-91 zetorren atzetik. Hirugarren aparailua erreserban geratu zen zain. Inguru guztia kazetariz betetzen hasi zen.\nUH-89 eta UH-91 zailtasunez iritsi ziren korronte beroak zeuden garaierara, baina istripua izan zen lekua bistaratu zuten azkenean. Aurkitu berriek salto egin zuten pozez, baina pilotuek garbi ikusi zuten erreskatea oso zaila izango zela, malkar batean baitzeuden.\nSkid bakar batekin hartu zuten lur, elurretan ziurrago geratzeko. Erreskatatzera etorri zirenak jaitsi ziren eta biziraun zutenan helikopteroetara igo ziren. Zama gehiegi zen eta batzuk beheran geratu behar izan zuten beste istripuren bati ekiditeko. 7 erreskatatu zituzten egun hartan eta beste 7k gau bat gehiago egin behar izan zuten mendian, oraingo honetan, SAReko kideen laguntzarekin.\nSAReko kide batek horrela kontatu zuen esperientzia:\nErreskate guztiak egin ondoren, Santiagoraino eraman zituzten. 11 gorpu aurkitu zituzten partituta eta beste batzuk erreserban zeudela ziruditen.\nHemen dugu Roberto Canessaren kontaketa:\nHasierako kezkak baztertuz, biziraun zutenak berehala onartu eta justifikatu zuten kanibalismoa erabili beharrean izan zirela bizitza mantentzeko. Hasieran ez ziren atrebitu, Mendozan erositako txokolateak, kontserbak, gaztak... aipatu zituzten. Baina \"El Mercurio\" edo \"La Tercera de la Hora\" egunkari txiletarrak argazkiak eman zituzten eta gorpuak garbi agertzen ziren fuselajearen ondoan.\nBiziraun zutenek hitzaldi bat eman beharrean izan ziren dena argituz. Eskerrak eman zien hildakoen familiei eta hauek beraien ondoan egon ziren uneoro.\nBiktimen hilobiak.\nHilabete geroago, lurrez eta airez egindako espedizio bat iritsi zen istripua gertatu zen tokira. Gorpuetatik geratzen zena hantxe bertan sartu zuten, hegazkinetik 800 bat metrora, elur jauzietatik salbu. Hilobiaren gainean burdinazko gurutzea jarri zuten eta zera zioen: \"M\u00e1s cerca, oh Dios, de ti.\"\nFuselajetik geratu zena erre egin zuten, kuriosoen arreta ez erakartzeko. Hala ere, udan ehundaka pertsona inguratzen dira hara.\nBiziraun zutenak.\n16 izan ziren, tripulanterik ez eta Old Christianseko 5 jokalari bakarrik:\nHildakoak.\n29 izan ziren, 5 tripulanteak barne.\nGaur egun.\n2007an, telebista txiletarrak Sergio Catal\u00e1n mandazain txiletarra entrebistatu zuen. Aldakan zuen gaitzak baliaezin utziko zuen, baina prentsan argitaratu zenean, Canessa doktoreak eta Andeetan biziraun zutenak laguntzera etorri zitzaizkion, hari zor ziotena handia baitzen oso.\nRoberto Canessa kardiologo ezaguna da gaur.\nMalkoen Bailadan oraindik aurki daiteke desastre haren arrastoren bat, fuselajearen hondarrak, hego zatiak, gurutzea..."}
{"id": "117003", "revid": "6327", "url": "https://eu.wikipedia.org/wiki?curid=117003", "title": "Gaztela eta Leongo Antso IV.a", "text": ""}
{"id": "117004", "revid": "6327", "url": "https://eu.wikipedia.org/wiki?curid=117004", "title": "Trastamara leinu", "text": ""}
{"id": "117005", "revid": "13403", "url": "https://eu.wikipedia.org/wiki?curid=117005", "title": "Muxika dorretxea", "text": "Muxika dorretxea hau izan daiteke:"}
{"id": "117006", "revid": "512", "url": "https://eu.wikipedia.org/wiki?curid=117006", "title": "Zuatzu baserria", "text": "Zuatzu Donostiako baserri gotikoa da, Lugaritz auzoan kokatua, malda txikiko mendi-hegal batean.\n2006ko apirilaren 10ean, Eusko Jaurlaritzak \"monumentu\" izendatu zuen, Sailkatutako Kultura Ondasuna.\nEzaugarriak.\nOinplano laukizuzena du, zabalagoa sakona baino ipar-ekialdeko fatxada nagusiarekiko. Bi isurkiko estalkia du.\nBertikalki behe-solairua eta lehenengo solairua (ganbara ere baita) ditu. Eraikinaren kaxa atal bakarrezko zurezko zutabetan bermatzen da, gehienak harlangaitzez estaliak eta kanpotik ikusezinak. Harlangaitz-horma lodiagoa da ipar-mendebaldeko eta hego-mendebaldeko fatxadetan. Fatxada nagusiak hiru atal ditu. Erdiko atala zabalagoa da, eta teilaperaino iristen diren atal bakarreko bi zutabek inguratzen dute. Lehenengo solairuan, habe batzuek hiru atalen arteko baoak lotzen dituzte. Lehenengo solairuan hiru leiho-zulo daude fatxada honetan luzituta dagoen harlangaitz-horman. Ipar-mendebaldeko fatxadan eta hego-mendebaldekoan leiho-zulo gutxi ditu. Hego-mendebaldeko fatxadak, hori ere hiru atalez osatua, teilape-eranskin bat du.\nHego-mendebaldeko fatxadari erantsitako teilape-eranskina ez da monumentutzat hartzen.\nEgitura.\nEraikinaren barne-egitura atal bakarreko lau zutabetan bermatzen da, zutabe perimetralekiko simetrikoak eta lau fatxadetan kokatuak. Enara-buztan eran lotutako besoek egitura indartzen dute. Hego-mendebaldeko atzealdeko fatxadan, XVI. mendeko dolare gotikoko bi pilare ditu, garai horretakoa baita baserria. Teilatua ere garai horretakoa da; zurezkoa da eta zurezko gapirioak eta latak ditu."}
{"id": "117007", "revid": "336", "url": "https://eu.wikipedia.org/wiki?curid=117007", "title": "Aragoiko Koroa", "text": "\"Artikulu hau entitate politikoari buruzkoa da; beste esanahietarako, ikus \u00abKoroa\u00bb.\"\nAragoiko Koroa (, , ) Aragoiko erregearen agindupeko lurralde multzoa zen, 1164 eta 1707 artean iraun zuena\nHistoria.\n1150ean, Erramun Berenger IV.a Bartzelonako kondea Petronila Aragoiko erreginagaiarekin ezkondu zen. Haien seme Alfontso II.a Aragoikoa izan zen lehenbiziko erregea Aragoiko Erresuman eta Bartzelonako Konderrian agindu zuena.\nBelaunaldiz belaunaldi, Aragoi eta Katalunia jatorrizko lurraldeak ez ezik, beste erresuma batzuk ere lortu zituzten: Mallorca, Valentzia, Sizilia, Korsika, Sardinia eta Napoliko erresumak eta Atenas eta Neopatriako dukerriak hain zuzen ere.\n1469an Errege-erregina Katolikoak ezkontzean, Gaztelako Koroarekiko batasun dinastikoa lortu zuen Aragoiko koroak. Espainiako Erresuman lurralde horiek beren eskubide eta foruak mantendu zituzten 1705 eta 1716 artean Filipe V.a Espainiakoak Planta Berriko Dekretuak ezarri arte."}
{"id": "117010", "revid": "1340", "url": "https://eu.wikipedia.org/wiki?curid=117010", "title": "Uruguaiko Aire Indarren 571 hegaldia", "text": ""}
{"id": "117011", "revid": "105290", "url": "https://eu.wikipedia.org/wiki?curid=117011", "title": "Juan y Junior", "text": "Juan y Junior espainiar musika bikotea izan zen.\nBikote hau osatu zutenak Juan Pardo Su\u00e1rez (Palma de Mallorca, 1942) eta Antonio Morales Barretto \"Junior\" (Manila, 1943) izan ziren. Elkarrekin, euren karrera musikala Los Pekenikes taldean hasi zuten, eta ondoren Los Brincosen 1960ko hamarkadan). 1967an Juan y Junior izeneko bikote musikala osatu zuten. Euren diskografia bikote bezala laburra da (soilik sei single) baina arrakastaz betea.\nAipatu beharrekoa da \"A dos ni\u00f1as\" izeneko kantua Marisol eta Roc\u00edo Durcalengan pentsatuz konposatu zela. Beranduago, Junior Roc\u00edo Durcalekin ezkonduko zen, bikote sendo bat izanez eta elkarrekin hiru seme-alaba izan zituztelarik, horien artean Shaila D\u00farcal eta Carmen Morales ezagun egin direlarik, lehena abeslari bezala eta bigarrena aktore bezala. Junior 2006ko martxoan alargun geratu zen.\n1968an, Luis Luc\u00eda Mingarrok zuzendutako eta Marisolek eta Sebastian Palomo Linaresek protagonizatu zuten Solos los dos filmeko soinu banda osoa eta kantu guztiak konposatzeaz arduratu ziren.\nAzken kantu arrakastatsua \"Anduri\u00f1a\" izenekoa izan zuten, Pablo Picasso artista, diskoaren estalkia marrazteko bere grabatuetako bat emateraino hunkitu zuen balada.\nJuanek, Junior ondoan ez zuela, grabaketa bat bere lagunaren ahotsaren ordez bere ahots propioa erabiliz konpondu nahi izan zuenean gertatuko arazo batek eragin zuen bikote musikal honen banaketa, bakoitza bakarlari bezala hasiz: laburra Juniorrena eta askoz luzeagoa Juanena, egundaino ere iristen dena (La Charanga, Mi Guitarra eta Mar\u00eda Magdalena bezalako kantu arrakastatsuekin) ekoizle lana ere egiteaz gain."}
{"id": "117012", "revid": "44278", "url": "https://eu.wikipedia.org/wiki?curid=117012", "title": "NA-2400", "text": "NA-2400 edo Itzagaondoko errepidea, Nafarroako herri errepidea da, NA-234 nafar errepidearen 15,00 kilometroan hasi eta NA-150 errepidearen 38,14 kilometrora arte doa, tartean Itzagaondoa ibarreko hainbat kontzeju zeharkatuz. Errepidea 21,50 kilometro luze da."}
{"id": "117013", "revid": "44278", "url": "https://eu.wikipedia.org/wiki?curid=117013", "title": "NA-2401", "text": "NA-2401 edo Zuhatzuko errepidea, Nafarroako herri errepidea da, NA-2400 nafar errepidearen 3,09 kilometroan hasi eta Itzagaondoa udalerrian dagoen Zuhatzu kontzejura arte doa. Errepidea 0,48 kilometro luze da."}
{"id": "117014", "revid": "44278", "url": "https://eu.wikipedia.org/wiki?curid=117014", "title": "NA-2402", "text": "NA-2402 edo Ardatz Itzagaondoko errepidea, Nafarroako herri errepidea da, NA-2400 nafar errepidearen 5,66 kilometroan hasi eta Itzagaondoa udalerrian dagoen Ardatz kontzejura arte doa. Errepidea 0,27 kilometro luze da."}
{"id": "117015", "revid": "44278", "url": "https://eu.wikipedia.org/wiki?curid=117015", "title": "NA-2404", "text": "NA-2404 edo Nardoze-Alduate errepidea, Nafarroako herri errepidea da, NA-2420 nafar errepidearen 32,21 kilometroan hasi eta Urraulbeiti udalerrian dauden Nardoze-Andurra eta Alduate kontzejuetara arte doa. Errepide laburra da, 0,20 kilometro baino ez ditu."}
{"id": "117016", "revid": "44278", "url": "https://eu.wikipedia.org/wiki?curid=117016", "title": "NA-2405", "text": "NA-2405 edo San Vicenteko errepidea, Nafarroako herri errepidea da, NA-150 nafar errepidearen 33,05 kilometroan hasi eta Urraulbeiti udalerrian dagoen San Vicente kontzejura arte doa. Errepidea 2,02 kilometro luze da."}
{"id": "117017", "revid": "44278", "url": "https://eu.wikipedia.org/wiki?curid=117017", "title": "NA-2410", "text": "NA-2410 edo Sakanako errepidea, Nafarroako herri errepidea da, N-240-A nafar errepidearen 20,83 kilometroan hasi eta Sakanako hainbat herri zeharkatzen ditu A-1 autobidearen 392,07 kilometroan amaituz. Errepidea 37,36 kilometro luze da."}
{"id": "117018", "revid": "44278", "url": "https://eu.wikipedia.org/wiki?curid=117018", "title": "NA-2414", "text": "NA-2414 edo Meozko errepidea, Nafarroako herri errepidea da, NA-150 nafar errepidearen 22,74 kilometroan hasi eta Longida udalerrian dagoen Meotz kontzejura arte doa. Errepidea 2,71 kilometro luze da."}
{"id": "117019", "revid": "44278", "url": "https://eu.wikipedia.org/wiki?curid=117019", "title": "NA-2420", "text": "NA-2420 edo Dorre Elortzibar - Esa errepidea, Nafarroako herri errepidea da, A-21 nafar autobidearen 28,20 kilometroan hasi eta Noain udalerrian dagoen Elortz kontzejura arte doa, tartean ibarreko hainbat kontzeju zeharkatuz. Errepidea 18,66 kilometro luze da."}
{"id": "117020", "revid": "44278", "url": "https://eu.wikipedia.org/wiki?curid=117020", "title": "NA-2421", "text": "NA-2421 edo Tabarko errepidea, Nafarroako herri errepidea da, NA-2400 nafar errepidearen 18,11 kilometroan hasi eta Urraulbeiti udalerrian dagoen Tabar kontzejura arte doa. Errepidea oso laburra da, 0,07 kilometro baino ez ditu."}
{"id": "117021", "revid": "44278", "url": "https://eu.wikipedia.org/wiki?curid=117021", "title": "NA-2451", "text": "NA-2451 edo Urbikaingo errepidea, Nafarroako herri errepidea da, NA-2400 nafar errepidearen 10,03 kilometroan hasi eta Itzagaondoa udalerrian dagoen Urbikain kontzejura arte doa. Errepidea 1,35 kilometro luze da."}
{"id": "117022", "revid": "44278", "url": "https://eu.wikipedia.org/wiki?curid=117022", "title": "NA-2452", "text": "NA-2451 edo Induraingo errepidea, Nafarroako herri errepidea da, NA-2400 nafar errepidearen 14,07 kilometroan hasi eta Itzagaondoa udalerrian dagoen Indurain kontzejura arte doa. Errepidea 0,42 kilometro luze da."}
{"id": "117023", "revid": "44278", "url": "https://eu.wikipedia.org/wiki?curid=117023", "title": "NA-2454", "text": "NA-2454 edo Alduateko errepidea, Nafarroako herri errepidea da, NA-2420 nafar errepidearen 31,76 kilometroan hasi eta Urraulbeiti udalerrian dagoen Alduate kontzejura arte doa. Errepidea oso laburra da, 0,53 kilometro baino ez ditu."}
{"id": "117024", "revid": "44278", "url": "https://eu.wikipedia.org/wiki?curid=117024", "title": "NA-2455", "text": "NA-2455 edo Gerezko errepidea, Nafarroako herri errepidea da, NA-150 nafar errepidearen 29,25 kilometroan hasi eta Urraulbeiti udalerrian dagoen Geretz kontzejura arte doa. Errepidea 1,83 kilometro luze da."}
{"id": "117025", "revid": "1491", "url": "https://eu.wikipedia.org/wiki?curid=117025", "title": "Aita-semeak", "text": "Aita-semeak euskal abesti herrikoi ezaguna da. Abestiaren doinurik ezagunena Natxo de Feliperena da, baina lehenago jaso zen abesti herrikoia da, \"Peru Abarka\" liburuaren 31. orrialdean eta \"Cancionero Manterola\"ren bigarren zenbakian, adibidez. Abestia kopla handia da, egiturari dagokionez.\nJoan Antonio Mogelek sartu zuen bertsioak honela dio: \"Aita-semeak edanda dagoz. Ama-alabak oikoan\".\nOskorrik lau diskotan grabatu zuen Aita semeak abestiaren hitzak Mikel Zaraterenak dira.\nBertsioak.\nOskorriren eta Mikel Laboaren bertsioak dira hedatuenak. 2021ean Bixente Martinezek grabatu zuen beste bertsio bat gitarrarekin \u00abTxoria buruan eta ibili munduan\u00bb diskoan (Elkar)\nEuskal Herritik kanpo Celtas Cortos taldeak bertsio ederra paratu zuen.\nHitzak.\nAbestiko hitzetan euskararen Euskal Herrian egoera txarra aipatzen du. Denon errua dela dio, ez du inork ezer egiten \"etxeko\" egoera tamalgarri hori aldatzeko: \"Aita eta semeak tabernan baitaude, eta ama-alabak jokoan\". Lau bertsotan deskribatzen da egoera trakets hori, laugarrenean etsituta ere agertzen da: \"Geurea dugu erru guztia, ez inori ba errua bota Euskal Herria hiltzean\". Baina bosgarren bertsoan esperantzarako zirrikitua irekitzen da, kantariak konpromisoa hartzen du egoera hori iraultzeko, \"Ez zaigu hilko Euskal Herria ni bizi naizen artean\". Hauek dira Mikel Zaratek idatzi zituen hitzak:\n&lt;poem&gt;\nAita semeak tabernan daude\nama-alabak jokoan\nAita semeak tabernan daude\nama-alabak jokoan.\nBerriz ikusi beharko dugu\nbehi gizena auzoan,\nberriro ere ez da faltako\ntrapu zaharrik kakoan.\nAita semeak tabernan daude\nama-alabak jokoan\nAita semeak tabernan daude\nama-alabak jokoan.\nEta lapurrek ostu dute\nguk gendukana etxean,\neta gu gaude erdi biluzik\nbeti inoren menpean.\nAita semeak tabernan daude\nama-alabak jokoan\nAita semeak tabernan daude\nama-alabak jokoan.\nGeurea dugu erru guztia,\ngeurea dugu osoan,\nez inori ba errua bota\nEuskal Herria hiltzean.\nAita semeak tabernan daude\nama-alabak jokoan\nAita semeak tabernan daude\nama-alabak jokoan.\nBaina gaztea naiz eta daukat\netorkizuna eskuan,\nez zaigu hilko Euskal Herria\nni bizi naizen artean.\nAita semeak tabernan daude\nama-alabak jokoan\nAita semeak tabernan daude\nama-alabak jokoan.\n&lt;/poem&gt;\nDoinua.\n&lt;score vorbis=\"1\" lang=\"lilypond\"&gt;\\relative c' \n c'8 c8 c8 | c8 d4 | c8 bes8 a8 | g8 f4 |\\break\n f8 g8 a8 | bes8 a8 g8 (g8) f8 a8(a4.) |\\break\n c8 c8 c8 | c8 d4 | c8 bes8 a8 | g8 f4 |\\break\n f8 g8 a8 | bes8 a8 g8 (g8) f8 a8 (a4.) |\\break\n f8 f8 g8 | a8 a4 | a8 c8 bes8 | a8 g4 |\\break\n g8 a8 bes8 | g8 g4 | f8 g8 a8 (a4.) |\\break\n f8 f8 f8 | d'8 d4 | d8 bes8 bes8 | a8 c4 |\\break\n c8 bes8 a8 | g8 bes8 | a4 g8 | f4. |\\break\n\\addlyrics \nAi -- ta se -- me -- ak ta -- ber -- nan dau -- de\nA -- ma a -- la -- bak jo -- ko -- an \nAi -- ta se -- me -- ak ta -- ber -- nan dau -- de\nA -- ma a -- la -- bak jo -- ko -- an \nBe -- rriz i -- ku -- si be -- har -- ko du -- gu \nbe -- hi gi -- ze -- na au -- zo -- an \nBe -- rri -- ro e -- re ez da fal -- ta -- ko \nTra -- pu za -- ha -- rrik ka -- ko -- an\n&lt;/score&gt;"}
{"id": "117028", "revid": "44278", "url": "https://eu.wikipedia.org/wiki?curid=117028", "title": "NA-2510", "text": " edo Burutain-Etsain errepidea Nafarroa Garaiko errepide bat da. Errepidea errepide nagusia eta Etsain lotzen du.\nErrepidea 3,70 kilometrokoa da.\nHistoria.\nEtsainerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117029", "revid": "44278", "url": "https://eu.wikipedia.org/wiki?curid=117029", "title": "NA-2511", "text": " edo Otsakaingo errepidea Nafarroa Garaiko errepide bat da. Errepidea errepide lokala eta Otsakain lotzen du.\nErrepidea 1,33 kilometrokoa da.\nHistoria.\nOtsakainerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117030", "revid": "44278", "url": "https://eu.wikipedia.org/wiki?curid=117030", "title": "NA-2512", "text": " edo Zandioko errepidea Nafarroa Garaiko errepide bat da. Errepidea errepide nagusia eta Zandio lotzen du.\nErrepidea 1,72 kilometrokoa da.\nHistoria.\nZandioerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117031", "revid": "44278", "url": "https://eu.wikipedia.org/wiki?curid=117031", "title": "NA-2513", "text": " edo Sarasibarko errepidea Nafarroa Garaiko errepide bat da. Errepidea errepide nagusia eta Sarasibar lotzen du.\nErrepidea 1,62 kilometrokoa da.\nHistoria.\nSarasibarko bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117032", "revid": "1830", "url": "https://eu.wikipedia.org/wiki?curid=117032", "title": "Izarren hautsa", "text": "Izarren hautsa Xabier Letek idatziriko abestia da, Leteren 1976ko \"Kantatzera noazu\" diskoan argitaratua. 1974an \"Bigarren poema liburua\" liburuan argitaratutako poema bat da. Beste hainbat musikarik ere abestu dute, nork bere bertsioa eginda: Mikel Laboak, Ken Zazpik, Mikel Urdangarinek, eta abarrek. Doinuari dagokionez, Xabier Letek berak hasierako doinua ez beste bat ere erabili zuen urteen bueltan, Antton Valverderen laguntzaz ondutako bat, hain zuzen ere, jatorriz egindakoaz oso kontent ez egonik, nonbait.\nHala ere, Mikel Laboak Xabier Letek baino lehenago kantatu zuen abestia. 1975ean musika sortu zion eta, ondoren, letra hori gehitu zion, \"Ikimilikiliklik\" 1975-1978ko espektakuluan abesteko.\nHitzak.\nXabier Letek sei estrofa idatzi zituen. Oso letra sakona dauka, gizateriaren historiatik hasi eta gure bizitzaraino iristen dena. Esaldi batzuek ere, eskela eta abarretan erabili izan dira, esaterako:\nJaialdi askotan, edo motibo anitzen aldeko ekimenetan himno bezala erabili izan da.\nAbestiaren hasiera honakoa da:\nEragina.\nMikel Laboaren bertsioa izan da ezagunena, baina letrak eragin handia izan du, baita politika arloan ere. Ezker abertzaleak hainbat izen eta lelo atera ditu abesti honetatik, adibidez Ernai, edo \"Gu sortu ginen enbor beretik sortuko dira besteak\" leloa. \"Sortuko dira besteak\" espektakuluak, adibidez, Mikel Urdangarin, Olatz Prat, Petti, Estitxu Pinatxo (Damba), Alex Sardui (Gatibu), Mixel Ducau (Bidaia), Kirmen Uribe eta John Berkhout taldea batu zituen 2010ean."}
{"id": "117034", "revid": "512", "url": "https://eu.wikipedia.org/wiki?curid=117034", "title": "NA-2514", "text": " edo Etulaingo errepidea Nafarroa Garaiko errepide bat da. Errepidea errepide nagusia eta Etulain lotzen du.\nErrepidea 0,54 kilometrokoa da.\nHistoria.\nEtulainerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117035", "revid": "44278", "url": "https://eu.wikipedia.org/wiki?curid=117035", "title": "NA-2515", "text": " edo Inbuluzketako errepidea Nafarroa Garaiko errepide bat da. Errepidea errepide nagusia eta Inbuluzketa lotzen du.\nErrepidea 1,70 kilometrokoa da.\nHistoria.\nInbuluzketarako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117036", "revid": "105290", "url": "https://eu.wikipedia.org/wiki?curid=117036", "title": "Tepeyac", "text": "Tepeyac Mexiko Hiriaren iparraldean kokatutako muino bat da, Guadalupeko mendilerroaren zati dena, mendilerro honek Mexikoko harana iparraldetik mugatzen duelarik. Muino honetan amaitzen da mendilerroa ekialdetik. Cerro del Guerrero deritzonaren zati txiki bat da.\nToki arkeologikoa.\nKolonaurreko Mexikoren garaian, Tepeyacacean (nahuatlez \"T\u00e9petl-y\u00e1catl-co\", Muinoa-sudurra/ren aurrean \"tokia\", Muinoaren aurrean) Coatlicueren gurtzaleku bat zegoen, baita herrixka txiki bat ere, biak Mexiko-Tenochtitl\u00e1ndik lotuta zeudelarik Texcoco aintzira zeharkatzen zuen galtzada baten bidez (egungo Misterioen galtzada) eta uharte nagusira Tlatelolcotik sartzen zena.\nErlijioa.\nTepeyak muinoa, ospetsua da Katolizismoaren arabera bertan Guadalupeko Andre Maria Birjina Juan Diego Cuauhtlatoatzin indiarrari agertu zitzaiolako. Gaur egun muino honen oinean Guadalupeko Andre Mariaren Basilika eta birjina honi eskainitako multzo monumentala daude, urtero milioika erromes jasotzen dituena, bereziki abenduak 12an. Muinoaren gorengo zatietako batean, El Cerrito izeneko kapera dagoen lautadan behaleku bat dago, nondik zerua oskarbi baldin badago, Mexikoko haranaren ikuspegirik ederrenetako bat ikus daitekeen.\nIparraldean eta mendebaldean El Tepeyac Parke Nazionala du, Santa Isabel eta Guerrero muinoen zati bat ere hartzen dituena."}
{"id": "117037", "revid": "44278", "url": "https://eu.wikipedia.org/wiki?curid=117037", "title": "NA-2516", "text": "NA-2516 edo Olabeko errepidea, Nafarroako herri errepidea da, N-121-A nafar errepidearen 10,52 kilometroan hasi eta Olaibar udalerrian dagoen Olabe kontzejura arte doa. Errepide laburra da, 0,23 kilometro baino ez ditu."}
{"id": "117038", "revid": "7162", "url": "https://eu.wikipedia.org/wiki?curid=117038", "title": "Xalbadorren heriotza", "text": ""}
{"id": "117039", "revid": "44278", "url": "https://eu.wikipedia.org/wiki?curid=117039", "title": "NA-2517", "text": " edo Arre-Orikain errepidea Nafarroa Garaiko errepide bat da. Errepidea Atarrabia eta errepide nagusia lotzen du.\nErrepidea 1,87 kilometrokoa da.\nHistoria.\nErrepide hori bat dator errepidearen trazadura zaharrarekin; gerora, izena eman zitzaion, Burlata eta Ezkabarte udalerrien artean (Orikaingo kontzejua). Errepidea Iru\u00f1etik ateratzen zen Bexe Nafarroa etorbidetik eta Burlata eta Atarrabia hiriguneak zeharkatzen zituen bere kale nagusietatik. Atarrabia egungo errepidearen hasieran uzten zuen, Arreko Trinitatearen basilikaren inguruan, eta Ezkaba mendiaren magala inguratzen zuen Arrera iristeko. Ondoren, Ultzama ibaia zeharkatzen zuen inguruko industrialdeak zeharkatzeko, eta Orikaingo behealdetik igarotzen zen, handik Iruneraino.\nEgungo errepideak ibilbide bera egiten du Atarrabia eta Orikain artean, baina bidegurutze berriren bat du, ekoak, esaterako.\nUdalerriak.\nHauek dira errepideak zeharkatzen dituen udalerriak:"}
{"id": "117040", "revid": "119347", "url": "https://eu.wikipedia.org/wiki?curid=117040", "title": "Zuaznabar Haundi baserria", "text": "Zuaznabar Haundi Altzoko baserri zaharra da, XVI. mendekoa, Ollaun mendiaren behealdeko muino batean kokatua.\n2006ko martxoaren 7ean, Eusko Jaurlaritzak \"monumentu\" izendatu zuen, Sailkatutako Kultura Ondasuna. 400 urte baino gehiago dituzten 13 metrorainoko habeak ditu barruan, ohiko ez zen eraikitze-egitura berezi bat osatzen dutenak.\nEzaugarriak.\nOinplano laukizuzena du, bi isurkiko estalki zurezkoa, zeinaren gailurra hego-ekialde orientazioa duen fatxada nagusiarekiko elkarzut baita. Bi solairu eta ganbara ditu eta bi etxebizitzatan banatuta dago.\nAparailua luzitutako eta zuritutako harlangaitzezkoa da eta zutabe-ardatzak bistan uzten ditu: eskantzuetan hiru, hego-ekialdeko fatxada nagusiko aurrealdean bost, eta ipar-mendebaldeko atzealdeko fatxadan hiru. Zurezko gainerako bilbadura luzituta eta zurituta dago. Fatxada nagusian aipatzekoak dira behe-solairutik gora teilatuperaino datozen bost zutabe-ardatzak eta bi eskantzuak. Fatxada honen erdialdean eranskin bat dago itsatsita. Behe-solairuan lau balkoi kareldun ditu, eta barrura sartzeko ate bat. Lehen solairuan, zurezko bastidoreak dituzten sei leihoko ardatza. Pinoiak zurezko oholtza dauka. Ipar-ekialdeko fatxadak eranskin bat dauka itsatsita hegoaldean, sarrera-ate txiki bat erdialdean eta beste txiki bat iparraldeari itsatsita. Hego-mendebaldeko fatxadak sarrera-ate bat du, harrizko bost eskailera-maila erdizirkularren bidez iristen dena. Estalkipean bi bao txiki daude. Ipar-mendebaldeko fatxadak hiru zutabe-ardatz eta zurezko eskantzu bat ditu, bai eta bi leiho-bao iparralde-erdian; hegoalde-erdia jatorrizko eraikinaren luzakina da, aldi berean lastategi zahar bat erantsita daukana.\nIpar-ekialdeko, hego-mendebaldeko eta ipar-mendebaldeko fatxadetako eranskinak ez dira monumentuan sartzen.\nEgitura.\nEraikinaren egitura atal bakarreko zutabe-ardatzek eta lau pilarek osatzen zuten, XVI. mendeko habe-dolareari zegozkionak. Gaur egun, jatorrizko zurezko atal bakarreko 24 zutabeetarik 21 geratzen dira, falta diren hirurak desagertu baitziren eraikinaren ipar-mendebaldean eranskina egin zenean. Zutabeok bermatzen dituzte habe luze, beso eta buruz (batzuk tailatuak) egindako bilbadura eta gapirio luzez egindako teilatutzarra. Harriz eta adreiluz egindako trenkada xume batek bereizten ditu bi etxebizitzak. Sukaldeek eta etxebizitzek baserriaren hego-ekialdearen herena hartzen dute, behe-solairuan eta lehenengoan."}
{"id": "117041", "revid": "1491", "url": "https://eu.wikipedia.org/wiki?curid=117041", "title": "Xalbadorren heriotzean", "text": "Xalbadorren heriotzean Xabier Letek Xalbador bertsolariaren omenez idatziriko abestia da. 1978an argitaratu zuen \"Lore bat, zauri bat\" diskoan. \nOso ezaguna da, horrela hasten da: \"Adiskide bat bazen orotan bihozbera...\". \nBi zatiko poema da; diskoan, lehenengoa errezitatu egin zuen, eta bigarrena kanta bihurtu zuen. Euskal Herrian gehien aditu den Leteren kantetako bat da, izan ere, 2005ean Euskal Kanturik Onena saioa irabazi zuen.\nErramun Martikorenak abestiaren bertsio ezaguna egin zuen 1993an. \"Luhartz\" taldeak, Benito Lertxundik, Anne Etxegoienek, Rozal\u00e9nek edo Pettik ere abestu dute."}
{"id": "117043", "revid": "1491", "url": "https://eu.wikipedia.org/wiki?curid=117043", "title": "Mendian gora haritza", "text": "Mendian gora edo Mendian gora haritza abesti herrikoia da. Abesti honetako hitzak Xabier Amurizak idatzi zituen, aldiz doinua eta ahotsa Imanol abeslariak moldatu eta jarri zituen.\n1982an Imanolek argitaratu zuen Iratze okre geldiak albumeko 2. abestia izan zen.\n1987an argitaratu zuen Joan-etorrian albumeko 9. abestia ere izan zen. Disko horretan, besteak beste, kantu ezagun hauekin batera azaldu zen: \nAbestia oso ezaguna da, \" artean 8. bisitatuena izan da Wikipedian (2015-2023).\nBertsioak.\nGutxienez bederatzi bertsio desberdin argitaratu dira geroago abesti honekin. Horien artean hauek egin dute abestiaren bertsio bat: Mixel Etxeberri, Ander Garcia, Mikel Urdangarin, Morau, Akelarre, Bat Gehio eta Lin Ton Taun.\nHitzak.\nMendian gora haritza&lt;/br&gt;\nahuntzak haitzean dabiltza&lt;/br&gt;\nitsasoaren arimak dakar&lt;/br&gt;\nur gainean bitsa.&lt;/br&gt;\nKantatu nahi dut bizitza&lt;/br&gt;\nusteltzen ez bazait hitza&lt;/br&gt;\nmundua dantzan jarriko nuke&lt;/br&gt;\nJainkoa banintza. (Bis)&lt;/br&gt;\nEuskal Herriko tristura&lt;/br&gt;\nsoineko beltzen joskura&lt;/br&gt;\ntxori negartiz bete da eta&lt;/br&gt;\numorez hustu da.&lt;/br&gt;\nEmaidazue freskura&lt;/br&gt;\nura eskutik eskura&lt;/br&gt;\nizarren salda urdina edanda&lt;/br&gt;\nbizi naiz gustura. (Bis)&lt;/br&gt;\nEuskal Herriko poeta&lt;/br&gt;\nkanposantuko tronpeta&lt;/br&gt;\nhil kanpaiari tiraka eta&lt;/br&gt;\nhutsari topeka.&lt;/br&gt;\nArgitu ezak kopeta&lt;/br&gt;\npenak euretzat gordeta&lt;/br&gt;\ngoizero sortuz bizitza ere&lt;/br&gt;\nhortxe zegok eta. (Bis)&lt;/br&gt;\nMundua ez da beti jai&lt;/br&gt;\ninoiz tristea ere bai&lt;/br&gt;\nbaina badira mila motibo&lt;/br&gt;\nkantatzeko alai.&lt;/br&gt;\nBestela datozen penai&lt;/br&gt;\nez diet surik bota nahi&lt;/br&gt;\nni hiltzen naizen gauean behintzat&lt;/br&gt;\negizue lo lasai. (Bis)"}
{"id": "117045", "revid": "201", "url": "https://eu.wikipedia.org/wiki?curid=117045", "title": "Andeetako Miraria", "text": ""}
{"id": "117046", "revid": "201", "url": "https://eu.wikipedia.org/wiki?curid=117046", "title": "Andeetako aire istripua", "text": ""}
{"id": "117047", "revid": "137486", "url": "https://eu.wikipedia.org/wiki?curid=117047", "title": "Ozaze jaurgainian", "text": "Atharratzeko gazteluko kantua, Atharratze jauregiko anderea, Atharratz(eko) jauregian edo Ozaze Jaurgainian Zuberoako Atharratze edo Ozaze eskualdean jatorria duen euskal abesti herrikoi zaharra da. Lehenbiziko aldiz \"Chants Populaires du Pays Basque\" argitalpenean agertu zen 1870ean, J. D. J. Salaberriren eskutik. Geroago, beste bertsio batzuk jaso zituzten Francisque Michelek, Charles Bordesek eta Aita Donostiak.\nBertsiorik ezagunena Benito Lertxundik grabatu eta abesten duena da, halere geroago, Jean Mixel Bedaxagar, Erramun Martikorena, Mikel Urdangarin eta Niko Etxartek ere euren bertsioak abestu izan dituzte.Atharratze Jauregian edo Ozaze Jaurgainian Jean Louis Armand de Quatrefagues de Breau (1810-1892) sendagile eta naturalistak idatzitako euskal balada zaharrenetarikoa da (1850ean jasoa, ustez XVI. mendeko istorio zahar baten oihartzuna). Balada hau frantsesera itzulita argitaratu zuen. Balada honek aldaera anitz eduki ditu; Amp\u00e8re, Francisque-Michel, eta E.C. Ott\u00e9 eta Charles Dickens nobelagile ingelesaren eskutik\nJean Jaurgain (1842-1920) kazetari, historialari eta folklorista zuberotarrak \"Atharratzeko jauregiko anderia\" honen bertsioarekin batera beste bost baladen berri eman zuen: \"\u00dcrr\u00fctiako anderia\", \"Bereterretxen khantoria\", \"Eg\u00fcn bereko alarg\u00fcntsa\", \"Musde Sarri\" eta \"Arbotiko prima eijerra\".\nMende batean zehar ahozko tradiziotik jasotako hainbat bertsiotan (1847-1947) ezagutzen da \u00abAtharratze jauregian\u00bb (\u00abLa fianc\u00e9 de Tardets\u00bb, \u00abLa palaciana de Tardets\u00bb) deitutako balada narratiboa.\nExogamiaren eta dialektikaren arteko gatazka errealari buruz hitz egiten duen gogoeta baten aurrean gaude, balio orokorrez hornitua. Euskal errepertorioaren beste balada batzuetan agertzen dira gai horiek, non gatazka heriotzarekin konponbide tragikoarekin bukatzen den.\nBaladaren corpusak 19 testuk osatzen dute, Antonio Zavalaren edizioaren arabera. Antonio Zavalaren edizioari testuak eskuratzeko errazak dira.\nAtharratze Jauregian generoan bermatuta dauden oinarrizko alderdiei buruz intseguritatea sortzen digu:\u00a0 pertsonaiak, kontakizunaren ordena, erreakzioak eragiten dituzten ekintzak eta amaiera erabakigarria. Arrazoi beragatik, balada \u201cosatu gabe\u201d, \u201caldatuta\u201d dagoela esaten da, pasarte batzuetan nahasia delako eta ziur aski \u201cahapaldi galduak\u201d dituelako.\nHitzak.\nITURRIA: Jean-Dominique-Julien Sallaberri: \"Chants populaires du Pays Basque\". 1870.\nMetrika.\nKantu honetan, denboraren eraginez ezaugarri linguistikoak izan dituzten aldaketak dira (Atarratz &gt; Atarratze). Horretaz gain, metrikari dagokionez, metrikaren irregulartasuna edo akatsak azpimarratzekoak dira. Silaben neurriak ez dira erregularrak, ez lerro bakoitzeko ez estrofa bakoitzeko. Ikusi daiteken modura, estrofa bereko lerro guztiek errima berdina dute, baina gainerako estrofetatik desberdinak. \nBaladaren formatuari dagokionez, ahapaldien autonomia metrikoak, ahapaldien arteko errima aldaketak eta ahapaldi bakoitzak \u201ceduki\u201d bakarra edukitzeak, narrazioak dituen elipsiekin edo istorioaren ulertezintasunarekin batera, kontakizunaren ordena ez dago zehatz-mehatz finkatuta ez egotea eta ahapaldiak trukagarriak izatea eragiten dute.\nAzalpen bat.\nKantaren esanahiari dagokionez, zaila da zehatz-mehatz istorioa hitzez hitz ulertzea, izan ere, paragrafo batzuek ez dute erlaziorik haien artean eta laburpena egiteko zailtasunak egon daitezke. Hala ere, argi dagoena da, istorioan zehar familia bat eta errege bat azaltzen direla. Hori horrela, istorioa Atharratz herrian edo Ozaze herrian eta bertoko jauregian kokatzen da. Balada honen bertsio zahar bat XIX. mendean jasotakoa da eta geroago bertsio ezberdinak jaso dira, guztira 19 bat ahapaldi. Ahoz aho transmititutako literaturan ohikoak izaten dira koherentzia eta kohesio hutsuneak antzematen dira, izan ere memoriak huts egiten du eta ahaztutako pasarteekin batera, honelako balada zaharretan baladen arteko interferentziak topatu izan dira inoiz.\nIdatzi izan da balada honen jatorrizko istorioa XVI. mendeko benetako gertakizun batean dagoela oinarrituta: Gertakari historiko batean oinarritutako balada omen da, agure alargun eta neska gazte behartu baten arteko ezkontzan oinarritua. Ezkontideak Karlos Luxeykoa \u2013 Luxey eta Atharratzeko baroia, nonbait \u2013 eta Maria Jaurgain Ozazekoa. Ezkontza hori 1584an gertatu omen zen. Abesti honetan Maria Jaurgainen tragedia intimoa islatzen da, gazte-gazte zelarik, aitak Baroi zahar eta alargunarekin ezkontzera behartu omen zuena, eta alabatxoa, jakina, ez zen tratuarekin pozik geratu, 'Aita, sald\u00fc naiz\u00fc idi bat bezala'."}
{"id": "117050", "revid": "201", "url": "https://eu.wikipedia.org/wiki?curid=117050", "title": "Kanposantu", "text": ""}
{"id": "117051", "revid": "44278", "url": "https://eu.wikipedia.org/wiki?curid=117051", "title": "Zohota", "text": "Zohota Arboti-Zohota udalerriko herriska bat da, Nafarroa Behereko Amikuze eskualdean. Herri honek 1842 arte aparteko udalerria osatu zuen.\nHerritarrei \"zohotar\" deitzen zaie. Donibane Garazi herrialdeburura 36\u00a0km daude.\nIzenaz.\nAldaera okzitaniarrean oinarri izanda frantsesez \"Sussaute\" bihurtu zenak jasotako izen historiko goiztiar batzuk: \"Sansctus Martinus de Sosaute\" (1160), [\"Sosaute\" (1384an) \"Sossaute\" (Bearnoko Nabarrengosen 1405ean bildua) eta \"Susauta\" (1513ko Iru\u00f1eko idazki batean); euskaraz \"Zozueta\" aldaera ere erabili izan da. Beraz (gogoan izan \"Susaeta\" bezalako euskal abizenak) egun baliatzen dugun lekuizena jatorrikotik urrunduz joan izan da.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Biduze-haraindi izenekoan kokatuta dago; izenak adierazten duen gisan Biduze ibaiaren ekialdean dagoen zonaldeari deitzen zitzaion horrela. Herriaren mugak hauexek dira: hegoaldean Zilhekoa eta Arberatze, mendebaldean Zohazti, ipar eta ipar-mendebaldean Arboti udalburua, denak Amikuzen; ekialde osoan, ordea, Zuberoako herriak ditu mugakide: Ozaraine iparralderago eta Domintxaineri dagozkion lurrak hegoalderantz joz.\nOrografia.\nAltuera apaleko lurrak dia baina etengabeko gorabeherak daude. Paussasaceko mugarrirako bidean, herritik ipar-ekialera, 192 mko muino bat dago. Hala ere izenez ezagunena Zuberoako muga zati zabal batean markatzen duen Burgaintzi muino-katea da (altuena 161 m); eskualdeko (ikus Arboti) folklore-talde ospetsu bati izena ematen dio. Herria bera 100en bueltan dago.\nMendixken artean Biduzeren ibaiadarrak diren erreka batzuk pasatzen dira, aipagarriena herri honetan jaio den Xuhukoa (okzitanieraz \"Lauhirassa\").\nDemografia.\n1350ean 11 etxe zeuden; 1695eko erroldak, ordea, 50 etxe zituela adierazten du.\nErrepideak.\nD 134 departamendu mailako errepidea Lauhiran abiatu, Arbotitik pasa, gero herritik eta segituz gero Donapaleutik Salbaterrara doan D 933rekin lotura egiten da, oraindik Zohotaren lurretan baina ia Zilhekoakoekin mugan.\nHistoria.\nUdalerri-aldaketak.\n1842 arte herri honek udalerri propioa izan zuen. Urte horretan Arbotirekin fusionatu zen; harrezkero Arboti-Zohotaren barruan dago.\nEkonomia.\nNekazaritza eta abeltzaintza izan dira herritar gehienen lanbideak."}
{"id": "117055", "revid": "56334", "url": "https://eu.wikipedia.org/wiki?curid=117055", "title": "Myl\u00e8ne Farmer", "text": "Myl\u00e8ne Farmer, jaiotzez Myl\u00e8ne Jeanne Gautier (Pierrefond, Kanada, 1961eko irailaren 12a) abeslari frantziarra da."}
{"id": "117056", "revid": "201", "url": "https://eu.wikipedia.org/wiki?curid=117056", "title": "Treasure Island", "text": ""}
{"id": "117064", "revid": "10891", "url": "https://eu.wikipedia.org/wiki?curid=117064", "title": "Hanif Kureishi", "text": "Hanif Kureishi (Bromley, Londres, 1954ko abenduaren 5a) antzerkigile, zinema gidoigile, eleberrigile eta ipuingile ingelesa da.\nAita pakistandarra eta ama ingelesa izanda, haren lanen gaien artean jorratzen ditu arraza, nazionalismoa, immigrazioa eta sexualitatea."}
{"id": "117065", "revid": "56334", "url": "https://eu.wikipedia.org/wiki?curid=117065", "title": "Patricia Rodr\u00edguez", "text": "Patricia Yurena Rodr\u00edguez Alonso (Tenerife, 1990eko martxoaren 6a - ) modelo espainiarra da, 2008an Miss Espainia edertasun lehiaketa irabazi zuena.\nBiografia.\nPatricia Rodr\u00edguez Tenerifeko Granadilla de Abona hirian hazi zen, zehazki Charco del Pino auzoan, euren gurasoen ondoan.\nIbilbidea Miss Espainia bezala.\n2008ko martxoak 1ean Miss Espainia 2008 bezala aukeratua izan zen, Castell\u00f3ko probintziako Oropesa del Mar hirian ospatutako lehiaketan, 17 urte baino ez zituenean eta 18 betetzeko bost egun baino falta ez zitzaizkionean.\nMiss Unibertso lehiaketaren araudiaren ondorioz, non bertako parte-hartzaileek 18 urte beteta izan behar dituzten urte horretako edizioko otsaila baino lehen, Patriciak ezin izan zuen lehiaketa honetan parte hartu, eta bere ordez, Miss Espainia lehiaketan bere lehen dama izan zen Claudia Moro bidalia izan zen urte horretan Vietnamen ospatu zen lehiaketa horretara, non zazpigarren postua lortu zuen. Honela, Miss Espainiako antolakuntzak Patricia Miss World lehiaketara bidali zuen, 2008ko urriaren 4an ospatu zena. Patriciak, lehiaketako lehen hamarren artean amaitzea lortu zuen."}
{"id": "117066", "revid": "512", "url": "https://eu.wikipedia.org/wiki?curid=117066", "title": "951 Gaspra", "text": "951 Gaspra asteroide gerrikoan aurkitutako 951. asteroidearen izena da. 1916ko uztailak 30ean aurkitu zuen Grigory Neujminek Simeizetik. Bere behin-behineko izendapen zientifikoa SIGMA 45 zen. Flora familiako eta S motako asteroidea da. Bere izena Ukrainako Gaspra herriagatik jasotzen du, Krimeako penintsulan dagoen kostaldeko herri bat"}
{"id": "117067", "revid": "512", "url": "https://eu.wikipedia.org/wiki?curid=117067", "title": "952 Caia", "text": "952 Caia asteroide gerrikoan aurkitutako 952. asteroidearen izena da. 1916ko urriak 27an aurkitu zuen Grigory Neujminek Simeizetik. Bere behin-behineko izendapen zientifikoa 1916 S61 zen."}
{"id": "117068", "revid": "105290", "url": "https://eu.wikipedia.org/wiki?curid=117068", "title": "953 Painleva", "text": "953 Painleva asteroide gerrikoan aurkitutako 953. asteroidearen izena da. 1921eko apirilak 29an aurkitu zuen Benjamin Jekhowskyk Aljerretik. Bere behin-behineko izendapen zientifikoa 1921 JT zen."}
{"id": "117069", "revid": "336", "url": "https://eu.wikipedia.org/wiki?curid=117069", "title": "954 Li", "text": "954 Li asteroide gerrikoan aurkitutako 954. asteroidearen izena da. 1921eko abuztuak 4an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 JU zen. Asteroide gerrikoko asteroideen artean bigarren izenik laburrena duena da, 85 Ioren ondoren."}
{"id": "117070", "revid": "6327", "url": "https://eu.wikipedia.org/wiki?curid=117070", "title": "Tenerifeko probintzia", "text": ""}
{"id": "117071", "revid": "512", "url": "https://eu.wikipedia.org/wiki?curid=117071", "title": "955 Alstede", "text": "955 Alstede asteroide gerrikoan aurkitutako 955. asteroidearen izena da. 1921eko abuztuak 5ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 JV zen."}
{"id": "117072", "revid": "512", "url": "https://eu.wikipedia.org/wiki?curid=117072", "title": "956 Elisa", "text": "956 Elisa asteroide gerrikoan aurkitutako 956. asteroidearen izena da. 1921eko abuztuak 8an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 JW zen. Vesta familiako eta V motako asteroidea da."}
{"id": "117073", "revid": "512", "url": "https://eu.wikipedia.org/wiki?curid=117073", "title": "957 Camelia", "text": "957 Camelia asteroide gerrikoan aurkitutako 957. asteroidearen izena da. 1921eko irailak 7an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 JX zen."}
{"id": "117074", "revid": "119347", "url": "https://eu.wikipedia.org/wiki?curid=117074", "title": "Alakrana atunontziaren bahiketa", "text": "Alakrana atunontziaren bahiketa 2009ko udazkenean Indiako ozeanoan somaliar piratek bahitutako \"Alakrana\" izeneko euskal atunontziaren gertakarian datza. Bahiketa 2009ko urriaren 2an hasi zen eta 47 egunez Somaliako kostaldean bahiturik izan ondoren, Alakrana eta bertako marinelak askatu egin zituzten azaroaren 17an.\nAurrekariak.\n1990eko hamarkadaz geroztik, lehenengo munduko hedabideek erabilitako terminoari jarraiki, itsaslapurreta ekintza ugari gertatu ziren Somalia inguruko itsas eremuan. 1991 urtean hasita, Somaliak jasaten zuen gerra zibila eta ondoriozko administrazio-hutsuneak profitatuz, atzerriko arrainontziak gehiegizko arrantzan aritu ziren, legez kanpo eta bertako arrantzalekuak agortaraziz. Itsasontzi batzuek itsasalde hartan hondakin toxikoak hondoratu zituztela frogak ere badaude. Horrela, Somaliako arrantzaleak elkartu eta atzerritar arrantzaleak kanporatzeari ekin zioten.\nGerora, arrantzale hauek \"gerra-jauntxo\" direlakoekin elkartu, haien laguntza jaso eta atzerriko bahiketei esker lortzen dituzten irabaziak beraiekin partekatzen hasi ziren. Horrela, itsasontzien bahiketa ekonomia-iharduera garrantzitsua bihurtu da Somaliako kostaldeetan.\nLehenengo munduko herrialdeek eta beste batzuk (Txina, esaterako, Afrikan interes ekonomiko handiak dituena) kezka agertu dute itsas eremu horretan dagoen segurtasun faltagatik. Horrela, zenbait operazio militar antolatu da bahitzaileei aurre egiteko, Europar Batasunak antolaturiko \"Atalanta\" misioa besteak beste. Kontuan hartu behar da, urtero 20.000 itsasontzi igarotzen direla Adengo Golkotik, Suezeko kanalerako bidean, eta munduko merkataritzaren %20 eta Europarako petrolio-hornikuntzaren %30 bertatik egiten dela.\n2008. urtean Bermeoko \"Playa de Bakio\" izeneko atunontzia bahitu zuen pirata talde batek. Egun batzuetako negoziaketen ondoren, bahisari bat ordaindu eta itsasontzia eta bertako marinelak aske utzi zituzten.\n\"Alakrana\" arrainontzia.\n\"Alakrana\" atunontzi izozkailuduna da, basea Bermeon duena. Echebaster fleet konpainiarena da eta 2005. urtean uretaratu zen lehen aldiz. Garaiko azken berrikuntza teknologikoak ditu eta bere balioa 30 milioi euro ingurukoa da.\nBahiketa.\nAlakranak lehenengo bahiketa-saiakera bat jasan zuen 2009ko irailaren 3an, Somaliako kostaldeetatik 460 itsas miliara zegoela. Une horretako eguraldi txarrari eta sarea jasota izateari esker, atunontziak ihes egin ahal izan zuen. Egun horietan, Bermeoko beste bi arrantzontzik ere, \"Campo Libre Alai\" eta \"Intertuna Dos\" izenekoak hain zuzen, bahiketa-saiakerak jasan zituzten. Eraso hauek direla eta, marinelen artean kezka zabaldu eta ontzijabeek arrantzaontzietan Espainiako Armadako infanteak egotea eskatu zuten. Horren haritik, Eusko Jaurlaritzak eta Espainiako Gobernuak gaia aztertu zuten, baina emaitza jakinik eta erabaki garbirik hartu gabe.\n2009ko urriaren 2an, Somaliako hegoaldean, kostaldeetatik 413 miliara, Somaliako 13 piratako talde batek, fusilez eta granada-jaurtigailuz armaturik, atunontzia bahitu zuten, Espainiako Gobernuaren esanetan, babestutako eremutik kanpo arrantzan ari zirela. Bahiketaren berri izatean, Espainiako Defentsa Ministerioak bahiketa-tokitik 800 itsas-miliatara pirateria-ekintzen aurkako \"Atalanta\" misio-lanetan ari zen Canarias fragata bidali zuen bahiketa-eremura bahitzaileek marinelak lehorreratzea ekidin eta arrantzontziaren mugimenduak kontrolatzeko. Inguruko itsas eremua babesten ari zen P-3 Orion hegazkin bat ere Alakrana begiztatzera bidalia zen. Aldi berean, inguru hartan arrantzan ari ziren atunontziek lana bertan behera utzi eta arantzalekutik alde egitea erabaki zuten. Bahiketa unean, Alakranako eskifaia 36 marinelek osatzen zuten, Ricardo Blach galiziar patroiaren eta Iker Galbarriatu euskal kapitainaren agindupean, eta horrela zegoen osaturik: 8 euskal herritar, 8 galiziar, 2 madagaskartar, 3 senegaldar, 4 ghanatar, 2 bolikostar, 8 indonesiar eta seychelletar bat\n. Piratek bere indar armatuak babespean Somalian legez kanpo arrantzan aritzeagatik zigor gogorra jarriko zitzaiela iragarri zuten. Canarias fragatak Alakrana zegoen inguruetan helduta, erreskaterako operazio militarraren aukera baztertu egin zuten, arrisku handikoa baitzen, baino Alakrana poliki zihoala profitatuz arrainontzian ur gainean jarritako txikot luzeen bitartez matxura bat eragin eta, Somaliako kostaldeetatik urrun artean, arrainontzia geldiarazi eta negoziaziorako aldeko egoera bat sortzeko plana diseinatu zen.\nUrriaren 4ean, Somaliako kostaldeetatik 200 itsas miliako gunetik kanpo, bi pirata txalupaz arrantzontzia utzi eta gutxira, Espainiako Armadak atxilotu egin zituen. Atxiloketan, bahitzaileetako bat balaz arinki zauriturik suertatu zen. Bitartean, Alakrana Harardhere hiriko kostalderuntz abiatu zen abiadura bizian. Horrela, Alakrana geldiarazteko plana deusezturik geratu zen. Berehala, Espainiako Auzitegi Nazionalak prozedura judiziala abiarazi zuen bi pirata hauen aurka. Piratak urriaren 12an Madrilera Djibutitik aireratutako hegazkin batean eramanak izan ziren, Baltasar Garz\u00f3n epailearen aginduz . Berria jakin bezain laster, Alakranaren askapena negoziatzen hasteko bi atxilotuak askatu egin behar zituztela eskatu zuten Alakranako bahitzaileek. Alakrana arrainontzia Somaliako Haradhere hiri pareko itsasaldean zegoen ordurako.\nAlakranarekin harremanak ia guztiz etenda geratu ziren urriko bigarren hamasbostaldian zehar, dei bakan batzuk kenduta. Urriaren 30ean, telefonozko harremana berreskuratu eta marinelen familiarrek beraiekin hitz egin ahal izan zuten eta onik zeudela jakinarazi zieten. Ordurako, Espainiar Itsas Armadako M\u00e9ndez N\u00fa\u00f1ez fragata bahiketa-lekura bidalia zen Canarias fragata laguntzeko.\nAzaroaren 5ean, bahitzaileek bi galiziar eta euskaldun bat lehorreratu eta Harardhere hirira eraman omen zituzten. Espainian preso zeuden bi piraten askapena exijitzeko, Husein Badmax piraten buruaren esanetan\nEspainian preso daudenen familiarren esku uzteko asmoak zituzten, Abdu Willyren aita horien artean. Alakranan bitartean, egoera okertu egin zen. Piratek utzi egin zieten marinelei familiarrei telefonoz deitzea, baino bitartean tiroak eta granadak jaurti zituzten, telefono bidez familiarrek horien hotsa entzunda ikaratzeko asmoz. 36 ordu lehorrean igaro ondoren, piratek Alakranara itzuli omen zituzten hiru marinelak, Miguel \u00c1ngel Moratinos Kanpo Arazoetarako Ministroak prentsa-aurreko batean adierazitakoari jarraiki. Piraten ustezko itzulera piratek pirata presoen familiarrekin izandako tirabirak direla-eta gertatu zen, piratek hiru marinel horien kontrola ez baitzuten galdu nahi. Gerora, lehorreratze hau gezurrezkoa eta piraten amarrua izan zela frogatu zen. Hala ere, Carme Chac\u00f3n Espainiako Defentsa Ministroak, alegiazko lehorreratzearen ondoren, \"hiru marinelak non zeuden eta ondo zeudela\" zekitela baieztatu zuen.\n2009ko azaroaren 17ko arratsaldean, 47 eguneko bahiketaren ondoren, piratek \"Alakrana\" ontzia eta bere marinelak aske uzten dituzte. Iturri batzuen arabera Espainiako Gobernuak 2,7 milioi inguruko euroko bahisaria (4 milioi dolar gutxi gorabehera) ordaindu zuen. Bahisaria ustez espainiar hegazkin militar batek bota zuen Alakrana arrainontziaren inguruetan egun horretan bertan. 63 pirata zeuden une horretan arrainontziaren gainean, lehorretik 1.7 itsas miliatara. Bahisaria beraien artean banatu ondoren, lehorreruntz abiatu ziren talde ezberdinetan banaturik. Azken pirata taldeak bi txalupetan Alakrana utzi bezain laster , \"Canarias\" fragatatik bi helikoptero eta hiru txalupa azkar atera ziren pirata talde honen atzetik. Helikopteroek piraten txalupa metrailatu egin zuten lehorrera iritsi baino lehen. Azkenean ordea, atzera egin eta pirata taldea onik heldu zen lehorrera. Bitartean, Alakrana azkar atera behar izan zuen gunetik, inguruan beste ontzi bat bahituta zuen beste pirata-erakunde baten beldurrez . Alakranak bahituta izan zuen pirata-erakundeak ere beste zenbait ontzi zituen bahiturik bertan. Marinelak aske, Alakrana Seychelleak uhartedira abiatu zen arrainontzian Espaniako militarrek eta uretan Canarias eta M\u00e9ndez N\u00fa\u00f1ez fragatek lagundurik. Somaliako uretan 12 ontzi eta 200 pertsona baino gehiago zeuden artean atxiloturik . Alakrana azaroaren 20an heldu zuen Seychelleetako Victoria portura.\nAskapenaren biharamonean, Alakranako patroiak bahiketan izan omen zen hiru marinelen lehorreratzea gezurrezkoa izan zela adierazi zuen. Piratek hiru marinelak lehorreratu zituztela esan zieten, baina piraten amarru hutsa izan zen, Espainian preso zeuden piraten itzuleraren inguruan Espainiako gobernuari presionatzeko asmoz . Arrainontzian txikizio handiak izan zirela eta baliozko gauza denak lapurtu zizkietela ere jakin zen.\nBitartean, lortutako bahisaria dela eta, Harardhere piraten herrian jai giroa izan zen nagusi. Alakranako pirata zenbait ezkondu ere egin ziren . Diru zaparradak hiperinflazio izeneko egoera sortarazi zuen gainera eta denbora labur batean prezioak gutxienez hamarrez bidertu zirela jakin zen .\nSeychelleetako Victoria portuan zenbait familiar zituzten zai Alakranako marinelek. Txandako eskifaia ere bertan zegoen Alakranarekin lanean jarraitzeko. Eskifaia eta familiarrak espaniar hegazkin militar batek ekarri zituen Madrilera azaroaren 21ean. Familiarrek eta marinelek espreski eskatu zuten gobernuko ordezkaritzarik eta kazetaririk ez izatea beraiei harrera emateko Madrilera iristean.\nBahiketaren ondorengo egunetan, marinelek bahiketan zehar jasandako etengabeko tratu txarrak kontatu zituzten, gobernuak behin eta berriz adierazi zituenak gezurtatuz. Azaroaren 24an, Pedraz epailearen aurrean deklaratu zuten euskal marinelek. Urriaren 14an piratek bahitutako \"Ariana\" izeneko beste ontzi batera eraman eta bertan egoera latza ikusi zutela kontatu zuten, emakumezko batek eta neskato batek jasandako bortxaketak eta hamalau urteko haur pirata baten kasua besteak beste. Hala ber, CNI espainiar intelijentzia zentroko agenteek iruzur bat jasan zutela zabaldu zen: milioi bat euro ordaindu omen zizkioten Somaliako Defentsa Ministerioko goi kargu faltsu bati ustez lehorreratu zituzten hiru marinelen askapena erostearren .\nAtxiloturiko ustezko piratak.\nAtxilotuen inguruko gorabehera eta joan-etorriek Espainiako Gobernuaren eta Justiziaren eragikortasun eta sinesgarritasun eza agerian utzi zuten iritzi publikoaren aurrean.\nUrriaren 12an Torrej\u00f3n de Ardozko basera heldu bezain laster, ustezko bi piratak Auzitegi Nazionalaren esku utzi zituzten, segurtasun-neurri nabarmenen artean. Hauen izenak Cabdiweli Cabdullahi eta Raageggesey Hassan Haji (\"Abdu Willy\" eta \"Raageggesey Adji Haman\" goitizenez hurrenez hurren) ziren. Fiskaltzaren esanetan, Alakrana Europar Batasunaren \"Atalanta\" misioaren itsas eremutik kanpo ari zenez arrantzan, Abdu Willy eta Raageggesey Kenyarekiko estradizio-itunetatik kanpo geratzen ziren eta Espainiari zegokion bi atxilotuen epaiketa. Garz\u00f3nek bi gazteak Somalian zeudela eman zuen kartzelarako agindua berretsi egin zuen urriaren 14an, deklarazioa hartu ondoren. Balaz zauriturik zegoen Raageggeseyk ospitalean deklaratu eta bahiketan piratek beharturik hartu zuela parte adierazi zuen. Abdu Willy adin txikikoa zela esan zuen. Garz\u00f3nek agindutako frogak 19 urte zituela erakutsi zuen ordea.\nSantiago Pedraz Garz\u00f3n epailea ordeztu zuenean, hark Abdu Willy klabikula-frogak egitea agindu zuen, honen adin txikikotasuna egiaztatzearren. Adin biologikorako frogak emandako adin esparruan, adin minimoa 17 urtekoa dela erabaki zen eta horrela \"in dubio pro reo\" (hau da, presoaren aldeko aukera onena hartuz), adin txikikoa zela erabaki zen. Epaileak kartzelatik atera eta adin txikikoentzako zentro batean sartzeko agindua eman zuen urriaren 20an.. Hortzen azterketan oinarritu zen ondorengo froga batek, ordea, Abdu Willy 18 urte baino zaharragoa zela ezarri zuen eta horrela, Santiago Pedraz epailearengana itzuli zen kasua, adin txikikoen epaitegitik. Kasua bere gain hartzeak ukatu egin zuen berriz ere Pedraz epaileak, harik eta bere adin nagusitasuna zalantza izpirik gabe argitu arte , fiskaltzak epailearen erabakiaren aurka azaldu bazen ere. Abdu Willyren familiarrek 16 urte zituela eta piratek diruz engainaturik sartu zela bahiketa-taldean, haurtzaroan bizitza txiroa izan ondoren . Azaroaren 4ean, klabikula-froga berri baten arabera, auzitegi-medikuek Abdu Willyk adin nagusia zuela baieztatu eta Pedraz epaileak kartzelaratzeko agindua eman zuen azkenik.\nAzaroaren 10ean, Abdu Willyren defentsa Francisco Javier D\u00edaz Aparicio abokatuak hartzen du bere gain. Abokatu hau ospetsua zen kasu problematikoen ardura hartzeagatik. Bere defentsa nork ordaintzen dion galdetu ziotenean, galdera erantzun gabe utziko zuela adierazi zuen. Azaroaren 13ean, D\u00edaz Aparicio abokatuak bahiketa unean Alakranak Euskal Herriko ikurrina ala Espainiako bandera jasota zuen argitzeko eskatu zion Espainiako Entzutegi Nazionalari, eta ikurrina eramanez gero Espainiak arrainontzian jurisdikziorik ez zuela izango ohartarazi. Azaroaren 16an, gobernua epaiketa-prozesua azkartu eta, marinelen askapena lortzearren pirata presoak Somaliara lehenbailehen bidaltzeko ahaleginetan, beharrezko frogak bildu ondoren Pedraz epaileak ustezko piraten prozesamendua agindu zuen eta legez kanpoko 36 atxiloketa-delitu, bat marinel bakoitzeko, eta armazko bortxakeriazko lapurreta egotzi zizkien bi gazteei fiskaltzaren eskakizunei jarraiki. Legez kanpoko elkartea osatzearen delitua ez zitzaien egotzi, hasiera batean ez bezala, azken delitu honek gazteak Somaliara kanporatzea eragotzi egingo baitzukeen.\nErreakzio politikoak.\nBahiketa gertatu eta berehala, oposizioko indar politiko nagusiek, PP etaEAJ alderdiek batik bat, salatu egin zuten Espainiako Gobernuaren pasibotasuna aurretik izandako erasoak direla eta, arrantzaleen segurtasuna bermatzeko eskaerei entzungor eginez . Aldi berean, Espaniar Armadako buru batek arrainontzia \"Atalanta\" misioaz babestutako eremutik kanpo zegoela baieztatu eta \"norberak egindakoaren jabetza eta ardura duela\" esan zuen. Marinelen gertukoek gezurtatu egin zuten ordea arrantzaleak babestutako eremutik kanpo arrantzan ari zirenik .\nAlakranaren bahiketa eta Indiako ozeanoan arrantzatzeko segurtasun faltarengatik Eusko Legebiltzarrak Espainiako Gobernuari militarrak ontziratzeko eskaera egin zion . Eskaera hau ontzijabeek ere egin zuten bahiketa gertatu baino lehenago. Gobernuak militarrak ontziratzeko eskaerari ezezkoa eman ostean, bahiketako lehenengo egunetan Euskal Herrikoko 8 atunontzik segurtasun pribatua kontratatu behar izan zuten beraien segurtasuna bermatzeko .\nUrriaren 12an, Carm\u00e9 Chac\u00f3n Espainiako Defentsa Ministroak ahal zuten guztia egiten ari zirela baieztatu zuen arlo militar, politiko eta diplomatikoan. Hurrengo egunetan, atxiloturiko ustezko bi piratak Madrilera ekartzeagatik sortu zen nahaste-borraste judiziala eta atxiloketa horrek bahitutakoen askapenerako ekarri behar zituen zailtasuna direla-eta, oposizioak kritika gogorrak egin zizkion gobernuari. Gobernuak atxilotutakoen egoera negoziaziotik kanpo gertazne zela adierazi zuen behin eta berriz bere ministroen bitartez. Marinelen familiei bahitzaileek atxilotutakoen inguruko eskaerarik ez zutela egiten ere adierazi zitzaien gobernutik.\nBitartean, bahitutako euskal marinelen herrietako urriak 24rako udalek antolaturiko mobilizazioekiko ezadostasuna adierazi zuen Eusko Jaurlaritzak, mobilizazio hauetan erabilera politko nabarmena zegoela-eta. Azkenean ordea, atzera egin eta ondorengo mobilizazio instituzionaletan ere parte hartu zuen.\nUrriaren azken egunetan, militarrak arrainontzietan egoteari behin betiko ukatuz, arrainontzietan gerra-armamentudun segurtasun pribaturako dekretu bat ateratzen da. Azaroko lehenengo hamabostaldian, gehienetan militar ohiak ziren mertzenarioek Espainiako Itsas Armadaren prestakuntza jaso zuten. Azaroaren 13an abiatu ziren Espainiako Armadako hegazkin batean Seychelleak alderuntz.\nAzaroaren hasieran, piratek atxiloturikoen askapena hiru marinel lehorrera eramanda exijitu zutenean, familiar zenbaitek gogor kritikatu zuten gobernua, piratekiko negoziazioen ingurua beraiekin aurreko denbora guztian gezurretan aritu zirela adieraziz. Oposizioetatik ere, eta familiarren alde jokatuz, gogor aritu ziren gobernuaren aurka.\nAzaroaren 6an, gobernuko ordezkari batek atxilotutako piraten egoera negoziaezina zela adierazi zuen. Azaroaren 8rako aitzitik, Kenyako espainiar enbaxadorea Omar Abdurashid Ali Sharmake Somaliako lehen ministroarekin bildu zen, Espainian preso zeuden bi uztezko piraten itzulera, estradizio bidez edo, bideratu asmoz. Azaroaren 9an, bahiketa gertatu eta 39 egunetara hartu zuen hitza lehen aldiz Jos\u00e9 Luis Rodr\u00edguez Zapatero Espainiako presidenteak. Bahiketa konpontze bidean zegoela adierazi ondoren, zuhurtasunerako deia egin zien komunikabideei eta politikoei. Aldi berean, epaileen erabakiak errespetatu egin direla adierazi zuen, pirata presoei buruz erreferentzia eginez. Hurrengo egunetan, Zapatero presidenteak berak hartu omen zuen piratekiko negoziazioaren zuzendaritza. Horrela, Espainiako Entzutegi Nazionalak eta fiskaltzak pirata presoen itzulera errazteko prozedura azkartu egin zen. Oposizioko alderdiek ere kritikak alde batera utzi zituzten. Azaroaren 12an ordea, Entzutegi Nazionalak Gobernuari leporatzen dio piratak Espainiara ekarri izana. Adierazpen honek Espainiako ministroen arteko tirabirak eragiten ditu, piratak nork ekarri zituen. Azaroaren 17an, Alakranako marinelak aske geratu zirenean, Zapatero presidenteak berak eman zuen berria. Oposizioak pozik egoteko eguna zela adierazi ondoren, biharamonetik gobernuaren jokaera salatu egingo zutela baieztatu zuten. Horrela, azaroaren 18an, bahiketan zehar gobernuak egin zuen kudeaketaren aurkako kritika gogorrak izan ziren, batez ere PP eta EAJ alderdien aldetik. Marinelen herrietako EAJko alkateek ere oharra plazaratu zuten Espainiako Gobernuak eta Patxi L\u00f3pez lehendakariak krisian zehar izan zuten jokaera salatuz.\nBestalde, bahiketako aldian, Alakranak Euskal Herriko ikurrina jasota zeramala zabaldu zen. Horrela, askapenaren ardura Espainiako Gobernuari eta Armadari ez zegokiela aldarrikatu zen sektore zenbaitetik, bandera espainolaren ordez, ikurrina jasota izatea Espainiaren aurkako jarrera zela argudiatuz. Alakranak Espainiako bandera eta matrikula zuen bahiketa unean eta bere basea Bermeon zegoen orduan. Bertako 16 marinel ere espainiarrak ziren legez.&lt;ref&gt;"}
{"id": "117075", "revid": "512", "url": "https://eu.wikipedia.org/wiki?curid=117075", "title": "958 Asplinda", "text": "958 Asplinda asteroide gerrikoan aurkitutako 958. asteroidearen izena da. 1921eko irailak 28an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 KC zen."}
{"id": "117077", "revid": "512", "url": "https://eu.wikipedia.org/wiki?curid=117077", "title": "959 Arne", "text": "959 Arne asteroide gerrikoan aurkitutako 959. asteroidearen izena da. 1921eko irailak 30ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 KF zen."}
{"id": "117078", "revid": "46640", "url": "https://eu.wikipedia.org/wiki?curid=117078", "title": "Lara Fabian", "text": "Lara Fabian, jaiotzez Lara Crockaert (Brusela, Belgika 1970eko urtarrilaren 9a) abeslari eta piano jotzaile belgikarra da."}
{"id": "117079", "revid": "119347", "url": "https://eu.wikipedia.org/wiki?curid=117079", "title": "San Sebastian", "text": "San Sebastian (256-288) santu eta martiri kristaua zen, Diokleziano erromatar enperadorearen garaian hil omen zutena, kristauen jazarpen garaian. Ohikoena haren martirioa irudikatzea da, zutabe edo zuhaitz bati lotua eta geziek sastakatua. Geziek sortutako zaurien alegoria izurri garaietan erabili zen santuaren babesa eskatzeko, bereziki Aro Modernoaren hasieran.\nDonostiako zaindaria da, eta haren jaieguna da hiriko jai nagusietako bat: San Sebastian eguna (Donostiako Danborrada), urtarrilaren 20an. Azpeitiko zaindaria ere bada.\nBizitza.\nSebastianen martirioa Anbrosio Milangoak garatua zuen lehen aldiz, 118. salmoko sermoian (XX. zenbakia). Anbrosioren arabera, Sebastian Milangoa zen eta horregatik gurtza zioten bertan IV. mendetik.\nV. mendeko \"Acta Sanctorum\"aren arabera, Anbrosiorena omen dena, Sebastian Galia Narbonensis probintziakoa zen eta Milanen ikasi, eta bertan Pretoriar Guardiako kapitain bihurtu zen, Diokleziano eta Maximianoren agindupean, kristaua zela jakin gabe.\nSebastianen aurak emakume baten mututasuna osatu omen zuen, eta mirari honek 78 lagun konbertitu zituen. Sebastianek martirizatuak izan behar zuten bi kristaurekin hitz egin zuen, Marko eta Martzelino izenekoekin, eta fedea gordetzeko adorea eman zien. Marko eta Martzelino anaia bikiak ziren, eta diakonoak. Familia onekoak ziren, ezkonduak zeuden eta Erroman emazte eta seme-alabekin bizi ziren. Anaiek erromatar jainkoen omenez sakrifizioak egiteri uko egin zioten eta horregatik atxilotu zituzten. Trankilino eta Martzia gurasoek espetxean bisitatu zituzten, Kristautasunari uko egin zezaten. Baina azkenean Sebastianek gurasoak konbertitu zituen, eta baita Tiburtzio ere, Kromazio prefektuaren semea. Nikostrato, beste ofizial bat, eta haren emazte Zoe ere konbertitu zituen. Kromazio ere konbertitu zuenean, espetxeratuak askatu, dimisioa eman eta Campaniako landa-lurretan erretreta hartu zuen.\nGerora, Mark eta Martzelino ezkutuan ibili ondoren, Kastulok lagunduta, martirizatuak izan ziren, Nikostrato, Zoe eta Tiburtzio bezala.\nMartiritza.\nDioklezianok Sebastian gaitzetsi zuen ustezko traizioa zela-eta, eta \"zelai batera joateko eta taketa bati lotzeko agindu zion, geziak jaurti ziezaizkioten. Arkulariek geziz sastakatu zuten, triku bat zirudien arte\", bertan hil zedin utziz. Kastuloen alarguna, Irene Erromakoa, hurbildu egin zen gorpua hartu eta lurperatzeko, baina oraindik bizirik zegoela ikusi zuen. Berarekin etxera eraman eta zaindu egin zuen, osatu zen arte. Bizilagunek kristaua zelako susmoa zuten. Horietako bat neskato itsu bat zen. Sebastianek ea Jainkoarekin egon nahi zuen galdetu zion eta gurutzearen keinua egin zion bekokian. Neskatoak \"Bai\" erantzun zuenean ikusmena berreskuratu omen zuen.\nOrduan, Sebastian zutitu eta Diokleziano gurutzatu zuenean sutsu mintzatu zitzaion. Enperadoreak hil arteraino kolparazi zuen eta haren gorpua \"Cloaca Maxima\" estoldetara bota. Baina Sebastian kristau alargun bati agertu zitzaion eta haren gorpu ustelgabea lurpetik atera zezan eskatu, apostoluen ondoan katakonbetan hobiratzeko.\nSebastian geziekin hil zelako ustea zutenez, nahiz eta horrela ez gertatu, eta gero enperadore berak hiltzeraino kolpatua izan zedin agindu zuenez, batzuetan Sebastian bitan martirizatua izan zen santua dela esaten da.\nLGBT asoziazioa.\nRichard A. Kaye idazleak babesten du LGBT asoziazioa bat baduela:\nSan Sebastianen irudi erlijioso batzuk LGBT komunitateak bereganatu ditu . Haren itxura fisiko indartsua, alkandorarik gabekoa, gorputzean barneratzen zitzaizkion gezien sinbolismoa, eta bortxazko minaren aurpegierak artistak mendeetan zehar erakarri ditu. Honela, XIX. mendeko lehen gay kultu esplizitua dela esaten da. Innuendo erotizatu hauek dira artista asko intrigatu dutenak, bere irudiaren erotikotasuna, eta ez bere santutasuna edo pietatea."}
{"id": "117081", "revid": "119347", "url": "https://eu.wikipedia.org/wiki?curid=117081", "title": "Nafarroako Kontuen Ganbera", "text": "Nafarroako Kontuen Ganbera (gaztelaniaz \"C\u00e1mara de Comptos de Navarra\") Nafarroako Foru Erkidegoaren sektore publikoaren kudeaketa ekonomiko eta finantzarioa aztertzen duen erakundea da. Nafarroako Kontuen Ganbera eraikinean kokatzen da.\nEspainiako Kontu Auzitegirik zaharrena da.\nHistoria.\n1365eko otsailaren 18an Karlos II.a Nafarroakoak aldarrikatutako ordenantzak sortu zuen. 1274 eta 1328 artean Nafarroako Erresuma Frantziarekin lotura dinastikoa izan zuen eta bertan jadanik gastu publikoa kontrolatzeko erakundeak existitzen ziren.\nErakundea ofizialki eratu baino lehen Nafarroako Erresumak jadanik aditzaile eta Kontuen Maisuak zituen erreinuko finantzen egoera noizean behin kontrolatzeko. Izan ere, lehendabiziko kontuen liburu ezaguna 1258koa da. Karlos II.aren ogasunak gorriak ikusi zituen inguruko erresumekin gerrak eusteko, hori zela eta behin behineko erakundea finkatu eta behin betiko bilakatu zuen.\nLehendabiziko erakunde hori sei lagunek osatzen zuten: lau Aditzaile Orokor, \"gizon zintzo eta zuzenak\", eta elizgizon bi notario-lanetan aritzeko. Bere aginduak betearazteko Atezaina eta Erreinuko Ofizialak kontratatzen zituzten.\nLehendabiziko betebeharrak honakoak izan ziren:\nEpeka-epeka Kontuen Ganberak beste eginkizun batzuk hartu zituen bere gain, ziur asko lortutako izen ona zela-eta. Horrela, hasieran aditzea eta aholkuak emateari lotu bazizkion ere, laster Ogasun kontuetan auzitegi bihurtu eta Kontuen Ganberaren Auzitegia hartu zuen izena. Bestetik, zerga-bilketaz (epeak eta kopurua), monetaz eta kargu ofizialen zinez arduratu zen.\nBere agiri eta liburuek Artxiboa osatu zuten egun Nafarroako Agiritegi Orokorrean daudenak eta Nafarroako historia zehazki ezagutzeko laguntzen dutenak.\nKontuen Ganberak denbora pasa ahala, bere eskumenen, profesionaltasuna eta independentziagatik, gero eta garrantzi handiagoa lortu zuen Erresumaren egitura politikoan, batez ere gainetik Kontseilua eta Erregea besterik ez zituelako.\n1512an Gaztelako Koroak Nafarroako Erresuma konkistatu eta laster hasi ziren Ganbera deuseztatzeko saiakerak, batzuetan erregeordeek bultzatuak eta bestetan Gorteen laguntza zutenak. Garai hartan, Ganberaren kide asko gaztelarrak izan ziren. Iru\u00f1eko hiria bezalako aldeko jarraitzaile sutsuari esker, Ganbera martxan jarraitu zuen XVI., XVII. eta XVIII. mendeetan zehar.\nXIX. mendean zentralismoa indartzearekin batera Kontuen Ganbera desagerrarazteko saiakerak ere ugaritu egin ziren. Horrela 1836ko martxoaren 18ko Isabel II.a Espainiakoak ezarritako errege-agindu batek erakundearen deuseztatzea agindu zuen.\n1841ko Lege Hitzartuak egoera berretsi zuen.\n1980ko urtarrilaren 28an Foru Parlamentuak \"Erakundearen Birrezarpenerako Araua\" onetsi eta organo tekniko gisa berrezarri zuen Ganbera. Hala ere, 1982an \"Nafarroako Foru Eraentza Birrezarri eta Hobetzeari buruzko Lege Organikoa\" onartu eta \"de jure\" Nafarroak berriro kontuak ikuskatzeko erakundea izan zuen, Karlos II.ak sortutako erakundearen izen bera zuena. Egungo Ganbera Parlamentua du gainean eta 19/1984 Foru Legeak antolatuta dago.\nHelburua, eginkizunak eta antolaketa.\nHelburua.\nGanberaren helburu nagusia Nafarroako Foru Erkidegoaren funtsa publikoak legearen arabera eta gero eta era eraginkorragoa erabil ditzatela da. Horretarako txostenak eta agiriak egiten ditu.\nEginkizunak.\n19/1984 Foru Legeak ezarritako eginkizunak bi dira:\nAntolaketa.\nGanberaren kideak Presidentea, Auditoreak eta Idazkaritza Nagusia dira.\nEgoitza.\nEgoitza Iru\u00f1eko Ansoleaga kaleko hamarrean dute, hiriko arkitektura gotiko zibilaren eraikuntza bakarra eta 1868an Kultura Ondasun deklaratua.\nXIII. mendeko etxea 1524an Karlos V.a Nafarroakoak erosi zuen lehen egoitza finkoa omen ez zelako. Bertan eta 1836an erakundea deuseztatu arte moneta ere egiten zuten.\nGanbera desagertu ondoren, bere artxiboa Nafarroako Agiritegi Orokorrera eraman zuten eta bertan hasieran Monumentu Historiko eta Artistikoen Batzordea, 1919tik aurrera Nafarroako museoa, 1941 eta 1994 artean Vianako Printze Erakundea izan ziren.\n1995ean Vianako Printze Erakundeak egoitza berria lortu eta Comptos Ganberak 1524 eta 1836 artean izandako egoitza berreskuratu zuen.\nComptos Artxiboa.\nArtxiboak eduki ezberdineko 25.000 dokumentu ditu: udal foruak, tituluak, eskriturak, bulak, itunak, zinak, eta abar, gehienak, Nafarroako Erresumaren barne eta kanpoko harremanekin lotuak.\nGainera Kontuen Ganberak egindako agiri eta txostenak, bai aztertzaile bai Kontu Auzitegi moduan egindakoak.\nArtxiboan ere Comptosen Erregistroak (gaztelaniaz: \"Registros de Comptos\") daude, hau da, diruzaina, bost merindadeetako (1407 eta gero sei) atezainak, hiri eta hiriburu nagusietako \"bailie\" eta beste ofizial publikoek eramandako kontu-liburuak.\n1258 eta 1836 arteko Erregistroak mantentzen dira, bi kapitulutan ordenatuak: diru sarrerak (\"recepta\") eta gastuak (\"expensa\"). Gehienak denbora pasa ahala mantendu ziren baina badaude batzuk gai zehatz batzuei buruzkoak direnak.\nBeste hiru liburu nagusiak daude:"}
{"id": "117083", "revid": "6327", "url": "https://eu.wikipedia.org/wiki?curid=117083", "title": "Comptos Ganbera", "text": ""}
{"id": "117084", "revid": "336", "url": "https://eu.wikipedia.org/wiki?curid=117084", "title": "Lisaburdina", "text": "Lisaburdina arropak lisatzeko eta zimurrak kentzeko erabiltzen den etxetresna txikia da. Beroaren eta hezetasunaren bidez, bai eta lisaburdinak berak daukan pisuaren bidez, zuntzezko materialetako polimeroetan dauden molekula-kate luzeen arteko loturak malgutzen ditu. Zuntzak luzatu egiten dira beroari esker, eta epeltzen denean itxura hori mantentzen dute. Zenbait materialek, esaterako kotoiak, ur-lurruna behar izaten dute molekulen arteko lotura malgutzeko. Hogeigarren mendean sortutako hainbat material sintetikoren fabrikatzaileek lisatzerik behar ez dutela esaten dute iragarkietan.\nHistoria.\nElektrizitatea sartu aurretik, lisaburdinak errekuntzaren bidez berotzen ziren, bai sutan jarrita, bai barruan ikatza jarrita. Henry W. Seeley estatubatuarrak \"plantxa elektriko\" bat asmatu zuen eta 1882ko ekainaren 6an patentatu zuen. Ia 15 libra pisatzen zuen (6,8 kg) eta denbora asko behar zuen berotzeko. Erresuma Batuko Elektrizitate Elkartearen arabera, 1880an karbonozko arkua zuen xafla elektriko bat agertu zen Frantzian, baina datu hori zalantzazkoa da.\nK.a. I. mendean. Txinan ikatz beroz betetako metalezko lapikoak erabiltzen ziren ehunak lisatzeko. Ondorengo diseinu bat ikatz beroz bete zitekeen burdinazko kaxa bat zen, aldizka hauspo bat akoplatuz aireztatu behar zena. XIX. mendearen amaieran eta XX. mendearen hasieran, plantxa asko erabiltzen ziren kerosenoa, etanola, balea olioa, gas naturala, karburo gasa (azetilenoa, karburo lanparetan bezala) edo gasolina bezalako erregaiekin berotzeko. Etxe batzuek hodi sistema bat zuten, gas naturala edo karburo gasa gela ezberdinetan banatzeko, argiak ez ezik, plantxak ere martxan jartzeko. Sute arriskua egon arren, erregai likidoaren plantxak Estatu Batuetako landa eremuetan saldu ziren Bigarren Mundu Gerrara arte. Keralan, Indian, koko-oskolak erretzen erabiltzen ziren landare-ikatzaren ordez, antzeko berotze-ahalmena baitute. Metodo hori erreserbako gailu gisa erabiltzen jarraitzen da, energia-mozketak ohikoak baitira. Beste lisaburdina batzuek metalezko txertaketa beroak zituzten ikatzaren ordez.\nXVII. mendetik aurrera, burdin-urtuzko xafla lodia baino ez ziren lisaburdinak sortu ziren Erresuma Batuan, triangeluarrak eta kirtendunak, eta sutan edo berogailu batean berotzen ziren. Garbitegiko langile batek plantxa solidoen multzo bat erabiltzen zuen, iturri bakar batetik berotzen zirenak: erabiltzen zen plantxa hozten zenean, berehala beste bero batekin ordezka zitekeen.\nMundu industrializatuan, diseinu hauen ordez, xafla elektrikoa erabili da, korronte elektriko baten beroketa erresistiboa erabiltzen duena. Plaka beroa, zola deitua, aluminioz edo altzairu herdoilgaitzez egina dago, ahalik eta leunena izan dadin; batzuetan, marruskadura baxuko beroari aurre egiten dion plastiko batez estalia dago, marruskadura plaka metalikoaren azpitik murrizteko. Berogailua termostato batek kontrolatzen du. Termostato horrek korrontea konektatu eta deskonektatzen du, hautatutako tenperatura mantentzeko. Erresistentziaz berotutako plantxa elektrikoaren asmakuntza New Yorkeko Henry W. Seeleyri ematen zaio 1882an. Lehen xafla elektrikoek ez zuten euren tenperatura kontrolatzeko modu errazik, eta kontrol termostatikodun lehen xafla elektrikoa 1920ko hamarkadan agertu zen. Geroago, lurruna erabili zen arropa lisatzeko. Lurrun plantxaren asmakuntzaren meritua Thomas Searsena da. Merkatuan eskuragarri zegoen lurrunezko lehen xafla elektrikoa 1926an sartu zuen Eldec New Yorkeko lehorketa eta garbiketa enpresa batek, baina ez zuen arrakasta komertzialik izan. Lurrun elektrikoko plantxa baten eta motelgailu baten patentea Chicagoko Max Skolniki eman zitzaion 1934an. 1938an, Skolnikek lurrunezko xafla elektrikoak egiteko eskubide esklusiboa eman zion New Yorkeko Steam-O-Matic Corporationi. Hau izan zen nolabaiteko ospea lortu zuen lehen lurrun-xafla, eta 1940 eta 1950eko hamarkadetan lurrun elektrikoaren xafla gehiago erabiltzeko bidea ireki zuen."}
{"id": "117086", "revid": "1712", "url": "https://eu.wikipedia.org/wiki?curid=117086", "title": "Arropa", "text": ""}
{"id": "117087", "revid": "6327", "url": "https://eu.wikipedia.org/wiki?curid=117087", "title": "Blanka Artoisekoa", "text": ""}
{"id": "117088", "revid": "69477", "url": "https://eu.wikipedia.org/wiki?curid=117088", "title": "Koruko amabirjinaren eskola dantza taldea", "text": ""}
{"id": "117089", "revid": "56334", "url": "https://eu.wikipedia.org/wiki?curid=117089", "title": "Jantzi", "text": "Jantziak edo arropak soinaren gainean jartzeko erabiltzen diren zuntzezko estalkiak dira. Klimatik babesteko erabiltzen dira eta kasu askotan biluztasunak eragiten duen lotsa saihesteko. Zentzurik zabalenean, eskularruak, oinetakoak eta kapeluak ere barne hartzen ditu. Zorroak eta aterkiak bezalako elementuak osagarritzat hartzen dira, ez jantzitzat.\nJantziak egiteko materialak.\nMaterial askorekin egin daitezke arropak. Jatorri naturaleko materialak eta material sintetikoak bereizten dira. Naturalen artean, animalia-jatorrikoak daude: zeta, artilea edo larrua. Eta landare-jatorrikoa, hala nola kotoia eta lihoa. Eta material sintetikoen artean ditugu, besteak beste, likra eta poliesterra.\nJantzien erabilerak.\nArropak klima hotz edo berotik babesteko balio du, eta funtzio estetikoa betetzen du."}
{"id": "117093", "revid": "1340", "url": "https://eu.wikipedia.org/wiki?curid=117093", "title": "Apolodoro Atenasekoa", "text": ""}
{"id": "117094", "revid": "1340", "url": "https://eu.wikipedia.org/wiki?curid=117094", "title": "Lehen gerra sakratua", "text": ""}
{"id": "117095", "revid": "512", "url": "https://eu.wikipedia.org/wiki?curid=117095", "title": "San Sebastian (argipena)", "text": "San Sebastian III. mendeko erromatar santu eta martiriaren izena da.\nLeku izenak.\nMartiri eta santu honek leku ugariri izena eman dio, hizkuntza desberdinean antzekoak baina grafia desberdinak hartuz:"}
{"id": "117096", "revid": "58701", "url": "https://eu.wikipedia.org/wiki?curid=117096", "title": "PEN", "text": "PEN (\"Poets, Essayists and Novelists\") edo International PEN literatura arloko nazioarteko erakundea da, idazleen arteko elkartasuna eta laguntasuna sustatzeko helburuarekin 1921ean Londonen (Ingalaterra) sortua. Arlo horretako erakunderik zaharrena da munduan, bai eta giza eskubideen aldeko betaranoena ere.\nIzenak dioen bezala jatorriz poeten, saiakeragileen eta eleberrigileen elkartea bazen ere (garaian editore eta antzerkigileak ere barne hartuz), gaur egun bestelako idazleak ere kontuan hartzen dituzte, kazetariak, itzultzaileak eta historialariak nagusiki, eta beste helburu batzuen artean adierazpen-askatasuna bultzatzea eta jazarritako, kartzelaratutako, torturatutako edo eraildako idazleen aldeko lana egitea dituzte.\nInternational PEN.\nErakundea 1921ean sortu zuen C.A. Dawson idazleak. Londresen du erakundeak egoitza nagusia sorreratik, baina gaur egun 145 klub dituzte munduan zehar 104 herrialdetan zehar. Kide guztiek PEN manifestua sinatu behar dute, honako puntuetan laburbil daitekeena:\nIdazle Presoak, Itzulpena eta Hizkuntza Eskubideak, Emakume Idazleak, Bakea eta Idazleak eta Idazleak Erbestean izeneko egitasmoak martxan ditu.\nKide ospetsuen artean Joseph Conrad, George Bernard Shaw, Arthur Miller, Mario Vargas Llosa eta Harold Pinter dugu, beste hainbaten artean. Eta nazioarteko klubei eta jazarpen politikoari dagokionez, Kurdistangoa da nabarmentzekoa, Kolonian (Alemania) egoitza baitauka Turkian bertan jarduerak oso mugatuta dituztenez.\nBestela, literatura sariak urtero banatzen dituzte, euren artean Faulkner, Malamud eta Henry Prize sariak.\nEuskal PEN.\nFrankismoaren garaian sortu zuten Euskal Herriko kluba, 1950ean, \"Idazkortz\" euskal bilkura izenarekin. Ekimenak erbestean zegoen Eusko Jaurlaritzaren sostengua jaso zuen eta Andima Ibi\u00f1agabeitia, Jokin Zaitegi, Jon Mirande, Federico Krutwig eta Txomin Peillen izan ziren kideetako batzuk. Hala ere, urtebete eskaseko ibilaldia besterik ez zuten egin.\n1987an ekimena berriro martxan ipintzeko saiakera laburraren ostean, 2004an azkenean gaur arte luzatzen den ibilbideari ekin zioten, nazioarteko onarpenarekin. Azken urteotako kideen artean Laura Mintegi, Joxemari Iturralde, Eider Rodriguez, Lutxo Egia, Fito Rodriguez, Paddy Rekalde, Asier Serrano eta Urtzi Urrutikoetxea ditugu. Gaur egun, Bilboko Euskararen Etxean du egoitza Euskal PEN Klubak.\n2005etik \"Euskal PEN Idazluma\" saria banatzen dute. 2008tik, bestalde, \"Basque Writing\" aldizkaria kaleratzen dute, euskaraz zein ingelesez."}
{"id": "117097", "revid": "1491", "url": "https://eu.wikipedia.org/wiki?curid=117097", "title": "Isil-isilik", "text": "Isil-isilik euskal abesti herrikoi ezaguna da. Nahiz eta jende askok egile ezezaguneko abesti herrikoia dela uste izan, duela ia hirurogeita hamar urte sortua izan zen, bere egilea Eibarren jaio eta Ordizian bizi izan zen Fernando Goenaga Iribarren izan zelarik. Jai giroan, beste kantu batzuekin batera osatzen den segida batean abestu ohi da. \nHitzak.\nIsil-isilik dago&lt;/br&gt;\nkaia barrenian,&lt;/br&gt;\nontzi txuri polit bat&lt;/br&gt;\nuraren gainean. (Bis)&lt;/br&gt;&lt;/br&gt;\nGoizeko ordubietan&lt;/br&gt;\nesnatutzen gera,&lt;/br&gt;\narrantzaliak beti&lt;/br&gt;\njoateko urrutira. (Bis)&lt;/br&gt;&lt;/br&gt;\nPasatzen naizenian&lt;/br&gt;\nzure leihopetik,&lt;/br&gt;\nnegarra irtetzen zait&lt;/br&gt;\nbegi bietatik. (Bis)&lt;/br&gt;&lt;/br&gt;\nZergaitik, zergatik, \nzergatik, zergatik? \nZergaitik negar egin? \nZeruan izarra dago \nItsaso aldetik. (bis). \nDoinua.\n&lt;score vorbis=\"1\"&gt;\n \\relative {\n \\tempo 4 = 80\n \\key c \\major\n \\time 6/8\n g'4 e8 a8 a8 a8 % (text after the % is just a comment)\n g4. e4. g8 e8 g8\n c4 a8 b4 ~ b8 ~ b4 c8\n b4 c8 b4 a8\n g4. e4 a8 g4 g8 f8\n g8 f8 e4. ~ e4. \\bar \"||\"\n g8 e8 g8 c4 a8\n b4. b4 c8\n b4 c8 b4 a8\n g4. e4 c'8\n b4 c8 b4 a8\n g4. e4 a8\n g4 g8 f8 g8 f8\n e4. ~ e4. \\bar \"|.\"\n e8 g8 c8 c8 c8 c8 \n d8 c8 b4 d4 \n e4 f2 \n b,8 b8 b8 b8 c8. b16 \n a8 g4 ~ g4 a8 \n a8 a8 a4 g8 b8 \n b2 a8 g8 ~ \n g8 a8 g4 f8 e8 ~\n e2 r4 \\bar \"|.\"\n e8 g8 c8 c8 c8 c8 \n d8 c8 b4 d4 \n e4 f2 \n b,8 b8 b8 b8 c8. b16 \n a8 g4 ~ g4 a8 \n a8 a8 a4 g8 b8 \n b2 a8 g8 ~ \n g8 a8 g4 f8 e8 ~\n e2 r4 \\bar \"|.\"\n&lt;/score&gt;"}
{"id": "117102", "revid": "1340", "url": "https://eu.wikipedia.org/wiki?curid=117102", "title": "2012ko Olinpiar Jokoak", "text": ""}
{"id": "117104", "revid": "2048", "url": "https://eu.wikipedia.org/wiki?curid=117104", "title": "Gernikako Arbola (ereserkia)", "text": "Gernikako Arbola Jose Maria Iparragirre olerkari, musikari eta koblakariak 1853an Madrilen Gernikako Arbolaren eta Euskal Herriko foruen omenez idatzi eta kantatutako ereserkia da, zortziko erritmoduna. Historikoki euskaldunen ereserki nazional ez ofiziala izan da XIX. mende erdialdetik, hala Euskal Herri barnean nola euskal diasporan. Hainbat ahapaldi dituen arren, ereserki gisa lehen ahapaldia kantatzen da soilik.&lt;/br&gt;\n2007an, 4/2007 Foru-Arauak ezarrita, Batzar Nagusiek Bizkaiko ereserki izendatu zuten abestia. Ideologien gainetik, \"Gernikako Arbola\"k euskal herrizale askoren atxikimendua eskuratzeko indarra izan du. \nSorrera.\nAdierazi da musika Juan Maria Blas Altunak sortua dela. Iparragirrek, ordea, erabat ukatu zuen hori. Ahozko tradizioaren arabera, On Be\u00adnito Bizkarrak, Urkiolako santutegian abade izandakoak, 1912-13an argitaratu zuen Ur\u00adkiolako istoriotxo batean adierazi zuen Iparragirrek 1854ko ekainaren 13an abestu zuela lehen aldiz Euskal Herrian, Urkiolako santutegiaren aurrean. \nIzan ere, lparragirrek \"Gernikako Arbola\" Euskal Herritik kanpo abestu zuen lehenengoz, Madrilgo San Luis kafetegian, Durangoko Juan Maria Blas Altuna piano-jotzailearekin batera, abestu baitzuen 1853an. \nZabalkundea.\nBigarren Karlistaldian eta, bereziki, gerraosteko debeku eta zapalketa giroan, joera desberdinetako euskaldunek eta, oro har, euskal herritarrek maitasun handiz heldu zioten Iparragirreren zortzikoari, baita ekitaldi publiko askotako ezinbesteko doinu bihurtu ere. Bigarren Karlistaldi amaieran, beren burua eman ez zuten karlistek, jada desarmaturik, Donibane Garazitik Baionara formazioan joanez ahotan erabili zuten kantua, frantses prefetak \"euskaldunen ereserki nazionala\" deitua. \nEuskal identitate kolektiboa adierazteko ereserki bihurtu zen luze gabe, bereziki foruak aldezteko elkarretaratzeetan eta bilkuretan. Jose Maria Salaberria idazleak hauxe adierazi zuen: \nSabin Aranak abestiari euskal ereserki izateko oker iritzi zion unibertsalista eta azalekoa izateagatik, Euskadiren mendekotasun politikoarekiko utzikeria agertzeagatik, Haritza eta Batzarretxea egiaz Lumoko elizatean kokatuta daudela aintzat ez hartzeagatik eta erdarakadaz josia egoteagatik. Horiek horrela, 1883. eta 1888. urteen artean Aranak ereserkiaren bere aldaeraren zirriborro bat egin zuen: \"Luno\u2019ko zugatz donia / Zeu zara onesana / Euskeldunen artian / Ta guztiz maitia / Geure errija estaleizu / Zeure zunbilagaz; / Lagija izango-zara, / Beti, ...\" Era berean, 1901ean \"Eman ta zabal zazu munduan frutua\" abestu beharrean, euskotarrek \"emak da zabaltzazu geurian frutuba\" abestu beharko zuketela idatzi zuen, euskotarrek kanpoko kontuez arduratu baino lehenago, euren aberriaren egoeraz kezkatu beharko ziratekeela aldarrikatu nahian.\nEgungo harrera.\nEuskal Herriko lurralde osoa batuko lukeen ereserkirik egokiena izan litekeela defendatu izan dute ezker abertzaleko kide batzuek"}
{"id": "117106", "revid": "201", "url": "https://eu.wikipedia.org/wiki?curid=117106", "title": "Lara Crockaert", "text": ""}
{"id": "117107", "revid": "65203", "url": "https://eu.wikipedia.org/wiki?curid=117107", "title": "Benjamin Jekhowski", "text": "Benjamin Jekhowsky (errusieraz \u0412\u0435\u043d\u0438\u0430\u043c\u0438\u043d \u041f\u0430\u0432\u043b\u043e\u0432\u0438\u0447 \u0416\u0435\u0445\u043e\u0432\u0441\u043a\u0438\u0439; 1881, Varsovia, garai hartan Errusiar Inperioaren zati zena - 1975eko martxoaren 20a, Encausse-les-Thermes, Frantzia), frantziar-errusiar-poloniar astronomo bat izan zen. Moskuko Unibertsitatean ikasi ondoren 1912tik aurrera Parisko behatokian lan egin zuen. Ondoren Aljerreko behatokian lan egin zuen (garai horretan Aljeria Frantziaren kolonia bat zen) non zeru mekanikan aditu bezala ezagun egin zen. 1934tik gerora, dirudienez, bere artikuluak Benjamin de Jekhowsky bezala sinatzen hasi zen. Minor Planet Center deritzonak astronomo honen aurkikuntzak Benjamin Jekhovsky bezala ziurtatzen ditu (v hizkiarekin w hizkiarekin beharrean).\n12 asteroide aurkitu zituen, eta 1606 Jekhovsky izeneko asteroidea bere omenez izendatua izan zen."}
{"id": "117108", "revid": "1340", "url": "https://eu.wikipedia.org/wiki?curid=117108", "title": "Benjamin Jekhowsky", "text": ""}
{"id": "117109", "revid": "512", "url": "https://eu.wikipedia.org/wiki?curid=117109", "title": "Gascones", "text": "Gascones Madrilgo Erkidegoko udalerria da, erkidegoaren iparraldean kokatua. 20,04\u00a0km\u00b2-ko azalera du eta 2008ko erroldaren arabera, 145 biztanle zituen."}
{"id": "117110", "revid": "119347", "url": "https://eu.wikipedia.org/wiki?curid=117110", "title": "Nafarroako Kontuen Ganbera (egoitza)", "text": "Nafarroako Kontuen Ganbera izen bereko erakundearen egoitza da.\nKokalekua.\nIru\u00f1eko Alde Zaharran dago, Florencio Ansoleaga kalearen 10. zenbakian.\nHistoria.\nHiriko arkitektura gotiko zibilaren eraikuntza bakarra eta 1868an Kultura Ondasun deklaratua izan zen.\nXIII. mendeko etxea 1524an Karlos V.a Nafarroakoak erosi zuen Nafarroako Comptos Ganberak egoitza finkoa omen ez zuelako. Bertan eta 1836an erakundea deuseztatu arte moneta ere egiten zuten.\nGanbera desagertu ondoren, bere artxiboa Nafarroako Agiritegi Orokorrera eraman zuten eta bertan hasieran Monumentu Historiko eta Artistikoen Batzordea, 1919tik aurrera Nafarroako museoa, 1941 eta 1994 artean Vianako Printze Erakundea izan ziren.\n1995ean Vianako Printze Erakundeak egoitza berria lortu eta Kontuen Ganberak 1524 eta 1836 artean izandako egoitza berreskuratu zuen.\nDeskripzioa.\nKanpoko itxurara eta egikera direla eta, Kontuen Ganbera gisa egokitu baino lehenagoko eraikuntza da. Adituen esanetan XIII. mendekoa edo izan daiteke.\nHarriz egina, bi platabanda sendoz osatutako arku zorrotza du. Honek hastapeneko edo trantsizio gotikoaren bereizgarrietako bat da.\nLorategi giza erabilitako patioan beste gauza batzuk daude:"}
{"id": "117111", "revid": "9361997", "url": "https://eu.wikipedia.org/wiki?curid=117111", "title": "Ikusi mendizaleak", "text": "Ikusi mendizaleak euskal abesti herrikoia da, Sabino Lopez de Gere\u00f1ok konposaturikoa.\nSabin Gere\u00f1ok konposatu zuen \"Ikusi mendizaleak\" martxa ezaguna, bere anaia Xabier Gere\u00f1ok eskatuta, mendizaleek beren txangoetan abestu zezaketen abesti bat nahi zuela eta. 1966ko gau batean asmatu zuen doinua eta, ondoren, letra. Xabier Gere\u00f1ok \"Euskal Kantu Berriak\" lehiaketara aurkeztu zuen, baina epaimahaiak ez zuen onartu \"interes gutxiko martxa\" gisa hartu baitzuen. Ordurako, partitura jadanik banatuta zegoen, hainbat txistularik eta orfeoi taldek egileak jakin gabe zabaldu zuten eta izugarri zabaldu zen.\n1968an Argoitia neba-arrebak (Irune eta Andoni Argoitia) CINSAn argitaratu zuten albumaren errepertorioan abestia txertatuta zegoen. 1970ean piezaren copyrighta erregistratu zuen Sabin Gere\u00f1o-k .\nAbestia oso ezaguna da, \" artean 5. bisitatuena izan da Wikipedian (2015-2023).\nAbestiak bertsio ugari ditu eta artista askok interpretatu dute, besteak beste, musikari hauek: Argoitia neba-arrebak, Oskorri folk taldea, Takolo, Pirritx eta Porrotx pailazoak, Fermin Muguruza, eta Leihotikan rock talde; AEKantuz diskoetan ere txertatu ziren bertsio batzuk.\nDoinua.\nHau da abestiaren partitura sinplifikatu bat (ez ditu errepikapenak kontuan hartzen):\n&lt;score vorbis=\"1\" midi=\"1\" lang=\"lilypond\"&gt;\n\\new Staff \\with {\n midiInstrument = \"flute\"\n\\relative c\" {\n \\time 2/4\n r4 g4 | e'2 | d8. e16 f8. d16| e2 | c2| a2 | b8. c16 d8. b16| c2 | g2 | \\break\n e'2 | d8. e16 f8. d16| e2 | c2 | a2 | b8. c16 d8. b16| c2 | \\break\n r8 e8 d8. c16 | d2 | d8. e16 f8. g16 | f2 | e8. g16 fis8. e16| fis2 | fis8. g16 a8. b16 | g4 |f4 \ne4 d4 | \\break\n e2 | d8. e16 f8. d16| e4 g4 (g4) g,4 | a4 f'4 | e4 d4 | c2 \n\\addlyrics {\n \\lyricmode {\nI -- ku -- si men -- di -- za -- le -- ak\nba -- so e -- ta ze -- la -- iak,\nmen -- di ton -- tor gai -- ne -- ra\ni -- gon be -- har du -- gu.\nEz ne -- ke -- ak, ez -- ta bi -- de txa -- rrak\ngo -- ra, go -- ra, nes -- ka mu -- ti -- lak, a, a, a,\nGu eus -- kal -- du -- nak ga -- ra\nEus -- kal He -- rri -- ko -- ak.\nHemen mendi tontorrean,\neuskal lurren artean,\nbegiak zabaldurik\nbihotza erretan.\nHain ederra, hain polita da ta,\ngora, gora Euskal Herria.\nGu euskaldunak gara\nEuskal Herrikoak.\nGu euskaldunak gara,\nEuskal Herrikoak.\n\\midi {\n \\context {\n \\Score\n tempoWholesPerMinute = #(ly:make-moment 90 3)\n&lt;/score&gt;\nHitzak.\nHauek dira Oskorrik zabaldu zituen hitzak:"}
{"id": "117112", "revid": "201", "url": "https://eu.wikipedia.org/wiki?curid=117112", "title": "Saint-S\u00e9bastien", "text": ""}
{"id": "117113", "revid": "201", "url": "https://eu.wikipedia.org/wiki?curid=117113", "title": "Sankt Sebastian", "text": ""}
{"id": "117114", "revid": "71145", "url": "https://eu.wikipedia.org/wiki?curid=117114", "title": "Ni naiz", "text": "Ni naiz Xabier Lete olerkari eta abeslariak sortu eta idatziriko abestia da. Abesti honen bertsio ezagun bat egin zuen Doctor Deseok.\nXabier Letek 1974an argitaratu zuen \"Xabier Lete\" diskoko lehen abestia izan zen. Hau da, Leteren lehen diskoko lehen kanta da hau. Nonbait Letek kantagintzan egiten zuen bere aurkezpena da \"Ni naiz\" kanta hau.\nDoctor Deseok abestiaren bertsio bat egin zuen 1993an. \"Luhartz\" taldeak, Benito Lertxundik, Anne Etxegoienek edo Pettik ere abestu dute.\nHitzak.\nHorrela hasten da abestia: \n \"Ni naiz\n Erreka zikinen iturri garbiak\n Aurkitu nahi dituen poeta tristea.\n Ni naiz...\"\nHamaika aldiz errepikatzen da \"Ni naiz ...\" patroiko eredua, eta horien artean hirutan tartekatzen da errepika lelo hau:\n \"Ez zaidazu galdetu gauza ilun guztien arrazoi gordea,\n Nora ote doan denbora aldakorrak daraman bidea.\"\nEuskara batuaz honela dena: \"Ez iezadazu galdetu gauza ilun guztien arrazoi gordea, Nora ote doan denbora aldakorrak daraman bidea.\""}
{"id": "117115", "revid": "201", "url": "https://eu.wikipedia.org/wiki?curid=117115", "title": "Isil isilik", "text": ""}
{"id": "117117", "revid": "1545", "url": "https://eu.wikipedia.org/wiki?curid=117117", "title": "Nafarroako ereserkia", "text": ""}
{"id": "117118", "revid": "1340", "url": "https://eu.wikipedia.org/wiki?curid=117118", "title": "Gorteen ereserkia", "text": ""}
{"id": "117119", "revid": "1340", "url": "https://eu.wikipedia.org/wiki?curid=117119", "title": "Gorteetako ereserkia", "text": ""}
{"id": "117120", "revid": "1340", "url": "https://eu.wikipedia.org/wiki?curid=117120", "title": "Nafarroako Gorteetako ereserkia", "text": ""}
{"id": "117121", "revid": "1340", "url": "https://eu.wikipedia.org/wiki?curid=117121", "title": "Erresumako Sarrera Martxa", "text": ""}
{"id": "117123", "revid": "336", "url": "https://eu.wikipedia.org/wiki?curid=117123", "title": "Karlos VI.a Frantziakoa", "text": "Karlos VI.a Frantziakoa (Paris, 1368ko abenduaren 3a - Paris, 1422ko urriaren 21a), Zoroa ( edo \"le Fou\") eta Maitatua () ezizenez ezaguna, 1380-1422 bitartean Frantziako erregea izan zen. Ehun Urteko Gerrak markatu zuen bere erreinaldia. Ezizena pairatzen zuen eskizofreniatik zetorkion.\nBiografia.\nKarlos V.a Frantziakoa eta Joana Borboikoa izan zituen gurasoak. Gobernu oneko erregea izan zen, erotu zen arte (1392). Handik aurrera gerra zibila piztu zen Frantzian (Armagnactarrak eta Borgoinatarrak). Henrike V.a Ingalaterrakoak Borgoinatarren alde egin zuen, eta Azincourteko gudua (1415) irabazi zuen. Bere erreinaldiaren bukaeran Troyesko hitzarmena sinatu zuen, bere semea gaitzetsi eta oinordeko Henrike V.a izendatuz.\nEzkontza eta seme-alabak.\nKarlos 1385ean Elisabet Bavariakoarekin ezkondu zen. Hamabi seme-alaba izan zituzten:\nOdette Champdiverskoa maitalearekin Margarita alaba izan zuen."}
{"id": "117125", "revid": "1545", "url": "https://eu.wikipedia.org/wiki?curid=117125", "title": "Frantziako Karlos VI.a", "text": ""}
{"id": "117126", "revid": "1545", "url": "https://eu.wikipedia.org/wiki?curid=117126", "title": "Frantziako Charles VI.a", "text": ""}
{"id": "117127", "revid": "1545", "url": "https://eu.wikipedia.org/wiki?curid=117127", "title": "Charles VI.a Frantziakoa", "text": ""}
{"id": "117128", "revid": "15251", "url": "https://eu.wikipedia.org/wiki?curid=117128", "title": "Mendigoixaliarena", "text": "Mendigoixaliarena (gaur egungo euskal ortografian Mendigoizalearena), Lauaxetak idatziriko olerkia da. Gerora abesti eta ereserki abertzalea bilakatu zen. Antton Valverde abeslariak bere \"Lauaxeta\" diskoan olerkari honek sorturik olerkiak musikatu eta olerki honen bertsioa egin zuen. Ken Zazpi taldeko abeslariak, E\u00f1aut Elorrietak ere abesti honen bertsioa moldatu zuen."}
{"id": "117129", "revid": "105290", "url": "https://eu.wikipedia.org/wiki?curid=117129", "title": "Cerro del Guerrero", "text": "Cerro del Guerrero Mexiko Hiriaren iparraldean kokatuta dagoen altuera gutxiko eta jatorri bolkanikozko muino luze bat da. Guadalupeko mendilerroaren zati da. Muino honetan amaitzen aipaturiko mendilerroa ekialdetik. Bere inguruan zenbait kolonia edo urbanizazio daude, Santa Isabel Tola edo Martin Carrera kasu. Cerro Zacatencoren jarraipena da eta Tepeyac edo Cerro del Tepeyac bezala ezagutzen den luzapen txiki bat du.\nKoloniak.\nMuinoan dauden kolonietako batzuk honako hauek dira:\nGabriel Hernandez koloniatik hegoalderaxeago:\nGaur egun.\nMuinoaren tontorrean parke ekologiko bat dago, legez kanpoko okupatzaileak inbaditzen eta suntsitzen ari direna, etxebizitzak parkeko zura erabiliz eraikitzen ari direnak."}
{"id": "117130", "revid": "512", "url": "https://eu.wikipedia.org/wiki?curid=117130", "title": "Luis Daniel Izpizua", "text": "Luis Daniel Izpizua Bidasoro (Zumaia, Gipuzkoa, 1948 \u2013 Zumaia, Gipuzkoa, 2016ko uztailaren 24a) euskal eta gaztelania idazlea izan zen, ogibidez irakaslea. Filologia Erromanikoan lizentziatua zen, eta Espainiako Hizkuntza eta Literaturako katedraduna Donostiako Pe\u00f1aflorida-Usandizaga Ikastetxean. Han, Gaztelania eta Literaturako irakasle lan egin zuen.\nEuskaraz idazten hasi zen, \"Izuztarri\" narrazio liburua eta \"Rosamunda\" eleberria argitaratuta. Gero, ordea, gaztelaniaz soilik idatzi zuen; besteak beste, \"El Pa\u00eds\" egunkariko kolaboratzaile izan zen."}
{"id": "117131", "revid": "7162", "url": "https://eu.wikipedia.org/wiki?curid=117131", "title": "Mendigoizalearena", "text": ""}
{"id": "117132", "revid": "69477", "url": "https://eu.wikipedia.org/wiki?curid=117132", "title": "JosAnton Artze", "text": ""}
{"id": "117133", "revid": "69477", "url": "https://eu.wikipedia.org/wiki?curid=117133", "title": "Josean Artze", "text": ""}
{"id": "117137", "revid": "105290", "url": "https://eu.wikipedia.org/wiki?curid=117137", "title": "Bolinkoba", "text": "Bolinkoba Bizkaian dagoen kobazuloa da, Untzillatx mendiaren magalean, Atxarte inguruan, Abadi\u00f1on. Urkiola eta Gorbeia mendien artean dauden kobazuloetako bat da.\nKobazuloa Joxe Miel Barandiaranek aurkitu zuen 1931an. Goi Paleolito eta Brontze aroko hainbat aztarna azaldu dira."}
{"id": "117139", "revid": "63274", "url": "https://eu.wikipedia.org/wiki?curid=117139", "title": "Kobeaga", "text": "Kobeaga Bizkaian dagoen kobazuloa da, Ispasteren, Barranka-Goierri auzoan kokatua. Sorginzulo izenez ere ezagutzen da.\n1963an aurkitu zen eta hainbat giza aztarna eta tresna agertu dira bertan, horietatik garrantzitsuenak Eneolito garaiko duela 3.500 urteko burezur bat.\nBi hilobiratze-hatu mota bereizi ziren, bat arkaikoagoa, eta bestea berriagoa. I. Brontze Hispanikoaren lehen etapako objektuak dira ugarienak, Kanpaniformea hasten denean."}
{"id": "117140", "revid": "1491", "url": "https://eu.wikipedia.org/wiki?curid=117140", "title": "Agur jaunak", "text": "Agur jaunak euskal abesti herrikoia da. Norbaiti harrera edo agurra egiteko abestu ohi zaio, baita omentzeko ere.\nJatorria.\nDirudienez, abesti hau XIX. mendean sortu zen. Izan ere, Antonio Pe\u00f1a Go\u00f1i musikariak Felipe Pedrell-i 1892an bidalitako eskutitz batean, Errenteriako jatetxe batean Urtxalle pelotari ospetsuarengandik jasotako doinuaren berri ematen dio. Hark 1892an bertan argitaratu zuen eskutitza eta \"Euskaldun lotoskaria\" partitura \"Ilustraci\u00f3n Musical Hispano Americana\" aldizkarian. Gipuzkoako Foru Aldundiak 1917ko abuztuaren 13an Mikeleten klarin-dei moduan onartu zuen. Jose Olaizola Gabarain musikariak sortu zuen abestiaren lehenengo bertsioa \"Lapurdiko aspaldiko ehiza-kanta bat egokituta\". Abestia 1918ko abuztuaren 1.an aurkeztu zen lehenengoz Loiolako Santutegian San Ignazio jaialdirako. Oso ezagun bihurtu zen hilabete geroago O\u00f1atin egin zen Eusko Ikaskuntzako Bilkuran.\nHalere, sortzailea nor izan ote zen, hainbat bertsio dago; badirudi Manuel Frantzisko Lekuona \"Urtxalle\" pilotari eta bertsolaria izan zela abestiaren sortzailea, zabaltzailea edo lehen omendu ezaguna.\nJose Luis Ansorena musikariak 1955ean doinu bera zuen Vienako aspaldiko melodia baten berri jaso zuen.\nHitzak.\nBeste bertsio bat.\nBertsio tradizionalak emakumeak ez zituen aipatzen eta denak Jainkoak eginak garela adierazten zuen. EHUk 2015ean beste bertsio bat plazaratu zuen, ekitaldi berezietan kantatzen den abesti honetan ere emakumeak barne hartzeko asmoz. Hartara, bertsio berriak jaunak ez ezik andreak ere aipatzen ditu; eta, aitzitik, jainkorik ez da aipatzen. Hona hitzak:\nJatorrizko bertsio baten hitzen azalpen bat.\nJoxe Mari Mitxelena Oiartzungo pilota ikertzaileak, frogatzen duen dokumenturik ez izan arren, belaunaldiz belaunaldi transmititutako kontakizuna jaso du. Horren arabera, 1851n, Maulen elkarri desafioa bota zioten Urtxallek eta Mauleko Errotariak, garaiko pilotari ezaguna, \u2013desafioak buruz burukoak izaten ziren, eta gero bakoitzak bere taldea osatzen zuen\u2013. Orduan, Iparraldeko lau lagun Oiartzungo hiruren aurka lehiatu ziren, eta orduan ere oiartzuarrak atera ziren garaile.\nJokalari oiartzuarrak etxera bueltatu ziren, baina Urtxallek segituan hartu zuen Mauleko ostaturako bidea. Herritarrak gonbidatu eta gitarrarekin giroa berotu zuen. Erretiratzeko orduan, Mauleko Errotariari bota omen zion kanta famatua, jatorrizko hitzak denborarekin apur bat aldatu badira ere:\nMusika.\n&lt;score vorbis=\"1\" midi=\"1\"&gt;\n\\new Staff \\with {\n midiInstrument = \"flute\"\n\\relative c' {\n \\key g \\major\n \\time 3/4\n \\repeat volta 2 { d4 g4 b4 d2. b4 g4 c4 b2. a4 d,4 a'4 g2.} \\break\n \\repeat volta 2 { b4 b4 c4 a2 a4 a4 a4 b4 g2.\\break\n b4 b4 d4 a2. a4 a4 b4 g2. \\break\n d4 g4 b4 d4 g2 e4 d2 b4 g4 c4 b2. \\break\n\\addlyrics {\n \\lyricmode {\nA -- gur jau -- nak (e)ta an -- dre -- ak, a -- gur t'er -- di.\nDa -- nak ber -- di -- nak\nei -- nak gi -- re.\nZu -- ek e -- ta\nbai gu e -- re.\nA -- gur jau -- nak,\n(e)ta_an -- dre -- ak!\nA -- gur t'er -- di.\nHe -- men gi -- re.\nA -- gur da -- nak!\n\\midi {\n \\context {\n \\Score\n tempoWholesPerMinute = #(ly:make-moment 90 4)\n&lt;/score&gt;"}
{"id": "117141", "revid": "336", "url": "https://eu.wikipedia.org/wiki?curid=117141", "title": "Luis XI.a Frantziakoa", "text": "Luis XI.a Frantziakoa (Bourges, 1423ko uztailaren 3a - Plessis-l\u00e8z-Toursko jauregia, La Riche, 1483ko abuztuaren 30a), \"Zuhurra\" () ezizenaz ezaguna, 1461-1483 bitartean Frantziako erregea izan zen.\nBiografia.\nKarlos VII.a eta Maria Anjoukoa izan zituen gurasoak. 1440an aitaren aurka matxinatu zen Praguerie deitutako jaun-matxinadan. Barkatu egin zion aitak eta Dauphin\u00e9 aldera bidali zuen gobernari. 1455ean aitaren aurka jo zuen berriro eta Filipe III.a Borgoinako dukearen babesa behar izan zuen.\n1461ean errege koroatua izan ondoren jaun nobleen aurka jo zuen, baina haien baldintza asko onartu behar izan zituen, anaia Karlos Berrykoari bereziki. 1466an Borgoinako eta Bretainiako dukeak matxinatu zitzaizkion. 1468an preso hartu zuen Karlos Borgoinakoak eta, Champagne Karlos Berrykoaren eskuetan ezarri eta Liejako altxamenduaren aurkako errepresioan parte hartuko zuelako agindua eman arte ez zuen aske utzi.\n1475ean Picquignyko bakea sinatu zuen Eduardo VI.a Ingalaterrako erregearekin, Ehun Urteko Gerrari amaiera emateko, eta haren laguntzaz borrokatu zen jaurerri batzuen aurka (Armagnac, Alen\u00e7on, Saint-Pol, Nemours). 1472an, Karlos Borgoinakoak Pikardian sartu baina huts egin zuen Beauvaisen. 1477an hil zen Borgoinako dukea eta Luis XI.ak, oinordekotzan lortu ez zuen arren, Borgoinaz jabetu zen 1482ko Arrasko hitzarmenean. Era berean, Anjou, Maine eta Proventza Frantziako koroaren mende geratu ziren 1480-1481 urteetan.\nLuis XI.a izan zen Frantzia modernoko lehen errege handia; politikari eta militar trebeak hartu zituen eta errege aginpidea sendotu zuen, Frantziako erresumaren mugak guztiz zabaldu zituen (bere agintaldian bermatu zen Frantziako koroaren agintea Lapurdin eta Zuberoan), zentralizatu zituen justizia eta armada, parlamentuak (erregeari loturiko instituzio eragileak) sortu zituen Grenoblen, Bordelen eta Dijonen, eta bultzada handia eman zion ekonomia alorrari. Karlos VIII.a semea izan zuen ondorengo.\nEzkontza eta seme-alabak.\nLuis 1436an Margarita Eskoziakoarekin ezkondu zen. Ez zuten seme-alabarik izan. 1451an Karlota Savoiakoarekin ezkondu eta zortzi seme-alaba izan zituzten:"}
{"id": "117143", "revid": "1545", "url": "https://eu.wikipedia.org/wiki?curid=117143", "title": "Louis XI.a Frantziakoa", "text": ""}
{"id": "117144", "revid": "1545", "url": "https://eu.wikipedia.org/wiki?curid=117144", "title": "Frantziako Luis XI.a", "text": ""}
{"id": "117146", "revid": "1545", "url": "https://eu.wikipedia.org/wiki?curid=117146", "title": "Frantziako Louis XI.a", "text": ""}
{"id": "117147", "revid": "1545", "url": "https://eu.wikipedia.org/wiki?curid=117147", "title": "Charles VII.a Frantziakoa", "text": ""}
{"id": "117151", "revid": "1982", "url": "https://eu.wikipedia.org/wiki?curid=117151", "title": "Ama Jasokundearen eliza (Segura)", "text": ""}
{"id": "117152", "revid": "336", "url": "https://eu.wikipedia.org/wiki?curid=117152", "title": "Karlos VIII.a Frantziakoa", "text": "Karlos VIII.a Frantziakoa (Amboiseko jauregia, 1470eko ekainaren 30a - Amboiseko jauregia, 1498ko apirilaren 7a), \"Adeitsua\" () ezizenez ezaguna, 1483-1498 bitartean Frantziako erregea izan zen.\nBiografia.\nLuis XI.a Frantziakoa eta Karlota Savoiakoa izan zituen gurasoak.\n1495ean Napoliko erresuma konkistatu zuen, baina Milan, Venezia, Maximiliano Austriakoa, Fernando Aragoikoa eta Alexandro VI.a Aita Santuak kontra eraso zioten, eta Napoliko erresuma utzi behar izan zuen. Napoliko inbasioak Italiako gerrei hasiera eman zien. 1498an, jeu de paumeko partida bat jokatu ondoren hil zen, oinordekorik gabe.\nEzkontza eta seme-alabak.\n1491an Leonor I.a Nafarroakoaren iloba Ana Bretainiakoarekin ezkondu zen. Lau seme-alaba izan zituzten:"}
{"id": "117154", "revid": "1545", "url": "https://eu.wikipedia.org/wiki?curid=117154", "title": "Frantziako Karlos VIII.a", "text": ""}
{"id": "117155", "revid": "1545", "url": "https://eu.wikipedia.org/wiki?curid=117155", "title": "Charles VIII.a Frantziakoa", "text": ""}
{"id": "117156", "revid": "1545", "url": "https://eu.wikipedia.org/wiki?curid=117156", "title": "Frantziako Charles VIII.a", "text": ""}
{"id": "117158", "revid": "56334", "url": "https://eu.wikipedia.org/wiki?curid=117158", "title": "Luis XII.a Frantziakoa", "text": "Luis XII.a Frantziakoa (Bloisko gaztelua, 1462ko ekainaren 27a - Paris, 1515eko urtarrilaren 1a) Frantziako erregea izan zen (1498-1515). \"Herriaren aita\" ezizenaz ere ezagun egin zen; errege bihurtu aurretik Luis Orleanskoa deitzen zitzaion.\nBiografia.\nKarlos I.a Orl\u00e9anskoa eta Maria Cleveskoa izan zituen guraso. Lege Salikoari esker lortu zuen tronua. Frantziar-Italiar Gudetan aritu zuen. Nafarroa bere menpe hartzeko ahaleginak egin zituen eta, alde horretatik, momentu desberdinetan Nafarroako errege-erreginekin liskartu zen.\nEzkontza eta seme-alabak.\n1476an, Luis XI.a Frantziakoak bere lehengusuaren alaba Joanarekin ezkonarazi zuen Luis Orleanskoa. Erregea hiltzean, berriz, Luis errege bihurtu eta ezkontza hori indargabetu zuen Aita Santuaren aginduz, baita Ana Britainiakoa erregina alargunarekin ezkondu ere. Lau seme-alaba izan zituzten elkarrekin:"}
{"id": "117160", "revid": "1545", "url": "https://eu.wikipedia.org/wiki?curid=117160", "title": "Frantziako Luis XII.a", "text": ""}
{"id": "117161", "revid": "1545", "url": "https://eu.wikipedia.org/wiki?curid=117161", "title": "Louis XII.a Frantziakoa", "text": ""}
{"id": "117162", "revid": "1545", "url": "https://eu.wikipedia.org/wiki?curid=117162", "title": "Frantziako Louis XII.a", "text": ""}
{"id": "117163", "revid": "56334", "url": "https://eu.wikipedia.org/wiki?curid=117163", "title": "Frantzisko I.a Frantziakoa", "text": "Frantzisko I.a Frantziakoa (Cognac, 1494ko irailaren 12a - Rambouillet, 1547ko martxoaren 31) 1515-1547 bitartean Frantziako erregea izan zen. Historialarien arabera, Frantziako lehenbiziko pizkundetar erregea izan zen. Suleiman Handia Otomandar Inperioko buruzagiarekin aliatu eta Henrike VIII.a Ingalaterrakoa eta Karlos I.a Espainiakoa etsai nagusiak izan zituen.\nBizitza.\nAngulemako duke Karlos Valoiskoa eta Luisa Savoiakoaren semea izan zen. 1514an Luis XII.a Frantziakoaren alaba Klaudiarekin ezkondu zen, eta haren ondoren hartu zuen erregetza 1515ean. Italian bere aurretikoek zeramaten politika bera aurrera eraman zuen; Marignanoko garaipenak (1515) Milanerriko ateak zabaldu zizkion, eta Suitzarekin hitzarmena egin zuen.\nKarlos V.aren etsaia zen eta hura 1519an Inperio Santuko enperadore hautatu zutenean, bien arteko etsaigoa areagotu egin zen; Karlos V.ak garaipena lortu zuen Fugger bankariei esker, eta horrek arrisku handian jarri zuen Frantzia, alde guztietatik etsaiz inguraturik egoteko zorian baitzegoen. Ingalaterrarekin hitzarmen bat egiteko ahaleginak bertan behera geratu ziren. Nafarroako nafar errege-erreginei laguntza eman zien, Donibane Garaziko erasoan, adibidez (1521).\nLa Bicoqueko hondamenean (1523) Milanerria galdu zuen. Proventzari eraso zioten inperioaren gudarosteek atzera egin behar izan zuten Marseillak egin zien jazarpenaren aurrean, baina Frantzisko I.aren kontraerasoa Paviako hondamenaz bukatu zen (1525). Gudu horretan, Henrike II.a Albretekoa Nafarroako erregea harekin zegoen, Juan Urbieta hernaniar kapitainak Frantzisko preso hartu zituenean. Frantzisko I.a, bederen, Donostian eduki zuten preso, askatu aurretik, baina 1526an Madrilgo Itun gogorra onartu behar izan zuen lehendabizi, gero bete ez zuen arren. Burgundia beretzat gorde zuen eta berriro gerrari ekin zion, 1526an Aita Santuarekin, Veneziarekin eta Francesco Sforzarekin Cognaceko Liga eratu ondoren.\n1529an Cambraiko bakea izenpetu zuen; konpromiso hutsa besterik ez zen, baina Alemaniako protestanteengana eta otomandarrengana hurbiltzeko aukera eman zion, kristau guztien eskandalua eragin bazuen ere, eta berriro gerrari ekiteko aukera eman zion Frantziako erregeari. Niza hartu eta 1544an Cerisolesko guduan garaipena lortu bazuen ere, Crepy-en-Leannois-eko bakeak ez zuen ezer berririk ekarri. Margarita Nafarroakoa bere arreba Erasmoren aldeko agertu zela eta, eskuzabala izan zen Frantzisko protestanteekin, baina jarrera aldatu zen eta esetsi egin zien, 1534ko \"iragarkien auziaren\" ondoren batez ere; hala, erregearen autoritarismoak indar hartu zuen.\nAtsegina eta jakintza handiko gizona zen; emakume askorekin izan zituen harremanak, Chateaubrianteko kondesarekin eta Etampesko dukesarekin batez ere. Aginpidea bere begikoen (Antoine Duprat, Anne de Montmorency) edo Luisa Savoiakoa bere amaren eskuetan utzi zuen. Artearekiko ardura handia izan zuen: Italiako Errenazimentua Frantziara hedarazi zuen. Berak eramanarazi zituen Frantziara Leonardo da Vinci, Benvenuto Cellini, \"Le Primatice\" etab. Gaztelu ugari eraikiarazi zituen: Chambord, Villers-Cotter\u00eats, Saint-Germain-en-Laye eta, 1530ean, Frantziako Ikastetxea (\"Coll\u00e8ge de France\") sortu zuen.\nEzkontza eta seme-alabak.\n1514an, Luis XII.a Frantziakoaren alaba Klaudiarekin ezkondu eta zazpi seme-alaba izan zituzten:\n1530ean Karlos I.a Espainiakoaren alaba Leonorrekin ezkondu zen, baina ez zuten seme-alabarik izan."}
{"id": "117165", "revid": "1545", "url": "https://eu.wikipedia.org/wiki?curid=117165", "title": "Frantziako Frantzisko I.a", "text": ""}
{"id": "117166", "revid": "4380", "url": "https://eu.wikipedia.org/wiki?curid=117166", "title": "Katua", "text": ""}
{"id": "117169", "revid": "512", "url": "https://eu.wikipedia.org/wiki?curid=117169", "title": "Brian Borus\u00b4s march", "text": "Brian Borus\u00b4s march (euskaraz \"Brian Boruren martxa\") antzinako irlandar doinua da. Bere izenak ongi dioen bezala Brian Boru erregearen omenez konposatua izan zen."}
{"id": "117171", "revid": "2630862", "url": "https://eu.wikipedia.org/wiki?curid=117171", "title": "Willie MacDougal", "text": ""}
{"id": "117172", "revid": "512", "url": "https://eu.wikipedia.org/wiki?curid=117172", "title": "Women Of Ireland", "text": "Women Of Ireland ingelesez eta Mn\u00e1 na h-\u00c9ireann irlanderaz, (euskaraz \"Irlandako Emakumeak\") Se\u00e1n \u00d3 Riada konposatzaile eta musikari irlandarrak sortutako doinu edo abestia da. Bere hitzak irlanderaz idatziak daude. Hainbat talde eta musikarik abesti honen bertsio ezberdinak moldatu dituzte: The Chieftains, Sin\u00e9ad O'Connor, Alan Stivell, Mike Oldfield, Carlos Nu\u00f1ez...\nStanley Kubrick zuzendariak 1975an zuzendutako Barry Lyndon filmaren soinu bandako abestietako bat izan zen, beharbada filma horretako abesti ezagunena."}
{"id": "117173", "revid": "7162", "url": "https://eu.wikipedia.org/wiki?curid=117173", "title": "Mn\u00e1 na h-\u00c9ireann", "text": ""}
{"id": "117175", "revid": "44278", "url": "https://eu.wikipedia.org/wiki?curid=117175", "title": "NA-2520", "text": " edo Olague-Zubiri errepidea Nafarroa Garaiko errepide bat da. Errepidea errepide nagusia eta foru errepidea lotzen du.\nErrepidea 13,30 kilometrokoa da.\nHistoria.\nAnue eta Esteribar arteko bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117176", "revid": "119347", "url": "https://eu.wikipedia.org/wiki?curid=117176", "title": "Christophe Hondelatte", "text": "Christophe Hondelatte (Baiona, 1962ko abenduaren 17a - ) irrati esatari eta telebista aurkezle baionarra da. Lapurdiko hiriburuan jaio eta Basusarrin bizi izan zen gaztaroan.\nBiografia.\n1984an Christophe Hondelattek Bordeleko \"Institut d'\u00e9tudes politiques\" institutuan titulua lortu zuen.\n1985 eta 1988 artean, Radio France Pays Basque, Radio France Berry Sud eta Fr\u00e9quence Norden, 1989an France Infon, 1990ean France Interren eta 1996 eta 1999 artean Radio France irratietan lan egin zuen.\n2000ean RTLen \"Les auditeurs ont la parole\" eta France 2 telebistan \"Les documents du dimanche\" eta \"Faites entrer l'accus\u00e9\" aurkeztu zituen.\n2004an Canal+en \"On refait le monde\" eta France 2an 13:00ko teleberri aurkeztu zituen.\n2005ean France 2 utzi eta berriro RTLn \"Les auditeurs ont la parole\" egin zuen.\nEgun France 2 katean \"Faites entrer l'accus\u00e9\" aurkezten du."}
{"id": "117178", "revid": "44278", "url": "https://eu.wikipedia.org/wiki?curid=117178", "title": "NA-2521", "text": " edo Leazkueko errepidea Nafarroa Garaiko errepide bat da. Errepidea errepide lokala eta Leazkue lotzen du.\nErrepidea 1,72 kilometrokoa da.\nHistoria.\nLeazkuerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117179", "revid": "44278", "url": "https://eu.wikipedia.org/wiki?curid=117179", "title": "NA-2522", "text": " edo Aritzuko errepidea Nafarroa Garaiko errepide bat da. Errepidea errepide lokala eta Aritzu lotzen du.\nErrepidea 1,20 kilometrokoa da.\nHistoria.\nAritzurako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117180", "revid": "44278", "url": "https://eu.wikipedia.org/wiki?curid=117180", "title": "NA-2523", "text": " edo Lantzeko errepidea Nafarroa Garaiko errepide bat da. Errepidea errepide nagusia eta Lantz lotzen du.\nErrepidea 1,71 kilometrokoa da.\nHistoria.\nLantzerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117181", "revid": "44278", "url": "https://eu.wikipedia.org/wiki?curid=117181", "title": "NA-2530", "text": " edo Usetxiko errepidea Nafarroa Garaiko errepide bat da. Errepidea errepide nagusia eta Usetxi lotzen du.\nErrepidea 4,51 kilometrokoa da.\nHistoria.\nUsetxirako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117182", "revid": "1545", "url": "https://eu.wikipedia.org/wiki?curid=117182", "title": "Emma Garcia", "text": ""}
{"id": "117183", "revid": "44278", "url": "https://eu.wikipedia.org/wiki?curid=117183", "title": "NA-2531", "text": " edo Leranozko errepidea Nafarroa Garaiko errepide bat da. Errepidea errepide lokala eta Leranotz lotzen du.\nErrepidea 0,10 kilometrokoa da.\nHistoria.\nLeranotzerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117184", "revid": "1545", "url": "https://eu.wikipedia.org/wiki?curid=117184", "title": "Ramon Garcia", "text": ""}
{"id": "117185", "revid": "44278", "url": "https://eu.wikipedia.org/wiki?curid=117185", "title": "NA-2532", "text": " edo Zilbetiko errepidea Nafarroa Garaiko errepide bat da. Errepidea errepide nagusia eta Zilbeti lotzen du.\nErrepidea 5,73 kilometrokoa da.\nHistoria.\nZilbetirako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117186", "revid": "44278", "url": "https://eu.wikipedia.org/wiki?curid=117186", "title": "NA-2540", "text": " edo Almandoz-Irurita errepidea Nafarroa Garaiko errepide bat da. Errepidea errepide nagusia eta errepide lokala lotzen du.\nErrepidea 9,15 kilometrokoa da.\nHistoria.\nBaztan udalerriko Almandoz eta Irurita arteko bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117187", "revid": "512", "url": "https://eu.wikipedia.org/wiki?curid=117187", "title": "The King of Laois March", "text": "The King of Laois March (euskaraz \"Laoiseko Erregearen Martxa\") antzinako irlandar doinu zaharra da. Laois erresumako erregearen omenez konposatua izan zen."}
{"id": "117188", "revid": "44278", "url": "https://eu.wikipedia.org/wiki?curid=117188", "title": "NA-2552", "text": " edo Orikaingo errepidea Nafarroa Garaiko errepide bat da. Errepidea errepide nagusia eta Orikain lotzen du.\nErrepidea 0,64 kilometrokoa da.\nHistoria.\nOrikainerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117189", "revid": "119347", "url": "https://eu.wikipedia.org/wiki?curid=117189", "title": "Txingudiko Mankomunitatea", "text": "Txingudiko Mankomunitatea Irun eta Hondarribiako udalerriek, 1989ko abenduaren 22an Ura kudeatzeko elkartea da. Elkartea 1990eko urtarrilaren 1ean hasi zen lanean eta elkartearen hasierako kapitala hirurogeitazazpi milioikoa izan zen."}
{"id": "117190", "revid": "44278", "url": "https://eu.wikipedia.org/wiki?curid=117190", "title": "NA-2561", "text": " edo Idoiko errepidea Nafarroa Garaiko errepide bat da. Errepidea errepide lokala eta Idoi lotzen du.\nErrepidea 0,36 kilometrokoa da.\nHistoria.\nIdoirako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117193", "revid": "44278", "url": "https://eu.wikipedia.org/wiki?curid=117193", "title": "NA-2584", "text": " edo Lintzoaingo errepidea Nafarroa Garaiko errepide bat da. Errepidea errepide nagusia eta Lintzoain lotzen du.\nErrepidea 0,26 kilometrokoa da.\nHistoria.\nLintzoainerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117194", "revid": "44278", "url": "https://eu.wikipedia.org/wiki?curid=117194", "title": "NA-9205", "text": "NA-9205, lehen NA-2585 izenekoa, edo Luzaideko errepidea edo Lindusko bidea, Nafarroako herri errepidea da, N-135 nafar errepidearen 48,76 kilometroan hasi eta Luzaide udalerrian dagoen Usategien bideraino doa. Errepidea 1,01 kilometro luze da."}
{"id": "117196", "revid": "105290", "url": "https://eu.wikipedia.org/wiki?curid=117196", "title": "Seymour Skinner", "text": "W. Seymour Skinner \"Simpsondarrak\" telesaiko pertsonai bat da.\nDeskribapena.\nSpringfieldeko Lehen Hezkuntzako Eskolaren zuzendaria da. Agnes Skinneren semea da, eta oraindik berarekin bizi da. Edna Krabappelen mutil laguna izan zen.\nArmin Tamzarian.\nTelesaiko kapitulu batean bere benetako izena jakin zen Armin Tamzarian, eta benetako Seymour Skinner galduta egon zela."}
{"id": "117197", "revid": "4380", "url": "https://eu.wikipedia.org/wiki?curid=117197", "title": "American history x", "text": ""}
{"id": "117198", "revid": "512", "url": "https://eu.wikipedia.org/wiki?curid=117198", "title": "Bro Goth Agan Tasow", "text": "Bro Goth Agan Tasow (euskaraz \"Gure gurasoen lurra\") Kornuallesko ereserkia nazionala da. Doinua Galesko Hen Wlad Fy Nhadauren berdina da, honi kornubierazko hitzak gehitu zaizkiolarik. Bretainiako Bro Gozh ma Zado\u00f9 ereserkia Kornuallesekoaren antzera ere, jatorrizko galestar ereserkiaren doinua oinarritzen da.\nHalere 1824an Robert Stephen Hawkerrek idatziriko The Song of the Western Men abestia, \"Trelawny\" bezala ezagunagoa, Kornualleseko beste ereserkia nazionaltzat ere hartu ohi da.\nHitzak.\nBro goth agan tasow, dha flehes a'th car,\nGwlas ker an howlsedhes, pan vro yw dha bar?\nWar oll an norvys 'th on ni scollys a-les,\nMes agan kerensa yw dhis.\nBis\nGwlascor Myghtern Arthur, an Sens kens, ha'n Gral\nMoy kerys genen nyns yw tiredh aral,\nYnnos sy pub carn, nans, menydh ha chi\nA gews yn Kernowek dhyn ni.\nBis\nYn tewlder an bal ha war donnow an mor,\nPan esen ow qwandra dre diryow tramor\nYn pub le pynag, hag yn keniver bro\nY treylyn colonnow dhiso.\nBis"}
{"id": "117201", "revid": "512", "url": "https://eu.wikipedia.org/wiki?curid=117201", "title": "The Song of the Western Men", "text": "The Song of the Western Men (kornubieraz \"Kan an Dus a'n Howlsedhes\", euskaraz \"Mendebaldeko Gizonen Abestia\") edo Trelawny Kornuallesko ereserkia nazionala da. 1824an Robert Stephen Hawkerrek idatzi duen. Jatorrizko hitzak ingelesez idatziak daude, nahiz eta kornubierazko itzulpena ere egin izan den. Kornuallesko errugbi selekzioak ereserkia hau erabiltzen du bere partida ofizialetan zehar.\nHalere, gerora indarra hartu zuen Bro Goth Agan Tasow abestia ere Kornuallesko beste ereserkia nazionaltzat hartu ohi da. Azken abesti hau kornubieraz abesten da."}
{"id": "117202", "revid": "56334", "url": "https://eu.wikipedia.org/wiki?curid=117202", "title": "Ned Flanders", "text": "Nedward \"Ned\" Flanders \"Simpsondarrak\" telesaileko pertsonai bat da. Oso gizon ona da. Kristaua protestante da, eta oso erlijiosoa. Maude Flandersekin ezkonduta egon zen, eta bi seme dauzka: Rod eta Todd. Homer Simpson beti dago Ned Flandersen gauzak hartzen, gero ez itzultzeko. Ezkertia da, eta ezkertientzako denda bat dauka: \"Ezkertilandia\".\nFlanders Simpssondarrak bizilaguna da, eta ia beti Homerrek iseka egiten dio, bere bizimodua jasaten ez duena, erlijioan eta familian oinarritua. Hala ere, Homer eta Flanders lagun onak dira. Ned Springfieldeko lehen eliza n ohikoa da, Timothy Lovejoy Reverendoa daraman eliza protestante bat, eta oso kontserbadorea eta zeharkakoa da homosexualitatea edo katolizismoa bezalako gaiekin. Lehen hamaika denboraldietan, Maude Flandersekin ezkonduta zegoen, istripu bitxi batean hil zena, eta bi seme-alaba zituena. Azken denboraldietan bigarren aldiz ezkondu zen Edna Krabbapelekin, honen alarguna ere izan zelarik."}
{"id": "117203", "revid": "56334", "url": "https://eu.wikipedia.org/wiki?curid=117203", "title": "Barney Gumble", "text": "Barnard \"Barney\" Gumble \"Simpsondarrak\" telesail animatuko fikziozko pertsonaia bat da. Springfield hiriko alkoholikoa da.\nDeskribapena.\nHomer Simpsonen lagun honena da txikitatik. Beti dago Moeren tabernan, garagardoa gustatzen zaiolako. Edateari utzi zion Dan Castellanetak idatziriko \"Days of Wine and D'oh'ses\" kapituluan, eta edan gabe hainbat denboralditan zehar egon zen. Barney-k ia denbora guztian korroka egiten du, edaten duen alkohol kopuru handiaren ondorioz.\nMatt Groening marrazkilariak sortua izan zen, eta hau Pablo Marmol \"Los Picapiedra\" telesaileko pertsonaian inspiratu zen. Bere telebistako debuta 1989ko abenduak 17an egin zuen \"Simpsons Roasting on an Open Fire: The Simpson's Christmas Special\" kapituluan. Familia nagusiaz gain, telesailean agertzen lehenetariko pertsonaia izan zen, eta ordutik hainbat kapitulu berezi izan ditu.\nPertsonaiaren ahots originala Dan Castellaneta-rena da. Espainian 1-23 denboraldien artean Luis Mar\u00edn-en ahotsa izan zuen, 24-28 denboraldien artean Miguel Z\u00fa\u00f1iga eta 29tik aurrera Juan Carlos Lozanorena.\nSimsondarrak telesailean duen papera.\nBarney Gumble apirilak 20an jaio zen, Homer-ek dion bezala \"Viva Ned Flanders\" kapituluan, Adolf Hitler-en urtebetetzearekin koinziditzen duelarik, eta \"A star is Burns\" kapituluan, berak dio 40 urte baino gehiago dituela. Bere aita, Arnie, Bigarren Mundu Gerrako beteranoa zen, 1979an hil zena karroza desfile batean. Bere amaren inguruan Norvegian bizi dela edo bizi zela dakigu. Kapitulu batean berak dio urte batzuetan zehar dantza modernoa eta klakea ikasi zituela.\nBere alkoholismoaren arrazoia bi kapitulutan agertzen da, baina bakoitzean arrazoi bat aipatzen da. \"Mr. Plow\" kapituluan Homer eta Barney agertzen dira, gazteak zirela, eta Barney Harvard unibertsitatera sartzear zegoela. Orduan, Homer-ek garagardo bat ematen dio, eta Barneyk osorik edaten du, bere arazoa horrela hasten delarik. Gainera kapitulu honetan Barney argala dago, eta alkoholismoa izango litzateke ondoren lodi egotearen arrazoia. \"She used to be my girl\" kapituluan ordea, Barney bere neskalagun ohiak utzi ondoren edaten hasi zela agertzen da.\nPertsonaia.\nSorkuntza.\nHasiera batean, sortzaileek Barney Homer-en bizilagun eta laguna izatea nahi zuten, baina azkenean alkoholiko bihurtu zuten, eta bizilagun papera Ned Flanders-i eman zioten. Groening-ek esan zuen Barney ez zenez Simpson familiaren bizilaguna, ahalik eta pertsonaia patetikoena bilakatzen saiatu zirela. \nLehen denboraldian, Barneyk ile horia zuen, baina honek bere azalaren kolorearekin koinziditzen zuen, eta sortzaileek ile horia Simpson familiak soilik edukitzea nahi izan zuten; beraz, bigarren denboralditik aurrera ile marroia jarri zioten. Rich Moore izan zen bere apartamentua sortu zuena, bere etxe propioan inspiratu zelarik hau egiteko. \nHarrera eta produktuak.\nFilmcritic.com web orriak hemezortzigarren postuan jarri zuen bere \"Zinema eta telebistako betiko hogeitabat alkoholiko hoberenak\" zerrendan. IGN-k, ordea, bere \"Simpsondarrakeko 25 bigarren pertsonaia hoberenak\" zerrendan bosgarren postuan jarri zuen. \nPlaymates Toys jostailu fabrikak telesaileko pertsonaien panpina kolekzioa atera zuen \"World of Springfiel\" izenekoa, eta bertan Barney-ren hiru figura ezberdin agertzen dira. "}
{"id": "117204", "revid": "119247", "url": "https://eu.wikipedia.org/wiki?curid=117204", "title": "Apu Nahasapeemapetilon", "text": "Apu Nahasapeemapetilon \"Simpsondarrak\" telesaiko pertsonai bat da.\nDeskribapena.\nKwik-E-Marteko jabea da. Manjula Nahasapeemapetilonekin ezkonduta dago eta zortzi seme-alaba ditu, lau mutil eta lau neska: Anoop, Uma, Nabendu, Poonam, Priya, Sandeep, Sashi eta Gheet. Anaia Sanjayk harekin lan egiten du.\nBiografia.\nApu hasi zen Kiwik-E-Marten bere ikasle garaian bere ikasketak ordaintzeko. Legez kanpoko etorkin gisa jarraitu zuen, Quimby alkateak udal-lege bat proposatu zuen arte, agiririk gabeko atzerritarrak kanporatzeko. Apuk erantzun zuen Springfieldeko mafiaren jaiotza-ziurtagiri forjatu bat erosiz. ziurtagiri horrek Herb eta Judy Nahasapeemlon estatubatuarrak (Green Bay, Wisconsin) izendatu zituen gurasoak. Hala ere, bere jatorriari uko egiten ari zela konturatu zenean, plan hori utzi eta herritartasun proba pasatzea lortu zuen Lisaren eta Homer Simpson-en laguntzarekin. Hala, bere burua \"atzerritar erdi-ilegaltzat\" hartzen du.\nHistoria.\nBere lehenengo agerpena zortzigarren atalean izan zen 1990eko otsailean \"The Telltale Head\" izeneko kapituluan. Ahotsa jarri zion aktorea Hank Azariaizan zen. 2018ko urriaren 26an (kontrobersia asko izanez gero), zurrumurruen arabera, ikuskizunaren ekoizleak Apu erabat kenduko luketela ikuskizunetik, lehenago Hank Azaria aipatu zuen, pertsonaiarengandik aldentzea ondo zegoela esanez.. 2020. urtearen hasieran, Azariak iragarri zuen Apu pertsonaiatik urruntzen ari zela, batez ere estereotipoengatik eta betikotzen zuen partzialtasunagatik. Gaur egun Apu pertsonaia, kapitulu batzuetan agertzen da, baina pertsonaia betegarri gisa bezala, elkarrizketarik gabe."}
{"id": "117205", "revid": "44278", "url": "https://eu.wikipedia.org/wiki?curid=117205", "title": "NA-2591", "text": " edo Zigako errepidea Nafarroa Garaiko errepide bat da. Errepidea errepide lokala eta Ziga lotzen du.\nErrepidea 0,54 kilometrokoa da.\nHistoria.\nZigataerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117206", "revid": "44278", "url": "https://eu.wikipedia.org/wiki?curid=117206", "title": "NA-2592", "text": " edo Berroetako errepidea Nafarroa Garaiko errepide bat da. Errepidea errepide lokala eta Berroeta lotzen du.\nErrepidea 0,15 kilometrokoa da.\nHistoria.\nBerroetaerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117207", "revid": "44278", "url": "https://eu.wikipedia.org/wiki?curid=117207", "title": "NA-2594", "text": " edo Gartzaingo errepidea Nafarroa Garaiko errepide bat da. Errepidea errepide lokala eta Gartzain lotzen du.\nErrepidea 1,19 kilometrokoa da.\nHistoria.\nGartzainerako artea bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117208", "revid": "44278", "url": "https://eu.wikipedia.org/wiki?curid=117208", "title": "NA-2595", "text": " edo Ariztegiko errepidea Nafarroa Garaiko errepide bat da. Errepidea errepide lokala eta Ariztegi lotzen du.\nErrepidea 0,46 kilometrokoa da.\nHistoria.\nAriztegirako artea bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117209", "revid": "119347", "url": "https://eu.wikipedia.org/wiki?curid=117209", "title": "Andre Mariaren Jasokundearen eliza (Beasain)", "text": "Andre Mariaren Jasokundearen eliza Gipuzkoako Goierri eskualdeko Beasain udalerrian dagoen eliza nagusia da, estilo gotikokoa. Nabe bakarra eta abside oktogonala dituen eliza da. Herrigunearen gainaldean dago, Artzaienea jatetxearen alboan eta Usurbe mendiaren magalean.\nErdi Aroan eraiki zuten, baina garai hartakoak pulpitu azpiko arkua eta igartzatarren kapera baino ez dira. XVI. eta XVII. mendeetan hainbat berrikuntza lan egin ondoren hartu zuen eraikuntzak ia erabat gaur egungo itxura. 1660an arkupea eraiki zitzaion, eta herriko gune publiko garrantzitsu bilakatu zen. Kanpandorrea XVII. mendekoa da, eta sakristia XVIII. mendekoa. Barnealdean hiru ataleko erretaula dago. Nabe bakarreko eliza da; atzealdean korua eta hainbat gela ditu erantsirik. Gurutze gangak ditu estalkian.\nErretaula nagusia.\nErretaula hau madrildar estiloko erretaulen eredu bikaina dugu. Nabarmentzeko moduko egikera arkitektonikoa du eta banaketa klasizista gainditzen duen ikusmolde orokorragoa darabil, erdiko kaleari protagonismoa emanez eta alboko kaleak bigarren mailan utziz. Lan honen autorea, Joan Ursularre Etxebarria, egile entzutetsua izan zen erretaula hau egin zen garaian, eta bera izan zen, gainera, madrildar ereduko erretaulak Gipuzkoan zabaldu zituena.\n1670 eta 1672 bitartean egindako erretaula hau Joan Ursularre arkitekto maisuaren lana dugu. Sotabankua, zizeilua, hiru kaleko gorputz bakarra eta atiko erdizirkularra ditu. Erretaula zazpi margolanez osatzen da, zazpiak ere zizeiluaren, gorputz bakarreko hiru kaleen eta erremateren artean banatuak. Sotabankuak eta zizeiluak oinarri handiak dituzte, eta mentsulak daude bankuan. Bi margolanak zizeilu horretako alboko kaleetan kokatuta daude. Erdiko kalean tabernakulua ikus dezakegu, oin erdiratuko tenplutxo baten modura, angeluetan zutabeak eta errematean kupula duela. Erretaularen gorputzari dagokionez, ordena konposatuko hiru zutabe handien bidez banatzen dira kaleak, eta erdiko kalean margolan handi bat ageri da, barroko estiloan egindako txarteltxoak eta tanbanilloa dituela. Alboko kaleak zatitu egiten dira margolanak hartzeko. Zutabeen gainean frisoa apainduta duen taulamendua bermatzen da eta atikoaren zatian Kalbarioaren margolan bat ageri da, alboetara dekorazio kiribildua eta bolan amaitzen diren pinakuluak dituela, eta eskulturazko erremate konplexua gailurrean. Erretaulak urreztadura du eta garaiko ereduei jarraikiz egindako polikromiazko apaingarriez jantzita dago.\nIkonografiari dagokionez, San Ignazioren eta San Joseren irudiak ageri dira zizeiluan, eta \"Andre Mariaren Jasokundea-Koroapena\"ren margolan handia erretaularen gorputzeko erdiko kalean. Ebanjelioaren zatian Ikustaldiaren eta San Joakinen margolanak ikusten dira eta Epistolan, berriz, San Joan Bataiatzailearen eta Santa Anarenak. Azkenik, erretaularen gailurrean Kalbarioaren irudia ageri da."}
{"id": "117210", "revid": "44278", "url": "https://eu.wikipedia.org/wiki?curid=117210", "title": "NA-9300", "text": ", lehen izenekoa, edo Beartzungo errepidea Nafarroa Garaiko errepide bat da. Errepidea errepide lokala eta Beartzun lotzen du.\nErrepidea 6,40 kilometrokoa da.\nHistoria.\nBeartzunerako artea bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117211", "revid": "44278", "url": "https://eu.wikipedia.org/wiki?curid=117211", "title": "NA-2600", "text": " edo Erratzu - Izpegi errepidea Nafarroa Garaiko errepide bat da. Errepidea errepide nagusia eta lotzen du.\nErrepidea 11,90 kilometrokoa da.\nHistoria.\nErratzutarako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117212", "revid": "44278", "url": "https://eu.wikipedia.org/wiki?curid=117212", "title": "NA-2601", "text": " edo Arizkungo errepidea Nafarroa Garaiko errepide bat da. Errepidea errepide nagusia eta errepide lokala lotzen du.\nErrepidea 1,08 kilometrokoa da.\nHistoria.\nArizkunerako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117213", "revid": "44278", "url": "https://eu.wikipedia.org/wiki?curid=117213", "title": "NA-2602", "text": " edo Aintzialdeko errepidea Nafarroa Garaiko errepide bat da. Errepidea errepide lokala eta Aintzialde lotzen du.\nErrepidea 1,12 kilometrokoa da.\nHistoria.\nAintzialderako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117214", "revid": "44278", "url": "https://eu.wikipedia.org/wiki?curid=117214", "title": "NA-2651", "text": "NA-2651 edo Gorostapoloko errepidea, Nafarroako herri errepidea da, NA-2600 nafar errepidearen 3,19 kilometroan hasi eta Baztan udalerrian dagoen Gorostapolo auzora arte doa. Errepidea 1,66 kilometro luze da."}
{"id": "117215", "revid": "44278", "url": "https://eu.wikipedia.org/wiki?curid=117215", "title": "NA-2652", "text": "NA-2652 edo I\u00f1arbil-Erratzu errepidea, Nafarroako herri errepidea da, NA-2600 nafar errepidearen 3,41 kilometroan hasi eta Baztan udalerrian dagoen Erratzu kontzejura arte doa. Errepidea 1,37 kilometro luze da."}
{"id": "117216", "revid": "44278", "url": "https://eu.wikipedia.org/wiki?curid=117216", "title": "NA-2653", "text": " edo Amaiurko errepidea Nafarroa Garaiko errepide bat da. Errepidea errepide nagusia eta Amaiur lotzen du.\nErrepidea 0,32 kilometrokoa da.\nHistoria.\nAmaiurrako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117217", "revid": "44278", "url": "https://eu.wikipedia.org/wiki?curid=117217", "title": "NA-9301", "text": ", lehen izenekoa, edo Gorramendiko errepidea Nafarroa Garaiko errepide bat da. Errepidea errepide lokala eta Gorramendi lotzen du.\nErrepidea 12,5 kilometrokoa da.\nHistoria.\nGorramendirako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117218", "revid": "9377", "url": "https://eu.wikipedia.org/wiki?curid=117218", "title": "Euzko Gudarostea", "text": ""}
{"id": "117219", "revid": "119347", "url": "https://eu.wikipedia.org/wiki?curid=117219", "title": "Santa Klara komentua (Azkoitia)", "text": "Santa Klara komentua Azkoitian dagoen klaratarren komentua da, 1589an erregeren entzule zen Francisco Zuatzola Floreagak sortua. Eliza barrokoa du\nErretaula nagusia.\nSanta Klararen erretaula hau rokoko estiloaren printzipio berriekin bat etorriz egindako lehenbizikoetakoa dugu, eta arkitektura-alorrean hainbesteko interesa eragingo zuen Euskal Herriko rokokoaren oskol itxurako erretaulen eredu goiztiarra dugu.\nErretaula nagusi hau 1740-42 bitartean egina da Inazio Iberoren trazaerari jarraiki. Zortzi aldeko oina du oskol itxurako erretaula honek, eta zizailuaz, gorputz bakarraz eta hiru kaletan antolatutako erremate batez osatzen da. Kapitel konposatuko zutabe ildaskatuak ditu, rokoko apaingarriz hornituak. Altzaria Jose Lizardik burututako jaspezko idulki baten gainean kokatuta dago. Basamentuan apaingarri oparoko ateak zabaltzen dira alboetara, moldura barrokoak dituzte eta zutabeen azpiko mentsulak aingeru-buruekin apainduta daude. Erdiko kalean santutegia kokatuta dago arku lerronahasi batez inguratutako nitxoan, XIX. mendeko erretaularen atzean. Erretaularen gainean, Santa Klararen horma-konka agertzen da, kartela txirladun bat duela gainean. Kartela hau atikoko irudiaren apala bermatuta dagoeneko taulamendua kurbatzen da. Gorputzaren alboetako kaleetan, apaingarriz hornitutako apalen gainean, erremate kiribildun taulamenduen barruan txertatutako erdi-puntuko hondoetan agertzen dira tailak. Oskolean, zutabeen bidez berezitako hiru kaleko banaketa giltzarriraino iristen diren nerbioen bidez luzatzen da. Erdiko taila horma-konka batean ageri da, errematean aingerutxo batzuk dituela eta arrokaia txirladunaz apaindua. Alboetan, irudiak kanpai- eta errezel-formako pabiloietan kokatuta daude, eta multzo osoa itxiz, giltzarriko Gloria nabarmentzen da. Erretaulak rococo estiloko apaindura du, kartela eta apaletan tarteka agertzen diren zintzilikari, pitxer, oihal, arrokaia eta aingerutxo-buruak nabarmentzen direlarik.\nElizako buruaren taila, Santa Klararena alegia, lehen gorputzeko horma-konkan agertzen da eta bere gainean, errematean, Andre Maria Sortzez Garbiaren irudia agertzen da. Ebanjelioaren kalean, Santa Katalina Boloniakoaren irudia ikus daiteke, eta Santa Koletaren irudia, berriz, Epistolaren kalean. Bestalde, errematean San Bernardino Sienakoaren eta San Joan Capistranokoaren irudiak agertzen dira eta erlikiategiaren gainean, azkenik, San Migelen irudi txiki bat, erretaula baino geroagokoa.\nIrudien polikromia erretaularen garai berekoa da, eta erretaularen urreztatze-lanak eta polikromia, berriz, berau burutu baino nabarmen geroagokoa."}
{"id": "117221", "revid": "105290", "url": "https://eu.wikipedia.org/wiki?curid=117221", "title": "The Guardian", "text": "\"The Guardian\" egunkari britainiar beteranoa da, Europako kazeta aktibo zaharrenetarikoa dena. 1959 arte \"The Manchester Guardian\" izena zeukan.\nPolitikoki, ezker-erdirantz lerraturik dago."}
{"id": "117222", "revid": "119347", "url": "https://eu.wikipedia.org/wiki?curid=117222", "title": "The Daily Telegraph", "text": "\"The Daily Telegraph\" egunkari britainiar beteranoa da, Europako kazeta aktibo zaharrenetarikoa dena. Sorreran \"Daily Telegraph and Courier\" izena zeukan.\nPolitikoki, eskuinerantz lerraturik dago eta gaur egun Erresuma Batuan gehien saltzen den egunkaria da."}
{"id": "117223", "revid": "59723", "url": "https://eu.wikipedia.org/wiki?curid=117223", "title": "Mulhouse", "text": "Mulhouse (ofizialki , ahoskatua; alsazieraz: \"Milh\u00fcsa\" edo \"Milh\u00fcse\", ahoskatua; ) Frantziako ipar-ekialdeko hiria da, Rhin Garaia departamenduan dagoena.\nEkonomia.\nNekazaritza (laboreak eta ardoa); metalurgia, kimika eta ehungintza."}
{"id": "117224", "revid": "512", "url": "https://eu.wikipedia.org/wiki?curid=117224", "title": "Esfumatura", "text": "Esfumatura (italieraz \"Sfumato\") Pizkunde garaiko artistek sortutako teknika bat da, irudiari halako efektu lanbrotsua eragiten diona. Margolariak hainbat pintura kapa fin bata bestearen gainean metatuko ditu, objektuen eta figuren siluetak zehaztasun osoz errepresentatu barik. Konposizioaren ilunak eta argiak ez dira erabatekoak, \u00f1abartuta ageri dira.\nLeonardo da Vinci izan zen esfumaturaren teknikaren aitzindaria. Gerora artista gutxik lortu dute haren maisutasuna baliabide hau erabiltzean. Pascal Cotte ikerlariak, Gioconda lanaren azterketa eginda, teknika zertan den azaltzeko ahalegina egin du.\nHona urratsak zeintzuk diren:\nHorrela eginda ez da nabarituko pintzela hor zehar ibili dela, eta oso zaila da asmatzea zein teknika erabili duen artistak."}
{"id": "117225", "revid": "201", "url": "https://eu.wikipedia.org/wiki?curid=117225", "title": "Sfumato", "text": ""}
{"id": "117226", "revid": "201", "url": "https://eu.wikipedia.org/wiki?curid=117226", "title": "Esfumato", "text": ""}
{"id": "117227", "revid": "46380", "url": "https://eu.wikipedia.org/wiki?curid=117227", "title": "Amedeo Modigliani", "text": "Amedeo Clemente Modigliani (Livorno, Italia, 1884ko uztailaren 12a \u2013 Paris, Paris, Frantzia, 1920ko urtarrilaren 24a) Italiako margolari eta eskultorea izan zen, batez ere Frantzian lan egin zuena.\nMaskara-itxura zuten aurpegiengatik eta forma luzexkengatik dira ezagunak haren estilo modernoko lanak. Bereziki aipagarriak izan ziren erretratuak eta emakume biluziak; konposizio asimetrikoak egin zituen, irudi luzatuekikoak, eta lerroaren erabilera soil eta aldi berean monumentala nagusitzen da haren lanetan. Koadroetan oso giro berezia sortu zuen, eta artistaren eta modeloaren artean sortzen zuen begikotasunak ikuslea erakartzea eta bereganatzea lortzen du.\nBiografia.\nModigliani familia judu apal batean sortu zen, eta haurretan izandako zenbait eritasun larriren ondorioz eskola uztera behartu zutenean hasi zen margolaritza ikasten, jaioterrian bertan; Livornoko Arte Ederretako eskolan sartu zen, beraz, 1898. urtean, eta Micheli eta Fattori izan zituen irakasle, hurrenez hurren. Ondoren, Florentziako (1902) eta Veneziako (1903) Arte Ederretako eskoletan jardun zuen, eta Jugendstillen eragina, kultura figuratiboarena eta Klimtena jaso zuen han.\n1906. urtean Parisen hartu zuen bizitokia. Garai hartan, fauvismoa eta kubismoa ari ziren zabaltzen Frantzia guztian, eta abangoardiako mugimendu haien eta Toulouse-Lautrec eta Van Gogh margolarien eragina izan zuen Modiglianik, nahiz eta oso estilo berezia erabili zuen. Dena dela, hasierako obretan C\u00e9zanneren kutsua nabarmentzen da beste ororen gainetik. Haren margolaritzaren bilakaeran azpimarratzekoa da, halaber, literaturarekin izan zuen harremana, bereziki erromantizismo ondorengo literatura dekadentearekin izan zuen lotura.\n1908an Independenteen Aretoan erakutsi zituen bere bospasei lan, eta hurrengo urtean bidaia labur bat egin zuen Livornora. Han margotu zuen \"Biolontxelo-jotzailea\" obra; obra horretan argi ageri ziren Modiglianiren estiloaren ezaugarri nagusiak izango zirenak, batez ere irudiak kolorezko masa handiz osatzeko zuen joera. Italiara ere egin zuen bidaia bat, baina handik itzuleran, 1919an, Parisen hartu zuen bizitokia behin betiko, Montmartren hain zuzen ere.\nBrancusi eskultorearekin harreman handia izan zuen, eta haren eskutik ezagutu zuen Afrikako eskultura eta lerroaren adierazpen-indarra eta erritmoa. Halako eragina izan zuen harreman hark Modiglianiren obran, ezen margolaritza alde batera utzi eta aurrerantzean marrazkigintzan eta eskulturan murgildu baitzen buru-belarri. Horrela, \"Buruak\" harrizko eskultura-saila osatu zuen antzinateko Greziako moldeei jarraituz (1912; Parisko eta New Yorkeko Arte Modernoko museoak), eta \"Kariatide bat\" ere egin zuen (1913-1914; New Yorkeko Arte Modernoko museoa), bere marrazki-sail batean oinarriturik.\nEskulturaren alorrarekin ez zuen halako harreman luzerik ere izan, haina berebiziko garrantzia izan zuen, haren margolaritza-estiloan. Izan ere, eskulturan izandako esperientzia haren ondorioz hasi zen kopeta eta sudur luzeko pertsonaiak margotzen, eta orobat, argi-itzalen erabilera baztertu eta koloreen arteko kontrastearen bidez eta irudien inguru ongi zehaztuaren bidez eskulturak eratzen duenaren antzeko efektu trinkoa bilatzen bere koadroetan.\nJoera hori nabarmentzen da, hain zuzen ere, 1914. urtetik aurrerako koadroetan. 1915-1920 bitarteko urteetan iritsi zuen Modiglianik bere garairik oparoena, eta tarte hartan egin zituen bere lan bikainenak.\nPaisaia batzuk margotu zituen, baina bereziki azpimarratzekoak dira erretratuak; bere adiskideen eta Parisko arte- eta literatura-munduko pertsonaia ezagunen erretratuak egin zituen, baina baita kaleko jende xumeenak ere: \"Kisling\" (1915, Dusseldorf), \"Max Jacob\" (1916, Dusseldorf), \"Paul Guillaunte eserita\" (1916, Arte Modernoko galeria, Milan), \"Nekazaria\" (1918; Tate Gallery, Londres). 1917. urtea arte zailtasun asko bizi izan zituen, osasun-arazoak, diru-arazoak etab. zirela medio, baina harrezkero urte alaiagoak izan zituen. Izan ere, Jeanne H\u00e9buterne margolari gaztearekin maitemindu eta harekin joan zen C\u00f4te d'Azur-era bizitzera. Urte hartan bertan hasi zuen emakumezko biluzien koadro-sail bikaina: \"Biluzi etzana\" (1916, Londres), \"Biluzi gorria\" (1917, Milan), etab. Sentsualitate handiko irudiak dira, kolore bizi epelekoak eta forma biribilekikoak. Orduan adierazi zuen bete-betean lerroaren adierazpen-indarra eta sentsualitatea.\nModigliani 1920ean hil zen, eta haren heriotzaren hurrengo egunean bere buruaz beste egin zuen Jeanne H\u00e9buternek, haurdun zegoela."}
{"id": "117228", "revid": "1275861", "url": "https://eu.wikipedia.org/wiki?curid=117228", "title": "Amadeo Modigliani", "text": ""}
{"id": "117229", "revid": "96586", "url": "https://eu.wikipedia.org/wiki?curid=117229", "title": "Oskar Kokoschka", "text": "Oskar Kokoschka (P\u00f6chlarn, Austria, 1886ko martxoaren 1a \u2013 Montreux, Suitza, 1980ko otsailaren 22a) margolaria, marrazkilaria, grabatzailea, poeta eta antzerkigilea izan zen, erretratu eta paisaia espresionistengatik ezaguna. Margolari espresionista handienetako bat izan zen. Lehen obretan, pertsonaien psikologian barneratzeko ahalegina nagusi bazen ere, humanismo sakon baten ikuspegi alegorikoek bete zituzten, neurri handi batean, haren azken lanak.\nBizitza.\n1886ko martxoaren 1ean jaio zen, Pochlarnen, Austria-Hungaria Inperioaren garaian. Haurtzaroko arazo ekonomiko eta familiarrek, batetik, eta anaia zaharraren heriotzak, bestetik, arrasto sakona utzi zuten haren izaera oinazetsuan.\nVienako Arte eta Lanbide eskolan egin zituen ikasketak (1905-1909). 1908an Adolf Loos arkitektoa ezagutu zuen, eta haren bidez egin zuen abangoardiako artisten ezagutza. Berlina jo zuen gero, eta han abangoardiako giroan murgildu zen berehala, \"Der Sturm\" aldizkariaren inguruan. Garai hartan, margolaritza ez ezik literatura ere landu zuen; poemak eta dramak idatzi zituen: \"M\u00f6rder, Hoffnung der Frauen\" (1907, \"Hiltzailea, emakumeen esperantza\"), \"Der brennende Dornbusch\" (1911, \"Sasia sutan\").\nPaisaiak eta erretratuak margotu zituen batez ere, indar espiritual handikoak bigarrenak. Hasieran, kolore naturalistez eta lerro leunez margotu zuen, baina, pixkanaka, bere margokera asaldatuz joan zen, pintzelaren arrastoa lodituz, kolorea biziagotuz, eta ertz-inguruak astunduz. Garai hartako eta haren obra osoko lan garrantzitsuenetako bat \"Ekaitza\" du (1914, Kunstmuseum, Basilea, Suitza), bere buruaren eta Alma Mahleren erretratu bat itsaso haserrearen erdian.\nLehen Mundu Gerraren ondoren, larri zauritu baitzuten, bidaia bat egin zuen Europan, Afrikan eta Ekialde Hurbilean zehar. 1937an Alemaniako obra guztia konfiskatu zioten, degeneratua zelakoan.\nNazismoaren etsai handia izan zen, eta koadro bat egin zuen Kondor Legioak Bizkaiko herriak bonbardatu zituenekoaz, Euskal Herriko haurren alde. 1938an Londresa joan zen, eta han gizateria pairatzen ari zen oinazea eta sufrikarioa azaldu zuen bere margolanetan: \"Arrautza gorria\" (1940-1941, Narodni Galerie, Praga). Azkeneko urteetako obra, berriz, bareagoa da, zenbait hiri-ikuspegi eta gai mitologikoko margolanetan ikus daitekeen bezala. Montreuxen hil zen, Suitzan, 1980ko otsailaren 22an."}
{"id": "117235", "revid": "56334", "url": "https://eu.wikipedia.org/wiki?curid=117235", "title": "Sintesi kengarri", "text": "Sintesi kengarria soinu sintesiaren bitartez eduki harmonikoa ateratzeko metodo bat da; soinu seinaleari iragazki bat ezarriz lortzen da. Esate baterako, zerra-hortz uhin baten irteera hartuz, eta behe-paseko iragazki bat erabiliz beraren partzial altuak amatatzeko, arku-instrumentu baten soinu naturalago bat lortzen da bakarrik zerra-hortz uhina erabilita baino. Tipikoki, jatorrizko seinalaren konplexutasuna eta iragazkiaren ebaketa-frekuentzia eta erresonantzia kontrolatzen dira instrumentu jakin baten tinbrea imitatzeko.\nKontuan hartuta iturri seinalerik arruntenak (uhin koadroak, zerra-hortz uhinak, pultso-uhinak, triangelu uhinak) sortzeko behar diren zirkuito sinpleak, sintesi kengarria historikoki lotuta dago tentsioaren bitartez kontrolatutako sintetizadore analogikoekin, Moog sintetizadorea bezala. Sintetizadore moderno digitalak eta software bidezko sintetizadoreak uhin konplexuagoak eskaini ditzakete edo aukera eman erabiltzaileari nahi duen uhin mota sartzeko."}
{"id": "117240", "revid": "119347", "url": "https://eu.wikipedia.org/wiki?curid=117240", "title": "Etxerat", "text": "Etxerat euskal errepresaliatu politikoen (torturatuak, erbesteratuak, deportatuak, espetxeratuak, hildakoak...) senitartekoek eta lagunek osatutako Euskal Herriko elkarte nazionala da, haien eskubideak defendatzeko eta Euskal Herriko gatazka konpontzen laguntzeko asmoz diharduena.\nEtxeraten sorrera.\nEspetxe politikak, presoen sakabanaketak eta Aljerko elkarrizketen ostean espetxeetako errepresio gordinak areagotzeak ekarri zuen errepresaliatu politikoen etxekoak euren nortasun propioarekin antolatzen hastea: 1989ko ekainaren 11n euskal errepresaliatu politikoen senitartekoen lehen bilera nazionala egin zuten. 1991eko urrian Senideak elkartea sortu zuten euskal errepresaliatu politikoen familiarrek, haien eskubideak defendatzeko.\nEtxerat elkartea 2001ean sortu zen, izaera berarekin Hego Euskal Herrian ziharduen Senideak eta Ipar Euskal Herrian ziharduen Gureak elkarteak bateratzeko eta elkarte nazionala eratzeko prozesuaren ostean.\nBatzar Nazionalak.\n2001eko otsailean Donostiako Kursaal jauregian batzar nazionala egin zuten elkarrekin. Eta, urte bereko azaroaren 29an Gasteizen egin zuten batzar nazionalean, erakunde nazional berriari Etxerat izena jarri zioten.\nCarmen Galdeano abokatua izan zen Etxerat sortu berriko lehendakaria.\n2004ko martxoaren 21ean Batzar Nazionala egin zuen Tolosan. Batzarrean elkarteko lehendakari, idazkari eta batzarkideak berritu eta 2003ko jarduneko kontuak onartu zituzten. Errepresioaren egoera eta hurrengo urteetarako lan ildoak zehaztuko zituen txostena ere aztertu zuten. Hiru ildo nagusi aipatu zituzten: alde batetik, \u00abgure senitarteko errepresaliatuei dagozkien eskubideen aldeko lana sakonduko dugu\u00bb. Bestetik,\u00abgure senitartekoen izaera politikoa eta eragiletza aitortuko dugu gizartearen aurrean\u00bb. Horrekin batera, \u00abgatazkaren konponbiderako ekimen guztietan gure ekarpena egingo dugu Etxerat gisa\u00bb.\n2004ko irailaren 12an III. Batzar Nazionala egin zuen.\n2005eko otsailaren 7an IV. Batzar Nazionala egin zuen Arrasateko Amaia Antzokian. 420 senide elkartu ziren nagusiki euskal preso politikoen egoera hizpide izan zen batzarrean. Presoak egiten ari ziren protestaldiak izan zituzten aztergai. Euskal gizartea presoen egoeraz jabetzen hasia zela aipatu zuten senideek eta batzarrean oso gogoan izan zituzten hildako Oihane Errazkin eta Kepa Miner presoek eta errepidean zendutako Leo Esteban eta Karmele Solaguren senitartekoak.\n2006ko martxoaren 26an V. Batzar Nazionala egin zuen Biarritzeko kasinoan.\n2008ko azaroaren 9an Etxeratek VIII. Batzar Nazionala egin zuen Etxarri Aranatzen. Etxeratek aurrera begirako lan ildoak markatu zituen batzarrean, eta zigorra bete edo larri gaixo dauden presoen askatasunerako eskubidean indar berezia eginen zuela erabaki zuen.\n2009ko azaroaren 15ean Etxeratek IX. Batzar Nazionala egin zuen Tolosako Leidor zineman. Asanbladaren hizpide nagusiak, barne kohesioa eta beraien senide eta lagun presoen eskubideen aldeko lanean sakontzea izan zen. Bertan, 2010eko urtarrilaren 2an Bilbon \"euskal presoak euskal herrira dagozkien eskubideen jabe\" goiburuarekin manifestazioa egiteko deia zabaldu zuten.\n2010eko maiatzaren 24an Joxepa Arregi Etxerat elkarteko lehendakaria hil zen Arrasaten.\n2010eko azaroaren 7an Etxeratek X. Biltzar Nazionala egin zuen Arrasaten. Bertan egoera aztertu eta aurrera begirako lan ildoak eta erronkak finkatu zituzten. Biltzar Nazionalean Etxerateko lehendakari berria ere izendatu zuten: Fermina Villanueva. Biltzarra amaitzean omenaldi jendetsua egin zioten Joxepa Arregiri.\n2011ko azaroaren 27an XI. Biltzar Nazionala egin zuen Estibalitzen. Egin Dezagun Bidea egitasmoak deitutako mobilizazioekin bat egin zuten eta beraien jarrera honela definitu zuten: \u00abPertsona guztien eskubide guztiak errespetatuak izango diren jokaleku bat eraiki nahi dugu. Preso eta iheslaririk gabeko jokalekua\u00bb.\n2012ko otsailaren 18an Etxeratek XII. Batzar Nazionala egin zuen Leioan.\n2014ko otsailaren 16an XIII. Biltzar Nazionala egin zuen Tolosan. Euskal presoen sakabanaketa amaitu beharra nabarmendu zuten.\nAbenduaren 16an, Etxerat-ek Bilbora joateko eskatu zuen \u00abardura eta konpromisoagatik\u00bb eta horrela, urtarrilaren 10eko asteburuan espetxeko bisitari uko egingo zioten senideek, manifestazioan egoteko.\n2015eko maiatzaren 3an Etxerat elkarteak XIV. Nazio Batzarra burutu zuen Iru\u00f1ean.2014ko balantzean auto-istripuak, preso gaixoen egoera, defentsa juridikoan eta osasungintzan jasandako erasoak salatu zituzten, eta sakabanaketarekin amaituko dutela esan zuten.\n2016ko martxoaren 19an Etxeratek XV. Nazio Batzarra egin zuen Gasteizen. Egindako balantzean azpimarratu zuen presoen eta senideen egoerak aldatu gabe jarraitzen zuela egoera soziopolitikoak aldatuta ere .\nIkasketa batzordea.\nEtxeratek Ikasketa batzorde bat du, presoei ikasketak kudeatzen laguntzeko. 2006an Espainiako Auzitegi Gorenak Espainiako espetxeetan dauden preso guztiei Euskal Herriko Unibertsitatean ikasteko eskubidea kendu zienetik, UNEDen egin izan dituzte euskal herritar preso errepresaliatu gehienek. Unibertsitate ikasketez ez ezik, presoen edozein ikasketaz ere arduratzen da batzordea.\nIkuspegia.\nEtxerat elkartea espainiar eta frantziar Estatuek Euskal Herriarekin duten gatazka politikoaren ondorio izanik, eta ikusmolde ezberdineko herritarrak biltzen dituen arren, bizi duten egoerari buruzko diagnostiko bateratua egiten du: \u00ab[...] Euskal Herriari nazio izateko eskubidea indarrez urratzeak eta helburu hau bide guztiz demokratikoak jarraituz ezin lortu izanak sortu du azken mendeetan milaka herritar inplikatu dituen gatazka [...]\u00bb\nHelburuak.\nEtxeratek errepresaliatuen eskubideak defendatzearekin batera, gatazka gainditzea du helburu estrategikoa, horrela soilik konponduko baita errepresio politikoa jasaten duten herritarren auzia.\nEtxeratek gatazkaren konponbidea hiru ezaugarrietan definitzen du: Konponbideak politikoa izan beharko du, gatazkaren jatorria politikoa denez gero. Konponbideak demokratikoa ere izan beharko du, herritar guztien parte hartzea bermatu beharko du, errepresaliatuak barne. Eta behin-betikoa izan behar du, inork gehiago oraingo errepresioa jasan ez dezan.\nJardunbidea.\nEtxeratek eragile sozial eta politikoak eragiten eta akuilatzen jarduten du, konponbidearen behar gorria eguneroko ordu guztietan bizitzen dutelako.\nEtxeratek bost puntutan zehaztuta dauka bere ekinbidea:\nEtxeraten kriminalizazioa.\nEspainiako gobernuak Ezker Abertzalearen aurka abiarazitako 18/98 sumarioetan Etxerat elkartea ere aipatu izan da hainbat ekinbide judizialetan. Hala ere, Amnistiaren Aldeko Mugimenduaren kontra bideratutako 33/01 auzian argi eta garbi adierazi zuten epaileek Etxerat elkartearen zilegitasuna Espainiako legediaren aldetik.\nHala ere, 2009an Espainiako eta EAEko gobernuek presoen izaera politikoa deuseztatzeko abiatutako errepresio boladaren barruan Etxerat legez kanpo jartzea eskatu zion Adolfo Ares EAEko Herrizaingo sailburuak Espainiako Auzitegi Nazionalari, elkartearen helburuen artean presoen izaera politikoa eta beraien lana aldarrikatzea eta omentzea dela iritzita. Eragile politiko ugarik salatu zuten Etxerat legez kanporatzeko saio hori.\nElkartasun uholdea.\n2009ko urriaren 25ean \"Elkartasun uholdea\" ekimena aurkeztu zuen Etxeratek Bilbon, euskal preso politikoen eta beren senideen eta lagunen eskubideak aldarrikatzeko. Herritarren babesa eskatu zuten berriro ere, eta horretarako manifestu bat sinatzea ere.\nMiramar jauregiko jardunaldiak.\nEtxeratek euskal preso politikoen eskubideen aldeko jardunaldiak antolatu zituen 2009ko azaroaren 25, 26 eta 28an Donostiako Miramar jauregian. Etxeratekin batera Euskal Herriko hainbat eragile sozial, sindikal eta norbanako esanguratsuek hartu zuten parte jardunaldietan. Etxeratek espetxe politikaren inguruan testigantza zuzena eman zuen, bertara joandako eragileekin batera diagnosi eta konpromiso zehatzak adosteko. Jardunaldien ostean, presoen eskubideen aldeko lana indartzeko konpromisoa hartu zuten LAB, EHNE, ESAIT, Amnistiaren Aldeko Mugimendua, Euskal Herriko Giza Eskubideen Behatokia, Torturaren Aurkako Taldea, Euskal Herrian Euskaraz, Bilgune Feminista eta Jaiki Hadik, eta adostutako agiria eta hainbat ebazpen berezi kaleratu zituzten.\n2014ko abenduaren 8an, sakabanaketak 36 egunetik behin istripu bat sortu zuela 2014an adierazi zuen Etxerat-ek. Gainera, presoen % 42 etxetik 800 km baino gehiagora zeudela gaineratu zuen."}
{"id": "117242", "revid": "512", "url": "https://eu.wikipedia.org/wiki?curid=117242", "title": "El Vell\u00f3n", "text": "El Vell\u00f3n Madrilgo Erkidegoko udalerria da, erkidegoaren ipar-ekialdean kokatua. 34,14\u00a0km\u00b2-ko azalera du eta 2008ko erroldaren arabera, 1.492 biztanle zituen."}
{"id": "117244", "revid": "58701", "url": "https://eu.wikipedia.org/wiki?curid=117244", "title": "El Berrueco", "text": "El Berrueco Madrilgo Erkidegoko udalerria da, erkidegoaren iparraldean kokatua. 28,80\u00a0km\u00b2-ko azalera du eta 2008ko erroldaren arabera, 601 biztanle zituen."}
{"id": "117246", "revid": "512", "url": "https://eu.wikipedia.org/wiki?curid=117246", "title": "960 Birgit", "text": "960 Birgit asteroide gerrikoan aurkitutako 960. asteroidearen izena da. 1921eko urriak 1ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 KH zen."}
{"id": "117247", "revid": "512", "url": "https://eu.wikipedia.org/wiki?curid=117247", "title": "961 Gunnie", "text": "961 Gunnie asteroide gerrikoan aurkitutako 961. asteroidearen izena da. 1921eko urriak 10ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 KM zen."}
{"id": "117248", "revid": "105290", "url": "https://eu.wikipedia.org/wiki?curid=117248", "title": "962 Asl\u00f6g", "text": "962 Asl\u00f6g asteroide gerrikoan aurkitutako 962. asteroidearen izena da. 1921eko urriak 25ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 KP zen."}
{"id": "117249", "revid": "512", "url": "https://eu.wikipedia.org/wiki?curid=117249", "title": "963 Iduberga", "text": "963 Iduberga asteroide gerrikoan aurkitutako 963. asteroidearen izena da. 1921eko urriak 26an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 KR zen. Flora familiako eta S motako asteroidea da."}
{"id": "117250", "revid": "105290", "url": "https://eu.wikipedia.org/wiki?curid=117250", "title": "964 Subamara", "text": "964 Subamara asteroide gerrikoan aurkitutako 964. asteroidearen izena da. 1921eko urriak 27an aurkitu zuen Johann Palisak Vienako behatokitik. Bere behin-behineko izendapen zientifikoa 1921 KS zen."}
{"id": "117251", "revid": "512", "url": "https://eu.wikipedia.org/wiki?curid=117251", "title": "965 Angelica", "text": "965 Angelica asteroide gerrikoan aurkitutako 965. asteroidearen izena da. 1921eko azaroak 4an aurkitu zuen Juan Hartmannek La Platatik. Bere behin-behineko izendapen zientifikoa 1921 KT zen."}
{"id": "117252", "revid": "512", "url": "https://eu.wikipedia.org/wiki?curid=117252", "title": "Torrej\u00f3n de Ardoz", "text": "Torrej\u00f3n de Ardoz Madrilgo Erkidegoko udalerria da, erkidegoaren erdialdean kokatua. 32,49\u00a0km\u00b2-ko azalera du eta 2015eko erroldaren arabera, 126.934 biztanle zituen.\nMugakideak.\nTorrej\u00f3n de Ardozen udalerri mugakideak honakoak dira: ipar-mendebaldean Paracuellos del Jarama, iparraldean Ajalvir, ipar-ekialdean Daganzo de Arriba, mendebaldean eta hego-mendebaldean San Fernando de Henares, eta ekialdean eta hego-ekialdean Alcal\u00e1 de Henares."}
{"id": "117253", "revid": "1105", "url": "https://eu.wikipedia.org/wiki?curid=117253", "title": "Torrejon de Ardoz", "text": ""}
{"id": "117254", "revid": "105290", "url": "https://eu.wikipedia.org/wiki?curid=117254", "title": "966 Muschi", "text": "966 Muschi asteroide gerrikoan aurkitutako 966. asteroidearen izena da. 1921eko azaroak 9an aurkitu zuen Walter Baadek Bergedorfetik. Bere behin-behineko izendapen zientifikoa 1921 KU zen."}
{"id": "117256", "revid": "512", "url": "https://eu.wikipedia.org/wiki?curid=117256", "title": "967 Helionape", "text": "967 Helionape asteroide gerrikoan aurkitutako 967. asteroidearen izena da. 1921eko azaroak 9an aurkitu zuen Walter Baadek Bergedorfetik. Bere behin-behineko izendapen zientifikoa 1921 KV zen."}
{"id": "117257", "revid": "105290", "url": "https://eu.wikipedia.org/wiki?curid=117257", "title": "968 Petunia", "text": "968 Petunia asteroide gerrikoan aurkitutako 968. asteroidearen izena da. 1921eko azaroak 24an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 KW zen."}
{"id": "117258", "revid": "6327", "url": "https://eu.wikipedia.org/wiki?curid=117258", "title": "Rhin Garai", "text": ""}
{"id": "117259", "revid": "512", "url": "https://eu.wikipedia.org/wiki?curid=117259", "title": "Juan Hartmann", "text": "Johannes Franz Hartmann (Erfurt, 1865eko urtarrilak 11-G\u00f6ttingen, 1936ko irailak 13), Argentinan Juan Hartmann bezala ezaguna, astronomo alemaniar bat izan zen.\nBiografia.\nHartmannek T\u00fcbingenen, Berlinen eta Leipzigen ikasi zuen. Bere ikasketetan zehar A. V. Guestfalia T\u00fcbingen ikasle katolikoen elkarteko kide izan zen. 1891n doktoretza lortu zuen eta 1893tik Kuffner behatokian laguntzaile bezala lan egin zuen.\n1894an Leipzigera itzuli zen eta 1896tik aurrera Postdameko institutu astrofisikoan lan egin zuen. 1902an irakasle izendatua izan zen. 1909tik 1921 arte irakasle bezala lan egin zuen G\u00f6tingeneko unibertsitatean eta zuzendari bezala G\u00f6tingeneko behatokian. 1921ean Argentinako Behatoki Nazionaleko zuzendari izatera pasa zen, La Platan. Gaixotasun larri baten ondorioz 1934an G\u00f6tingenera itzuli zen, bertan bi urte beranduago hil zelarik.\nHartmannek nagusiki espektroskopiarekin lan egin zuen. Mintaka edo Delta Orion izeneko izarraren Doppler efektua behatuz izarrarteko ingurunearen presentziaren lehen zantzuak aurkitu zituen. Argentinan eman zuen denboran hiru asteroide aurkitu zituen: 965 Angelica, 1029 La Plata eta 1254 Erfordia."}
{"id": "117260", "revid": "1545", "url": "https://eu.wikipedia.org/wiki?curid=117260", "title": "Lott Dod", "text": "Lott Dod Star Warsen fikziozko unibertsioan Neimoidia planetako (neimoidiarren jatorrizko planeta) eta Merkataritza Federazioaren senatari ordezkari bat zen. Trebea zen politika eta burokrazia arloan Coruscanten, Senatu Galaktikoa bere gogoaren arabera manipulatuz. Honela, Errepublika Nabooko gudutik arrotz uztea lortu zuen garaian.\nBehin mugimendu separatista osatu ondoren. Merkataritza Federazioa eta neimoidiarrak ofizialki banandu ziren Errepublikatik. Lott Dod berriz Neimoidiara itzuli zen bizitzera eta Klon Gerrak Konfederakuntzako separatisten aholkulari bezala pasa zituen bere jatorrizko planetan eta Kato Neimoidian."}
{"id": "117262", "revid": "336", "url": "https://eu.wikipedia.org/wiki?curid=117262", "title": "Shaila D\u00farcal", "text": "Shaila D\u00farcal (1979ko abuztuak 28) Shaila de los \u00c1ngeles Morales de las Herasen izen artistikoa da, espainiar abeslari bat, Antonio Morales \"Junior\"ren eta Roc\u00edo D\u00farcalen alaba.\nBiografia.\nEsan bezala, Antonio Morales \"Junior\"ren eta Roc\u00edo D\u00farcalen alaba da.\n1997an Madrilen bigarren hezkuntzako bere ikasketak amaitu ondoren kantua eta dantza ikasten hasi zen Espainiako hiriburuan 1999an Floridako Miami hirira joateko bere ikasketak jarraitzera 2001 arte. Ondoren, bere amarekin joan zen honek Latinoamerikatik eta AEBetatik egin zituen azken biretan, eskenategietan koruak eginez parte hartu zuelarik. Mexikon eman zuen bere amak ezagutzera eta bere konpainia diskografiko propioarekin harremanetan jarri zuen, SONY-BMG Mexikorekin, Shaila gaztearekin kontratu bat sinatu zuena 2003an."}
{"id": "117263", "revid": "58701", "url": "https://eu.wikipedia.org/wiki?curid=117263", "title": "Beganismo", "text": "Beganismoa animaliarenganako errespetuan oinarritutako bizimodua eta filosofia da, Ingalaterran 1944an sortua. Beganismoak antropozentrismoa (hau da, gizakia ororen gainetik jartzea) arbuiatzen du. Aitzitik, animalien eskubideen alde egiten du, baina betiere animalien esplotazioaren beraren kontra, ez baita mugatzen haien bizi baldintzak hobetzeko aldarrikatzera.\nHori dela eta, zuzenean edo zeharka animaliak esplotatzen dituzten jardueretan ezin dute parte hartu beganoek, eta, beraz, animaliengan jatorria duen produkturik ez dute kontsumitzen:"}
{"id": "117265", "revid": "119347", "url": "https://eu.wikipedia.org/wiki?curid=117265", "title": "Digitalaia", "text": "Digitalaia izena du HUHEZI fakultateak 2009an konpetentzia digitalen eragina aztertzeko abian jarritako behatokiak. Behatokiaren helburua da aztertzea teknologia digitalak zer harreman duen gure gizartearen hainbat arlorekin: unibertsitate aurreko irakaskuntzarekin, unibertsitate-irakaskuntzarekin, hedabideekin, euskararekin eta kooperatibekin."}
{"id": "117276", "revid": "44278", "url": "https://eu.wikipedia.org/wiki?curid=117276", "title": "Arberatze", "text": "Arberatze Arberatze-Zilhekoa udalerriko herriburua da, Nafarroa Behereko Amikuze eskualdean. Herri honek, Zilhekoa gabe, 1841 arte aparteko udalerria osatu zuen.\nHerritarrei \"arberaztar\" deitzen zaie. Donibane Garazi herrialdeburura 34\u00a0km daude.\nIzenaz.\nLekuko zaharrek \"Arberas\" (1125), \"Sanctus Laurentius de Arberaz\" (1160), \"Arberaz\"...formak biltzen dituzte; gogoan izan herri-izen honetatik datorren \"Arberas\", abizen gisa, Euskal Herri osotik zabaldu dela.\n\"Arbel\" hitzean ustezko jatorria izanik, auzo-herria den Laphizketarekin bikote toponimikoa osa lezake, azken honek latinetik hartutako mailegua omen baitu oinarria, esanahi berberarekin (ikus Laphizketa).\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Biduze-haraindi izenekoan kokatuta dago; izenak adierazten duen gisan Biduze ibaiaren ekialdean dagoen zonaldeari deitzen zitzaion horrela. Herriaren mugak hauexek dira: ipar-ekialdean Zohota, ipar-mendebaldean Zohazti, ekialdean Aiziritze eta hegoaldean Behaskane eta Laphizketa daude, denak herri amikuztarrak; hego-ekialdean, aldiz, Zuberoako Pettarra eskualdearekin egiten du topo, Domintxaine-Berroetako lurrekin hain zuzen.\nOrografia.\nAltuera apaleko lurrak dira. Herriaren ekialdean Oihanto auzoa 115 mtan dago, herria bera 95etan eta mendebalderantz topatzen da herriko punturik baxuena, 60 bat m Aiziritzerekiko muga markatu eta urak Biduzen isurtzen dituen Eiheraxar errekaren bazterrean.\nDemografia.\n1695eko erroldan 40 etxerekin ageri da.\nBerezko udalerri gisa ageri den erroldei dagokienez, 1793koan 193 biztanle zituen eta desagertu baino lehenagoko 1836koan 246. INSEEren datuak dira; fusioaren osteko udalerriaren datuak jakiteko, ikus Arberatze-Zilhekoa.\nErrepideak.\nD 933 departamendu mailako errepidea da nagusia; Donapaleu kantonamendu eta eskualdeburutik abiatu ostean Aiziritze eta Arberatzeren artean pasatzen da, Salbaterrarako (Okzitania) bidean. Bertatik ateratzen den adar lokal batek lotzen du herria bera eta ekialderantz segituta Zilhekoara heltzen da. Tokiko beste errepide batek, herritik hegoaldera joz, D 11rekin (Donapaleu-Maule) bat egiten du.\nHistoria.\nFrantziako Iraultzan herriko apaiza zen Lafourcade-Saccarie, ezizenez \"Saramone\", erbesteratu zen eta elizan lapurretak suertatu ziren.\nUdalerri-aldaketak.\n1841 arte herri honek udalerri propioa izan zuen. Urte horretan Zilhekoarekin fusionatu zen; harrezkero Arberatze-Zilhekoako udalburua da.\nEkonomia.\nNekazaritza, abeltzaintza eta erlezaintza izan dira herritar gehienen ohiko lanbideak. Azken hamarkadetan, aldiz dibertsifikazioa bizi izan du:"}
{"id": "117284", "revid": "336", "url": "https://eu.wikipedia.org/wiki?curid=117284", "title": "Aliz\u00e9e", "text": "Aliz\u00e9e, jaiotzez Aliz\u00e9e Jacotey (Ajaccio, Korsika, 1984ko abuztuaren 21a), abeslari korsikarra da."}
{"id": "117285", "revid": "1491", "url": "https://eu.wikipedia.org/wiki?curid=117285", "title": "Eperra (abestia)", "text": "Eperra euskal abesti herrikoia da. Zuberoan du jatorria. Abesti honen bertsiorik ezagunenak Niko Etxart altz\u00fcr\u00fck\u00fctar abeslariak eta Anje Duhalde lapurtarrak moldatutakoak dira.\nAbestia oso ezaguna da, \" artean 4. bisitatuena izan da Wikipedian (2015-2023).\nEtxartek 1979an grabatu zuen lehenengoz Madrilen. Gerora, Anje Duhaldek Akelarre taldearekin abestu zuen eta hori da Hegoaldean hain ezagun den bertsioa. Horren ondotik berrogei bertsio inguru izan ditu abestiak, guztiak musikatuak. 2004ko Eperra albumean, lehen aldiz a capella abestu zuen Dominika Etxartekin eta Robert Larrandabururekin, jatorrizko bertsioan.\n2005ean Euskal Kanturik Onena saioan hirugarren hautatu zuten.\nHitzak.\nLehen aldiz irakurrita ematen du kantuaren gai nagusia txoriak, eperrak, lumak direla. Baina hitz horiena artean metafora asko daude. Benetako gai nagusia amodio kontuak dira. Zeren metafora da lilia (lorea)? Zeren metafora da \u201clumarik eijerrena erori\u201d kontu hori?\nZuberoako molde berezi batzuk azaltzen dira:\nNiko Etxarten \"Eperra\" diskoa.\nNiko Etxarten \"Eperra\" albumaren historia 1993an hasi zen, Etxarten aitak, Dominikak, erretiroa hartu zuenean. Prozesua luzea izan bazen, nahita izan omen zen luzea. Herrian bertan estudio txukuna zuten grabazioak egiteko. Kantu hauek guztiak zuzenean balira bezala grabatzen zituzten eta mimo handiz gainera. 1999an sartu ziren estudioan eta behin kantua grabatu eta sei hilabete pasa zitezkeen hurrengoa grabatu arte. Hirurok elkartzeko modu bat izan zen batez ere eta abentura zinez ederra. \nModu gordinean eta musikarik gabe, ahots hutsean, kantu laburrak egiten saiatu ziren, melodian ongi sar zitezen eta luzeegiak izatea saihestu nahirik. Hala, euskal kantu, kopla, pastoral eta abarrek euren luzeragatik batzuengan sortzen duen asperdura aienatu nahi izan zuten. eperra abestiaz gain beste 16 kantu sartu zituzten albumean\nDiskoa grabatzen hasi aurretik, kantaldiak eskaini ohi zituen hirukoteak Iparraldean. Emozio handiko kantaldiak izaten ziren, elizak betetzen zituztenak eta adin guztietako jendearentzat gustagarri zirenak. Batzuentzat nostalgiaz beteriko kantuak ziren, baina kantari zuberotarrak dioenez, gazteek ere topatzen omen zuten zer edo zer kantu horien atzean. Zuberotarrak zain ziren disko hau noiz kaleratuko eta kantaldi bakoitzaren ostean, horixe eskatzen zieten. Hiru motako kantuak biltzen ditu: kantu zahar edo herrikoiak, xiberotar konpositore handiek utzitakoak eta hirukote honek sortutakoak. \nKantu herrikoietariko bat, diskoari izenburua ematen diona da hain zuzen ere, Eperra. Beste abesti batzuk xiberotar kantuaren ikono diren konpositoreenak dira. Hor biltzen dira Etxahun, Attuli edo Ligeixenak, besteak beste. Azkenik, diskoaren egileek nostalgiarik gabe sortutako xiberotar kantuak ere badira. Bizirik den zerbait bezala defendatu dute, ez monumentu bezala. Gehienetan hitzak Dominika Etxartek idatziak dira eta musika Niko Etxart berak edo Robert Larrandaburuk sortua. \nBildumak biltzen dituen 17 kantuetarik bada bat berezia: Pum ba Pa izena duena. Istorio polita du abesti honek. Dominikak, 16 edo 17 urterekin, taberna batean belarriz ikasi zuen abestia da, Italiako oihaneko langile batzuek abesten zutena. Ez da egiazko italieraz kantatua, aitak oroitzen duen moduan abestua da. Jogurt moduan kantatzen dutela diote eta grafia ere hala mantendu dute. Oso laburra eta bizia da eta badirudi kantaldietan arrakasta handia izaten duela."}
{"id": "117291", "revid": "119347", "url": "https://eu.wikipedia.org/wiki?curid=117291", "title": "Dama gazte xarmant bat", "text": "Dama gazte xarmant bat euskal abesti herrikoia da. Bere jatorria Iparraldean du eta egile ezezagunekoa da. Bere gaia neska gazte batetaz maitemindua dagoen mutil edo gizonek aipatzen dituen hitz eder eta goraipamenak dira. Bere bertsiorik ezagun eta hedatuena Benito Lertxundi abeslariak moldatu eta abestutakoa da, lehenbiziko aldiz izenbereko diskoan kaleratu zuelarik."}
{"id": "117294", "revid": "44278", "url": "https://eu.wikipedia.org/wiki?curid=117294", "title": "Zilhekoa", "text": "Zilhekoa Arberatze-Zilhekoa udalerriko herriska bat da, Nafarroa Behereko Amikuze eskualdean. Herri honek 1841 arte aparteko udalerria osatu zuen.\nHerritarrei \"zilhekoar\" deitzen zaie. Donibane Garazi herrialdeburura 35\u00a0km daude.\nIzenaz.\nIzenaren etimologian \"zil(h)o\" (\"zulo\") hitza ikusten dute adituek. Bere izenaren agerpen historiko batzuk: \"Sanctus Petrus de Silegue\" (1160), \"Sileugue\" (1316), \"Silegoe\" (1350), \"Silleugue\" (1413), \"Silengoa\" (1513an Iru\u00f1eko idazki batean) edota \"Sill\u00e8gue-les-Domezain\" (1734an Lextarreko gortean) dira.\nEuskaraz \"Zilegoa\" tokiko aldaera ere erabiltzen da. Forma horietatik eratorri da \"Sill\u00e8gue\" frantsesezkoa.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Biduze-haraindi izenekoan kokatuta dago; izenak adierazten duen gisan Biduze ibaiaren ekialdean dagoen zonaldeari deitzen zitzaion horrela. Herriaren mugak hauexek dira: iparraldean Zohota eta mendebaldean Arberatze udalburua, biak herri amikuztarrak; aldiz, hegoaldean eta ekialdean Zuberoako Pettarra eskualdearekin egiten du topo, Domintxaine-Berroetako lurrekin hain zuzen.\nOrografia.\nAltuera apaleko lurrak dira. Herriaren lurretako ipar-ekialdean Burgaintzi muino-lerroetako bat (146 m) dago; herriska pittin bat baxuago dago.\nDemografia.\n1695eko erroldan 20 etxerekin ageri da.\nErrepideak.\nHerriska honen iparraldetik pasatzen den D 933 departamendu mailako errepidea da nagusia; Donapaleu kantonamendu eta eskualdeburutik abiatu ostean Aiziritze eta Arberatzeren artean pasatzen da, Salbaterrarako (Okzitania) bidean. Bertatik ateratzen den adar lokal batek Arberatzetik pasa eta gero Zilhekoarekin lotura egiten du; aldi berean, ekialderantz errepide beretik segituz gero iparraldetik (Zohota) hegoaldera doan D 134rekin bat egin daiteke, adibidez Maulerantz abiatzeko.\nUdalerri-aldaketak.\n1841 arte herri honek udalerri propioa izan zuen. Urte horretan Arberatzerekin fusionatu zen; harrezkero Arberatze-Zilhekoaren barruan dago.\nEkonomia.\nNekazaritza eta abeltzaintza izan dira herritar gehienen ohiko lanbideak.\nZilhekoar jatorrikoak.\nBertakoa izan gabe, Alexandre Dumasen luman Athos musketaria bihurtuko zenaren benetako izena \"Armand de Sill\u00e8gue d'Athos d'Autevielle\" zen, beraz herriaren izena zeraman. Bearnesa zen baina Amik\u00fczeko auzoak diren Salbaterra aldeko herri batzuetan jaio eta bizi izan ziren edo harremanak izan zituzten: At\u00f2s-Aspins, Autile... Pentsatzekoa da, beraz, familiak jatorria \"Zilhekoan\" zuela."}
{"id": "117301", "revid": "2241", "url": "https://eu.wikipedia.org/wiki?curid=117301", "title": "Eperra", "text": "Eperra hitzak zenbait adiera ditu:"}
{"id": "117305", "revid": "119347", "url": "https://eu.wikipedia.org/wiki?curid=117305", "title": "Bizkaitarra (aldizkaria)", "text": "Bizkaitarra Sabin Aranak argitaratutako aldizkaria izan zen.\nHistoria.\n1893ko ekainaren 8an atera zuen lehendabizikoz. Sabin Aranaren lehendabiziko asmoa orri bakarrekoa izan zedila omen bazen ere, 5. aletik aurrera, 1894ko urtarrilaren 29an argitaratua, hilabetekari bihurtu zen. Gero hamabostaldikari eta batzuetan astekaria ere izan zen.\n1895eko irailaren 5ean giltza eman arte, 32 ale argitaratu zituzten, batez besteko 1.500 tirada izanik. Emaitza hori ezin hobea zen abertzaletasun hasiberriarentzat.\nSabin Arana egunkariaren idazle, sortzaile, jabe eta zuzendaria izan zen. Izan ere, \"Bizkaitarra\"ren artikulu gehienak Sabin Aranak eginak ziren. Artikulu hauek zirela eta Sabin Aranak salaketa, epai, isan eta kartzela jasan zituen.\nBizkaitarraren ale guztiak Bilboko Sebastian Amorrortu inprimategian argitaratu zituzten. Grafia ez zen Sabin Aranakoa eta \"rr\" erabili zuten \"\u0155\"-ren ordez, \"Baserritarra\" bezalako egunkarietan gertatu ez zena.\n\"Bizkaitarra\" berriro 1909 eta 1913, 1916 eta 1919, 1930 eta 1931 eta 1936an argitaratu zuten.\n1895ean Engrazio Aranzadi \"Kizkitza\"k, \"Baso-jaun\" ezizena erabiliz, \"La invasi\u00f3n maketa en Gipuzcoa\" artikulua argitaratu eta bazterrean Artxanda hitza agertu zen; Bizkaiko Gobernadoreak bere buruaz ari zirela ulertu eta Sabin Aranari eskatu zion idazlearen izena. Honek ezetz eta egunkaria itxi ez ezik lau hilabete eman zituen Bilboko Larrinaga espetxean.\nKanpo estekak.\n[[Kategoria:Sabin Arana]]\n[[Kategoria:EAJko aldizkariak]]\n[[Kategoria:Euskal Herriko aldizkariak]]\n[[Kategoria:Euskarazko aldizkariak]]\n[[Kategoria:Euskal Herriko gaztelaniazko aldizkariak]]\n[[Kategoria:Desagertutako Euskal Herriko aldizkariak]]\n[[Kategoria:Bilboko hedabideak]]"}
{"id": "117309", "revid": "105290", "url": "https://eu.wikipedia.org/wiki?curid=117309", "title": "El Coitao", "text": "El Coitao, mal llamao Bilbon 1908an argitaratutako astekari kultural satirikoa izan zen.\nHistoria.\nAldizkariak zazpi zenbaki besterik ez zituen atera, lehendabizikoa urtarrilean eta azkena martxoan.\nSortzaileak Gustavo de Maeztu, Jos\u00e9 eta Alberto Arrue eta \u00c1ngel Larroque margolariak, Nemesio Mogrobejo eskultorea, Juan de la Encina arte kritikaria, Tomas Meabe (Sabin Aranaren jarraitzailea izaten utzi eta \"Ezkerraren gazteak\" sortu berri zuena) eta Ramon Basterra poeta zituen. Batez besteko adina 23 urtekoa izan zen. Asmoa Katalunian argitaratutako \"El Quatre Gats\" edo \"Cut Cut\" aldizkariak hasitako bidea jarraitzea zuen.\nItu kuttunenak Deustuko Unibertsitatea, Jesusen Lagundia, abertzaletasuna, eta, orokorrean, bilbotar burgesak izan zituen. Bere arerioen presioak 7. zenbakian aldizkaria ixtea lortu zuen.\nMiguel de Unamunok ere aldizkarian parte hartu zuen. Bigarren zenbakian argitaratutako \"\u2018\u2019 \u00bfPor qu\u00e9 se emborracha el vasco?\u2019\u2019\" artikulua, abertzaletasunaren aurka idatzi zuena, famatua izan zen."}
{"id": "117311", "revid": "1545", "url": "https://eu.wikipedia.org/wiki?curid=117311", "title": "Ramon Basterra", "text": ""}
{"id": "117312", "revid": "1545", "url": "https://eu.wikipedia.org/wiki?curid=117312", "title": "Tomas Meabe", "text": ""}
{"id": "117314", "revid": "119347", "url": "https://eu.wikipedia.org/wiki?curid=117314", "title": "Gaur Express", "text": "Gaur Express 1989an eta zazpi hilabetez argitaratutako egunkari elebiduna (euskara eta gaztelania) izan zen, egoitza nagusia Bilbon eta ordezkaritzak Donostia eta Gasteizen zituena.\nHistoria.\nLehendabiziko zenbakia 1989ko apirilaren 9an argitaratu eta 208 zenbaki argitaratu ondoren itxi zuten\nErantzuna S.A.k argitaratua eta Xabier Zabaleta zuzendua izan zen. Politikoki Eusko Alkartasunaren hurbiltzat joa izan zen eta Hego Euskal Herrian soilik saltzen zen. Nafarroako \"Diario de Noticias\" egunkariaren inprimategian argitaratzen zuten, atal batzuk amankomunak izanik. Salmenta eskasak zirela eta itxi zuten."}
{"id": "117316", "revid": "58701", "url": "https://eu.wikipedia.org/wiki?curid=117316", "title": "La Gaceta del Norte", "text": "La Gaceta del Norte Bilbon 1901eko urriaren 11tik 1984ko maiatzaren 6ra arte argitaratutako egunkaria izan zen.\nHistoria.\nEditorial Vizcainak argitaratua, egoitza Bilboko Henao kalearen zortzian zuen. Joera kontserbadore eta monarkikoa zuena, urte askoz Bilboko egunkari nagusia izan zen.\nItxi ondoren 1984ko azaroaren 15ean jabe berriek berriro argitaratu, irudi eta editorial berria izanik. Ez zuen harrera onik eta behin betiko itxi zuten 1987an."}
{"id": "117318", "revid": "105290", "url": "https://eu.wikipedia.org/wiki?curid=117318", "title": "Tribuna Vasca", "text": "Tribuna Vasca 1982ko maiatzaren 9 eta 1983ko uztailaren 15 artean Bilbon argitaratutako egunkaria izan zen.\nHistoria.\nPolitikoki PSEren hurbilatzat zuten eta lehendabiziko zuzendaria Eduardo Sotillos izan zuen. Honek 1982ko Espainiar Hauteskunde Orokorren ondoren Espainiako Gobernuaren bozeramale izendatu eta kargua utzi zuen."}
{"id": "117323", "revid": "105290", "url": "https://eu.wikipedia.org/wiki?curid=117323", "title": "El Eco de Navarra", "text": "El Eco de Navarra 1876 eta 1913 artean Iru\u00f1ean argitaratutako egunkaria izan zen, orduko nagusiena izan zena.\n1875ean sortu zuten \"El Eco de Pamplona\" izenaz eta hilabete bi pasa ondoren, izenaz aldatu zuen karlistek Iru\u00f1ea setiatu zutenean \"bakea eta foruak\" defendatzeko asmotan. karlisten aurka egin eta 1841eko Lege Hitzartua defendatzen zuen.\nNahiz eta \"egunkari independente\" azpititulua izan, Antonio C\u00e1novas del Castilloren kontserbadoreen bozeramalea izan zen.\n1913an \"Diario de Navarra\" egunkariarekin bat egin zuen biek \"izaera sozialaren printzipio orokor berak\" zituztelako."}
{"id": "117337", "revid": "119347", "url": "https://eu.wikipedia.org/wiki?curid=117337", "title": "Fraunhofer difrakzioa", "text": "Optikan, Fraunhofer difrakzioa (Joseph von Fraunhofer izandakoaren omenez) edo eremu urruneko difrakzioa, eremu uhinak irekidura edo zirrikitu batetik igarotzean sorturiko uhin difrakzio forma bat da, behaturiko irekidurak irudiaren neurria aldatzea dakarrelarik behaketaren eremu urrunaren kokapenagatik eta difraktatutako irekiduratik irtendako uhinen izaera planoa (geroz eta handiagoa) dela eta.\nFresnel difrakzioa eremu hurbileko distantzietatik harago ikus daiteke fenomeno hau gertatzen, behaturiko irekidurako irudiaren neurria eta itxurari eragiten. Hauxe gertatzeko, ezinbestekoa da Fresnel zenbakia formula_1, betetzea; orduan izpi paraleloen hurbilketa aplika daiteke.\nFraunhofer hurbilketa.\nDifrakzio eskalarraren teorian, Fraunhofer hurbilketa Fresnel difrakzioaren integralari eginiko eremu urruneko hurbilketa da,\nFormak.\nAzalpena.\nFraunhofer difrakzioak Huygens-Fresnel printzipioa du oinarritzat, izatez, uhin bat irekidura, arrakala edo zulo batetik igarotzean uhin askotan banatzen delakoan. Adibide hau maiz erabili ohi izan da behaketa esperimentuetan lenteak erabiliz argia nahita difraktatzeko. Uhinek berauek zeharkatzean, uhina bi uhin difraktatutan banatzen da, angelu elkarrekiko paralelotan garraiatuz datorren sarrerako uhinarekin batera. Sarritan behaketa metodotan erabili izan ohi dira, beren bidean pantaila bat kokatuz horrela fenomenoak sortutako irudi patroia ikusi ahal izateko.\nHasiera batean eremu hurbil batean uhin difraktatu bat beste batekiko paralelo egonda, Fresnel difrakzioa, irekidura eta behatutako formula_3 puntuaren arteko distantzia 1 baino handiagoa izanik, Fresnel zenbakiaren ekuazioarekin kalkulatua denean, gertatzean ikusi ohi da. Hauxe uhin paraleloetan difrakzioaren hedadura aztertzeko erabili daiteke irekidura arrakalaren formula_4 neurriaren, formula_5 uhin luzeraren eta irekidura arteko formula_6 distantziaren bitartez. Irekidurarekiko distantzia handitzen bada, Fraunhofer difrakzioa agertzen da hedatzen diren uhinak difrakzio irekidura edo objektuetan zehar plano bihurtzen direlako.\nIrekidura itxura.\nFresnel difrakzioan irekidurako irudiaren itxura eta neurria aldatu egiten da behaketaren unean, hau da, ertzak 'horztun' bilakatzen dira. Bestalde, Fraunhofer difrakzioa gertatzen ari dela behatutako irekidurako irudia, neurriz baino ez da aldatzen uhinen izaera kolimatua edo laua dela eta.\nIturri baten eremu urruneko marrazkia ondo zuzendutako lente baten plano fokalean ere (eskala arazoak salbu) beha daiteke. Difrakzioa eragiten duen pantaila baten eremu urruneko marrazkia, iturri puntual batekin argiztatua delarik, iturriaren irudi planoan ikus liteke.\nArgi iturri bat eta behaketa pantaila bat difrakzio irekidura batengandik behar bezain urrun badaude (arrakala batetik adibidez), irekidurara eta pantailara heldutako uhin fronteak orduan kolimatutzat edota lautzat (bata edo bestea) jo daitezke. Fresnel difrakzioa edo \"eremu hurbileko difrakzioa\" deskribatutako kasutik kanpo, sarrerako uhin fronteen kurbatura kontuan izaten denean gertatzen da.\nEremu urruneko difrakzioan, behaketa pantaila irekidurara hurbiltzen bada, sortutako difrakzio marrazkia neurriz uniformeki aldatzen da. Hau ez da eremu hurbileko difrakzioan gertatzen, difrakzio marrazkia bai neurriz eta bai itxuraz eraldatzen baita.\nArrakala itxura.\nArrakala batean zehar bi lente eta pantaila batekin, Fraunhofer difrakzioa lor daiteke. Argi iturri puntual bat eta lente kolimatu bat erabiliz argi paraleloa egitea posible da, ondoren arrakaletik igaroaz. Arrakalaren ostean beste lente bat dago argi paraleloa behaketarako pantaila batean fokatzen duena. Eraketa berdina arrakala ugarirekin ere erabil daiteke, difrakzio marrazki anitz sortzen direla.\nDifrakzio mota hau matematikoki sinplea denez, esperimentu eraketa hau sarrerako argi monokromatikoaren uhin luzeera zehatz ebazteko erabil daiteke.\nAnplitude transmitantzia.\nDeskribapen honetan, ondoko eremu elektriko (edo dena delakoa) suposatzen dugu:\nOndorengo honetan, eremu guztiek denboraren menpe jokatzen dutela esaten da formula_8. Eremu hau, irekidura batean sarrerakoa (nolabait esateko, datorrena) bada formula_9-planoan formula_10 transmitantzia konplexua duelarik, difraktaturiko eremu urruneko zonaldea, eremu urruneko koordinatu esferiko sistemaren formula_11 angeluen menpeko funtzio bezala kalkulatu daiteke Huygens-Fresnel printzipioaren bidez, izpi paraleloen hurbilketaren bitartez,\nformula_13 sarrerako (eraso) uhin zenbaki zirkularra izanik. Adierazpena, irekidura funtzioaren Fourierren transformatua da, Fourierren kernela den\nKontutan izan irekidura funtzioak eremu konplexuan duela eragina, ez uhinen intentsitatearengan (anplitudea karratura). Era konplexuan adieraz daiteke fasearen desplazamendua adierazteko.\nHainbat kasutan, ez dago formula_15 -rekiko, formula_16 -rekiko eta formula_17-rekiko menpekotasunik. Arestiko integrala orduan horrela hurbil daiteke:\nadierazpen honetan formula_19-rekiko menpekotasuna ere baztertu egin dugu. Hau formula_20 espazio koordenatuetatik formula_21-ra egindako Fourierren transformatua da.\nEdozein hurbilketatan, ekuazioak ez ditu anplitude absolutuak ematen, eremuak, (elektrikoa) espazio dimentsioetan integratuta, ez duelako kontserbatutako zenbateko fisiko bat adierazten, potentzia edo energia adibidez. Anplitude absolutuak lortzeko, normalizatzea beharrezkoa da,\nizanik.\nAdibideak.\nArrakala difrakzioa.\nAdibiderik sinpleena arrakala bateko Fraunhofer difrakzioa da, formula_23 adibidez, formula_24 eta formula_25 besteentzat izanik. Kasu honetan, :formula_26 eta zeroak ditu formula_27 balioetan, formula_28 izanik.\nProfil gausstarra.\nProfil gausstarra duen irekidurak (argazki gardenki batean disko garden lau bat adibidez) formula_29 hau du, eta ondorioz\nLaser izpi batek adibidez zabalera osoa maximo erdian (FWHM) formula_31 intentsitate profila badu, orduan formula_32.\nformula_5 uhin luzeera batean orduan, anplitudearen profila formula_34\nFWHM angeluarra adibidez formula_35 izanik."}
{"id": "117348", "revid": "46640", "url": "https://eu.wikipedia.org/wiki?curid=117348", "title": "Kate Ryan", "text": "Kate Ryan, jaiotzez Katrien Verbeeck (Tessenderlo, Flandria, 1980ko uztailaren 22a), belgikar pop abeslaria da."}
{"id": "117349", "revid": "98220", "url": "https://eu.wikipedia.org/wiki?curid=117349", "title": "Inglourious Basterds", "text": "Inglourious Basterds (euskaraz \"Sasikume Madarikatuak\") gerra zinema generoko filma bat da, halere bertan berezko gerra ekintzak agertzen ez direnez drama, zinema beltza edota Spaghetti western generoetan ere sailkatu liteke. Filma hau Quentin Tarantino zuzendariak zuzendu zuen, horretaz gain gidoia bera idatzi eta filmaketako extra modura ere parte hartu zuen. Christoph Waltz aktorearen Hans Landa naziaren antzezpen bikaina nabarmentzen da, antzezpen honegatik Canneseko Zinemaldiko 2009ko Aktore Onenaren Saria irabazi zuelarik.\nBereizgarriak.\nPelikula honen produkzioa 2008ko urrian hasi zen Frantzian eta Alemanian. Brad Pitt, Mike Myers eta Eli Roth izan ziren aukeratuak hainbat paper ordezkatzeko eta Tarantinok, \"Inglourious Basterds\" maiatzaren 20an estreinatu zuen 2009ko Canneseko Zinemaldian.\nTarantinoren film honek kritika ugari jaso zuen, Bigarren Mundu Gerraren aurkezpen irreala ematen zuela-eta, Martin Wuttkek Hitlerri egiten dion ia karikaturazko irudian edo spaghetti western estiloan izan ohi den eszenen aurkezpen anakronikoan oinarrituz. Gainera, soldadu estatubatuar juduak nazien pareko aurkezten dira, mendeku grinan. Hala ere, Tarantinok baditu filmaren jarraitzaile sutsuak ere eta maisulan da haientzat, lortzen duen entretenimenduaz gain, eszenak primeran lotuak daudelako. Aipatutako guzti honek, gaur egungo zineman dagoen zuzendari garrantzitsuenetako bat bezala kokatzen du Tarantino.\nArgudioa eta pertsonaiak.\n\"The Hollywood Reporter\"en hitzetan,\nHans Landa naziak Shoshanna eta Bridget akosatuko ditu eta, Shoshannaren zineman, azken honekin batera, Hirschberg, Raine eta Donowitzekin topo egiten duenean, polizia ohiak konplota argitzea lortuko du. Aktoresa ito eta Aldo Raine eta Utivich harrapatuko ditu.\nShoshannak Zoller hilko du edo ia, baina honek ere tiro egingo dio emakumeari.\nAurrez prestatuta zegoen bezala, Marcelek, filmaren zintak erabiliz, su emango dio zine aretoari. Herio hartan, Donowitz eta Hirchsberg (beste sasikume bat) tiroka hasten dira eta Hitler eta Goebbels hiltzea lortzen dute. Azkenean, daramatzaten bonbak lehertzen dira.\nLeherketa baino minutu batzuk lehenago, Aldo Raine eta Utivich Landarekin negoziotan dabiltza. Landak ez die buruzagi naziei lehergailuen berri emango eta, horren truke, berak, beste onura batzuen artean, estatubatuarren asiloa eskuratuko du. Mugarantz doaz ihesi eta baldintza guztiak onartuta badaude ere, une batean, Raine eta Utivichek esbastika marraztuko diote kopetan Landari.\nGenesia.\nXXI. mende hasieratik, Quentin Tarantino zuzendaria hainbat gidoi idazten egon zen, Bigarren Mundu Gerrari buruzko abenturazko pelikula bat tartean, laster \"Inglourious Basterds\" izango zena. Gidoi hau, Enzo G. Castellariren filmean oinarritu dago, zehazki 1978ko \"Quel maledetto treno blindato\" (ingelesez \"Inglourious Bastards\") pelikula, baina ez da horren remakea. Tarantinok 2001eko urrian erakutsi zituen lehen fruituak:\nHasieran, mendebaldeko filma bezala hasi zena Bigarren Mundu Gerrako \"Il Buono, Il Brutto, Il Cattivo\"ren bertsio batera aldatu zen. Istorioa naziek hartutako Frantzian gertatzen da eta AEBetako armadaren bi talde errebelde izatera aldatu zen, berriro ere aldatua izango delarik.\nMichael Madsen aktorea, Tarantinoren \"Reservoir Dogs\"en azaldu zena, \"Inglourious Basterd\"sen parte hartzekoa zen 2004an estreinatzeko pentsatuta zegoen filman.\n2002rako, Tarantinok bazekien hasieran uste baino film handiagoa zuela eskuetan eta beste zuzendari batzuk ikusi zituen II. Mundu Gerraren gaia jorratzen. Tarantinok 3 gidoi ia osoak ekoiztu zituen eta zera esan zuen:\nZuzendariak filma alboratu eta \"Kill Bill\" (2003-2004) egiten hasi zen Uma Thurmanekin. Lan honen ondoren, gidoiak laburtu egin zituen hiruekin 222 orrialdeko bakarra osatuz.\n2004ko azaroan, zuzendariak berriro alboratu zuen filmaren ekoizpena eta Kung-fu filma bat grabatzen hasi zen erabat mandarinez eta 2007ra arte ez zion berriro ekin.\nHasieran Hans Landaren papera Leonardo DiCapriok egingo zuela uste bazen ere, Christoph Waltz austriarra aukeratu zuten azkenean eta oso ondo baloratu zuen kritikak aukera hau. Tarantinoren filmak eskuratu zuen Oscar bakarra berak jaso zuen 2010ean.\nZurrumurruen arabera, Tarantinok Sylvester Stallone, Bruce Willis eta Arnold Schwarzenegger nahi zituen paper garrantzitsuenetan, baina zuzendariak berak ukatu zituen esamesak."}
{"id": "117350", "revid": "56334", "url": "https://eu.wikipedia.org/wiki?curid=117350", "title": "Itsas energia", "text": "Itsas energia itsasoko olatu eta itsasaldietatik lor daitekeen energia berriztagarria da. Kontuan hartu behar da urak Lurraren %70 inguru estaltzen duela. Uraren mugimendu konstantea, energia zinetikoa sortzen du uneoro eta metodo desberdinak erabiliz, energia zinetiko hori elektrizitate bihur daiteke. Ikerketa askok diote ozeano baten energia guztiak (Olatuena,mareena...) ondo aprobetxatuz gero, beste energia berriztagarri guztien arteko lortzen den adina energia aterako litzatekeela.\nEnergia iturriak.\nItsasotik hiru energia mota lor daitezke:\nMarea-energia.\nItsasaldiak aprobetxatuz lortzen den energia da. Uretan zentral bat eraikitzen da dike bat sortuz. Itsasgora dagoenean dikearen uhateak irekitzen dira, ura sar dadin. Orduan, itsasgoraren punturik altuenean uhateak itxi egiten dira. Hortaz, itsasbehera heltzen denean itsas maila urtegiaren uraren mailaren azpitik kokatzen da eta bien arteko aldea gehienezkoa denean, uhateak ireki eta metatutako ura askatzen da turbinetatik pasaraziz eta energia elektrikoa lortuz. Marea-energia kostaldea oso laua duten lekuetan erabiltzen da.\nOlatu-energia.\nOlatuen mugimenduek sortutako energia mota da. Energia lortzeko pelamis izeneko egitura artikulatua erabiltzen da. Olatuen indarrak artikulazioak mugitzen ditu. Ondoren, sorgailu batzuek energia zinetikoa energia elektriko bihurtzen dute eta geroago, ur-azpiko kable batzuen bidez energia elektrikoa itsasertzera bidaltzen da.\nOlatu asko dituzten herrialdeetan (Frantzia, Hawaii, Kalifornia,Euskal Herria...) aukera asko daude energia hau aprobetxatzeko eta etekin on bat ateratzeko.\nEnergia maremotermikoa.\nEnergia maremotermikoa ur-azalaren eta ur-sakonen arteko tenperaturaren aldeko gradiente termikoan oinarritzen den energia berriztagarria da. Metodo hori makina termiko bat mugiarazteko eta lan produktiboa egiteko erabil liteke."}
{"id": "117352", "revid": "336", "url": "https://eu.wikipedia.org/wiki?curid=117352", "title": "Antoine Griezmann", "text": "Antoine Griezmann (M\u00e2con, Borgoina, Frantzia, 1991ko martxoaren 21a) futbolaria da. Gaur egun Espainiako Ligako Lehen Mailako Bartzelona Futbol Klubean jokatzen du. Internazionala da Frantziako selekzio nazionalarekin. Transfermarkt, futboleko merkatuan espezializatutako webgunearen arabera, 60 milioi euroko balioa du.\nIbilbidea.\nMontpellierreko taldean aritzeko probatzen ari zirenean, Real Sociedadera iritsi zen, Ipar Euskal Herrian jokatutako kadete txapelketa batean Realeko behatzaileek ikusi ondoren. Real Sociedad Btik beherako kategorietan hasi zen jokatzen, eta talde horretan jardun baino lehen goiko taldera jauzi egin zuen 2009/10eko denboraldian. Hasiera ezin hobea eduki zuen, denboraldi horretan Errealak Lehen Mailara itzultzeko txartela lortu baitzuen, Bigarren Mailako txapelketa irabazita, eta Griezmann taldekide nabarmenen artean egon zen. Halaber, 2010ean ere Europako txapeldun bihurtu zen 19 urtez azpiko Frantziako futbol selekzio nazionalarekin (4 partida jokatuta eta 3 gol sartuta). 2014ko udan Atletico Madrilek kontratatu zuen."}
{"id": "117356", "revid": "336", "url": "https://eu.wikipedia.org/wiki?curid=117356", "title": "Giorgio de Chirico", "text": "Giorgio de Chirico (Volos, Tesalia, Grezia, 1888ko uztailaren 10a \u2013 Erroma, Italia, 1978ko azaroaren 20a) margolari surrealista izan zen, jatorri greziar eta italiarrekoa. Antzinako Erromako artea beti kontuan hartuta, De Chiricok bere ikuspegi filosofikoa garatu zuen artearen inguruan. Hala, eskola metafisikoa zeritzona sortu zuen.\nBizitza eta obra.\nGrezian jaio arren aita-ama italiarrak zituen. Alberto Savinio italiar idazlea Giorgio De Chiricoren anaia zen.\nLehenengo ikasketak Atenasko Akademian egin zituen, baina 1906-1909 urteetan Munichera joan zen; han osatu zituen arte ikasketak. Gaztetatik miretsi zuen Nietzscheren filosofia eta Klingerren literatura. De Chiricoren lana Antzin Aro klasikoaren eta mitologiaren gurtzan batetik, eta bestetik, Alemaniako kultura figuratiboan eta filosofikoan oinarritzen da. Bestalde, Arnold Bocklin suitzar pintorearen lanek eragin nabarmena izan zuten De Chiricorengan. 1911n Parisa joan zen, eta han ezagutu zituen Guillaume Apollinaire idazlea eta Picasso. Artista horien bidez ezagutu zituen De Chiricok abangoardiako artea eta literatura.\nPintura metafisikoa ofizialki 1915ean sortu zen, eta De Chirico hartzen da, hain zuzen ere, pintura mota horren sustatzaile nagusitzat. Urte horren aurreko De Chiricoren lanek, abangoardiako higikundeek ez bezala, errealitate sendo eta zehatza erakusten dute, eta gizakiaren barne azterketa eta irudimena azaltzen dituzte. Garai horretan \"Italiako plazak\" saila marraztu zuen, zeinean arkitektura osagaiek bereganatzen baitituzten espazio hutsak, Ferrarako eta Turingo arkupeetan adibidez. Mota horretakoak dira \"Infinituaren nostalgia\" (1913-1914, New York, MOMA) eta \"Kale baten misterioa eta malenkonia\" (1914, bilduma partikularra, New Canaan) lanak. Lan horietako osagai guztiak -zehaztasunez aztertua den errealitatea, perspektiba klasiko batean txertaturik dagoen espazio argi eta geldia- bihurtzen dira, trasposizio fantastiko baten bidez, errealitate oniriko eta surrealista baten adierazle. Espazio hutsetan \u00abmanikia\u00bb delako pertsonaia agertzen da, pintura metafisikoaren oinarrizko pertsonaia hain zuzen.\n\"Italiako plazak\" sailaz gainera, \"Musa asaldagarriak\" (1917) eta \"Metafisika Handia\" (1917, New York, MOMA) egin zituen garai horretan. 1919. urtetik aurrera, izpiritu modernoaren kontrako jarrera hartu zuen eta tradizio eta pintura klasikora itzuli zen (Rubens eta Renoir pintoreak gogoratzen dituen estiloa); literaturaren aipamenak batetik, eta bestetik, Erromako eta Greziako hondakinen oroitzapenak aitzakiatzat hartu zituen ironia intelektualista erabiltzeko. Azken garai horretako lanetan garai metafisikoko gaiak erabili zituen berriz ere: manikia, mitologia, eta baita sinbolismo surrealista nabarmena. Ironia ere aurki daiteke lan horietan, baina baita formaren oparotasun gero eta sentikorragoa ere. 1968. urtetik aurrera De Chirico eskulturan hasi zen lanean; ordu arte pinturan erabili zituen osagai ikonografiko berdinak landu zituen pitinadun metaletan.\nErakusketak.\nDe Chiricoren lanen lehenengo erakusketa 1936an egin zen New Yorken, eta Parisen eta Erroman ondoren. De Chiricoren lan osoa erakusten zuten erakusketak ugari eta garrantzi handikoak izan ziren: Veneziako Bi Urtekoa (1948, 1956), Milango Palazzo Reale (1970), Parisko Marmottan museoa (1975) eta Parisko MNAM (1982).\nDe Chiricoren lanak munduko hainbat museotan ikus daitezke : Milan (Brera), Chicago (Art Institute), Erroma (GAM), Hanburgo (Kunsthalle), New York (MOMIA) eta Parisen (MNAM), eta Italiako (Milan : Jucker, Jesi, Toninellil, Mattioli bildumak), Frantziako eta Ingalaterrako (Londres, R. Penrose bilduma) hainbat bilduma partikularretan.\nIdazlanak.\nDe Chiricok, bestalde, literatura eta antzerki lanak ere egin zituen (\"Hebdomeros\", Paris, 1929; \"Memories de ma vie\", Erroma, 1945)."}
{"id": "117361", "revid": "44278", "url": "https://eu.wikipedia.org/wiki?curid=117361", "title": "Behaskane", "text": "Behaskane Behaskane-Laphizketa udalerriko herriburua da, Nafarroa Behereko Amikuze eskualdean. Herri honek, Laphizketa gabe, 1842 arte aparteko udalerria osatu zuen.\nHerritarrei \"behaskandar\" deitzen zaie. Donibane Garazi herrialdeburura 33 km daude.\nIzenaz.\nLekuko zaharrek aldaera hauek eskaintzen dizkigute, besteak beste: \"Be\u0192asquen\" (XII. mendean Okzitaniako S\u00f2rdako kartularioan), \"Sanctus Petrus de Behaschen\" (1120an), \"Basquan\" (1344an), \"Beasquen\" (1350ean), \"Behasquen\" (1513an Iru\u00f1eko idazki batean), \"Behascan\" (1621ean Martin Bizkaikoarenean).\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Biduze-haraindi izenekoan kokatuta dago; izenak adierazten duen gisan Biduze ibaiaren ekialdean dagoen zonaldeari deitzen zitzaion horrela, nahiz eta herri honen lur batzuk (Oihantoa, Trinxinia, Sardatz) ibaiaren ibarrezkerrean egon.\nHerriaren mugak hauexek dira: ekialdean, distantzia laburrean Laphizketa udalkidea; iparraldean Arberatze; ipar-mendebaldean Aiziritze, herri honekiko muga Eiheraxar errekak egiten du; mendebalde osoan Donapaleu eskualdeburua dago, Behaskane gero eta gehiago honekin urbanistikoki loturik agertzen delarik; hegoaldean Larribarre dago. Denak herri amikuztarrak.\nOrografia.\nGehienak altuera apaleko lurrak dira. Herria 109 mtan dago; aldiz, Biduzez beste aldera, Salbatore kapera ezagunetik hurbil (hau bera gutxirengatik Donapaleuko lurretan dago) 250 mko garaiera gainditzen da. Punturik baxuena Biduzeren ertzetan ematen da, 44 mrekin.\nDemografia.\n1695eko erroldan 31 etxerekin ageri da.\nBerezko udalerri gisa ageri den erroldei dagokienez, 1793koan 182 biztanle zituen eta desagertu baino lehenagoko 1836koan 192. INSEEren datuak dira; fusioaren osteko udalerriaren datuak jakiteko, ikus Behaskane-Laphizketa.\nErrepideak.\nD 11 departamendu mailako errepide garrantzitsua (Donapaleu-Maule lotura egiten baitu) herritik oso hurbil, iparraldetik, pasatzen da, mendebalde-ekialde norabidean. Errepide honetatik D 12 izenekoa ateratzen da, herritik bertatik pasa eta hegoalderantz jota D 933arekin bat egiten du, oraindik herriaren lurretan baina ibaia zeharkatu eta gero; errepide horrek Amik\u00fczeko burua eta herrialdekoa lotzen ditu. Behaskane eta Laphizketaren artean errepide lokal bat hegoalderantz abiatzen da, zenbait auzotara joateko eta Larribarreko lurretan (Agerreko eihera historikoa) sartzeko.\nHistoria.\nHerri honetako jauna historikoki oso inportantea izan da eta dokumentazio ugaritan agertzen da ; \"Bertrand de B\u00e9hasque\" (1412an) edo \"Pierre-Arnaud de B\u00e9hasque\" (1423an) Nafarroako erresumako jaun garrantzitsu gisa ageri zaigu. \"B\u00e9hasque gaztea\" izenekoa Joana III.a Albretekoak 1568an adostu zuen amnistiatik kanpo geratzen zen nobleetakoa izan zen.\nUdalerri-aldaketak.\nUdalerri modernoen osaera baino lehen, Aiziritze eta Behaskane parrokia bakarrean bilduta zauden. Frantziako Iraultza baino lehen, bestalde, Donapaleuren menpean zegoen.\n1842 arte herri honek berezko udalerria izan zuen; urte horretan Laphizketarekin fusionatu eta harrezkero Behaskane-Laphizketako udalburua da.\nKultura eta hezkuntza.\nEuskara.\nBehaskaneko euskara Amikuzeko euskara da, nafar-lapurteraren aldaera bat, sortaldeko azpieuskalkian kokaturik dagoena.\nEkonomia.\nNekazaritza eta abeltzaintza izan dira herritar gehienen ohiko lanbideak. Azken hamarkadetan, Amikuze osoan bezala, dibertsifikazioa suertatu da."}
{"id": "117362", "revid": "1982", "url": "https://eu.wikipedia.org/wiki?curid=117362", "title": "Ecus przewalski", "text": ""}
{"id": "117363", "revid": "1491", "url": "https://eu.wikipedia.org/wiki?curid=117363", "title": "Gaztelugatxe (abestia)", "text": "Gaztelugatxe Oskorri taldeak sortutako abesti herrikoia da. 1980. urtean Elkar diskoetxean Xoxoa zigiluarekin argitaratutako \"Plazarik plaza\" diskoan kaleratu zuten.\nDisko berean agertu ziren beste zazpi kantak ere oso ezagun bihurtu ziren: \"Furra furra, Tirauki, Violetaren martxa, Basa andere, Zortziko berri bat, Etxahun, eta Kaio luma zikina\"\nOso kanta ezagun bilakatu zen, horren froga da Euskal Kanturik Onena saioan hautatu zutela, Joseina Etxeberriak eta Edurne Ormazabalek 2005ean Euskal Telebistan aurkeztu zuten programan.\nAingeru Bergizes (baxua) eta Jose Manuel Cacho (biolina) sartu ziren Oskorri taldean \"Plazarik\" \"plaza\" disko hori grabatzeko. Oskorriren arrakasta masiboaren diskoa izan zen. Taldearen sonoritatearen hainbat ezaugarri nagusi agertu ziren disko horretan: Balada gozoak zein dantzarako kantu arinak egiteko gaitasuna, ironia eta umorearen erabilera kritikoa, folklorearen irakurketa berritzailea eta tresna elektrikoek jantzitako sonoritate gehienbat akustikoa.\nBertsioak.\n1984an bigarren bertsio bat argitaratu zuen Oskorrik Alemania euskaraz diskoan.\n1996an Oskorri taldearen 25. urteurreneko zuzeneko kontzertuan beste bertsio bat egin zuten Liam O'Flynn irlandar abeslariarekin, \"25 kantu-urte\" diskoan argitaratu zena.\nHitzak.\nAskatasuna ospatzeko olerkia da, sinplea eta sakona aldiberean. Doinua herrikoia da eta hitzak Natxo de Feliperenak. Bertsoek kontatzen dute orain dela seiehun urte euskaldunontzako altxor bat zekarren itsasontzi bat hondatu zela Gaztelugatxe parean pasatzerakoan. Altxor hori aurkitzen du protagonistak uretan sartuta baita altxorra zein zen deskubritu ere: \"... inor ez zapaltzeko gogoa, zapalduak ez izatekoa; hau da gure urguilua, altxor guztien iturria\".\n1996an Oskorriren \"25. urteurrenean\" Liam O'Flynn irlandar musikariak bigarren bertsoa gaelikoz kantatu zuen , E. B\u00e9hal eta S. \u00f3 H-Eochaga\u00edn-en bertsioa, honela."}
{"id": "117368", "revid": "336", "url": "https://eu.wikipedia.org/wiki?curid=117368", "title": "Eskola fisiokratiko", "text": "Ekonomian, eskola fisiokratikoa (grekerazko \"physeikratia\" edo \"naturaren gobernua\" esamoldetik), fisiokrazia edo fisiokratismo ere deitua, XVIII. mendean, 1756-1777 urte bitartean zehatzago, eta batik bat Frantzian garatu zen pentsamendu ekonomikoaren eskola bat da. Garaiko krisialdi ekonomikoari erreakzio moduan, fisiokratek edo eskola honetako ekonomilariek ekonomia gobernatu beharko luketen naturaren arauei jarraiki jokatzea defendatzen zuten. Hiru klase bereizita (klase ekoizlea, nekazariak biltzen zituena; klase jabegoduna, lurrak errentan jartzen zituztenak, eta klase antzua), aberastasuna sortzen zuen klasea ekoizlea zela frogatu zuten. Horrela, ekonomian lehenetsi eta bultzatu beharreko sektorea nekazaritza zela pentsatu zuten. Eskola honetako sortzaile eta burua Fran\u00e7ois Quesnay ekonomilari eta medikua izan zen. Eskolako partaide nabarmenak izan ziren ere Victor Riquetti Mirabeauko markesa, Nicolas Baudeau, Du Pont de Nemours, Le Mercier de la Rivi\u00e9re eta Fran\u00e7ois Guillaume Le Trosne. Atzerrian jarraipen eskasa izan zuten, baina Henry Pattullo irlandarrarengan eragin nabarnema izan zuen pentsamendu fisiokratikoak."}
{"id": "117369", "revid": "17", "url": "https://eu.wikipedia.org/wiki?curid=117369", "title": "Fisiokratak", "text": ""}
{"id": "117371", "revid": "17", "url": "https://eu.wikipedia.org/wiki?curid=117371", "title": "Fisiokrata", "text": ""}
{"id": "117372", "revid": "17", "url": "https://eu.wikipedia.org/wiki?curid=117372", "title": "Fisiokrazia", "text": ""}
{"id": "117373", "revid": "1491", "url": "https://eu.wikipedia.org/wiki?curid=117373", "title": "Olentzero joan zaigu", "text": "Olentzero joan zaigu... bertsoekin hasten den abesti herrikoi tradizionala euskal gabon kanta ezagunenetakoa da. Olentzero pertsonaia zehaztasunez deskribatzen du eta horren arabera osatu da egungo Olentzeroren irudi komunena.\nOlentzeroren laguna den Mari Domingik ere badu bere abestia.\nOlentzeroren inguruko hainbat kanta abesten dira, baina honako hau litzateke ezagunena. \"La Farandole de Joyeuse\" melodia erabiltzen da kanta hau jotzeko. XVII. mendean bereganatu zuten txistulariek. Hainbat bertsio daude kantu honen inguruan. Esaterako, bertsio batzuetan \"entendimenduz jantzia\" esan beharrean \"entendimentu gabia\" ageri da. Olentzeroren adierazpen paganoan, XX. mende bukaerakoan hain zuzen ere, kristautasunaren erreferentzia kentzeko \"negua joan dala\" esaten zuten \"Jesus jaio dala\"ren ordez.\nHitzak.\nBeste bertso batzuk:\nPartitura eta audioa.\n&lt;score vorbis=\"1\"&gt;\\relative c' {\\time 5/8 \\key d \\major\na'8 a8. g16 fis8. g16 a4. fis4\ng8 g8. fis16 e8. fis16 g4.(e4)\nfis8 fis8. g16 a8. b16 a4. fis4\ng8 e8. fis16 g8. a16 fis4. r4\na8 b8. a16 gis8. a16 a4. fis4\nfis8 g8. a16 g8. fis16 e4. r4\ne8 fis8. g16 a8. b16 a4. fis4\na8 e8. fis16 g8. a16 fis4. r4\n\\time 2/4 \\key g \\major r4. d8 g4 r8 d g4 r8 a\nb8. a16 b8. a16 g4. a8 b8. a16 b8. c16\nd4 d8. d16 e8. d16 c8. b16 a4. d,8\na'8. a16 a8. b16 c4. c8\nb8. a16 b8. c16 d4. d8 d8. d16 d8. d16\ne4 e8. e16 d8. d16 d8. c16 b8. r8\nd4. d8 d8. d16 d8. d16\ne4 e8. e16 d8. d16 d8. c4\n\\addlyrics {\nO -- len -- tze -- ro joan zai -- gu\nmen -- di -- ra la -- ne -- ra --\nin -- ten -- tzi -- o -- a -- re -- kin\ni -- katz e -- gi -- te -- ra.\nA -- di -- tu du -- a -- ni -- an,\nJe -- sus ja -- io da -- la,\nlas -- ter -- ka e -- to -- rri da,\nbe -- rri e -- ma -- te -- ra.\nHo -- rra ho -- rra, gu -- re O -- len -- tze -- ro!\npi -- pa hor -- tze -- tan due -- la,\ne -- se -- ri -- ta da -- go.\nKa -- poi -- ak e -- re badi -- tu-a -- rraul -- tza -- txu -- e -- kin,\nbi -- har me -- rien -- da -- tze -- ko\nbo -- ti -- la-ar -- do -- a -- kin\nbi -- har me -- rien -- da -- tze -- ko\nbo -- ti -- la-ar -- do -- a -- kin\n&lt;/score&gt;"}
{"id": "117374", "revid": "17", "url": "https://eu.wikipedia.org/wiki?curid=117374", "title": "Fisiokratismo", "text": ""}
{"id": "117375", "revid": "44278", "url": "https://eu.wikipedia.org/wiki?curid=117375", "title": "Laphizketa", "text": "Laphizketa Behaskane-Laphizketa udalerriko herrixka bat da, Nafarroa Behereko Amikuze eskualdean. Herri honek 1842 arte aparteko udalerria osatu zuen.\nHerritarrei \"laphizketar\" deitzen zaie. Donibane Garazi herrialdeburura 34\u00a0km daude.\nIzenaz.\nLekuko zaharrek aldaera hauek eskaintzen dizkigute, besteak beste: \"Sancta Maria de Lepiste\" (1160an), \"L'Apisto\" eta \"Lapiste\" (1350, 1413an), \"Lapista\" (1513an Iru\u00f1eko idazki batean).\nAdituek lekuizen honek latinez \"arbela\" esateko hartu zen mailegu batean duela oinarria uste dute; kasu honetan, \"Zohazti\" eta \"Arboti\" toponimoen artean gerta litekeen gisan (ikus bi artikuluak), antzeko bikotea osatuko lukete Laphizketa (mailegu latin edo erromanikotik eratorria) eta Arberatzek (honek euskarazko jatorrik hitza erabilita). Gogoan izan Irungo Lapitze auzoa, \"Lapitz\" abizena eta beste, oro har eragin okzitaniar zabala egon den lekuetan sarriago ematen dena.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Biduze-haraindi izenekoan kokatuta dago; izenak adierazten duen gisan Biduze ibaiaren ekialdean dagoen zonaldeari deitzen zitzaion horrela.\nHerriaren mugak hauexek dira: ipar-ekialdean Zilhekoa, iparraldean Arberatze; bi hauen lurretako mugak oso hurbil daude. Mendebaldean Behaskane udalburua, hurbilen dagoen herria; denak amikuztarrak. Aldiz, ekialdean berehala Zuberoako Pettarra eskualdean sartzen zara, Berroetako lurretan hain zuzen.\nOrografia.\nGehienak altuera apaleko lurrak dira. Herria 100 bat metrotan dago eta Biduzerako bidean apurka-apurka jaisten badoa ere, ez dago desberdintasun handirik.\nDemografia.\n1695eko erroldan 30 etxerekin ageri da.\n1833ko inkesta batean 210 biztanle zituela ageri da.\nErrepideak.\nD 11 departamendu mailako errepide garrantzitsua (Donapaleu-Maule lotura egiten baitu) herritik oso hurbil, iparraldetik, pasatzen da, mendebalde-ekialde norabidean. Errepide lokal batek lotzen du hau herrixkarekin berarekin eta beste batzuk iparralderantz (Arberatzera) nahiz hegoaldera (Larribarrera) abiatzen dira.\nHistoria.\nUdalerri-aldaketak.\nUdalerri modernoen osaera baino lehen, Frantziako Iraultza aurretik herriko eliza independentea zen baina 1803an Berroeta auzo-herriko parrokiarekin batu zen. XIX. mendearen amaieran bi horiez gain Behaskanerekin ere batuta ageri da erlijio aldetik.\n1842 arte herri honek berezko udalerria izan zuen; urte horretan Behaskanerekin fusionatu eta harrezkero Behaskane-Laphizketaren barruan dago.\nEkonomia.\nNekazaritza eta abeltzaintza izan dira herritar gehienen ohiko lanbideak. Azken hamarkadetan, Amikuze osoan bezala, dibertsifikazioa suertatu da."}
{"id": "117376", "revid": "1491", "url": "https://eu.wikipedia.org/wiki?curid=117376", "title": "Maria Solt eta Kastero", "text": "Maria Solt eta Kastero euskal abesti herrikoia da. Jatorria Zuberoan du eta egile Pierre Topet \"Etxahun\" koblakari ezaguna delarik, hortaz, abestia XIX. mendearen lehen erdialdean idatzitakoa da. Bere gaia adin aurreratuan maitemindu diren Kastero agurea eta Maria Solt atso baten ingurukoak dira. Abesti honen bertsiorik ezagunena Benito Lertxundik eginirikoa da.\nHitzak.\n&lt;poem&gt;\nMaria Solt eta Kastero\nbi amoros zahar bero.\nHirurogei-hamarna urtetan\nhart\u00fc die amorio\nKastero jelost\u00fc gero\nMaria Solt ezarri kanpo.\nMaria Solt dia nigarrez\nIzorra dela beld\u00fcrrez.\nBarnets-Bordako anderiak\nkontsolat\u00fc du elez\nEmazte zaharrik ok\u00fcp\u00fc\nagintzen eztela ez.\nMaria Soltek arrapost\u00fc\nSanta Elisabet bad\u00fcz\u00fc.\nSantu zahar bateganik\nok\u00fcp\u00fc agit\u00fc d\u00fcz\u00fc\nKastero ere bada saint\u00fc,\nhala nizan beld\u00fcr n\u00fcz\u00fc.\nKastero ezt\u00fcz\u00fc saint\u00fc\nSobera b\u00fcrhauti d\u00fcz\u00fc.\nElizalat juan eta\ntabarnan egoiten d\u00fcz\u00fc\nKastero denegatik saint\u00fc\nMaria Solt antz\u00fc zira z\u00fc.\n&lt;/poem&gt;"}
{"id": "117377", "revid": "56334", "url": "https://eu.wikipedia.org/wiki?curid=117377", "title": "Orioko baleari", "text": "Orioko baleari, Balearen bertsoak eta Orioko balearena izenburuez ere ezaguna, bertso sorta da, hogei bertsoz osatutakoa, 1901eko maiatzaren 14an oriotarrek balea bat nola harrapatu zuten kontatzen duena. Benito Lertxundik 1977an argitara eman zuen bederatzi bertsoko bertsio laburtua herri kantu bihurtu da. \nIzenburua.\nAntonio Zavalak \"Bertso berriyak Oriyo'ko baliari jarriyak\" izenburuarekin jaso zituen bertso hauek (\"Orioko baleari\" laburtuta aipatu ohi da); Lertxundik \"Balearen bertsoak\" izenburuarekin bihurtu zituen abesti; eta Bertsolaritzaren Datu Basean \"Orioko balearena\" izenburuarekin daude jasota.\nHistoria.\n1901eko maiatzaren 14an Orion balea bat nola arrantzatu zuten kontatzen du; Bizkaiko golkoan harrapatutako azken sardako balea izan zen, eta Orioko arrantzaleek arpoia gabe dinamita erabili zuten animalia hiltzeko.\nHitzak.\nTestua Beterriko gipuzkeran egina da. Lertxundiren bertsioan, 3., 4., 7., 10., 11., 13., 14., 15., 16, 18. eta 19. bertsoak kenduta daude, abestia laburtzearren. Bertsoen testu osoa Antonio Zavalak jaso zuen.\n1. Mila bederatzieun da&lt;/br&gt;\nlehenengo urtian,&lt;/br&gt;\nmaiatzaren amalau&lt;/br&gt;\ngarren egunian,&lt;/br&gt;\nOrioko herriko&lt;/br&gt;\nbarraren aurrian,&lt;/br&gt;\nbalia agertu zan&lt;/br&gt;\nbeatzik aldian.&lt;/br&gt;\n2. Haundia ba zan ere&lt;/br&gt;\nazkar ibilian,&lt;/br&gt;\nbueltaka han zebilen&lt;/br&gt;\njun da etorrian,&lt;/br&gt;\nondarra arrotuaz&lt;/br&gt;\nmurgil igerian,&lt;/br&gt;\nzorriak zeuzkan eta&lt;/br&gt;\nhaiek bota naian.&lt;/br&gt;\n3. Ba\u00f1a zorri mantsuak&lt;/br&gt;\negin zuten junta:&lt;/br&gt;\ngerra egin biar zala&lt;/br&gt;\nbaliaren kontra,&lt;/br&gt;\nnaiz gogor arraskatu&lt;/br&gt;\nez utzi, aguanta,&lt;/br&gt;\nodola txupatuaz&lt;/br&gt;\nmuturra sartuta.&lt;/br&gt;\n4. Zorri asko zeukan da&lt;/br&gt;\nazkure buruan,&lt;/br&gt;\nargatik ondarretan&lt;/br&gt;\narraskatzen zuan;&lt;/br&gt;\nala ere zorririk&lt;/br&gt;\nkendu ezin zuan,&lt;/br&gt;\nbaliaren indarrak&lt;/br&gt;\nbalio etzuan.&lt;/br&gt;\n5. Ikusi zutenian&lt;/br&gt;\nhala zebilela,&lt;/br&gt;\nberiala jun ziran&lt;/br&gt;\ntre\u00f1eruen bila,&lt;/br&gt;\narpoi ta dinamitak&lt;/br&gt;\neta soka bila,&lt;/br&gt;\naguro ekartzeko&lt;/br&gt;\netzan jende hila.&lt;/br&gt;\n6. Bost tre\u00f1ero jun ziran&lt;/br&gt;\npatroi banarekin,&lt;/br&gt;\nmutil bizkor bikain ta&lt;/br&gt;\nguztiz onarekin,&lt;/br&gt;\nManuel Olaizola&lt;/br&gt;\neta Loidirekin,&lt;/br&gt;\nUranga, Atxaga ta&lt;/br&gt;\nManterolarekin.&lt;/br&gt;\n7. Bost txalupa aietan&lt;/br&gt;\njun ziran gizonak,&lt;/br&gt;\narraunian dirade&lt;/br&gt;\nsendo ta txit onak;&lt;/br&gt;\nez dirade balian&lt;/br&gt;\nkontra lo egonak,&lt;/br&gt;\ndinamita ikusi&lt;/br&gt;\nzuben an zegonak.&lt;/br&gt;\n8. Baliak egindako&lt;/br&gt;\nsalto ta marruak,&lt;/br&gt;\nziran izugarri ta&lt;/br&gt;\nikaratzekuak;&lt;/br&gt;\natzera egin gabe,&lt;/br&gt;\nhango arriskuak,&lt;/br&gt;\narpoiakin hil zuten,&lt;/br&gt;\nan ziran anguak\u01c3&lt;/br&gt;\n9. Bost txalupa jiran da&lt;/br&gt;\nerdian balia,&lt;/br&gt;\ngizonek egin zuten&lt;/br&gt;\nbai naiko pelia;&lt;/br&gt;\nikusi zutenian&lt;/br&gt;\nhil edo itoa,&lt;/br&gt;\nlegorretikan bazan&lt;/br&gt;\nbiba ta txaloa.&lt;/br&gt;\n10. Sokaz amarratuta&lt;/br&gt;\njarririkan zagan,&lt;/br&gt;\njendia arraunian&lt;/br&gt;\ngogotik asi zan;&lt;/br&gt;\nba\u00f1a maria kontra,&lt;/br&gt;\nnaiko lana bazan,&lt;/br&gt;\nala ere eguardiko&lt;/br&gt;\nbalia errian zan.&lt;/br&gt;\n11. Ikusteko gauza zan&lt;/br&gt;\nura legorrian,&lt;/br&gt;\nosorik zaguala&lt;/br&gt;\nildako egunian;&lt;/br&gt;\nitxura galdu zuan&lt;/br&gt;\ngero egonian,&lt;/br&gt;\nmermatu ta txikitu&lt;/br&gt;\nbigundu zanian.&lt;/br&gt;\n12. Amabi metro luze&lt;/br&gt;\ngerria amar lodi,&lt;/br&gt;\nbuztan pala lau zabal,&lt;/br&gt;\nalbuetan pala bi;&lt;/br&gt;\nezpa\u00f1etan bizarrak&lt;/br&gt;\nbeste ilera bi&lt;/br&gt;\norraziak bezala&lt;/br&gt;\nain zeuzkan ederki.&lt;/br&gt;\n13. Begi txikiak eta&lt;/br&gt;\nabo txit aundia,&lt;/br&gt;\nobeto esateko&lt;/br&gt;\nikaragarria;&lt;/br&gt;\nmetro bi zabaltzen zan,&lt;/br&gt;\nau da bai egia,&lt;/br&gt;\nlarru guziya goma,&lt;/br&gt;\nura animalia!&lt;/br&gt;\n14. Gauza ikusgarritzat&lt;/br&gt;\negun batzuetan&lt;/br&gt;\nerriaren ondoan&lt;/br&gt;\narranplan egon zan;&lt;/br&gt;\nurrutitikan ere&lt;/br&gt;\njendia etorri zan,&lt;/br&gt;\nmilla pezetara\u00f1on&lt;/br&gt;\ndirua bildu zan.&lt;/br&gt;\n15. Errematian gero&lt;/br&gt;\njarri zan saltzeko,&lt;/br&gt;\nsei mila errialian&lt;/br&gt;\nalmoneratzeko;&lt;/br&gt;\ni\u00f1ork etzuan artu&lt;/br&gt;\nbalia ezertako,&lt;/br&gt;\nba\u00f1a balio zuan&lt;/br&gt;\nkoipe biurtzeko.&lt;/br&gt;\n16. Koipe biurtu eta&lt;/br&gt;\naren olioa&lt;/br&gt;\nirureun arrua zan&lt;/br&gt;\nklase onekoa;&lt;/br&gt;\nzazpi milla errial&lt;/br&gt;\naren balioa,&lt;/br&gt;\nerrematia ba\u00f1o&lt;/br&gt;\nprotxu obekoa.&lt;/br&gt;\n17. Gorputzez zan mila ta&lt;/br&gt;\nberreun arrua.&lt;/br&gt;\nBeste berreun mingain&lt;/br&gt;\nta tripa barrua;&lt;/br&gt;\ngutxi janez etzegon&lt;/br&gt;\nbatere galdua,&lt;/br&gt;\nti\u00f1ako sei pezetan&lt;/br&gt;\nizan zan saldua.&lt;/br&gt;\n18. Eun da ogei duroz&lt;/br&gt;\nbalean bizarrak,&lt;/br&gt;\naguro saldu ziran&lt;/br&gt;\nbete egaltzarrak;&lt;/br&gt;\ngarbitu ta gordiak&lt;/br&gt;\ndauzke ezurtzarrak,&lt;/br&gt;\nkontu aundiarekin&lt;/br&gt;\nlodi ta medarrak.&lt;/br&gt;\n19. Egindako gastuak&lt;/br&gt;\npagaturik danak,&lt;/br&gt;\nlau bat milla pezeta&lt;/br&gt;\ngelditu diranak;&lt;/br&gt;\nondo goza bitzate&lt;/br&gt;\noriotar danak,&lt;/br&gt;\nsaiatu diralako&lt;/br&gt;\neman die Jaunak.&lt;/br&gt;\n20. Gertatua jarri det&lt;/br&gt;\negiaren alde.&lt;/br&gt;\nHau horrela ez bada&lt;/br&gt;\njendiari galde.&lt;/br&gt;\nBihotzez pozturikan&lt;/br&gt;\natsegintsu gaude.&lt;/br&gt;\nGora oriotarrak!&lt;/br&gt;\nesan bildur gabe.&lt;/br&gt;"}
{"id": "117379", "revid": "512", "url": "https://eu.wikipedia.org/wiki?curid=117379", "title": "El Atazar", "text": "El Atazar Madrilgo Erkidegoko udalerria da, erkidegoaren ipar-ekialdean kokatua. 29,55\u00a0km\u00b2-ko azalera du eta 2008ko erroldaren arabera, 109 biztanle zituen."}
{"id": "117380", "revid": "536", "url": "https://eu.wikipedia.org/wiki?curid=117380", "title": "Elastikotasun (argipena)", "text": "Elastikotasun hitzak adiera ezberdinak ditu:"}
{"id": "117381", "revid": "1340", "url": "https://eu.wikipedia.org/wiki?curid=117381", "title": "Espainiar Itsas Armada", "text": ""}
{"id": "117384", "revid": "92763", "url": "https://eu.wikipedia.org/wiki?curid=117384", "title": "Elastikotasun (ekonomia)", "text": "Ekonomian, elastikotasunak aldagai baten aldaketa neurtzen du, aldagai horrekin lotuta dagoen beste aldagai batean izandako aldaketei buruz. Adibidez, goxokien salneurria % 10 merkatuz gero, kontsumitzaileek euren kontsumoa %20 gehitzen badute, kontsumo-salneurri elastikotasuna % 20/ % 10=2 da.\nElastikotasuna hainbat ekonomia-aldagairen arteko erlazioak aztertzeko erabiltzen da:\nKalkulua datu diskretuekin.\nX,Y aldagaien x0,y0 mailatik abiaturik, X aldagai independentea edo eragilea izanik, x1,y1 mailara aldatzen bada, y-x puntu-elastikotasuna honela kalkulatzen da:\nAdibidez, ogiaren salneurria 2 eurotik 3 eurotara aldatzen bada, eskaera 100 unitatetik 90 unitatera aldatzen bada, salneurri-eskaera elastikotasuna honela kalkulatzen da:\nHau da, (salneurria=2, eskaera=100) puntuan salneurria % 1 gehitzen bada, eskaera % 0.2 murriztuko da (edo %100 gehitzen bada salneurria, eskaera % 20 murriztuko da).\nHorrela kalkulaturiko elastikotasuna egiazko elastikotasunaren hurbilketa bat dela hartu behar da kontuan. Izan ere, izandako aldaketak (2tik 3ra, 100etik 90era) ezberdinak (2tik 4ra, esaterako) balira, (2,100) puntuko elastikotasunaren balioa ezberdina litzateke seguru asko. Horrela, datuek erakusten duten aldaketarako bakarrik da zehatza (prezioak 2tik 3ra aldatu edo % 50 gehitzen direnean alegia, eta kasu horretan eskaera % 10, 100etik 90era, murrizten da).\nElastikotasunaren hurbilketa egokiagoa ematen duen formula arku-elastikotasuna da:\nFormula honek bi balioen erdi puntuko elastikotasuna ematen du eta simetrikoa dela da bere abantaila (prezioak 2tik 3ra eta 3tik 2ra aldatuta, emaitza berdina ematen du alegia).\nKalkulu analitikoa.\nX,Y aldagaien arteko erlazioa y=f(x) funtzio batez definiturik dagoenean honela kalkulatzen da elastikotasuna x,y puntu jakin batean:\nJarraian, funtzio ezagun zenbaiten elastikotasun ematen dira (x,y) puntu bakoitzeko:\nAdibidez, ogiaren salneurria (x eurotan unitateko) ogi-eskaerarekin (y unitatetan) honela loturik badago: y=f(x)=100-2x, salneurri-eskaera elastikotasuna prezioa 3 eurokoa denean hau da:\nDeribatua erabiltzen duenez, analitikoki kalkulatzen denean elastikotasunak aldaketa infinitesimal edo txiki txikiak neurtzen ditu. Horrela, salneurria % 1 gehitzen bada, eskaera % 0.0638 murrizten dela esan daiteke. Salneurri gehikuntza handiagoetarako formula analitikoak hurbilketa soilik ematen du.\nElastikotasun-mailak.\nElastikotasunaren balio absolutua zein den, aldagaien arteko erlazioak honela sailkatzen dira:"}
{"id": "117385", "revid": "105290", "url": "https://eu.wikipedia.org/wiki?curid=117385", "title": "969 Leocadia", "text": "969 Leocadia asteroide gerrikoan aurkitutako 969. asteroidearen izena da. 1921eko azaroak 5ean aurkitu zuen Sergei Belyavskyk Simeizetik. Bere behin-behineko izendapen zientifikoa 1921 KZ zen."}
{"id": "117387", "revid": "105290", "url": "https://eu.wikipedia.org/wiki?curid=117387", "title": "970 Primula", "text": "970 Primula asteroide gerrikoan aurkitutako 970. asteroidearen izena da. 1921eko azaroak 29an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1921 LB zen."}
{"id": "117388", "revid": "512", "url": "https://eu.wikipedia.org/wiki?curid=117388", "title": "971 Alsatia", "text": "971 Alsatia asteroide gerrikoan aurkitutako 971. asteroidearen izena da. 1921eko azaroak 23an aurkitu zuen Alexandre Schaumassek Nizatik. Bere behin-behineko izendapen zientifikoa 1921 LF zen."}
{"id": "117389", "revid": "512", "url": "https://eu.wikipedia.org/wiki?curid=117389", "title": "972 Cohnia", "text": "972 Cohnia asteroide gerrikoan aurkitutako 972. asteroidearen izena da. 1922ko urtarrilak 18an aurkitu zuen Max Wolfek Heidelbergetik. Bere behin-behineko izendapen zientifikoa 1922 LK zen."}
{"id": "117390", "revid": "512", "url": "https://eu.wikipedia.org/wiki?curid=117390", "title": "973 Aralia", "text": "973 Aralia asteroide gerrikoan aurkitutako 973. asteroidearen izena da. 1922ko martxoak 18an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1922 LR zen."}
{"id": "117391", "revid": "105290", "url": "https://eu.wikipedia.org/wiki?curid=117391", "title": "974 Lioba", "text": "974 Lioba asteroide gerrikoan aurkitutako 974. asteroidearen izena da. 1922ko martxoak 18an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1922 LS zen."}
{"id": "117392", "revid": "105290", "url": "https://eu.wikipedia.org/wiki?curid=117392", "title": "975 Perseverantia", "text": "975 Perseverantia asteroide gerrikoan aurkitutako 975. asteroidearen izena da. 1922ko martxoak 27an aurkitu zuen Johann Palisak Vienatik. Bere behin-behineko izendapen zientifikoa 1922 LT zen."}
{"id": "117393", "revid": "512", "url": "https://eu.wikipedia.org/wiki?curid=117393", "title": "976 Benjamina", "text": "976 Benjamina asteroide gerrikoan aurkitutako 976. asteroidearen izena da. 1922ko martxoak 27an aurkitu zuen Benjamin Jekhowskyk Aljerretik. Bere behin-behineko izendapen zientifikoa 1922 LU zen."}
{"id": "117394", "revid": "105290", "url": "https://eu.wikipedia.org/wiki?curid=117394", "title": "977 Philippa", "text": "977 Philippa asteroide gerrikoan aurkitutako 977. asteroidearen izena da. 1922ko apirilak 6an aurkitu zuen Benjamin Jekhowskyk Aljerretik. Bere behin-behineko izendapen zientifikoa 1922 LV zen."}
{"id": "117395", "revid": "512", "url": "https://eu.wikipedia.org/wiki?curid=117395", "title": "Po Nudo", "text": "Po Nudo Star Warsen fikziozko unibertsoan Errepublika Galaktikoan Ando planeta ordezkatzen zuen Aqualish arrazako senataria zen. Urte batzuk beranduago bere jende guztiarekin batera Errepublikako senatari karguari uko egin zion mugimendu separatistaren kide bihurtuz (Sistema Independenteen Konfederakuntza).\nBere merituengatik separatistak informatuta mantentzea ahalbidetzen zuen erakunde baten buru jarri zuten: Hiper Komunikazioen Kartela.\nMustafar planetan hil zen, bere laguntzaile Shi'idorekin batera Darth Vader iritsi ondoren, kontseilu separatistaren azken biltzarrean."}
{"id": "117397", "revid": "105290", "url": "https://eu.wikipedia.org/wiki?curid=117397", "title": "Hiper Komunikazioen Kartela", "text": "Hiper Komunikazioen Kartela Star Warseko fikziozko unibertsoko erakunde bat da, Sistema Independenteen Konfederakuntzaren arteko komunikazioak antolatzeaz arduratzen dena.\nSeparatistei egin zizkien ekarpen garrantzitsuengatik, San Hillek (Banketxeen Galaxiarteko Klanaren presidentea zena) eta Wat Tamborrek (Tekno Batasunaren presdientea zena) Hiper Komunikazioen Kartelaren buru bezala Po Nudo senataria jarri zuten.\nPo Nudo senataria aqualish espeziekoa zen, senatari askok Errepublika Galaktikoa uztea eta hauek Sistema Independenteen Konfederakuntzara batzea lortu zuena.\nKomunikazio fakzio hau Errepublikak erabiltzen duen Holonetaren parekoa da."}
{"id": "117399", "revid": "119347", "url": "https://eu.wikipedia.org/wiki?curid=117399", "title": "Gaztezulo", "text": "Gaztezulo gazteentzako euskarazko aldizkari bat da, Donostian (Gipuzkoa) 1999an sortua. Bageraren \u2014Donostiako euskara elkartearen\u2014 \"Irutxulo\" aldizkariaren altzoan. Orduan \"Gaztetxulo\" izena zuen, eta hutsune bat bete nahi zuen. Izan ere, musikari buruzko aldizkari bat, eta egunkarietako gehigarri bat edo beste kenduta, ezer gutxi zegoen, prentsa arloan eta euskaraz, gazteentzat: gazteek ez zuten gai orokorrak, mota guztietako gaiak, lantzen zituen aldizkaririk. Helburu horrekin, lehendabizi, urtebete egin zuen Donostian bakarrik.\nEuskal Herri osoan ere hutsune bera zegoela ikusita, saltoa eman zuen ondorengo urtean, 2000ko urrian, eta zazpi herrialdeetan banatzen hasi zen. Orduz geroztik, Donostiako harekin alderatuta, aldizkari mardulagoa da, Euskal Herri osoko gaiak lantzen ditu eta, harpidetza bidez ez ezik, Euskal Herriko kiosko askotan eskuragarri dago.\nIraultzarik handiena 2007an iritsi zen: \"Gaztetxulo\"k izena aldatu zuen, (\"Gaztezulo\" bihurtu zen), diseinua ere zeharo aldatu zuen eta webgunea sortu zen: gaztezulo.com. Hura sekulako aldaketa izan zen. Batetik, aldizkariak diseinu modernoagoa eta ausartagoa ekarri zuelako. Bestetik, sektorerik gazteenak ahaztu gabe, beste batzuetara (25-26 urtetik gorakoetara, adibidez) begira jarri zelako. Eta azkenik, eta batez ere, internet munduan murgildu zelako.\nGaur egun, \"Gaztezulo\" ez da hilabetekari hutsa: komunikazio proiektu osoa izan nahi du. Eta helburu horretan, sarea ezinbesteko tresna da. Hari esker, gazteekin harremanetan dago, gazteek beraiek haien artean jar daitezke harremanetan, mota guztietako informazioak eskuratu eta zalantzak argitu ditzakete... Gaztezulo.eus ez da aldizkariaren osagarri: nortasun propioa du eta proiektuaren zutabeetako bat da. Gainera hortxe dago ere Gaztezuloflash astekari elektronikoa.\n2010ean aldizkariaren 10. urteurrena zela eta ale berezia (111. zenbakia) argitaratu zuen; urtebetetzearen harira Gaztezulo Saria banatzeari ekin zioten; lehen saria Gorka Urbizuk jaso zuen. Urte horretan aldizkariak bost lagunek osatutako lan taldea eta 7.000 harpidedun zituen; 16.000 ale inguru banatzen zituen hilero.\n2011n prentsa idatziaren Argia Saria eman zioten.\n2015 urteko hasieratik webgunearen helbidea Gaztezulo.eus da.\n2018 azaroan, aldizkariko 200. zenbakira iritsi zen: eta hori dela bi ekintza nagusi egin zituzten:"}
{"id": "117401", "revid": "1545", "url": "https://eu.wikipedia.org/wiki?curid=117401", "title": "San Hill", "text": "San Hill Star Warseko fikziozko unibertsoko pertsonaia bat da.\nMuunilinst planetako muun hau Banketxeen Galaxiarteko Klanaren presidentea zen, eta, ondorioz, galaxiako izakirik aberatsenetako bat. San Hill Poggle Txikiaren lankide eta laguntzaile handi bat izan zen.\nSeparatistei batu zitzaien eta hauei bere hailfire droideak eman zizkien.\nBere jatorrizko planeta Klon Gerretako guduetako bat gertatu zen tokia izan zen, non, uste denez, klaneko beste kide batzuekin batera harrapatua izan zen. Errepublika Galaktikoak Muunilinst planetan egin zuen erasoa zuzendu zuen jenerala Obi-Wan Kenobi izan zen.\nMustafar planetan hil zen, Darth Vader iritsi ondoren, kontseilu separatistaren azken biltzarrean.\nVader iristen denean San Hillek honako hau dio: -Sistema Konfederakuntzaren izenean... zu Anakin Skywalker zara. Ondoren, Darth Vaderrek hil egiten du eta honako hau dio: -Ez dago antz handirik."}
{"id": "117402", "revid": "1340", "url": "https://eu.wikipedia.org/wiki?curid=117402", "title": "GAZTEZULO", "text": ""}
{"id": "117416", "revid": "44278", "url": "https://eu.wikipedia.org/wiki?curid=117416", "title": "Labetze", "text": "Labetze Labetze-Bizkai udalerriko herriburua da, Nafarroa Behereko Amikuze eskualdean. Herri honek, Bizkai gabe, 1841 arte aparteko udalerria osatu zuen.\nHerritarrei \"labeztar\" deitzen zaie. Donibane Garazi herrialdeburura 38 km daude.\nIzenaz.\nDokumentazio historikoan lekuizen hau forma desberdinetan agertzen da: \"Labedz\" (1120an Okzitaniako S\u00f2rdako kartularioan, 1134an), \"Sanctus Martinus de Lavez\" (1160an), \"Lavetz\" (1268an), \"Lavez\" (1304 eta 1309an), \"Lavet\u00e7\" (1350ean), \"Labetz\" (1316, 1413 eta 1472an Bastidaxarreko notarioen idazkietan) eta \"Labez\" (1513ko Iru\u00f1eko dokumentazioan). Arlo hori landu dutenek , Jean-Baptiste Orpustanek bereziki, dio erroa \"labe\" eta zehatzago \"galtzina-labe\" zentzuarekin izan daitekeela, bestela \"arragoa\" esanahia duen hitza ere izan daitekeela.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Ahetze izenekoan kokatuta dago. Herriaren mugak hauexek dira: Biduzeren ezkerribarrean, iparraldean Bizkai udalkidea; mendebaldean, Minhurrieta errekak mugatuta, Martxuetako lurrak; hegoaldean, herria oso hurbil geratzen ez bada ere, Altz\u00fcmartakoak; ekialdean, berriz, Sallarteko errekak udal-marra markatzen duela, Gabadikoak, herri honetatik iparralderantz dagoen \"Izallibarre\" auzoa hain zuzen ere. Biduze zeharkatu eta ipar-ekialdera jota Ilharren gaude.\nAipatu herri guztiak amikuztarrak dira.\nOrografia.\nAltuera apaleko lurrak dira baina etengabeko gorabeherak daude. Herria bera 50 bat metrotan dago eta gehienezkoa (122 hain justu) Altz\u00fcmartarekiko mugetan aurkitzen da.\nDemografia.\n1695eko erroldan 75 etxerekin ageri zaigu.\nBerezko udalerri gisa ageri den erroldei dagokienez, 1793koan 342 biztanle zituen eta desagertu baino lehenagoko 1836ekoan 399. INSEEren datuak dira; fusioaren osteko udalerriaren datuak jakiteko, ikus Labetze-Bizkai.\nErrepideak.\nD 11 (Donapaleu-Bidaxune) departamendu mailako errepidean Altz\u00fcmarta pasatuta D 646 izenekoa ateratzen da, herriraino heltzen dena. D 11tik beretik, Martxuetan D 246 abiatzen da; Bizkairako gurutzean (D 321 errepidea ezkerrerantz jotzen duena) hegoaldera joan eta herritik pasa ostean, Biduze zeharkatu eta berriro iparralderako norabidea hartuta Ilharrera eramaten gaitu. Bada beste errepiderik, zenbait auzotara edota Gabadira joateko.\nHistoria.\nHerri honetako jaunek historian Nafarroako erregeen aurrean ospe ona izan dute; \"Bertrand de Sorhaburu\" (1412ko herriko jauna), \"Bertranet de Labets\" (1414an erregearen zerbitzari zena), \"Ogerot de Labets\" (1417an), \"Arnauton de Labets\" (1419-1423), \"Sancho Arnaud de Labets\"... aipatuak ageri dira idazki ofizialetan. Etxauztarrak Baigorriko bizkonteak ere Labetzeko jaunak izan ziren.\nUdalerri-aldaketak.\n1841 arte herri honek udalerri propioa izan zuen. Urte horretan Bizkairekin fusionatu zen; harrezkero Labetze-Bizkaiko udalburua da.\nEkonomia.\nNekazaritza eta abeltzaintza izan dira herritar gehienen lanbideak."}
{"id": "117417", "revid": "1491", "url": "https://eu.wikipedia.org/wiki?curid=117417", "title": "Bagera", "text": "Bagera, Donostiako euskaltzaleen elkartea da, 1991ko abenduaren 14an sortua, donostiar euskaltzale batzuen ekimenez, indarrak bildu eta euskararen normalkuntzaren alde egiteko asmoz. Euskara elkarteen loraldian sortu zen Bagera, eta helburu argiak ezarri zituen: Donostian euskaraz bizi ahal izateko, bertako euskaltzaleen elkarlana bideratuko zuen elkartea izatea; adin, iritzi, egoera, ideologia eta kolore guztietako euskaltzaleak biltzea eta Donostian euskaraz bizi eta euskarari bizitza ematea.\nBagerak, sorreratik bi lan esparru izan ditu; batetik hiri mailako helburuak eta horiek lortzeko asmoz eginiko ekintzak eta bestetik auzoetako antolakuntza. Auzoetan hainbat talde sortu ziren: Antiguako Bagera, Groseko Bagera Sortzen, Egiako Kriseilu-Bagera eta Parte Zaharreko Bagera. Egun, haietako batzuek lanean jarraitzen dute.\nEkimen nagusiak.\nBagerak hainbat ekimen egin ditu urte guzti hauetan horietako asko emaitzak eman ondoren bertan behera gelditu direnak: izen-abizenak euskaratzea, merkataritzan eragiteko kanpainak, gazte sailak burututakoak, euskarazko matrikulazioaren aldekoak, Herrien Arteko harremanen asteak, euskaltzale zaharrei egindako omenaldiak\u2026 Baina segidan gaur egun oraindik egiten dituen ekimen nagusien azalpena duzue.\nOlentzero eta Mari Domingiren konpartsa.\nEguberria hurbiltzearekin batera, Bagerak Olentzero eta Mari Domingiren etorrera prestatzen du. Aurretik Mari Domingi ikastetxez ikastetxe aritzen da Olentzeroren berri eman eta haurrei gutuna banatzen. Urtez urte hazten doa ikastetxe kopurua. Hala ere, egun nagusia abenduaren 23a da; arratsaldeko 19:00etan Antiguako Pio Baroja basotxotik irteten da Olentzero eta Mari Domingiren konpartsa eta haurrek ongi etorria egiten diete biei eta beraiekin doazen dantza talde, musikari, abeslari, animalia eta abarrei. Bukaeran, Benta Berrin, haurrek Olentzero eta Mari Domingi zuzenean agurtu eta gutuna ematen diete. Gainera haur txikienek txupetea uzteko garaia iristen zaienean, zilar-paperean gorde eta Olentzerori ematen diote eta trukean, intxaurrak eta fruitu lehorrak jasotzen dituzte.\nMintzalaguna.\n1993ko abenduan sortutako egitasmo hau aitzindaria izan zen Euskal Herrian. Ordutik zabaltzen joan da Donostian, geroz eta jende gehiagori euskaraz hitz egiteko aukera emanez eta baita Euskal Herri osoan ere. Bertan, euskaldun boluntarioek astero ordu bateko denbora eskaintzen diete euskara ikasle talde bati (normalean bikotea) euskaraz hitz egiteko aukera berriak izan ditzaten eta euskaltegietan ikasitakoa praktikan jarri ahal izateko. Urtez-urte 200 lagun inguru aritzen da egitasmo honetan.\nBehaketak.\nBagera sortzearekin batera, Donostiako Aste Nagusian egiten zen euskararen erabileraren behaketa jarri zuen martxa. Kezka handia zegoen Donostiako aisialdian eragin handia zuten hainbat jardueretan ez zelako euskara behar adina erabiltzen. Gaur egun ere behaketak egiten jarraitzen dugu eta aurrerapausoak eman badira ere, oraindik ere hainbat hutsune izaten jarraitzen dute. Besteak beste ondoko jardueretan egiten du erabileraren behaketa Bagerak: Aste Nagusia, Donostiako Jazzaldia, Musika Hamabostaldia, Donostiako Zinemaldia eta Fantasiazko eta Beldurrezko Zinemaren Astean. Behaketen ondorioen berri antolatzaileei ematen diegu eta baita gizarteratu ere komunikabideen bitartez eta gure webguneren bitartez.\nAsteazken Kulturalak.\nUrrian hasi eta ekaina bitarte hainbat gai jorratzen dituen hitzaldia antolatzen du hilean behin Bagerak Koldo Mitxelena Kulturunean. Gaiak aukeratzerakoan egunerokotasuna duten gaiak erakargarritasuna dutenekin tartekatzen saiatzen gara, beti ere euskarazko informazioa jasotzeko aukera zabaldu asmoz.\nAntiguako Krosa.\nUrtero-urtero Bagerak Antiguako krosa antolatzen du lehen, Euskaldunon Egunkariaren alde eta gaur egun Berria eta Irutxuloko Hitza egunkarien alde. Lasterketa nagusiaz gain haurren lasterketa ere antolatzen da hainbat mailatan. Lasterketa maiatzeko azken asteburuan egin ohi da.\nDonibane gaueko lore-sortak.\nOhitura zaharra berreskuratu nahian, Bagera lore-sortak banatzen hasi zen; lore sorta etxe barruan ipini behar da eta urtebete igaro ondoren Donibane gaueko sutara bota behar da. Horrela etxekoek osasun ona izaten dute eta suak edota urak eragindako kalterik ez da izango etxean. Lore-sortak osagai hauek ditu: lizarra, arto-landarea, galburua, arrosa, garoa eta San Joan lorea.\nDonostia Dantzan.\nEuskal dantzen egoeraz kezkaturik eta garai bateko erromeriak berreskuratzeko asmoz, Bagerak Donostia Dantzan ekimena jarri zuen martxan, Donostiako hainbat dantza talderen laguntzaz eta Udaleko Txistulari Taldearekin elkarlanean. Erromeria hauetan bi dantzari gidari aritzen dira dantzen inguruko azalpenak ematen eta jendeari nola dantzatu irakatsiz. Horretaz gain, dantza taldetako hainbat kide aritzen da jendea parte hartzera animatuz eta beraiekin dantzatuz.\nKantuz.\nEuskal kantutegia zabala da eta harribitxiz beteta dago. Hauek bazterrean eror ez daitezen, Bagerak hainbat kantu liburuxka atera izan ditu eta Donostian antolatzen diren Kantuz egitasmoei laguntza eskaintzen die bere azpiegiturak utziz.\nIkastaro eta jardunaldiak.\nUrte guzti hauetan zehar, Bagerak hainbat tailer, ikastaro eta jardunaldi antolatu ditu. Beti ere bagerakideei eta Donostiako euskaldun guztiei zabalik. Horrela antolatu izan dira mikologia jardunaldiak, hitano ikastaroak\u2026\nBertso ekitaldiak.\nEuskal kulturaren bereizgarri nabarmenetakoa izaki, Bagerak hainbat bertso saio antolatu ditu urte hauetan zehar. Hainbatetan bertso saio arruntak egin izan ditu eta baita bertso afariak auzoetan ere, baina inoiz ere martxan jarri ditu bertso ekitaldi bereziak ere; adibidez Bilintxen omenez eginiko bertso saioa edota 2004ean egindako Bertso Trama.\nDonostiako Komunikabideak.\nEuskararen normalizazioan duten eraginaren jakitun izanik, Bagerak 1994. urtean Donostiako Komunikabideak enpresa sortu zuen astekari bat sortzeko asmoz. Horrela jaio zen \"Irutxulo\" Donostiari buruzko astekaria 1994ko martxoaren 25ean. \"Irutxulok\" guztira 478 zenbaki kaleratu zituen 2005eko otsailaren 17an egunkari bihurtu eta Irutxuloko Hitza izatera pasa zen arte. Egunkaria EKT, Bagera eta Donostiako gizarte eragileen elkarlanaz sortu zen eta gaur egun egunero donostiarroi Donostiako berriez informatzen gaitu egunero.\nHonetaz gain, 1999. urtetik aurrera Irutxulo astekariarekin batera gazteei zuzenduriko Gaztetxulo argitaratzen hasi zen. Hasieran Donostiara mugaturik zegoen arren, 2000ko urrian hedapena handitu eta Euskal Herri osoan banatzen hasi zen. Azken eraldaketa 2007an izan zuen \"Gaztezulo\" Euskal Herriko gazteentzako komunikazio proiektu oso bihurtuz."}
{"id": "117420", "revid": "119347", "url": "https://eu.wikipedia.org/wiki?curid=117420", "title": "El Pensamiento Navarro", "text": "El Pensamiento Navarro Iru\u00f1ean 1897 eta 1981 artean argitaratutako egunkaria izan zen, joera karlista zuena.\nHistoria.\nAurrekoa \"La Lealtad Navarra\" izan zuen. Lehendabiziko zenbakia 1897ko urriaren 17an argitaratu zuten, Eustaquio Etxabe Sustaeta zuzendaria izanik. 1900eko azaroaren 3tik 1901eko martxoaren 13ra ixtea agindu zuten Katalunian izandako balizko matxinada karlista zela eta. Bitarteko horretan, \"El Noticiero Navarro\" izan zuen oinordeko. 1911 arte \"Egunkari Karlista\" azpititulua bazuen ere, ordutik aurrera \"Egunkari Tradizionalista\" aukeratu zuen azpititulua.\nMiguel Primo de Riveraren diktadurapean (1923an hasita), gogor egin zien diktadurari, liberalei eta zentralismoari, foruen ideiaren kontrako aldean ikusten zituelako, eta berriro itxi zuten 1925eko urtarrilaren 31tik martxoaren 25ra eta 1926ko irailaren 5etik irailaren 21era. Espainiako Bigarren Errepublikan sutsu borrokatu zuen erregimen berria eta 1932ko Sanjurjadaren ondoren berriro itxi zuten, \"La Tradici\u00f3n Navarra\" karlista eta \"Diario de Navarra\" alfontsozaleekin batera. 1936an, laster egin zuen errekete eta matxinoen alde. Horiek Donostiako \"La Noticia\" eta Bilboko \"El Liberal\" egunkarien materiala konfiskatu zuten.\nAldiz, 1937ko apirilaren 19an, Francisco Francoren dekretu baten bitartez, Falange eta Comuni\u00f3n Tradicionalista erakundeak batu egin ziren, eta karlistek Editorial Navarra SA sortu eta egunkaria mantentzea lortu zuten. Horrela ez zen Mugimendu Nazionalaren beste komunikabide bihurtu, nahiz eta zentsura jasan. Frankismoaren hasieran, editoriala erregimenaren aldekoa izan bazen ere, 1960ko hamarkadaren bukaeran, Vatikanoko II. kontzilioaren ondoren eta erregenahi karlista Carlos Hugo de Borb\u00f3n Parma zela, kritiko bihurtu zen. Hori zela eta, 1968an berriro itxi eta Javier Mar\u00eda Pascual zuzendaria Segoviako probintziako Riazan erbesteratu zuten.\nUrte hartan Comuni\u00f3n Tradicionalistaren barnean, Grupos de Acci\u00f3n Carlista (GAC) izeneko erakundea sortu zen, sozialismo autogestionario bultzatu eta ETArekin harremana zutenak. Bada, 1970eko abuztuan bonba bat jarri zuten egunkariaren inprimategian zuzendariaren egoera salatzeko Hala ere, Espainiako Trantsizio Demokratikoan, egunkariak jarrera erregionalista eta ultraeskuindarra azaldu zuen. Karlismo barneko eztabaidak 1981eko urtarrilaren 13an bere behin betiko ixtea eragin zuen."}
{"id": "117425", "revid": "1340", "url": "https://eu.wikipedia.org/wiki?curid=117425", "title": "BAGERA", "text": ""}
{"id": "117429", "revid": "90204", "url": "https://eu.wikipedia.org/wiki?curid=117429", "title": "La Tradici\u00f3n Navarra", "text": "La Tradici\u00f3n Navarra (euskaraz \"Tradizio Nafarra\") Iru\u00f1ean 1894ko urriaren 2 - 1932ko abuztuaren 10 artean argitaratutako egunkaria izan zen, joera karlistaduna. Helburu nagusia katolikoak batzea zuen eta liberalismoa borrokatu zuen. Ez zuen hedapen handiegirik lortu.\nHistoria.\nEgunkaria 1894ko urriaren 2an agertu zen, \u00abDiario cat\u00f3lico-pol\u00edtico\u00bb azpitituluaz. Haren agerpena Ram\u00f3n Nocedalek Iru\u00f1era egin zuen bidaia batekin dago lotuta. Lehen zuzendaria Benigno Loyola izan zen, aurretik \"El Euskaro\" aldizkaria zuzendu zuen kazetaria. Postua utzi zuenean, hurrenez hurren Aquilino Garc\u00eda De\u00e1n, Benito Valencia, Hilario Olazaran eta Marcos Alconero izan ziren.\nBerez, hedabidea, Nafarroako Partido Integristaren bozeramalea izan zen nahiz eta oihartzun handia ez izan: azken zenbakiaren tirada, esaterako, 900 alekoa izan, Nafarroako prentsaren % 4,3. Momentuero katolikoen batasuna liberaleei aurre egiteko erreibinditzen zuen. Baita ere Alderdi Karlistaren aurka kokatu zen integristen eta karlisten arteko harremanak txarrak izan zirenean; Nafarroako karlistek \"El Pensamiento Navarro\" egunkariaren bidez espresatzen ziren eta azken hau integristentzat liberalismoz kutsatuta zegoen.\nOso hedabide erlijiosoa zen: lehenengo orrian beti \"Otoitzaren Apostolutzaren Buletina\" zetorren eta ohikoa zen orri berean aitasantuaren hitzak jasotzea.\nPrimo de Riveraren diktaduraren bitartean La Tradici\u00f3n Navarrak ez zuen kaleratzeko arazorik izan, azken buruan erregimenaren aldeko jarrera nabarmena erakusten baitzuen; hori ez zen gertatu beste egunkari katolikoekin, \"El Pensamiento Navarro\" eta \"El Pueblo Navarro\", zentsuraren biktimak.\nEspainiako Bigarren Errepublikan sutsu borrokatu zen erregimen errepublikarraren aurka. 1932an, Sanjurjadaren ondoren, Jos\u00e9 Sanjurjoren estatu kolpearen lehen saiakera eman zenean, egunkaria, \"El Pensamiento Navarro\" karlista eta \"Diario de Navarra\" alfontsozaleekin batera suspendituta izan zen eta zen berriro ere kaleratu batez ere integristen eta karlisten batasunaren ondoren Comuni\u00f3n Tradicionalistan aldizkariak bere zentzu politiko guztia galdu baitzuen."}
{"id": "117431", "revid": "1545", "url": "https://eu.wikipedia.org/wiki?curid=117431", "title": "La Tradicion Navarra", "text": ""}
{"id": "117434", "revid": "103793", "url": "https://eu.wikipedia.org/wiki?curid=117434", "title": "Bizkai (Amikuze)", "text": "Bizkai Labetze-Bizkai udalerriko herri bat da, Nafarroa Behereko Amikuze eskualdean dagoena. Herri honek 1841 arte aparteko udalerria osatu zuen.\nHerritarrei \"bizkaitar\" deitzen zaie. Donibane Garazi herrialdeburura 40 km daude.\nIzenaz.\nEtimologikoki Euskal Herri osoan dauden \"bizkai\" eta \"bizkar\" guztiak bezala, sinpleki \"muino, mendi xume\" itzulpena eman ohi zaio.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Ahetze izenekoan kokatuta dago, Biduzeren ezkerribarrean. Herriaren mugak hauexek dira: mendebaldean Minhurrieta errekak muga markatzen du Martxuetako lurrekin; hegoaldean Labetze udalburua dago. Biduze herriaren izena daraman zubitik zeharkatuta Ilharren gaude. Hauek guztiak herri amikuztarrak dira.\nAldiz, iparraldean Erreiti (Minhurrietak ostera ere muga egiten duela) eta Biduzeren eskuinibarrean Burgueko lurrak daude. Mende luzeetan hauxe izan da hizkuntza-muga: euskara Amikuzen eta gaskoiera, hots tokiko okzitaniera, Agaramonten nagusi.\nOrografia.\nAltuera apaleko lurrak dira baina etengabeko gorabeherak daude. Herriska bera 63 mtan dago, Biduzeren ertzean ematen da herriko eta udalerriko punturik baxuena (22 m) eta garaiena ordea Duc izena daramana da (104 m), ekialdean.\nAuzoak.\nSakabanatua da oso; herriska bera erdibidean dago nonbait baina iparraldean badira auzoak (Larraldia gazteluarekin, Bidegain...); berdin hegoalderantz jotzen badugu, non Salbatoreko kaperaren inguruko etxe-taldeak (Garatia, Sala, Malgoria...) dauden.\nDemografia.\n1695eko erroldan 28 etxerekin ageri zaigu; oro har historian zehar Amikuzeko herri txikienetakoa izan da.\nErrepideak.\nDepartamendu mailako errepide bakarra dago, D 321: hegoalderantz Labetzera eramaten gaitu, beraz Amikuzeko bihotzarekin lotzen du eta iparralderantz Agaramont eskualdearekin, hau da Bidaxunera-eta joateko. Horrekiko paraleloan, ekialdetik errepide lokal batek, herriska zeharkatu gabe, Erreitira garamatza zenbait auzori ere zerbitzua eskainiz.\nHistoria.\nHerri honetako jaunek Nafarroako erresumako bilkuretara joateko eskubidea zuten.\nUdalerri-aldaketak.\nUdalerri modernoak baino lehen, erlijio-banaketei dagokienez Frantziako Iraultza aurretik parrokia bakarra osatzen zuen Sarrikotarekin; egoera hori mantendu zen kultoa 1803an berrabiatu zenean, 1841eko udalerri-aldaketen harira parrokia-banaketa ere aldatu arte.\n1841 arte herri honek udalerri propioa izan zuen. Urte horretan Labetzerekin fusionatu zen; harrezkero Labetze-Bizkairen barruan dago.\nEkonomia.\nNekazaritza eta abeltzaintza izan dira herritar gehienen lanbideak."}
{"id": "117439", "revid": "90523", "url": "https://eu.wikipedia.org/wiki?curid=117439", "title": "La Voz de Navarra", "text": "La Voz de Navarra Iru\u00f1ean 1923 eta 1936 artean argitaratutako egunkaria izan zen, joera abertzalea zuena.\nFrankismoaren garaian desagertu ondoren, EAJk Nafarroan izen bereko aldizkaria argitaratzen du.\nSorrera.\nEuzko JEL-Batza (EJB) ere sortu zuten zenbait abertzalek sortu zuten, nahiz eta jaimistak edo beste ideologia zutenen laguntza jaso. Sortzaileen artean izan ziren Manuel Arantzadi, Estanislao Arantzadi Izkue, Javier eta Joaqu\u00edn San Juli\u00e1n, Manuel Zarranz, Leopoldo Garmendia, Manuel Irujo, Ram\u00f3n Unzu eta Serapio Espartza. Helburua nafar abertzaleen egunkaria idaztea zuten, nahiz eta joera nabarrista eta foruzalea izan.\nNahiz eta gehiena gaztelaniaz izan, hasiera hasieratik erabili zuen euskara atal bat edo bitan eta iragarkietan. Honela bultzatzen zituen euskaldunak euskara erabiltzeko:\n1932an bost kazetari eta hamabi langile zituen, Paris, Londres eta Buenos Airesen berriemaileak izanik.\nJazarritako egunkaria.\nMiguel Primo de Riverak 1923ko irailaren 15ean zentsura militarra ezarri ondoren, arazo ugari izan zituen. 1926ko abuztuan editoriala zentsuratu eta abenduaren 2tik 24ra ixteko zigorra jazo zituen. 1928ko hasieran, berriro, 8 egun eta 500 pezetako zigorra jarri zioten berriro Espainiako Bigarren Errepublikan Lizarrako Estatutuaren alde egin zuen eta Espainiako 1934ko Iraultza eta gero, berriro zentsura militarra jaso zuen.\nEspainiako Gerra Zibilaren hasieran, 1936ko uztailean Falange Espa\u00f1ola bere egoitzan sartu eta makinak konfiskatu zituen, ordutik aurrera bertan \"Arriba Espa\u00f1a\" bere egunkaria inprimatu zuten. Azken zuzendaria Jose Agerre izan zuen.\nHedapena.\nNafarroako hirugarren egunkaririk salduena izan zen \"Diario de Navarra\" eta \"El Pensamiento Navarro\"ren ondoren. Horiek, ekonomikoki ez ezik, ideologikoki arerio nagusi izan zituen, honelakoak esanez:\nKanpo-estekak.\n[[Kategoria:EAJko aldizkariak]]\n[[Kategoria:Napar Buru Batzarra]]\n[[Kategoria:Iru\u00f1eko historia]]\n[[Kategoria:Iru\u00f1eko hedabideak]]\n[[Kategoria:Gaztelaniazko egunkariak]]\n[[Kategoria:Euskarazko egunkariak]]\n[[Kategoria:Desagertutako Euskal Herriko egunkariak]]"}
{"id": "117441", "revid": "201", "url": "https://eu.wikipedia.org/wiki?curid=117441", "title": "Inglourious Bastards", "text": ""}
{"id": "117442", "revid": "77191", "url": "https://eu.wikipedia.org/wiki?curid=117442", "title": "Kontrapas", "text": "Kontrapas Bernart Etxepareren izenbereko bertsoa oinarri hartuz eginiriko abestia da. Hainbat euskal musikarik abestu izan ohi dute, bertsio ezagunenak Xabier Lete eta Oskorrirena direlarik.\n1545ean Bernart Etxeparek \"Lingu\u00e6 Vasconum Primiti\u00e6\" argitara eman zuenean, bere lanaren helmen historikoaz ongi jabeturik, bildumaren azken bi olerkiak gai horri zuzendu zizkion: \"Kontrapas\" eta \"Sautrela\" euskarari egin zizkion odak dira, eta liburuko azken bi olerkiak.\nXabier Letek 1960ko hamarkadan musikan ezarri zion, nahiz eta disko eran geroago ikusi zuen argia (\"Xabier Lete\" diskoan, Elkar, 1974). Harrezkero, \"Kontrapas\" euskal literaturaran eta kantuan klasiko handi bat bilakatu da.\nBere garaian oso ezaguna egin zen Oskorri taldearen \"Mosen Bernat Etxepare 1545\" diskoko bertsioa. \nHitzak.\nTestua, gaurko grafia estandarrera hurbildu eta gero, horrela eman da:\nTestua, gaurko euskara estandarrera hurbildu eta gero, horrela eman da"}
{"id": "117443", "revid": "1491", "url": "https://eu.wikipedia.org/wiki?curid=117443", "title": "Euskal Herrian euskaraz (abestia)", "text": "Euskal Herrian euskaraz euskal abesti herrikoia da. Abestiaren hitzak Xabier Amuriza bertsolariak sortu zituen, aldiz Oskorri taldeak musikatu eta edonon ezagutarazi zuen.\nOso kanta ezagun bilakatu zen eta 2005ean Euskal Kanturik Onena saioan hautatu zuten. Geroago ere bai, \" artean 9. bisitatuena izan da Wikipedian (2015-2023).\n1996an, Getxoko Fadura frontoian, Oskorrik zuzeneko 25 kantu-urte diskoa grabatu zutenean, luxuzko laguntzarekin interpretatu zuten kantu hau: Albert Pl\u00e1 berak interpretatu zuen.\nGau ahaztezin hartan Kukubiltxo antzerki-taldeak ere parte hartu zuen, eta luxuzko musikari eta bestelako gonbidatu batzuek ere bai: Martin Carthy, Niko Etxart, Joserra Fernandez, Pedro Guerra, Gwendaleko kide batzuk, Kepa Junkera, Mikel Laboa, Fermin Muguruza, Liam O'Flynn, Ruper Ordorika, Juan Carlos Perez, Albert Pla, Anton Reixa, Jon Sarasua, Joseba Tapia, Patrick Vaillant eta Gabriel Yacoub.\nHitzak.\nAbestiaren hitz guztiak Europako hainbat herriadetako weborritan lortu daitezke.\nEtengabe goraipatzen du euskara eta galdetzen du zer izango litzatekeen Euskal Herria bere hizkuntza ere galduko balu.\nHona hemen abestiaren hitz batzuk, komentatu direnak: Hasiera besterik ez dugu aipatuko, Amurizak sorturiko hitzak oraindik egile eskubideen pean daudelako:"}
{"id": "117444", "revid": "96586", "url": "https://eu.wikipedia.org/wiki?curid=117444", "title": "Sergio Leone", "text": "Sergio Leone (Erroma, Italia, 1929ko urtarrilaren 3a \u2013 1989ko apirilaren 30a) zinemako zuzendaria, gidoilaria eta ekoizlea izan zen. Zinemaren historian izan den zuzendari ospetsuenetakoa da, batez ere spaghetti western generoan.\nBizitza.\nSergio Leone Erroman jaio zen 1929ko urtarrilaren 3an. Haren aita Vincenzo Leone izan zen, zenbaitetan, \"Roberto Roberti\" izenordea erabiltzen zuen zinema zuzendaria bera ere: lan horretan aritu zen 1943an Mussolinik berak egindako gidoi bati buruzko iritzia eskatu zion arte. Zoritxarrez, Vincenzok egia esan zion, eta harrezkero ezin izan zuen inoiz film gehiagorik zuzendu.\nGaztaroan eginiko lana.\nSergio gazte-gaztetik sartu zen zinemagintzan eta, 20 urte zituenerako, aktore eta zuzendari laguntzaile izan zen Vittorio de Sicaren \"Bizikleta lapurra\" filmean (1948). Gerora, Europan egin ziren estatubatuar ekoizpen erraldoietan hartu zuen parte:\n1959an, gaixotasun bat medio, Mario Bonnard ordezkatu zuen eta \"Ponpeiako azken egunak\" filma zuzentzeko aukera izan zuen, baina ezin izan zuen film hori sinatu.\nZuzendu zuen lehen filma handia \"Rodasko kolosoa\" izan zen, 1960an eta, handik bi urtera, berriro, Robert Aldrich zuzendaria ordezkatu behar izan zuen \"Sodoma eta Gomorra\" filmean.\nOspea.\nHemendik aurrera hasi zen bere-berea zuen lana. Lehenengo \"Dolarraren trilogia\" deritzonari ekin zion. Western ospetsu hura Tabernaseko Basamortuan, Almerian, jazo zen eta izugarrizko arrakasta izan zuen, 70eko hamarkadan landu zuten spaguetti westernera iritsi zen arte. Bi talentu berri eman zituen ezagutzera: txikitako laguna zuen Ennio Morricone konpositorea eta Clint Eastwood aktorea, ordu arte ezezaguna. Eastwood aktoreak antzeztu zuen papera \"Izenik gabeko gizona\" izan zen, spaghetti westernetako den antiheroia, alegia, gizon gogorra, bakartia, eskrupulu edo sentimendurik gabea eta diruaren eraginez mugitzen dena soil-soilik. Horrela sortu zuen Leonek zineman ikonoa izan zena, nortasun baldarrekoa, hitz gutxi, begirada izoztua eta garaiezina izaten dituen borrokaldietan. Pontxo zahar bat soinean eta zigarroa ezpainetan, tiro egiteko gai da hotz-hotzean, bere helburuak lortu nahian. Pertsonaia hori estereotipoa izan zen film askotan eta eragin handia du oraindik ere zuzendari, aktore edo komiki marrazkilariengan. Badirudi \"Dolar eskutakada bategatik\" egin zuenean lege arazoak izan zituela Akira Kurosawaren \"Yojimbo\" filma (1961) kopiatu zuelako.\nTrilogia bukatu bazuen ere, ez zuen western gaia alboratu eta bere lan onenetako bat egin zuen, Cinecitt\u00e0, Almerian grabatutako \"Bere ordua iritsi zen arte\" westerna, John Ford mirestuak film gehienak grabatu zituen lekuan, alegia.\nDenbora luze baten ondoren, zinemara itzuli zen, ia-ia derrigorrez. Mexikoko iraultzean oinarritutako \"Makurtu, madarikatua!\" filma egin zuen, baina ez zuen aurrekoen arrakasta lortu.\nHala ere, haren maisulana kontsideratzen dena etortzeko zegoen oraindik: ganster garaian oinarritu zen \"Bazen behin Ameriketan\" western modernoa. Lau orduko iraupena bazuen ere, Europan arrakasta handia izan zuen, baina AEBetan bi orduko bertsioa zabaldu zuten eta montaia ezberdina zuen, gainera, istorioa linealki kontatuta zegoelako eta ez \"flashback\"ean, jatorrizkoan ez bezala.\nLeonek beti izan zuen alboan txikitako lagun hura, filmak edertzen lagundu ziona: Ennio Morricone konpositorea.\nHeriotza.\n1989an hil zen, bihotzeko arazo baten ondorioz, \"Leningrado\" filma prestatzen ari zenean. Warner Brosekin arazoak izan zituen epaileen aurrean \"Once Upon A Time In America\" filma egin zuenean; badirudi horrek asko larritu zuela. Ekoizpen etxeak ordubete moztu zion filma eta \"Loca academia de polic\u00eda\"ren muntaia egin zuena kontratatu zuen horretarako.\nLeonek westernera itzultzeko asmoa omen zuen hil zenean.\nHaren omenez, Almeriako kale batek haren izena darama."}
{"id": "117445", "revid": "1491", "url": "https://eu.wikipedia.org/wiki?curid=117445", "title": "Txoria txori", "text": "Txoria txori euskal poema eta abesti herrikoia da. Hitzak Joxean Artzek idatziak dira; doinua, berriz, Mikel Laboak sortua. Artzek, Donostiako Parte Zaharreko Juani Mendiola aktorearen \"Aurrera\" tabernan, paperezko ezpainzapi batean idatzi zuen poema; Laboaren emazte Marisol Bastidari gustatu egin zitzaion; eta Mikel Laboak ezpainzapia etxera eraman eta musika jarri zion. Askatasun ukatuari egindako abestia da.\nLehendabizikoz Astoria antzokian jo zuenetik ospetsu bilakatu zen, izan ere, 2005eko Euskal Kanturik Onena saioan bosgarren hautatu zuten. Geroago ere bai, \" artean 2. bisitatuena izan da Wikipedian (2015-2023).\nTxoria txori kanta ederra da, baina horrek soilik ez du sortutako fenomenoa esplikatzen. Denis Laborde etnologoak aztertu du kantuaren fenomeno hori eta orokorrean Mikel Laboaren adierazkortasuna \u201c\"Gutako bakoitzari hitz egin zion gizona. Txoria txori eta euskal kantuaren etengabeko asmakuntza\"\u201d lanean. Laborderen ikerketaren arabera ezaugarri batzuk beharrezkoak dira halako fenomenoetan: erraza behar du izan kantatzeko eta, batez ere, gure belarritik eztarrira doan bide hori \u2013erraiak tarteko\u2013 inongo oztoporik gabe egiteko ahala ukan. Taldeak berezko dituen promesak bideratzeko adostasuna berresten da honelako kantuak abestean.\nHitzak.\n&lt;poem&gt;\nHegoak ebaki banizkio\nnerea izango zen,\nez zuen alde egingo.\nHegoak ebaki banizkio\nnerea izango zen,\nez zuen alde egingo.\u00a0\nBainan, honela\nez zen gehiago txoria izango\nBainan, honela\nez zen gehiago txoria izango\neta nik...\ntxoria nuen maite\neta nik...\ntxoria nuen maite.\n&lt;/poem&gt;"}
{"id": "117447", "revid": "58701", "url": "https://eu.wikipedia.org/wiki?curid=117447", "title": "Pays Basque Magazine", "text": "Pays Basque Magazine Tolosan Milan Pressek argitaratutako frantsesezko hiruhilabetekaria da.\nLehendabiziko zenbakia 1996ko otsailean argitaratu zuten. Zuzendaria Elodie Baubion-Broye du. Bere maketa 2007ko apiril-maiatza-ekaina zenbakian aldatu zuten.\nEuskal kultura eta nortasuna ezagutaraztea du helburu. Euskaldunei, euskal ohiturei eta zazpi herrialdeetako lekuei buruzko artikuluak idazten ditu, argazkiak gehituz.\nUrteko lau zenbakiez gain, urtero zenbaki estra ateratzen dute, gai zehatz bati buruzkoa (euskal etxeak edo txangoak).\nLyne Strouc, Txomin Laxalt edo Dominique Chauvet bezalako lankideak ditu."}
{"id": "117449", "revid": "1491", "url": "https://eu.wikipedia.org/wiki?curid=117449", "title": "Haika mutil", "text": "Haika mutil euskal abesti herrikoia da. Bere bertsiorik ezagunena Mikel Laboak abestutakoa da.\n1974an eta Herri Gogoa diskoetxearekin grabatu zuen Laboak Bat-hiru diskoan. Album arrakastatsu hartan Haika mutil kanta nagusietako bat zen, bukaera oso original eta \"psikodelikoa\" ere bazuen, gainera. Album horretan beste abesti ospetsu hauek ere agertu ziren: Gogo eta gorputzaren zilbor-hesteak, Haize hegoa, Pasaiako herritik, Gure Bazterrak, Baga, biga, higa, Txoria txori edota Bereterretxen khantoria.\nGeroago talde batzuek abestiaren bertsio berriak sortu dituzte, besteak beste, hauek:"}
{"id": "117450", "revid": "336", "url": "https://eu.wikipedia.org/wiki?curid=117450", "title": "Azken agurraren negarra", "text": "Azken agurraren negarra Gorka Kn\u00f6rren abestia da. Haren gaia Ipar Euskal Herritik Lehen Mundu Gerrako guda lekuetara Frantziaren alde borrokatzera joan ziren euskaldunak da: abestiak dioen bezala, haietako askok ez zekiten frantsesez hitz egiten, baina \"Aberriarengatik\" hil ziren (\"\u00abMorts pour la patrie\u00bb\")."}
{"id": "117452", "revid": "512", "url": "https://eu.wikipedia.org/wiki?curid=117452", "title": "Gauden gu Eskualdun", "text": "Gauden gu Eskualdun bertso-kantu aberkoia da, Grazian Ademak ondu zuena. Agur eta ohore Euskal Herriari eta Zazpi Euskal Herriek izenak ere ematen zaizkio.\nHistoria.\n\"Eskualdun besta eta biltzarretako kanta\" izan zedin idatzi zuen Grazian Adema \"Zaldubi\" senperetarrak \"Gauden gu Eskualdun\" abestia. 1882ko uztailaren 21ean abestu zen lehenbiziko aldiz, Donibane Lohizuneko euskal jaietan. Berehala euskaltzaleen himno bilakatu zen. 1933an, Teodoro Hernandorenak egindako \"Euzkadi\" dokumentalean agertu zen.. 1970eko hamarkadan, Urko abeslariak zabalkunde handia eman zion, \"Hemen gaude\" diskoan (1977, Zafiro) grabatu zuenean.\nKantua.\nZaldubi bere kantuak osatzen, lantzen eta orrazten ibili zen, argitaratu ziren arte. Hona hemen \"Gauden gu Eskualdun\"-en 1893ko bertsioa.\nErrepika\n\"Zazpi Eskualherriek bat egin dezagun\"\n\"Guziak bethi, bethi, gauden gu Eskualdun.\"\n\"Agur eta ohore Eskualherriari:\"\n\"Lapurdi, Basa-Nabar, Zibero gainari;\"\n\"Bizkai, Nabar, Gipuzko, eta Alabari.\"\n\"Zazpiak bat besarka lot beitetz elgarri.\"\n\"Haritz eder bat bada gure mendietan,\"\n\"Zazpi adarrez dena zabaltzen airetan,\"\n\"Frantzian, Espainian, bi alderdietan:\"\n\"Hemen hiru 'ta han lau, bat da zazpietan.\"\n\"Ekhalde-Iberrian noiz othe sortua?\"\n\"Lau mila urthe huntan hunat aldatua;\"\n\"Hain handi eta azkar lehen izatua,\"\n\"Orai gure haritza zein den murriztua!\"\n\"Funditua uholdez, zirimolez, ortziz;\"\n\"Aizkorari arrotzek adargoiak hautsiz;\"\n\"Harrek ere ixilka barnetik iretsiz;...\"\n\"Haritz maitea, min duk aphaltzea gaitziz.\"\n\"Gure haritz hau, azken mende hautaraino,\"\n\"Zaharturik ere zen eder bezein sano.\"\n\"Bere lur hoin garbian oso zagoeno,\"\n\"Gainetik zoakona behar zen arrano.\"\n\"Hi haiz, Eskualherria, haritz hori bera,\"\n\"Arrotza nausiturik moztua sobera.\"\n\"Oi! gure arbasoak, ez, othoi, ez beira\"\n\"Zein goratik garen gu jautsiak behera.\"\n\"Eskualduna jendetan, Eskuara mintzotan,\"\n\"Lehen-lehenak dire, jakinen ahotan.\"\n\"Nahiz orai arrotzak azpian hadukan,\"\n\"Eskualduna, egoadi Eskualdun herrunkan.\"\n\"Gu gare, Eskualdunak, berexiak beraz\"\n\"Gure ethorkiz eta mintzaira eskuaraz.\"\n\"Nihongo arrotzekin ez dadien nahas,\"\n\"Arrotzek gur' eskuara ez dirote ikhas.\"\n\"Gureak ziren lehen bazter hauk guziak,\"\n\"Arbasoek utziak, hek irabaziak.\"\n\"Guri esker Frantziak eta Espainiak\"\n\"Daduzkate dituzten Eremu handiak.\"\n\"Mairu beltza zelarik Espainian nausi,\"\n\"Nabasen Eskualdunak egin zion jauzi.\"\n\"Hark ekharri gatheak han gintuen hautsi,\"\n\"Eta hilez bertzeak igorri ihesi.\"\n\"Orduan gure alde oihuz zauden oro:\"\n\u00ab\"Bere lurretan nausi Eskualduna bego.\"\n\"Frantziak, Espainiak, bai orai bai gero,\"\n\"Deus khendu gabe dute gerizatu gogo\u00bb.\"\n\"Agintz' hoitaz geroztik gan dire denborak.\"\n\"Ukathu diozkate hartzedunei zorrak.\"\n\"Oi! indar makhurraren lege latz gogorrak!\"\n\"Galduez zuzendunen alfer heiagorak.\"\n\"Ez bahaiz, Eskualduna, lehen bezein handi,\"\n\"Aphaldu gabe xutik bederen egoadi,\"\n\"Odolez eta fedez bethi berdin garbi,\"\n\"Bethi tink' atxikia hire Eskuarari.\"\n\"Gureez gure lehen hain libro ginenak,\"\n\"Ezin ahantziz gaude orduko zuzenak.\"\n\"Zer ametsak ditugun, zer orhoitzapenak!\"\n\"Jaungoikoak bakharrik badakizka denak.\"\n\"Zuri gaude othoitzez, Jaungoiko maitea,\"\n\"Lagun zazu zerutik Eskualdun jendea,\"\n\"Begira dezan bethi lehengo fedea,\"\n\"Zor zaizkon zuzenekin ardiets bakea.\"&lt;br&gt;"}
{"id": "117453", "revid": "15795", "url": "https://eu.wikipedia.org/wiki?curid=117453", "title": "Zazpi Euskal Herriak", "text": ""}
{"id": "117454", "revid": "201", "url": "https://eu.wikipedia.org/wiki?curid=117454", "title": "Eliza protestante", "text": ""}
{"id": "117455", "revid": "15795", "url": "https://eu.wikipedia.org/wiki?curid=117455", "title": "Elisabete II.a Erresuma Batukoa", "text": ""}
{"id": "117457", "revid": "15795", "url": "https://eu.wikipedia.org/wiki?curid=117457", "title": "Elisabet II.a Ingalaterrakoa", "text": ""}
{"id": "117458", "revid": "90523", "url": "https://eu.wikipedia.org/wiki?curid=117458", "title": "Jeiki jeiki", "text": "Jeiki jeiki (euskara batuan: \"Jaiki, jaiki\") euskal abesti herrikoi bat da. Jatorria Iparraldean du, horregatik abesti honek \"olandresak\" \u2014hots, holandarrak\u2014 aipatzen ditu, garai batean Frantzia eta Herbehereak gerran izan baitziren.\nGerora, XIX. mendearen amaiera eta XX. mendearen hasieran, euskal abertzaletasunak abestia bereganatu eta esanahi abertzalea eman zion, \"Jeiki jeiki\" hitzekin euskal nazioaren kontzientziaren pizkundearen metafora egin nahirik. Horrela, abesti aberkoi ere bilakatu zen, eta abestiaren hitzak neurri batean aldatu zituzten.\nPartitura eta musika.\nJEIKI, JEIKI, ETXENKUAK\n&lt;score vorbis=\"1\" raw&gt;\n\\version \"2.16.2\"\n\\header {\n % Supprimer le pied de page par d\u00e9faut\n tagline = ##f\n\\layout {\n \\context {\n \\Score\n \\remove \"Bar_number_engraver\"\nmelody = \\relative c\" {\n \\key c \\major\n \\numericTimeSignature\n \\time 3/4\n \\partial 4\n \\tempo \"Energigo\" 4=72\n \\override Rest #'style = #'classical\n \\autoBeamOff\n \\repeat volta 2 {\n g8. g16\n c4 c a8. b16\n c4 c e,8. f16\n g4 \\afterGrace a( { b16[ a]) } g8. fis16\n g2 e8. f!16\n g4 e'8[( d]) c8. b16\n c4\\fermata r\n c8 d\n e4 e f8 e\n d4 d a8 b\n c4 e8[( d]) \\afterGrace c8.( { b16[ c]) } a\n g4\\fermata r8 f e8. g16\n c4 c a8. b16\n c4 c e,8. f16\n g4 \\afterGrace a( { b16[ a]) } g8. fis16\n g2 e8. f!16\n g4 e'8[( d]) c8. b16\n c4\\fermata r\n \\bar \"|.\"\nverse = \\lyricmode {\n Jei -- ki, jei -- ki e -- txen -- ku -- ak, ar -- gi -- a da za -- ba -- la,\n ar -- gi -- a da za -- ba -- la.\n I -- txa -- so -- ti min -- tza -- tzen da zil -- ar -- rez -- ko trun -- pe -- ta_;\n Bai e -- ta e -- re i -- ka -- ra -- tzen O -- lan -- dre -- sen i -- bar -- ra,\n O -- lan -- dre -- sen i -- bar -- ra.\n\\score {\n\\score {\n \\unfoldRepeats\n&lt;/score&gt;"}
{"id": "117464", "revid": "58701", "url": "https://eu.wikipedia.org/wiki?curid=117464", "title": "Chac Mool", "text": "Chac Mool izenak sabelean plater bat eusten ari den gizon bat irudikatzen duen eskultura mota bat izendatzen du. Gizona bere ukondoetan pausatzen da, belaunak tolestuak dituela eta burua 90. biratuta duela.\nIzena 1875ean asmatu zuen Auguste Le Plongeon esploratzaileak. Izenak \"jaguar gorri handia\" esan nahi du maia yukateko hizkuntzan; oraindik fantasiatsua, ohiko bihurtu da eta horregatik arkeologoek erabiltzen jarraitzen dute. Ez da Chaacekin nahastu behar, euriaren jainko maia zena.\nEstatua mota hauek lehen aldiz garai posklasikoan agertu ziren Mesoamerikan, eta toltekekin lotzen da. Ezagutzen diren halako estatua gehienak Tollan-Xicocotitlan (Tula bezala ezagutzen dena) eta Chich\u00e9n Itz\u00e1 bezalako tokietan aurkitu dira, non halako dozena bat aurkitu diren. Estatua mota hauen existentzia aipaturiko bi tokietan bi toki hauen arteko harremanei buruzko eztabaidetan erabiltzen den argudioetako bat da.\nGainera, Mexiko Hirian, Cempoalan, Tlaxcalan eta Quiriguan (Guatemala) aurkitu dira.\nMexiko Hirian, Tenplu Nagusiaren bilaketan zehar, halako estatua azteka bat aurkitu da Tlaloc jainkoaren santutegiaren aurrean, monumentu honen bigarren fasean datatua dagoena. Ondo kontserbatu zituen bere koloreak, hurrengo faseetako eraikuntzek estaltzen baitzuten eta honen ondorioz ondo mantentzen baitzen. Hor aurrkitu dira beste ale azteka batzuk. Ezagunena eta hobekien kontserbatua dagoena 1943an aurkitu zen, Tenochtitlaneko zentru zeremonialetik kanpo, nondik ziuraski erretiratua izango zen espainiar konkistaren ondoren. Aurpegiak Tlaloc jainkoaren mozorro bat darama. Plater baten ordez, estatuak cuauhxicalli bat darama (sakrifikatutako pertsonen bihotzak uzteko erabiltzen zen ontzia), oso tipikoa azteken artean, baina hutsik egon ordez, estalki bat du, hau, aldi berean, Tlalocen beste mozorro batekin apainduta dagoelarik. Azkenik, monumentuaren oinarria ere beste Tlaloc batekin apainduta dago.\nTeoriarik ohikoenak, lehen esan bezala, ontzia sakrifikatutako pertsonen bihotzak uzteko zela dio. Litekeena da Chac Moola sakrifizio harri bezala ere erabili izana."}
{"id": "117466", "revid": "6327", "url": "https://eu.wikipedia.org/wiki?curid=117466", "title": "Tenplu Nagusia", "text": ""}
{"id": "117467", "revid": "105290", "url": "https://eu.wikipedia.org/wiki?curid=117467", "title": "Lausodura", "text": "Lausodura irudiaren tonua leuntzeko oinarrizko pintura geruzari zenbait kapa fin-fin eta garden eranstea da. Horretarako beheko kapak zeharo lehor egon behar du, eta berau olio-pintura zein pintura akrilikoa izan ahal da. Gainetik erantsitakoa, berriz, olio-pinturazkoa besterik ezin da izan. Lortutako eremu-sakonera eta gardentasuna bikainak dira eta margolariek sarritan darabilten teknika da. Teknika hau oso erabilia izan zen Pizkunde garaian."}
{"id": "117468", "revid": "512", "url": "https://eu.wikipedia.org/wiki?curid=117468", "title": "Jos\u00e9 Arrue", "text": "Jos\u00e9 Arrue Valle (Abando \u2014gaur egun Bilbo\u2014, 1885eko irailaren 1a - Laudio, 1977ko apirilaren 5a) euskal margolaria izan zen.\nBiografia.\nHiru anaia artista, Alberto, Ramiro eta Ricardo, izan zituen eta Bilbon ikasten hasi bazen ere, gero Bartzelona, Paris eta Milanen ikasi zuen. 1908an etxera itzuli eta klaseak eman zituen Arte eta Lanbide Eskolan. \"El Coitao\" astekariaren eta \"Euskal Artisten Erakundea\"ren sortzaileetako bat izan zen. Bere lanetan euskal gaiak landu zituen batez ere, sari batzuk lortuz.\nZezenketarekiko zuen zaletasuna zela-eta, 1909ko urriaren 17an toreatzaile gisa debutatu zuen Bilbon."}
{"id": "117469", "revid": "1545", "url": "https://eu.wikipedia.org/wiki?curid=117469", "title": "Jose Arrue", "text": ""}
{"id": "117471", "revid": "512", "url": "https://eu.wikipedia.org/wiki?curid=117471", "title": "Ricardo Guti\u00e9rrez Abascal", "text": "Ricardo Guti\u00e9rrez Abascal (Bilbo, 1888 - Mexiko, 1963) euskal arte kritikaria izan zen, Juan de la Encina ezizena erabili zuena.\nBiografia.\n1908an Bilbon \"El Coitao\" aldizkaria sortu zuen. Alemanian ikasi ondoren, 1931ean Madrilgo Arte Modernoaren Museoaren zuzendari izendatu zuen. 1922an Pilar Zubiaurre emakume aktibista eta intelektualarekin ezkondu zen. 1939an Mexikon erbesteratu eta bertan hil zen."}
{"id": "117473", "revid": "1545", "url": "https://eu.wikipedia.org/wiki?curid=117473", "title": "Ricardo Gutierrez Abascal", "text": ""}
{"id": "117474", "revid": "1545", "url": "https://eu.wikipedia.org/wiki?curid=117474", "title": "Juan de la Encina", "text": ""}
{"id": "117475", "revid": "512", "url": "https://eu.wikipedia.org/wiki?curid=117475", "title": "\u00c1ngel Larroque", "text": "\u00c1ngel Larroque Etxebarria (Bilbo, Bizkaia, 1874ko irailaren 6a \u2013 1961ko urtarrilaren 22a) margolaria izan zen.\nBiografia.\nAita eta aitona bezala margolaritzari ekin, eta bederatzi urte zituela Bilboko Arte eta Lanbide Eskolan sartu zen. 1894an, Aurelio Artetarekin batera lortutako Bizkaiko Foru Aldundiak emandako beka bati esker, Parisa joan zen ikastera. Urte hartan Alemaniara, Stuttgartera hain zuzen ere, Nemesio Mogrobejorekin joan zen. Madrilen Pradoko Museoaren maisuez ikasi zuen. Berriro Bizkaiko Foru Aldundiari esker Italiara joan zen. Gero jo ta su ari zuen margotzen eta Bilbon zein Madrilen erakusteta batzuk izan zituen.\n1921ean irakasle bihurtu zen Bilboko Arte eta Lanbide Eskolan.\nLan gustukoenak herrikoiak eta hiri-paisaiak zituen."}
{"id": "117476", "revid": "512", "url": "https://eu.wikipedia.org/wiki?curid=117476", "title": "Nemesio Mogrobejo", "text": "Nemesio Mogrobejo Abasolo (Bilbo, 1875eko martxoaren 25a - Graz, 1910eko apirilaren 6a) euskal eskultorea izan zen.\nBiografia.\nBilboko Zazpikaleetan jaioa, Nemesio Valent\u00edn Mogrobejo Buon eta Nicolasa Abasolo Zalabarriaren hamargarren seme-alaba izan zen.\nBilboko Arte eta Lanbide Eskolan sartu eta \u00c1ngel Larroque ezagutu zuen. Biek Anselmo Guinea izan zuten maisu bertan. 1894an, Larroquerekin batera lortutako Bizkaiko Foru Aldundiak emandako beka bati esker, Parisera joan zen ikastera. Bertan Ignacio Zuloaga, Pablo Uranga eta, batez ere Francisco Durrio ezagutu zuen. Azkena etxekide zuen.\nParisko Colarossi akademiaren gaueko klaseetan, 1896an Paula Scheneck austriarra ezagutu eta biak harremanetan hasi ziren. Beka amaitu ondoren elkarrekin bidaiatu zuten Espainia eta Alemanian zehar eta Bruselara joan ziren bizitzera non semea izan zuten. 1898ko ekainaren 7an ama-semeak hil eta, une latzak pasa ondoren, maitalearen hilobia zizelkatzeari ekin eta urtebete geroago aurkeztu zuen Vienan .\nAuguste Rodin-en lana ezagutu ondoren, Mogrobejok akademizismoa utzi eta korronte berriak landu zituen. Garai hartan ere, abizenaren \"v\" kendu eta \"b\" erabili zuen.\nLarroquerekin beste beka bat lortu eta Italiara joan zen lau urtez. Erroman eta Florentzian modernismo izan zen nagusi haren lanetan.\n1908an Arrue anaiekin batera \"El Coitao\" aldizkari satirikoa sortu zuen Bilbon.\nBartzelonan brontzezko eskulturak egiteari lotu eta, aurretik zuen birikeria okerragotu egin zitzaion. Toskanan egonaldi bat egin ondoren, heriotza gertu zela sumatu eta Grazera joan zen hiltzera, Paula bere amodioarekin batera.\nBertan 1910eko apirilaren 6an hil eta Bilbon zeuden bere lagunek heriotzaren berri jakinda, erakusketa antolatu zuten, Juan de la Encina kritikariak gidatua.\nOrduan Miguel de Unamunok honela deskribatu zuen:"}
{"id": "117478", "revid": "512", "url": "https://eu.wikipedia.org/wiki?curid=117478", "title": "Ikusten duzu goizean", "text": "Ikusten duzu goizean euskal abesti herrikoia da, nere etxea izenez ere ezaguna dena. Bere bertsoen egilea Jean Baptiste Elizanburu saratarra da. Gaia bere baserri eta familiaz harro asko dagoen Iparraldeko gizon batek esaten dituen gauzak dira.\n1862an Urru\u00f1an antolaturiko Lore Jokoetan saritua izan zen."}
{"id": "117479", "revid": "1545", "url": "https://eu.wikipedia.org/wiki?curid=117479", "title": "Poggle Txikia", "text": "Poggle Txikia Star Wars film sagako pertsonaia bat da.\nGeonosiarrak Klon Gerren garaian gobernatzen zituen Artxidukea zen. Geonosis planetako erlauntza hiriburua zen Stalgasinen agintaritza hartu zuen \"Hadiss the Vaulted\" garaitu ondoren, Nabooko gudua gertatu baino urte batzuk lehenago bere aurrekoa izan zena.\nGeonosiseko Harean eginiko exekuzioan zehar Poggle oso deseroso sentitu zen Nute Gunrayren etengabeko kritiken ondorioz. Horretaz gain, erregeordearekin sekula ez zuen harreman onik izan.\nSan Hillen laguna eta kide handia izateaz gain, elkarrekin pentsatu eta moldatu zuten Sistema Independenteen Konfederakuntzako armaden komandante gorena izango zen droide baten sorrera: Grievous jenerala.\nPoggle Txikia artxidukeak gudu droide eta gudu superdroideen armada handien eraikuntza antolatu zuen Nute Gunrayrekin eta Merkataritza Federazioarekin batera. Bere planeta eta bertako jendea eman zituen Konfederakuntzaren base bat ezartzeko, eta honela, bere herkideetako mordo bat hiltzen ikusi zituen.\nMustafar planetan hil zen, Darth Vaderren esku, hiru zatitan moztu zuena."}
{"id": "117480", "revid": "56334", "url": "https://eu.wikipedia.org/wiki?curid=117480", "title": "Juan Jose Zearreta", "text": "Juan Jose Zearreta Urigoitialdekozea (Zornotza, 1947ko ekainaren 10a - Muxika, 2009ko azaroaren 7a) euskaltzain urgazle bizkaitarra izan da.\n1970eko hamarkadan zehar dozena erdi bat lanetan parte hartu zuen, egile moduan beti ere, hizkuntzalaritza arloan. Aurreko urteetan euskalduntze ekimenetan ibilia zen, tartean Deustuan (Bilbo), eta arduradun moduan jardun zuen probintzian. Horren guztiaren emaitza AEKren sorrera izan zen, egileen artean Zearreta dugularik.\nBestela, Euskaltzaindian egindako aktibitatea ere oso nabarmena izan da eta 1975eko ekainaren 27an kide urgazle izendatu zuten.\nAutzaganako mendatean jasandako istripuaren ondorioz hil zen 61 urte zituelarik."}
{"id": "117482", "revid": "6327", "url": "https://eu.wikipedia.org/wiki?curid=117482", "title": "Sarriko", "text": ""}
{"id": "117483", "revid": "336", "url": "https://eu.wikipedia.org/wiki?curid=117483", "title": "Marcel Duchamp", "text": "Henri-Robert-Marcel Duchamp (Blainville-Crevon, 1887ko uztailaren 28a \u2013 Neuilly-sur-Seine, 1968ko urriaren 2a) frantziar-estatubatuar artista eta xakelaria izan zen, gehienetan mugimendu dadaistarekin eta surrealistarekin lotzen dena. Haren artelanek egundoko eragina izan zuten I. Mundu Gerraren ondoko artean. Garaiko usteak artea sortu eta plazaratzeari buruz irauli zituen, batez ere, hautsa harrotu zuten ekintzen bidez. Horietako ospetsuena, agian, txizaontzia \"Iturria\" deituz arte bihurtzea izan zitekeen. Hala ere, artelan gutxi sortu zituen, gehienak abangoardiako mugimenduen barnean sailkatuta.\nHasierako lanetan inpresionismoaren eragina nabarmendu zitzaion, baina kubismoari heldu zion geroago. Futurismoaren bidetik \"Nu descendant un escalier\" (\"Irudi biluzia eskaileretan behera jaisten\", 1912) lanarekin abiatu zen. 1914tik aurrera joera nihilista nabarmendu zen bere lanetan. Zenbait gauzaki hartu, bere testuingurutik atera, izenburu bitxia ezarri eta arte lan gisa jartzen zituen erakusgai (\"ready-made\" izena eman zitzaien).\n1915tik 1923ra margolan bakarra egiten jardun zen, baina hura amaitu gabe utzi eta bertan behera utzi zuen margolaritza. 1920ko hamarkadan zinemagintza surrealista eta fotografia esperimentala landu zituen, eta azken urteetan objektu ironikoak eta absurduak egin zituen, kopuru handietan, arte lanaren kalitate estetiko objektiboa ukatuz."}
{"id": "117486", "revid": "119347", "url": "https://eu.wikipedia.org/wiki?curid=117486", "title": "Balio absolutu", "text": "Matematikan, formula_1 zenbaki erreal baten balio absolutua edo modulua, formula_2 gisan adierazten dena, zeinua kontuan hartu gabe -positiboa nahiz negatiboa izan- zenbaki horrek duen balio ez-negatiboa da. Adibidez, formula_3-ren balio absolutua formula_3 da eta formula_5-ren balio absolutua formula_3 da.\nBalio absolutua magnitudearen, distantziaren eta normaren ideiekin lotuta dago testuinguru matematiko eta fisiko desberdinetan. Zenbaki erreal baten balio absolutuaren kontzeptua matematikako beste objektu askotara orokor daiteke, hala nola, koaternioietara, eraztun ordenatuetara, gorputz edo espazio bektorialetara.\nTerminologia eta notazioa.\n1806an, Jean-Robert Argand-ek \"modulu\" terminoa sartu zuen, frantsesez \"neurri-unitatea\" esan nahi duena, bereziki balio absolutu konplexurako, eta 1866an ingelesean barneratu zuten latinezko \"modulu\" baliokide gisa. \"Balio absolutu\" terminoa, gutxienez, 1806tik erabili da frantsesez eta 1857tik ingelesez. Alde bakoitzeko barra bertikal |x| notazioa Karl Weierstrass-ek sartu zuen 1841ean. \"Balio absoluturako\" beste termino batzuk \"zenbakizko balioa\" eta \"magnitudea\" izan daitezke. Programazio-hizkuntzetan eta software konputazionaleko paketeetan, x-ren balio absolutua abs(x) edo antzeko adierazpen baten bidez adierazten da.\nBarra bertikaletako idazkera beste zenbait testuinguru matematikotan ere agertzen da: adibidez, multzo bati aplikatzean, bere kardinala adierazten du; matrize bati aplikatzen zaionean, bere determinantea adierazten du. Barra bertikalek balio absolutua adierazten dute balio absolutua definituta dagoen objektu aljebraikoetarako soilik, bereziki zatiketa normatu aljebraikoaren elementu baterako, adibidez, zenbaki erreal baterako, zenbaki konplexu baterako edo kuaternioi baterako. Barra bertikalen erabilera formula_7-ko bektore baten norma euklidear eta goi normarako, oso erlazionatuta dagoen baina desberdina den notazioa da, nahiz eta azpiindizedun barra bertikal bikoitzak ( formula_8 eta formula_9, hurrenez hurren) notazio arruntagoak eta ez hain anbiguoak diren.\nDefinizioa.\nZenbaki errealak.\nEdozein formula_1 zenbaki errealen balio absolutua edo modulua, honela adierazten da: formula_2 eta modu honetan definitzen da:\nformula_12\nformula_1-ren balio absolutua beti da zenbaki positiboa edo zero, baina inoiz ez negatiboa: formula_1 zenbaki negatiboa denean formula_15, haren balio absolutua nahitaez positiboa da formula_16.\nIkuspuntu geometrikotik, zenbaki erreal baten balio absolutua zenbaki horren eta zeroaren artean dagoen distantzia bezala ikus daiteke. Oro har, bi zenbakiren arteko aldearen balio absolutua haien arteko distantzia da.\nPropietateak.\nBalio absolutuak funtsezko lau propietate hauek ditu, formula_17 izanik:\nformula_18\nBeste propietate erabilgarri batzuk ondoko hauek dira:\nformula_19\nhoriek definizioaren edo lehenengo lau propietateen ondoriok dira.\nDesberdintasunak erabiltzen dituzten beste bi propietate, ondokoak dira:\nformula_20\nErlazio horiek balio absolutua duten desberdintasunak ebazteko erabil daitezke, adibidez:\nformula_21\nZenbaki konplexuak.\nZenbaki konplexuak ez daudenez ordenatuta, zenbaki errealentzat emandako balio absolutuaren definizioa ezin zaie zuzenean aplikatu. Hala ere, zenbaki erreal baten balio absolutuaren interpretazio geometrikoa 0tik bere distantziara orokor daiteke. Eta beraz, zenbaki konplexu baten balio absolutua plano konplexuan dagokion puntutik jatorriraino dagoen distantzia euklidearrak definitzen du. Hau Pitagorasen teorema erabiliz kalkula daiteke: edozein zenbaki konplexutarako.\nformula_22\nnon formula_23 eta formula_24 zenbaki errealak diren, formula_25 -ren balio absolutua edo modulua formula_26 ikurraren bidez adierazten da eta honela definitzen da:\nformula_27-ren identitate gehigarria adierazten duen. Definizio positibotik eta biderkagarritasunetik formula_28 dela ondorioztatzen da , non 1 formula_29- ren identitate biderkatzailea adierazten duen. Eremu arbitrario baterako, goian definitutako balio absolutu errealak eta konplexuak balio absolutuen adibideak dira.\nformula_30 formula_29-n balio absolutua bada, orduan formula_32 gisa definitutako formula_33 -n dagoen d funtzioa, metrika bat da eta honako hauek baliokideak dira:\nBalio absolutua goiko edozein baldintza edo baldintza guztiak asetzen baditu ez-Arkimedianoa dela esaten da; bestela Arkimedianoa dela esaten da.\nBalio absolutuaren programazioa.\nProgramazio arloan, balio absolutua kalkulatzeko gehien erabiltzen den funtzio matematikoa codice_1 da. Funtzio hau, zenbaki osoak, errealak eta konplexuak onartzen dituzten Fortran, Matlab eta GNU Octave programazio lengoaietan erabiltzen da. C programazio lengoaian ere erabiltzen da, non:\ncodice_2, codice_3, codice_4 ,codice_5 eta codice_6 funtzioak ere baliozkoak diren.\nZenbaki osoen balio absolutu funtzioaren kodeketa hurrengoa da:\nint abs (int i)\n if (i &lt; 0)\n return -i;\n else\n return i;\nHala ere, koma mugikorrekin lan egiterako orduan, kodeaketa zailtzen da. Izan ere, infinitu eta NaN balioekin nahastu egiten da kodeketa.\u00a0 ] Mihiztadura-lengoaiarekin zenbaki baten balio absolutua kalkulatzea posible da hiru argibide erabiliz. Adibidez, x86 arkitekturan, 32 biteko erregistro baterako, hurrengo Intel sintaxia dugu:&lt;syntaxhighlight&gt;\ncdq\nxor eax, edx\nsub eax, edx\n&lt;/syntaxhighlight&gt;codice_7 komandoak, codice_8 komandoaren zeinuaren bit-a codice_9 hedatzen du.codice_8negatiboa ez bada, orduan codice_11zero bihurtzen da eta azken bi argibideek ez dute eraginik, codice_8aldatu gabe utziz. codice_8negatiboa bada, berriz, codice_110xFFFFFFFF edo -1 bihurtzen da. Hurrengo bi argibideak bi osagarrien inbertsio bihurtzen dira, balio negatiboaren balio absolutua codice_8-en utziz."}
{"id": "117487", "revid": "44278", "url": "https://eu.wikipedia.org/wiki?curid=117487", "title": "Amend\u00fcze", "text": "Amend\u00fcze Amend\u00fcze-Unaso udalerriko herriburua da, Nafarroa Behereko Amikuze eskualdean. Herri honek, Unaso gabe, 1846 arte aparteko udalerria osatu zuen.\nHerritarrei \"amend\u00fcztar\" deitzen zaie. Donibane Garazi herrialdeburura 35\u00a0km daude.\nIzenaz.\nDokumentazio historikoan lekuizen hau forma desberdinetan agertzen da: \"Sanctus Joannes de Mindus\" (1160an), \"Amindux\" (1316an), \"Aminduch\" (1350ean), \"Aminduz\" (1413an), \"Mendux\" (1413an), \"Sent-Johan de Mendux\" (1472an Okzitaniako Bastidaxarreko notarioen idazkietan), \"Armendux\" (1513an Iru\u00f1eko dokumentazioan), \"Amenduxs\" (1600ean Paueko Comptos Ganberako tituluetan) eta \"Amendux\" (1621ean Martin Bizkaikoak bildua). Hainbat kasutan gertatzen den bezala, etxe noble edo jauregi batek zeukanetik eman zitzaion izena herriari.\nXVI. mendean Nafarroa Garaian, dela Iru\u00f1ean dela Erriberan topatzen dugun \"Amendux\" abizendun olerkariaren familiaren jatorria herri hau dateke.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Barhoa izenekoan kokatuta dago. Herriaren mugak hauexek dira: ekialdean Biduzez beste aldera Zohazti; iparraldean Gabadi; ipar-mendebaldean pittin bat ikutzen ditu Labetzeko lurrak eta gehiago Altz\u00fcmartakoak; mendebalde/hego-mendebaldean Garr\u00fcze eta hegoaldera hurbilen dagoen eta udalkidea duen herria, Unaso alegia.\nAipatu herri guztiak amikuztarrak dira.\nAuzoak.\nHerrian ezarrita dagoen panel batean beste auzo hauek nabaritzen dira: Gabadiko mugetan herritik ipar-ekialdera bai Hiriberri (Biduzetik hurbil) bai Autxitxia eta ipar-mendebaldean Landazahar, etxe noblea zen; herritik Biduzerako bidean Eihera.\nOrografia.\nAltuera apaleko lurrak dira baina etengabeko gorabeherak daude. Herria bera 120 bat metrotan dago eta punturik altuenak ez dauka askoz ere gehiago; baxuena (32 m) herriaren ekialdeko muga markatzen duen Biduzeren ertzean dago, Hiriberri auzotik hurbil.\nDemografia.\n1695eko erroldan 63 etxerekin ageri zaigu.\nBerezko udalerri gisa ageri den erroldei dagokienez, 1793koan 217 biztanle zituen eta desagertu baino lehenagoko 1841ekoan 290. INSEEren datuak dira; fusioaren osteko udalerriaren datuak jakiteko, ikus Amend\u00fcze-Unaso. Azken urteotan Donapaleuren gerizpean bizi izan duen hazkuntza dela eta, Unasok aurrea hartu dio udalburuari biztanlerian eta horrek, besteak beste, bien arteko ika-mikak areagotu ditu. Demografiari segituz Unasok Herriko Etxean 7 kontseilari baditu ere, Amend\u00fcze udalburuak 4 baino ez ditu.\nErrepideak.\nDepartamendu mailako errepide bakarrak zeharkazten du herria, D 124k; herritik bertatik pasatuta, iparralderantz Gabadira joan daiteke; Donapaleu eskualde eta kantonamenduburuarekin lotzen du hegoalderantz jota, bai errepide osoa segituta (Bidaxune eta Baionara joateko ere erabiltzen dena) edota bidezidor gisa Unasotik pasatzen den D 511 hartuta. Zenbait tokiko errepidek auzo batzuk lotzen dituzte.\nHistoria.\nUdalerri-aldaketak.\nUdalerri modernoak sortu baino lehen, erlijio aldetik ere orain udalkide direnek harreman bereziki hurbila zuten, parrokia berean bilduta baitzeuden.\n1846 arte herri honek udalerri propioa izan zuen. Urte horretan Unasorekin fusionatu zen; harrezkero Amend\u00fcze-Unasoko udalburua da.\nEkonomia.\nNekazaritza eta abeltzaintza izan dira herritar gehienen lanbideak. Azken urteotan, Amik\u00fcze osoan bezala, industria batzuk ere garatu dira.\nKanpo estekak.\n RPI edo eskola-bateratzearen webgunea."}
{"id": "117495", "revid": "105290", "url": "https://eu.wikipedia.org/wiki?curid=117495", "title": "Heraitze", "text": "Heraitze edo Herauritz Heletako (Nafarroa Beherea) auzoa da, herrigunetik mendebaldera kokaturik dagoena. Hangoei heraiztar deritze."}
{"id": "117496", "revid": "535", "url": "https://eu.wikipedia.org/wiki?curid=117496", "title": "Herauritz", "text": ""}
{"id": "117497", "revid": "512", "url": "https://eu.wikipedia.org/wiki?curid=117497", "title": "978 Aidamina", "text": "978 Aidamina asteroide gerrikoan aurkitutako 978. asteroidearen izena da. 1922ko maiatzak 18an aurkitu zuen Sergei Belyavskyk Simeizetik. Bere behin-behineko izendapen zientifikoa 1922 LY zen."}
{"id": "117498", "revid": "78833", "url": "https://eu.wikipedia.org/wiki?curid=117498", "title": "Garreta", "text": "Garreta Heletako (Nafarroa Beherea) auzoa da, herrigunetik ekialdera kokaturik dagoena.\nIzaera handiko auzoa, etxe gehienak Garra etxeko sendiarenak ziren. Arkitektura ikuspuntutik baserri batzuk interesgarriak dira, horietako baten bat dagoeneko Erdi Aroan aipatua: Garra (1314. urtean), Garrabehere (edo Garragaztelu edo Gaztelu, 1350ean), Ithurbidea, Landagaraia, Oihanartea... "}
{"id": "117499", "revid": "512", "url": "https://eu.wikipedia.org/wiki?curid=117499", "title": "979 Ilsewa", "text": "979 Ilsewa asteroide gerrikoan aurkitutako 979. asteroidearen izena da. 1922ko ekainak 29an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1922 MC zen."}
{"id": "117500", "revid": "512", "url": "https://eu.wikipedia.org/wiki?curid=117500", "title": "980 Anacostia", "text": "980 Anacostia asteroide gerrikoan aurkitutako 980. asteroidearen izena da. 1921eko azaroak 21ean aurkitu zuen George Henry Petersek Washington Hiritik. Bere behin-behineko izendapen zientifikoa 1921 W19 zen."}
{"id": "117501", "revid": "336", "url": "https://eu.wikipedia.org/wiki?curid=117501", "title": "981 Martina", "text": "981 Martina asteroide gerrikoan aurkitutako 981. asteroidearen izena da. 1917ko irailak 23an aurkitu zuen Sergei Belyavskyk Simeizetik. Bere behin-behineko izendapen zientifikoa 1917 S92 zen."}
{"id": "117502", "revid": "512", "url": "https://eu.wikipedia.org/wiki?curid=117502", "title": "982 Franklina", "text": "982 Franklina asteroide gerrikoan aurkitutako 982. asteroidearen izena da. 1922ko maiatzak 21ean aurkitu zuen Harry Edwin Woodek Johannesburgotik. Bere behin-behineko izendapen zientifikoa 1922 MD zen."}
{"id": "117503", "revid": "512", "url": "https://eu.wikipedia.org/wiki?curid=117503", "title": "983 Gunila", "text": "983 Gunila asteroide gerrikoan aurkitutako 983. asteroidearen izena da. 1922ko uztailak 30ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1922 ME zen."}
{"id": "117506", "revid": "512", "url": "https://eu.wikipedia.org/wiki?curid=117506", "title": "984 Gretia", "text": "984 Gretia asteroide gerrikoan aurkitutako 984. asteroidearen izena da. 1922ko abuztuak 27an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1922 MH zen."}
{"id": "117507", "revid": "105290", "url": "https://eu.wikipedia.org/wiki?curid=117507", "title": "985 Rosina", "text": "985 Rosina asteroide gerrikoan aurkitutako 985. asteroidearen izena da. 1922ko urriak 14an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1922 MO zen."}
{"id": "117508", "revid": "512", "url": "https://eu.wikipedia.org/wiki?curid=117508", "title": "986 Amelia", "text": "986 Amelia asteroide gerrikoan aurkitutako 986. asteroidearen izena da. 1922ko urriak 19an aurkitu zuen Josep Comas Sol\u00e1k Bartzelonatik. Bere behin-behineko izendapen zientifikoa 1922 MQ zen."}
{"id": "117509", "revid": "105290", "url": "https://eu.wikipedia.org/wiki?curid=117509", "title": "Oltze", "text": "Oltze Iholdiko (Nafarroa Beherea) auzoa da, herrigunetik hegoaldera kokaturik dagoena. Bertan aurki daiteke Oltzeko jauregia."}
{"id": "117511", "revid": "1545", "url": "https://eu.wikipedia.org/wiki?curid=117511", "title": "Mon Mothma", "text": "Mon Mothma Star Warseko fikziozko unibertsoko pertsonaia bat da. Gizakia da, Chandrila planetako ordezkaria. Senatu Galaktikoa zerbitzatu zuen zenbait urtez. Inperio Galaktikoa sortu zenean, honen opositoreetako bat izan zen, Padm\u00e9 Amidala eta Bail Organarekin batera. Honela bihurtu zen Mon Mothma Aliantza Errebeldearen buru, Inperioaren aurka hamarkada ugariz borrokatu zuena, Endor planetan bigarren Izar Hiltzailea eta Palpatine enperadorea suntsitu zituzten arte.\nInperioa garaitua izan ondoren Errepublika Berriko kantziler bihurtu zen."}
{"id": "117512", "revid": "1545", "url": "https://eu.wikipedia.org/wiki?curid=117512", "title": "Jek Porkins", "text": "Jek Porkins Star Warseko fikziozko unibertsoko pertsonaia bat da.\nPilotu gizaki hau Aliantza Errebeldearen flotako kidea zen. Yavineko guduan zehar \"Sei Gorri\" kodea zuen eta X-Wing ehiza-ontzi bat pilotatzen zuen. Jek Porkins ez zen bizirik irten lehen Heriotzaren Izarrari eginiko eraso honetatik, dorrexka laser baten kanoiak jo baitzuen."}
{"id": "117513", "revid": "58701", "url": "https://eu.wikipedia.org/wiki?curid=117513", "title": "Oltzeko jauregia", "text": "Oltzeko jauregia, izen bereko auzoan, Iholdin (Nafarroa Beherea), kokaturiko jauregia da.\nJoan Oltze prelatuaren etxebizitza noblea izan zen berau. Jatorriz XVI. mendekoa, 1664. urtean birmoldarazi zuen Joan Oltzekoak, familia-jauregiaren aztarnen gainean. Baionako apezpiku izan zen honek ezkondu zituen Frantziako Luis XIV.a eta Maria Teresa Austriakoa espainiar infanta.\nGaztelua lauki\u2011formako eraikina da eta lauki\u2011formako bi dorre ditu er\u00adtzetan. Dekorazio aberatsa du barruan, XVII. mendeko iztuku, frantses-eran eginiko sabai, tximinia ikusgarri, garaiko altzari, kapera eta erretaula, eskailera handia eta kupula dituelarik.\n2005eko martxoaren 1etik monumentu historiko izendapena du.\nOl\u00adtzatarrak.\nOl\u00adtza izena 1209. urtean ager\u00adtzen da lehendabiziko al\u00addiz, Gaston IV.a Biarnokoaren ak\u00adta batean. \u00abOlso\u00bb idazten zen garai hartan, eta Joan apez\u00adpikua izan zen abizena fran\u00adtsestu zuen lehena XVII. mendean.\nApez\u00adpiku euskal\u00addun bat Baionan.\nJoan Ol\u00adtza izendatu zuten Boloniako apez\u00adpiku 1632an, eta haren osaba Mgr. Etxautzek, Tourseko apez\u00adpikuak, sagaratu zuen. 1643an, Agdeko apez\u00adpiku izateko hautatu zuten, baina trukea egin zuen Baionako Mrg. Fouquetekin, nahiz eta elizbarruti hori bestea bezain abera\u00adtsa ez izan: Compaigneren hi\u00adtzetan, \u00abbere herrial\u00addeak zituen interes per\u00adtsonalak gu\u00adtxiestera eraman zuen, eta bere aber\u00adkideen desioetara makurtu zen, haiek ar\u00adtzain gisa jarduteko eska\u00adtzen bai\u00adtzioten behin eta berriz\u00bb.\nSabel Xuritarren eta Sabel Gorritarren arteko gerra\u2011garaia zen; batetik Urtubi, eta bestetik, Chourio eta Senpere. Ol\u00adtzaren apez\u00adpiku\u00adtzak iraun bitartean gertatu zen gertakari nagusiena Donibane Lohizuneko elizan Fran\u00adtziako Luis XIV.a Maria Teresarekin, Espainiako Infantarekin, ez\u00adkon\u00adtzea izan zen.\nSinodo bat bil\u00addu zuen, eta euskaraz argitaratu zituen sinodoaren estatutuak eta liburu bat; euskaraz\u00adko liburuak \"Pregarioak\" izena zuen, eta liburuaren xedea apaizei sermoiak idazten lagun\u00adtzea zen. Ol\u00adtza arrebaren e\u00adtxean hil zen, Or\u00adtzaizen, Harizmendia etxean. Ol\u00adtza monsinorea izan zen Baionako az\u00adken apez\u00adpiku euskal\u00adduna, duela hiru mende baino lehenago."}
{"id": "117517", "revid": "535", "url": "https://eu.wikipedia.org/wiki?curid=117517", "title": "Oltzeko gaztelua", "text": ""}
{"id": "117535", "revid": "7162", "url": "https://eu.wikipedia.org/wiki?curid=117535", "title": "Agur Euskal Herria (abestia)", "text": ""}
{"id": "117537", "revid": "1491", "url": "https://eu.wikipedia.org/wiki?curid=117537", "title": "Agur Euskal Herriari (abestia)", "text": "Agur Euskal Herriari Jose Mari Iparragirre Balerdi urretxuar koblakari ospetsuak XIX. mendearen erdialdera sorturiko abestia da. Denboraren poderioz Euskal Herria osoan erabat ezaguna egin da eta abesti herrikoiaren maila lortu du.\nBere gaia Euskal Herritik kanpora bizi izan den edo bizi den pertsona batek atsekabez bere egoerari buruz aipatutako hitzak dira."}
{"id": "117540", "revid": "119347", "url": "https://eu.wikipedia.org/wiki?curid=117540", "title": "Izotz ondoko eguzki (abestia)", "text": "Izotz ondoko eguzki Xabier Lizardiren izen bereko olerkian oinarritutako abestia da. 1970eko hamarkadan abesti hau Xabier Lete eta Lourdes Iriondo bikoteak abestu ohi zuen."}
{"id": "117541", "revid": "105290", "url": "https://eu.wikipedia.org/wiki?curid=117541", "title": "Errota zaharra (abestia)", "text": "Errota zaharra Xabier Lete eta Lourdes Iriondoren abestia da."}
{"id": "117546", "revid": "880", "url": "https://eu.wikipedia.org/wiki?curid=117546", "title": "Agur Euskalerria", "text": ""}
{"id": "117558", "revid": "15251", "url": "https://eu.wikipedia.org/wiki?curid=117558", "title": "The Uski's", "text": "The Uski's rock musika talde bizkaitarra da, surf musika estilokoa, Busturialdean eta kostaldean sortutakoa.\nRock surf musika estiloaz gain, taldearen ezaugarri nagusia abestietan mendebaleko euskara edo bizkaiera erabiltzea da, bereziki Ibarrangelu eta Elantxobeko euskara."}
{"id": "117562", "revid": "90204", "url": "https://eu.wikipedia.org/wiki?curid=117562", "title": "Mugaldekoak (telesaila)", "text": "Mugaldekoak Euskal Telebistan grabatu den telesail historikoa da. ETB 1ean igortzeko grabaturik, Fernando Bernu\u00e9s eta Mireia Gabilondo zuzendariak eta hauez gain, Patxo Telleria eta Harkaitz Cano gidoigileak zituen.\nEgileek izen bereko telefilma egin zuten.\nIstorioa.\n1940ko hamarkadako hasierako urteetan, Hego Euskal Herrian Gerra Zibila ondoko urteak dira, Ipar Euskal Herrian, berriz, Bigarren Mundu Gerrakoak. Hegazkinlari aliatuak naziek okupaturiko eremutik ateratzeko sarea sortu zuten britainiar espiek, frantziar erresistentziako kideek eta euskal mugalariek. Sareak Com\u00e8te izena izango zuen.\nIrene Solagureneni (Mireia Gabilondo) Com\u00e8te sarean parte hartzeko eskatuko diote. Familia errepublikarrekoa da, baina haren senarra, Manuel Larralde doktorea (Isidoro Fern\u00e1ndez), frankisten bandoan aritu da gerran, mediku-kapitain mailan. Dedee de Jongh (Matxalen de Pedro) sareko arduradunarekin bilduko da Solaguren, eta baietz erantzungo dio azkenerako. Erabaki horrek bere bizitza eta familia osoarena aldaraziko ditu."}
{"id": "117565", "revid": "1279179", "url": "https://eu.wikipedia.org/wiki?curid=117565", "title": "Joxerra Gartzia", "text": ""}
{"id": "117566", "revid": "105290", "url": "https://eu.wikipedia.org/wiki?curid=117566", "title": "Augustoren Eguzki Erlojua", "text": "Augustoren Eguzki Erlojua edo \"Horologium Augustae\" antzinateko eguzki erlojurik handiena izan zen. Erroman kokatuta zegoen eta Augusto enperadoreak eraikiarazi zuen K.a. 10ean.\nDeskribapena.\nAugustoren Eguzki Erlojuak Piazza di San Lorenzo in Lucina eta Piazza del Parlamento hartzen zituen eremu handi bat hartzen zuen, zehazki Marteren Zelaian kokatua zegoelarik, Ara Pacisetik metro gutxira. Eguzki erlojua trabertinoz eginiko plaza zirkular handi bat zen, goikaldeko erdian kuadrantea edo gnomona zuelarik, brontze inkrustazioekin egina. Zirkuluaren erdian obelisko bat kokatzen zen, brontzezko globo batekin amaitua, honela, eguzkiaren posizioaren arabera, obeliskoaren itzala kuadrantearen alde batean edo bestean isladatzen zelarik, hilabeteko eguna eguerdian proiektaturiko itzalaren luzera zehatzaren bidez erakutsiz. Anekdota bezala, Plinio Zaharrak 70. urtean aipaturiko egutegiak behar bezala funtzionatu gabe urte batzuk zeramatzala esan zuela aipatu behar da.\nKontserbatutako hondarrak.\nGaur egun, ezin daiteke askorik ikusi monumentu honi buruz, obeliskoa Augustok ekarri zuen Heliopolisetik Egipto Erromatar Inperioan barneratua izan ondoren. Obeliskoa bere jatorrizko tokian mantendu zen VIII. eta XII. mendearen arteko uneren batean apurtu zen arte, neurri handi batean lurperatua geratuz. 1748 arte ez ziren berreskuratu obeliskoaren hondarrak, XVIII. mendearen amaieran Piazza di Montecitorion zaharberritua eta berreraikia izan zelarik.\nBrontzezko idazkunak zituen trabertinozko plaza handiari buruz, soilik meridianoaren lerroaren zati txiki bat ezagutzen da, Edmund Buchner buru zuen arkeologo alemaniar talde batek aurkitua. Zati hau oraindik ikusgai dago (ikus argazkia)."}
{"id": "117567", "revid": "44278", "url": "https://eu.wikipedia.org/wiki?curid=117567", "title": "Unaso", "text": "Unaso Amend\u00fcze-Unaso udalerriko herria da, Nafarroa Behereko Amikuze eskualdean. Herri honek 1846 arte aparteko udalerria osatu zuen.\nHerritarrei \"unastar\" deitzen zaie. Donibane Garazi herrialdeburura 34\u00a0km daude.\nIzenaz.\nDokumentazio historikoan lekuizen hau forma desberdinetan agertzen da: \"Sanctus Petrus de Onas\" (1160an), \"Onna\u00e7u\" (1249an), \"Oneyx\" (1316an), \"Honeis\" (1350ekoa), \"Onasso\" (1394an), \"Oneys\", \"Onex\" (1472an Okzitaniako Bastidaxarreko notarioen idakzietan), \"Onecx\" (1513an Iru\u00f1eko dokumentazioan) eta \"Oniz\" (1621ean Martin Bizkaikoak aipatua).\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Barhoa izenekoan kokatuta dago. Herriaren mugak hauexek dira: iparraldean Amend\u00fcze udalburua du; mendebaldean Garr\u00fcze; bere hego-mendebaldeko lurrek, kaskotik urrun, Bithiri\u00f1akoekin bat egiten dute. Aldiz, ekialde ia osoan muga Behotegi ibaiak markatzen du eta herri honen bizitza erabat baldintzatzen duen Donapaleu eskualde eta kantonamenduburuarekin.\nAipatu herri guztiak amikuztarrak dira.\nAuzoak.\nHerrian ezarrita dagoen panel batean herriko kaskoaz gain beste auzo hauek nabaritzen dira: Bordaberri, Gapunteia edo Gapontegia (biak Garr\u00fcze eta Donapaleuren artean, D 11 errepidean), Arla edo Arlania eta Etxetoa; denak herriko lurretako hegoaldean, ia Donapaleuko aldiri gisa, non bai jarduera ekonomikoak bai biztanleria azken urteetan handitzen ari diren. Are gehiago, hazkuntza hori dela medio gaur egun Unasok aurrea hartu dio udalerri mailan Amend\u00fcze Herriko Etxea kokatuta dagoen herriari.\nOrografia.\nAltuera apaleko lurrak dira baina etengabeko gorabeherak daude. Herria bera 130 mtan dago eta punturik altuenak (hegoaldean Garr\u00fczerekiko mugan) 168 m ditu; baxuena (39 m) Behotegi eta Biduze elkarren oso hurbil geratzen diren zonaldean dago, herritik ipar-ekialdera.\nDemografia.\n1695eko erroldan 20 etxerekin ageri zaigu.\nAzken urteotan Donapaleuren gerizpean bizi izan duen hazkuntza -apala, betiere- dela eta, herri honek aurrea hartu dio Amend\u00fcze udalburuari biztanlerian eta horrek, besteak beste, bien arteko ika-mikak areagotu ditu.\nPolitika.\nEgun udalerriko Armel Drouilhet auzapeza Unasokoa da eta aipatu demografiari segituz herri honek 7 udal kontseilari baditu ere, Amend\u00fcze udalburuak 4 baino ez ditu.\nErrepideak.\nDepartamendu mailako errepide nagusi batek (D 11k, Donapaleu-Bidaxune) bere lurrak zeharkatzen ditu, eskualdeburuarekin uztartuta dauden hegoaldeko auzo eta industria-guneetatik hain justu; herri-kaskotik adar bat pasatzen da, D 511 baina hori apur bat iparraldera D 124an desagertzen da, Amend\u00fczera heldu eta iparralderantza jotzeko. D 511tik paraleloan, bere ekialdean Amend\u00fczetik Unasoko hegoaldera doan tokiko beste errepide bat dago, Arla auzoa, beste batzuen artean, bisitatzen duena.\nHistoria.\nUdalerri-aldaketak.\nUdalerri modernoak sortu baino lehen, erlijio aldetik ere orain udalkide direnek harreman bereziki hurbila zuten, parrokia berean bilduta baitzeuden.\n1846 arte herri honek udalerri propioa izan zuen. Urte horretan Amend\u00fczerekin fusionatu zen; harrezkero Amend\u00fcze-Unasoren barruan dago.\nEkonomia.\nNekazaritza eta abeltzaintza izan dira herritar gehienen lanbideak. Azken urteotan, Amik\u00fcze osoan bezala, industria batzuk ere garatu dira; herri honen kasuan eraikuntza sektorean Ipar Euskal Herriko enpresa inportanteenetakoen artean kokatzen diren bi daude:"}
{"id": "117568", "revid": "1279194", "url": "https://eu.wikipedia.org/wiki?curid=117568", "title": "Amenduze", "text": ""}
{"id": "117569", "revid": "56334", "url": "https://eu.wikipedia.org/wiki?curid=117569", "title": "Hara nun diran", "text": "Hara nun diran (bere garaian Iparragirrek \"Ara nun diran\" izenburupean argitaratua, gaur egungo euskal grafian \"Hara non diren\"), XIX. mendearen erdialdera Jose Maria Iparragirre urretxuar koblakariak sortu eta abestutako abestia da. Denbora igaro ahala Euskal Herria osoan hedatu eta abesti herrikoia bilakatu da. Abestia kantatu duten abeslari ospetsuen artean Mafalda Arnauth eta Ainhoa Arteta daude."}
{"id": "117570", "revid": "1491", "url": "https://eu.wikipedia.org/wiki?curid=117570", "title": "Axuri beltza", "text": "Axuri beltza emakume dantza eta abesti herrikoia da. Dantza honen jatorria Nafarroako Zaraitzuko Jaurrieta udalerrian dago.\nJuan Antonio Urbeltz nafar folkloristak Zaraitzu haraneko Jaurrietako emakumezkoen \"Axuri dantza\" eta Baztan haraneko Lekaroz udalerriko \"Zikiro Beltza\" doinua uztartu edo elkartu zituen. Bernardo eta Jose Estornes anai argitaratzaile eta jakintsuek Urbeltzi jadanik Azkueren Antzinako Euskal Kantutegian jasoa zegoela erran zioten.\nHorrela, aspaldiko legez 1969ko maiatzaren 4ean Donostiako Victoria Eugenia antzokian Argia Dantza Taldearen eskutik estreinatu eta berreskuratu zen, Juan Antonio Urbeltz-en ikerketei esker.\nHitzak.\nAxuri beltza ona duk baina&lt;/br&gt;xuria berriz hobea&lt;/br&gt;dantzan ikasi nahi duen horrek&lt;/br&gt;nere oinetara begira.\nFestan dabiltza salto ta brinko&lt;/br&gt;pozez ertenik plazara&lt;/br&gt;guk ere parte hartu nahi degu&lt;/br&gt;eta bagoaz dantzara.\nAupa mutilak, aupa neskatxak&lt;/br&gt;baztertu barruko lotsa&lt;/br&gt;alaitasunez poztu ditzagun&lt;/br&gt;gorputza eta bihotza."}
{"id": "117571", "revid": "1491", "url": "https://eu.wikipedia.org/wiki?curid=117571", "title": "Beti eskamak kentzen", "text": "Beti eskamak kentzen euskal abesti herrikoia da."}
{"id": "117572", "revid": "1491", "url": "https://eu.wikipedia.org/wiki?curid=117572", "title": "Maitia, nun zira", "text": "Maitia, nun zira Zuberoako euskal abesti herrikoia da. Jose Tomas Uru\u00f1uela gasteiztarrak harmonizatu zion orain ezagunena dugun musika, 1930. urtearen inguruan.\nAbestiaren azalpena.\nPiarres Lafittek argitaratu zuenez, 1701eko azaroaren 9an Hauzeko elizan bataiatutako Jeanne \u00dcnd\u00fcreine emakumeari eginiko kanta da. Aitoren semea zuen aita, \u00dcnd\u00fcreineko jauna; eta ama ere, aitoren alaba, Zibozekoa.\nZuberoako aitoren alaba gehientsuenak bezala, Jeanne haurra Oloroeko komentu batean hezi zuten. Hain etxe oneko neskatxa ezkontzeko adinetara heltzearekin, hartaz gizon gazte anitz agradatuko ziren. Ororen artetik, hautatu zuen Mixel de Reyau, zuberotar aitoren semea. Baina hautu hori ez zuen gogoko Jeanneren aitak. Bere baimena errefusatu zuen, eta, kantoreak dioenez, alaba berriz komentuan ezarri. Mixelen auhenak eta Jeanneren erantzunak jasotzen bide ditu, beraz, abestiak.\nAbestiaren hitzak.\nHitzen argigarri, zati bakoitzean nor mintzo den adierazi dugu. Lafittek jasotako antolamendu tradizionalean, zortzi lerro (6, 7, 7, 6, 12, 7, 7 eta 6 silabakoak, hurrenez hurren) ditu bertso bakoitzak. Hemen, berriz, Uru\u00f1uelak bezala antolatu ditugu bertsoak, antolamendu tradizionaleko bertso bakoitza bitan zatiturik eta lerrorik luzeena (12 silabakoa) erdibiturik. Bestalde, Jeanneren azken mintzaldia eta Jeanneren aitarena ez daude Uru\u00f1uelaren bertsioan (horregatik ez diegu \u00abbis\u00bb marka ezarri bertso bakoitzeko azken lerroaren ondoan).\nMixel:\nJeanne:\nMixel:\nJeanne:\nJeanneren aita:\nPartitura eta doinua.\nSalaberrik doinu eta partitura hau jaso zuen 1870ean:\nMAITIA, NUN ZIRA ?\n&lt;score raw vorbis=\"1\"&gt;\n\\version \"2.16.2\"\n\\header {\n % Supprimer le pied de page par d\u00e9faut\n tagline = ##f\n\\layout {\n \\context {\n \\Score\n \\remove \"Bar_number_engraver\"\nglobal = {\n \\key f \\major\n \\numericTimeSignature\n \\time 6/8\n \\partial 8\n \\tempo 4.=80\nmelody = \\relative c\" {\n \\global\n \\autoBeamOff\n \\dynamicUp\n a8\\p\n a4 g8 g4 f8\n f4.~ f8 r g\n a4 a8 a4 bes8\n c4. c4 a8\n g4 g8 g4 a8\n bes4. a4 a8\n a4 a8 g[( f]) e\n f2.\n %page suivante\n c'4.\\&lt; d8[( e]) f\n \\tempo \"Rall \u00e9 dim.\" a,4.\\! g\\&gt;\n f2.~\n f4.\\!~ f8 r \\bar \"||\" c'\\f\n f4 f8 f4 e8\n d4. d\n f4 f8 f[( e]) d\n c4.~ c8 r a\n a4\\p a8 a4 bes8\n c4. c4 a8\n g4 g8 g4 a8\n bes4. a4 a8\n a4 g8 g[( f]) e\n f2.\n c'4.\\f\\&lt; d8[( e]) f\n \\tempo \"Rall \u00e9 dim.\" a,4.\\! g\\&gt;\n f2.~\n f4.~\\! f8 r \\bar \"|.\"\nverse = \\lyricmode {\n Mai -- ti -- a, nun zi -- ra_? Nik et -- z\u00fc -- t\u00fct i --\n khus -- ten Ez ber -- ri -- rik ja -- ki -- ten, Nu -- rat gal -- d\u00fc zi -- ra_?\n %page suivante\n Nu -- rat gal -- d\u00fc zi -- ra_? __ A --\n la kham -- bi -- a, t\u00fc da zu -- re de -- sei -- \u00f1a_? __ Hitz\n e -- man ze -- ne -- rei -- tan Ez be hin, bai ber -- ri -- tan E -- ni -- a zi -- ne --\n la E -- ni -- a zi -- ne -- la. __\nright = \\relative c' {\n \\global\n r8\n a( c f) bes,( c g')\n a,( c f) a,( c f)\n a,( c f) bes,( c g')\n a,( c f) a,( c f)\n bes,( c g') bes,( c g')\n bes,( c g') a,( c f)\n a,( c f) bes,( c g')\n a,( c f) f4 r8\n %page suivante\n c( f a) d,( g bes)\n c,( f a) c,( e bes')\n a, c f 4.~\n ~ 8 r r\n 4 8 &lt;d f&gt;4 &lt;c e&gt;8\n &lt;f, bes d&gt;4 &lt;f bes d&gt;8 &lt;f bes d&gt;4 &lt;f bes d&gt;8\n &lt;d' f&gt;4 &lt;d f&gt;8 &lt;d f&gt;( &lt;c e&gt; &lt;bes d&gt;)\n 4 8 4 &lt;f' a&gt;8\n &lt;f a&gt;4 &lt;f a&gt;8 &lt;f a&gt;4 &lt;g bes&gt;8\n 4. 4 &lt;f a&gt;8\n &lt;e g&gt;4 &lt;e g&gt;8 &lt;e g&gt;4 &lt;f a&gt;8\n &lt;g bes&gt;4. &lt;f a&gt;4 c8\n c4 bes8 bes( a g)\n a( c f) a,( c f)\n a,(c f) bes,( d g)\n a,( c f) bes,( c e)\n a,( c f) 4.~\n ~ 8 r\n \\bar \"|.\"\ndyna = \\new Dynamics {\n \\global\n s8\\p\n s2.*3 \\break\n s2.*5 \\break\n %page suivante\n s2. s2._\\markup {\\italic \"Suivez.\"} s2. s4. s4 \\bar \"||\" s8\\f \\break\n s2.*4 \\break\n s2.*5\\p \\break\n s2. s2.\\f s2._\\markup {\\italic \"Suivez.\"} s2. s4. s4 \\bar \"|.\"\nleft = \\relative c, {\n \\global\n r8\n &lt;f f'&gt;4. &lt;e e'&gt;\n &lt;f f'&gt; &lt;f f'&gt;\n &lt;f f'&gt;4. &lt;e e'&gt;\n &lt;f f'&gt; &lt;f f'&gt;\n &lt;e e'&gt; &lt;e e'&gt;\n &lt;e e'&gt; &lt;f f'&gt;\n &lt;c c'&gt; &lt;e e'&gt;\n &lt;f f'&gt; &lt;f f'&gt;4 r8\n %page suivante\n 4. &lt;bes bes'&gt;\n &lt;c c'&gt; &lt;c c'&gt;\n &lt;f f'&gt; &lt;f f'&gt;~\n &lt;f f'&gt;( f'8) r r\n f, f' f f, f' f\n bes, bes' bes bes, bes' bes\n bes, bes' bes bes, bes' bes\n f,( a c) f4 r8\n f,( c' f) f,( c' f)\n f,( c' f) f,( c' f)\n f,( c' e) f,( c' e)\n f,( c' e) f,( c' f)\n &lt;c f&gt;4.( &lt;c, c'&gt;)\n &lt;f f'&gt; &lt;f f'&gt;\n &lt;f f'&gt; &lt;bes, bes'&gt;\n &lt;c c'&gt; &lt;c c'&gt;\n f8( a c) &lt;f, f'&gt;4.~\n &lt;f f'&gt;~ &lt;f f'&gt;8 r \\bar \"|.\"\nleadSheetPart = \\new Staff \\with {\n instrumentName = \"KANTU.\"\npianoPart = \\new PianoStaff \\with {\n instrumentName = \"PIANO.\"\n \\new Staff = \"right\" \\with {\n midiInstrument = \"acoustic grand\"\n } \\right\n \\dyna\n \\new Staff = \"left\" \\with {\n midiInstrument = \"acoustic grand\"\n\\score {\n \\leadSheetPart\n \\pianoPart\n&lt;/score&gt;\nIstorioaren bukaera.\nLafittek eginiko ikerketen arabera, aitak barkatu zion alabari: azkenean, Jeanne gaixoa ohorezki ezkondu zen."}
{"id": "117574", "revid": "512", "url": "https://eu.wikipedia.org/wiki?curid=117574", "title": "Chich\u00e9n Itz\u00e1", "text": "Chich\u00e9n Itz\u00e1 Yucat\u00e1n penintsulako gune arkeologikorik garrantzitsuenetako bat da, Mexikon, Tinum udalerrian kokatua, Yucat\u00e1n estatuan. Maia zibilizazioaren hondar garrantzitsu eta ospetsua, bertan mantentzen diren eraikinik nagusiak zibilizazio maia gainbehera zihoan garaikoak dira, arkeologoek Aro Postklasikoa izenaz ezagutzen dutena.\nGaur egun aztarnategiko arkitektura masiboa enblematikoak eragin tolteka argi bat du. Tokia presiditzen duen jainkoa bera, Kukulkan alegia, nolabait esateagatik, Quetzalcoatlen berraragitze bat da, panteoi toltekatik irten zen jainkoa. Behin hori esan ondoren, Chich\u00e9n Itz\u00e1 hiri edo zentro zeremonial bat izan zela kontuan hartu behar da, berau okupatu eta bere fundaziotik bultzatu zuten herrien eragin eta eraikuntza hainbat arotatik pasa zena.\nChich\u00e9n Itz\u00e1ko gune arkeologikoa UNESCOk Gizateriaren Ondare zerrendan gehitu zuen 1988an. 2007ko uztailaren 7an Munduko Zazpi Mirari Berrietarako aukeratua izan zen, UNESCOren babesik ez zuen ekimen pribatu baten ondorioz, baina munduan zehar bozkatu zuten milioika pertsonak babestua.\nIzena.\n\"Chich\u00e9n Itza\" izena hitz maia hauetatik dator: \"Chi\u00b4\" (aho edo ertz), \"Chen\" edo \"Ch'e'n\" (putzu), \"Itz\" (azti edo magiko) eta \"a\" (ura). Esanahia \"Itzen putzuaren ertza\" litzateke, bertan dagoen \"zenote\" putzua dela-eta. \"Itza\" talde etnikoa bat zen, penintsula iparraldean botere politikoa eta ekonomikoa lortu zutena.\nItza taldea iritsi baino lehenago, hiriak bazuen beste izen bat. Izena zehaztea zaila da, ortografia arau estandarra ez dagoelako, baina batzuetan honela idatzi da: Uuc Yabnal, Uuc Hab Nal edo Uc Abnal.. Nahiz eta adostasun handia egon izenaren lehen zatian (\"zazpi\"), eztabaida handia dago bigarren zatiarekin. Itzulpenen arabera, \"Zazpi Etxe Nagusiak\", \"Zazpi Sastrakadiak\" edo \"Zazpi Abnal\" izan liteke.\nHistoria.\nChich\u00e9n Itz\u00e1 525ean sortu zuen \"ch\u00e2n\" gizataldeak, gero \"itza\" izan zirenak, \"kronikek dioten jaitsiera txikiaren garaian\". Ch\u00e2n gizataldeak, mendebalderako ibilbidean, bertan ezarri zuen hiriburua, baina beste hainbat hiri garrantzitsu ere sortu zituzten, hala nola, Ek Balam, Izamal, Motul, T-h\u00f3 (egungo M\u00e9rida) eta Champot\u00f3n (Chan Pet\u00e9n: \"Ch\u00e2nen lurraldea\"), Juan Francisco Molina Sol\u00eds historialariaren arabera.\nAro Klasiko Berantiarraren amaiera aldera (600-900), hiria Mayab beterriko hirigune politiko garrantzitsuenetakoa bihurtu zen. Aro Postklasikoaren hasieran (900-1500), hiria Yucat\u00e1n penintsulako boteregune nagusia izan zen. Badirudi XI. mende inguruan, hiria gainbeheran hasi zen eta garrantzia galdu, ia biztanle gabe gelditu arte. Hala ere, ez zen guztiz ustu eta konkista garai ostean ere, espainiar eta maia iturrien arabera, \"cenote sagrado\" delakoak erromesak erakartzen zituen oraindik.\nEraikinak.\nHiria bi gunetan banatuta dago, iparraldekoa eta hegoaldekoa, ezaugarri desberdinak dituztenak. Hegoaldekoa, batzuetan \"Chich\u00e9n Zaharra\" deitua, \"Puuc\" hirien ezaugarriak dituzte (Uxmal, Kab\u00e1h edo Labn\u00e1 hirienak, batez ere). Iparraldekoa, batzuetan \"Chich\u00e9n Berria\" deitua, eraikin ikusgarriagoak ditu, Mexko erdialdeko hirien ezaugarriak dituztenak, batez ere tolteken hiriburu zen Tula hiriarenak.\nIparraldeko gunea Kukulkan jainkoaren (lumadun sugearen) omenezkoa da. Eraikin ugarik osatzen dute. Hauek dira garrantzitsuenak:\nHegoaldeko gunean maila apalagoko eraikinez osatuta dago:\nLeku ugaritan margo arrastoak ikus daitezke. Horrela, gaurko itxura gris orokorra ez bezala, jatorrian margo biziz pintatutako eraikinak zirela adierazten digute arrastook.\n\"El Castillo\".\nChich\u00e9n erdigunean Kukulkanen Tenplua dago (Quetzalcoatl izendatzeko maia izena), sarri \"El Castillo\" (\"Gaztelua\") izenez ezaguna. Piramide mailakatu horrek oinplano laukia du, lau aldetan goraino doazen eskailerekin. Udaberriko eta udazkeneko ekinokzioetan, egunsenti eta ilunsentian, piramide mailakatuaren ertzak itzal mailakatu bat sortzen du ipar eskailerako mendebaldean, lumadun suge baten itxurakoa (Kukulkan edo Quetzalcoatl). Urteko bi une horietan, eguzkiaren mugimenduagatik itzal hori beherantz doa herrestan, eskailera oinarrian dagoen harrizko suge buruarekin bat eginik.\n\"El Observatorio\".\nBehatoki astronomikoa (gaztelaniaz \"El Observatorio\", eta batzuetan \"caracol\", \"barraskiloa\") piramide handiaren parean dago eta izarrak behatzeko balio zuen, batez ere egutegia finkatzeko. Artizarra behatzeko ere balio zuen, Kukulkan jainkoari esleitua.\nPilotaleku Handia.\nHiriko 13 pilotalekuetatik handiena izateaz gain, Mesoamerikako handiena ere bada. Haren neurriak 166 x 68 metro dira. Alboetako hormak 12 metro garai dira eta hauen erdian, hormen goiko ertzean, suge txirikordatuz landutako eraztunak daude.\nBertako neurri erraldoiak ikusita, arkeologoen eustetan zeremonia lekua dela uste dute, benetako kirol-gune baino. Pilotaleku inguruko behe-erliebeetan oinarrituta, jaiegun garrantzitsuetan bi taldek parte hartzen zuten: \"azpimundu taldea\" (jaguarrek irudikatua) eta \"argiaren taldea\" (arranoek irudikatuta). Jokoa kautxuzku pilota bat erabiliz egiten zen. Badirudi, galtzaileen kapitainak irabazleen kapitainaren burua moztu eta pilotalekuaren albo batean paldoztatzen zen. Maientzat, ohore handiko ekintza zen.\n\"El Cenote sagrado\".\n\"El cenote sagrado\" 60 metroko diametroko \"zenote\" bat da, hau da, kareharrian irekitako putzu edo dolina naturala. Horma bertikalek 15 metro dituzte lur maila eta uraren artean eta 13 metroko sakonera du, Yucat\u00e1n penintsulako lehen maila freatikoa.\nSakratu deritzon zenote honetan, eskaintzak egiten ziren Chaac euriaren jainkoari. Eskaintza hauek baliozko gauzakiak ziren gehienetan eta, tradizioaren arabera, giza sakrifizioak ere bai, batez ere neskatxa nobleak, zeremonia janzkiz eta harribitxiz hornituak. Zenotean gatibu garrantzitsuak ere sakrifikatzen ziren.\nArkeologo mexikarrek jadezko gauzakiak, obsidianazko labanak, harribitxiak eta hezurdurak aurkitu dituzte, baina zenotea guztiz arakatu ez dela uste da."}
{"id": "117575", "revid": "688", "url": "https://eu.wikipedia.org/wiki?curid=117575", "title": "Francis Picabia", "text": "Francis-Marie Mart\u00ednez de Picabia (Paris, 1879ko urtarrilaren 22a - Paris, 1953ko azaroaren 30a) Frantziako margolaria, diseinatzailea eta poeta izan zen, mugimendu dadaistaren barruan nabarmendu zena. Picabia korronte berri guztiak onartzeko prest egon zen beti, eta arte mota bakar bati atxikitzeari uko egin zion. Hortaz, hainbat epetan futurismoari, figurazioari eta, 1945etik aurrera, abstrakzioari lotu zitzaion.\nBiografia.\nParisko Arte Ederretako Eskolan egin zituen ikasketak. 1903an egin zuen lehen erakusketa. 1909an hasi zen obra ez figuratiboak lantzen; bi urte geroago kubismorantz lerratu zen. Lehen Mundu Gerran dadaismoaren bultzatzaileetako bat izan zen; 1916an, Bartzelonan, \"391\" izeneko aldizkaria sortu zuen.\nBizitzako azken urteetan surrealismorantz jo zuen."}
{"id": "117576", "revid": "6327", "url": "https://eu.wikipedia.org/wiki?curid=117576", "title": "Arte abstrakto", "text": ""}
{"id": "117579", "revid": "201", "url": "https://eu.wikipedia.org/wiki?curid=117579", "title": "Chichen Itza", "text": ""}
{"id": "117580", "revid": "1545", "url": "https://eu.wikipedia.org/wiki?curid=117580", "title": "Jean-Baptiste Ernest Lacombe", "text": "Jean-Baptiste Ernest Lacombe (1854ko urriaren 19 Biarritz-1922ko irailaren 30 Bouliac, Bordele aldea, Okzitania) arkitekto lapurtarra da.\nBere gurasoak Jean-Antoine Prosper Lacombe, berau ere arkitektoa eta Cl\u00e9mence Salles ziren. Arte Ederretako Eskolan 1884an diplomatua. Monumentu historikoetan aditua zen arkitektoa, 1901ean Akademiako ofiziala izendatu zuten.\nBere Bouliaceko \"Lavergne\" (okzitanieraz \"Lav\u00e8rnha\") gazteluan hil zen 1922an.\nObra nagusiak.\nEuskal Herrian.\nBiarritzen:\nArrangoitzen:\nOkzitanian.\nBordelen Charles Durand hiriko arkitektuarekin hainbeste lanetan kolaboratu zuen:\nOrthezen:\nKanpo loturak.\n Lacombe Leniauden XIX. mendeko arkitektoen katalogoan."}
{"id": "117581", "revid": "42539", "url": "https://eu.wikipedia.org/wiki?curid=117581", "title": "Lacombe (argipena)", "text": "Lacombe pertsona ezberdinen abizena izan daiteke:\nedo leku-izena ere izan daiteke:"}
{"id": "117582", "revid": "7145140", "url": "https://eu.wikipedia.org/wiki?curid=117582", "title": "Frantzisko Garmendia Aiestaran", "text": "Frantzisko Garmendia Aiestaran (Lazkao, Gipuzkoa, 1924ko azaroaren 6a - New York, AEB, 2005eko azaroaren 16a) gipuzkoar elizgizona izan zen. Ia 23 urterekin apaiz egin zen eta Estatu Batuetara joan zen bizitzera.\n1975ean New Yorkeko apaiz izendatu zuten eta bi urte beranduago 1977an, New Yorkeko Apezpiku Laguntzaile izendatu zuten. Urte berean Limisako Apezpiku izendatu zuten. 2001eko urriaren 30ean erretiratu egin zen eta Apezpiku Laguntzaile Emeritu bezala. Lau urte beranduago 2005ean zendu egin zen."}
{"id": "117583", "revid": "1340", "url": "https://eu.wikipedia.org/wiki?curid=117583", "title": "Francisco Garmendia", "text": ""}
{"id": "117591", "revid": "448", "url": "https://eu.wikipedia.org/wiki?curid=117591", "title": "Malagako probintzia", "text": ""}
{"id": "117593", "revid": "119347", "url": "https://eu.wikipedia.org/wiki?curid=117593", "title": "Andr\u00e9 Dassary", "text": "Andr\u00e9 Dassary, benetako abizenaz Eiherasarri (\"Deyh\u00e9rassary\") (Biarritz, 1912ko irailaren 10a -\"ib.\", 1987ko uztailaren 7a) kantari lapurtarra da. Gehienbat frantsesez aritu zen.\nBiografia.\nHastapenean ostalaritzan aritu zen, (Biarrizko Villa H\u00e9lianthen, Londresko hotel batzuetan edo Donostiako Maria Cristina hotelean ikasle izanik. Kirolzalea zenez (atletismoan nahiz errugbian arituta) masaje-emaile profesionala bihurtu zen; lan honetan Frantziako ordezkaritza 1937ko Olinpiar Joko unibertsitarioetan lagundu zuen. Bordeleko eskualdeko Kontserbatorioan Kantu, Opereta eta Opera komikoan Lehen Saria eskuratuta, bere benetako karrera musikala Ray Venturaren \"Coll\u00e9giens\" orkestraren barruan hasi zuen; bertan 1938-1939 urteetan ibili zen.\nBigarren Mundu Gerraren hasieran Alemanian preso hartua, askatua izan ostean alemaniarren Okupazio garaian hasi zen bere ospea zabaltzen, batez ere \"L'Auberge qui chante\" (\"Kantatzen duen ostatua\", 1941) operetarekin; hortik aurrera \"Le T\u00e9nor \u00e0 la voix d'or\" (\"urrezko ahotsa duen tenorea\") ezizena emango zaio. P\u00e9tain marexalaren omenezko \"Mar\u00e9chal, nous voil\u00e0\" (\"Marexal, hemen gauzkazu\") kanta polemikoa -leloak bertsio ironikoak izan ditu- abestu izana gerraren ostean beti aurpegiratuko zaio baina horrek ez du hurrengo urteetan lortuko duen sona eragotziko.\nPariseko music-hall areto ugaritan ariko da, bereziki ABC izenekoan non Yves Montanden hastapenak ikusiko dituen.\nArrakastarik gehien lortuko dutenen artean \"Ramuntcho\" (\"Ramuntxo\", 1944) dago, Vincent Scottoren musika eta Jean Rodor-en hitzak zituena. 1954an Pariseko Ch\u00e2telet Antzokian Francis Lopez eta Raymond Vincyk ekoiztutako \"La Toison d'or\" (\"Urrezko ahari-larrua\") operetaren izarra izan zen. 1952an \"Urrezko disko\" bat (saldutako miloi bat kopia) erdietsi zuela ahaztu gabe.\nUrte luzeetan, iganderoko kirol-irratsaioetako kanta moduan Andr\u00e9 Dassaryren \"La Marche des Sports\" (\"Kiroletako martxa\") abestu zen eta estatu osoan oso ezaguna bihurtu zen.\nQuebec ere bere arrakastaren lekuko da: hiru urtez bertan aritu zen eta bere familia bera ere hor bizi izan zen denbora honetan\nErrepertorioa.\n600 titulutako errepertorio itzela du, opera nahiz operetetarako doinuek edota \"vari\u00e9t\u00e9\" kantek osatua. Gehienak frantsesez baziren ere, bakan batzuk euskaraz ere interpretatu zituen: \"Ara nun diran\", \"Aurtxo seaskan\", \"Boga boga\", \"Guernikako arbola\", \"Lili bat ikusi dut\", \"Adios, ene maitia\", \"Ikusten duzu goizean / Nere etxea\"...\nOperetak.\nBere bizitzan zehar hainbat operetatan esku hartu zuen:\nDiskografia.\n30 \"long-play\" disko argitaratuak ditu, hainbeste \"single\" eta 2009an opereta (3 CD) edo denetariko nahiz argitaratu gabeko materialez (4 CD) osatutako bildumak atera dira.\nFilmak.\nZenbait filmetan parte hartu zuen:\nBiarritzek gogoan.\nPertsonaia ezaguna, Dassary bere jaioterriko Herriko Etxeko kontseilaria ere izan zen. Bera omentzeko 1994an bere izena daraman biribilgunea (\"rond-point Andr\u00e9 Dassary\") inauguratu zen J.F. Kennedy etorbidean.\n2009ko abenduaren 12tik 20ra Biarritzen \"Hommage au T\u00e9nor Basque Andr\u00e9 Dassary\" (\"Andr\u00e9 Dassary euskal tenoreari omenaldia\") izeneko erakusketa burutu zen \"Colis\u00e9e\" aretoan, Jacqueline Van Breedstraeten kantariaren Fan Club-eko presidente azkaindarrak prestatua.\nKanpo loturak.\n Webgune ofiziala."}
{"id": "117594", "revid": "6327", "url": "https://eu.wikipedia.org/wiki?curid=117594", "title": "Asiako ekialde", "text": ""}
{"id": "117595", "revid": "1545", "url": "https://eu.wikipedia.org/wiki?curid=117595", "title": "Nafarroako errege-erreginen jauregia", "text": "Antzinako Nafarroako errege-erreginen jauregia egun Nafarroako Artxibo Orokorraren egoitza da eta Iru\u00f1eko eraikin historikorik zahar eta adierazgarrienetakoa da.\nEraikina Nafarroako erregeek eraiki zuten XII. mendean bere egoitza izateko, baina XVI. mendeko Nafarroako konkistaren ondoren erregeorderena izan zen. Gero kapitaintza jeneral eta 1971 arte gobernu militar bihurtu zen.\nLuzaroan utzita izan ondoren, 2003an Rafael Moneok berreraiki eta Nafarroako Errege Artxibo Nagusi bilakatu zen, ordura arte funtzio hori betetzen zuen Antzinako Nafarroako Artxibo Orokorra (Nafarroako jauregiaren alboan) ordezkatuz.\nKokalekua.\nIru\u00f1eko Alde Zaharreko Maiatzaren Bia kalean dago, San Fermin Aldapakoaren elizaren alboan.\nIzena.\nHistorian zehar, hainbat izen izan ditu, hona hemen:\nHistoria.\nAlfontso Bataiatzaileak Nabarreriako muino horretan eraikinak ez egitea agindu zuen azpian zuen San Zerningo Burgua babesteko asmotan. Antso Jakitunak agindua baliogabetu eta Iru\u00f1eko lurralde guztien jabea zen apezpikuarekin akordioa lortu zuen bertan Erreginen Jauregia eraikitzeko. 1198an Antso VII.ak jauregia hipotekatu eta auziak sortu zituen errege eta diozesi artean. Hori konpontzeko biek erabili zuten jauregia.\nTibalt I.ak, 1246an Iru\u00f1era ailegatu eta, Petri Ramirez Piedrolakoa apezpikuak jauregia okupatu izan zuela topatu zuen. Hori zela eta \"jauregi zaharretan\" jarri izan behar zuen egoitza, katedralaren klaustroan zegoen Jesukristo kaperaren ondoan. Honek bien arteko tirabirak areagotu zituen: Tibaltek Petri Ximenez Gatzolatzekoa gotzaina saltzailetzat salatu eta apezpikuak erregea eskumikatu zuen. Honen ondorioz, apezpikuak Aragoiko erresuman zegoen Navard\u00fanera ihes egin behar zuen. hiru urte eman zituen hantxe. Tibaltek Erromara jo zuen eskumikua kentzeko. Gazolazkoak Tibalt II.ari Jauregia itzuli bazion ere, Alexandro IV.a aita sainduak itzulpena indargabetu zuen.\n1276ko Nabarreriako Gerran, Jauregia kaltetua oso izan zen, bertatik Nabarreriakoek San Zerningotarrei katapultaz eraso zietelako.\nAzkenean Martin V.a aita sainduak Zuria I.a Nafarroakoari San Petriko Errege-Jauregia eman eta erregeen egoitza bilakatu zen Nafarroako konkista arte. Inbasioaren ondoren apezpikuek berriro saiatu zuten Jauregia izatea, Bernardo de Sandovalek Espainiako koroa auzitan sartu zuen baina ezin.\nOrdurako eta 1539eta gero erregeordeen egoitza izan zen. Espainiako erregeek Iru\u00f1eko bere egonaldietan erabili zuten: Filipe II.a Espainiakoa 1592an, Filipe V.a Espainiakoa 1706an eta Josef Bonaparte Frantziara itzultzean.\n1936ko otsailetik aurrera Emilio Molak, orduan Nafarroako Gobernadore Militarra zena, egoitza zuen, Espainiako Bigarren Errepublikaren aurkako altxamenduaren buruzagia aukeratua.\nEspainiako armadak 1971n utzi arren, 1976an Kultura Ondasun izendatu zuten. Berreraikitzeko lanak hasten ari zirela, eraikina hainbat aldiz su eman zuten, 1978ko maiatzetik ia hilabetero eta 1983ko urriko hamabost egunetan hamabi aldiz.\n1987ko irailean Manuel I\u00f1iguez eta Alberto Uztarroz arkitektoek Nafarroako Gobernuari Nafarroako Historia Museoa eraikitzeko aurreproiektu erakutsi zioten. 1993an, berriz, Nafarroako Agiritegi Nagusia eraikitzea erabaki eta Rafael Moneo nafarrari proiektua eskatu zioten. 1994an lanak hasi eta 2003an zabaldu zuten.\nArkitektura.\nZiur asko 1189 inguru eraikia izan bazen ere, badaude aurrekoa dena esaten dutenak. Oraindik gela erromaniko bakarra geratzen da, 26,8 x 7,1 metrokoa eta mendebaldean erregeen gelak zituena.\nIpar-ekialdeko muturrean zabalkuntza gotiko eta pizkundetarrak egin zituzten. XV. mendeko galeria du, erdialdean uharka duena. Gainera XIV. mendeko eskailera gotikoa izan zuen, azken berrikuntzak kendua.\nFilipe II.a Espainiakoak Nafarroako armarria kendu eta austriarrena ipini zuen, egun dirauena. Erdi Aroko dorreak XVII. mendera arte mantendu ziren, orduan Pierre Bollerrek egindako margo batean ikus daitekeelako.\n1733an lehergailuen biltegia eztanda eta zeharo kaltetu zuen eraikina. XVII. eta XVIII. mendeetan berrikuntza asko egin zituzten.\nXIX. mendean eskailerak eta galeriak berritu zituzten, gobernadore militarrak aginduta. 2003an Rafael Moneok eraikin berria egin zuen, harresiak mantenduz eta gaztelu itxura berreskuratuz."}
{"id": "117596", "revid": "1545", "url": "https://eu.wikipedia.org/wiki?curid=117596", "title": "Nafarroako erregeen jauregia", "text": ""}
{"id": "117597", "revid": "6327", "url": "https://eu.wikipedia.org/wiki?curid=117597", "title": "Nafarroako Errege Artxibo Nagusia", "text": ""}
{"id": "117598", "revid": "201", "url": "https://eu.wikipedia.org/wiki?curid=117598", "title": "Golden Gate Bridge", "text": ""}
{"id": "117599", "revid": "6327", "url": "https://eu.wikipedia.org/wiki?curid=117599", "title": "Nafarroako Agiritegi Orokorra", "text": ""}
{"id": "117600", "revid": "2048", "url": "https://eu.wikipedia.org/wiki?curid=117600", "title": "Nafarroako Artxibo Nagusia", "text": "Nafarroako Artxibo Nagusia, ofizialki Nafarroako Errege Artxibo Nagusia deitua, siglaz NEAN, Nafarroa Garaiko artxibo historiko nagusia da.\nHistoria.\n1836ko errege-agindu baten ondorioz artxiboa sortu zuten. Agindu horrek Diputazioaren esku utzi zuen Kontuen Ganberaren artxiboaren kudeaketa, eta Jos\u00e9 Yanguas Miranda izan zen lehen artxibozaina. 1863an Yanguas hil ondoren, erakundea Diputazioko idazkarien ardurapera pasa zen.\n1896an artxiboa Nafarroako jauregiaren ondoko eraikinera lekualdatu zuten. Honek artxiboaren jarduera erabat suspertu zuen, batez ere, bi ikertzaileei esker: Iturralde Suit eta Arturo Kanpion.\n1981etik aurrera artxiboa Nafarroako Gobernuaren Kultura Departamentuaren ardurapean dago, Rafael Moneo tuterar arkitektoak 2003an zaharberritutako Nafarroako Erregeen Jauregian du egoitza."}
{"id": "117604", "revid": "58701", "url": "https://eu.wikipedia.org/wiki?curid=117604", "title": "Bazkaria belar gainean", "text": "Bazkaria belar gainean (frantsesez 'Le d\u00e9jeuner sur l'herbe'), hasiera batean \"Le Bain\" (Bainua) deitua, oihal gaineko olio-pintura da, \u00c9douard Manetek margotua. 1862-1863 bitartean sortua, biluzik dagoen emakumea eta guztiz jantzita dauden gizonezkoak kontrajartzen dira. Salon des Refus\u00e9s (Baztertuen Aretoa) delakoan lehen aldiz erakutsi zenean hautsa harrotu zuen margolan honek. Egun, Parisko Orsay museoan dago.\nDeskribapena.\nBiluzik dagoen emakumea egiteko, Manetek emaztea (Suzanne Leenhoff) eta modelo kutuna (Victorine Meurent) erabili zituen, lehenengoaren burua baina bigarrenaren gorputz potoloagoa baititu koadroko emakumeak. Gorputza argitsua du, eta zuzenean ikusleari begira dago. Ondoko gizonak Manenten anaia (Eugene Manet) eta koinatua izatekoa (Ferdinand Leenhoff) dira, dandien modura jantzita. Emakumea ez balego bezala daude solasean biak. Aurrean, emakumearen arropak, fruta bete saski bat eta ogi-zerra bat, izadi hil baten antzera.\nAtzean beste emakume bat errekan bainatzen da. Lehen planoko irudien aldean handiegi, haien gainetik zintzilikaturik dirudi. Azkar margotutako hondoak ez dauka apenas sakontasunik, eta \"argazkien\" argia, zertxobait artifiziala gainera, erabiliz (ia itzalik ez dago), ikusleak uste du barreneko eszena dela, eta ez kanpokoa.\nEguneroko gertaera bada ere, Manetek propio tamaina handia aukeratu zuen, normalean ospe handiko gaietarako erabiltzen dena. Margolanaren estiloa garaiko ohitura akademikoei ez zien eutsi: pintzelkadak ezkutatzen ahalegindu gabe, bukatzeko dagoela ematen du zenbait tokitan. Orobat, biluztasunak ez du bat egiten Cabanel edo Ingresen irudi akasgabeekin.\nManeten margolan honek Frantziako publikoa asaldatu zuen. Izan ere, ez da pintura errealista Daumieren zentzuan, baina artisaren askatasunaren aldeko aldarrikapena da. Emakume bat biluzik guztiz jantzirik dauden bi gizonezkoekin batera agertzeak garaiko zuzentasunaren kontra jo zuen, are gehiago pertsonaiak hain familiarrak izanda."}
{"id": "117605", "revid": "117015", "url": "https://eu.wikipedia.org/wiki?curid=117605", "title": "Nafarroako Museoa", "text": "Nafarroako Museoa Iru\u00f1ean dagoen historia eta arte museo bat da, historiaren garai guztietako lanak biltzen dituena, baldin eta Nafarroan eginak edo aurkituak izan diren edo Nafarroarekin zerikusia duten. Bilduma finkoa kronologikoki antolaturik dago, eta aldizkako erakusketak ere izan ohi ditu, batez ere arte garaikidekoak. Nafarroako Museoan daude, bertzeak bertze, Abaunzko mapa, Lergako hilarria, Iru\u00f1eko harresiaren mosaikoa, Leireko kutxatila edo Goyaren San Adriango markesaren erretratua. Pompeloko togatusa ere museoan dago une honetan, eta hor egonen da gutxienez 2024. urte arte -baina Gobernua saiatzen ari da betiko egon dadin-, eta \"laster\" Irulegiko eskua ere museoan erakutsiko dute.\nNafarroako Museoa publikoa da, 1956an ireki zuten eta egun Nafarroako Gobernuaren Kultura Zuzendaritza Nagusiak kudeatzen du.\nKokalekua.\nMuseoa Iru\u00f1eko Alde Zaharrean dago, Santo Domingoko aldapan, Nafarroako Gobernuaren Hezkuntza Departamentuaren eraikinetik gertu. Aldapa igota, eskuinean eskailera batzuk daude -malda bat aurreraxeago- eta horiek igota ailegatzen ahal da museoaren sarrera nagusira.\nAldapako eskaileren ondoan San Ferminen irudi ospetsua dago. Sanferminetako entzierro bakoitza hasi baino lehenago, korrikalariek irudi horri kantatzen diote hiru aldiz. Dena dela, zehaztu beharrekoa da urtean zehar egoten den irudia ez dela sanferminetan erabiltzen dutena.\nEraikina.\nMuseoa XVI. mendeko Errukiaren Andre Mariaren Ospitalea izandakoan kokaturik dago, baina jatorrizko eraikinetik aurrealdea eta kapera baino ez ditu mantendu. Etxaurrea 1556an Juan Villarreal eta Martin Azkaratek egin zuten, Iru\u00f1eko eraikin zibil pizkundetar bakarra izanik.\nKaperak itxurazko erretaula fatxada du, Garesko XVII. mendeko ermita batetik ekarria. Kaperak Juan Antxetak 1547 eta 1550 artean egin zuen gotiko-pizkundetar estiloan.\n1932an ospitalea kendu eta Nafarroako Ospitaleak ordezkatu zuen. 1952an Jos\u00e9 Yarnozek berreraiki zuen.\n1986an Jordi Garc\u00e9s eta Enric Soriak berrikuntza egin eta museoa berritu eta berrantolatu zuten.\nLanak.\nLan gehienak 1860ko Nafarroako Monumentu Historiko eta Artistikoen Batzarrak eta 1940an Vianako Printze Erakundeak bildu zituzten. Agian nabarmenekoa Leireko kutxatila izan daiteke, 1000. inguruko islamdar artearena."}
{"id": "117608", "revid": "1150", "url": "https://eu.wikipedia.org/wiki?curid=117608", "title": "Gosaria belar gainean", "text": ""}
{"id": "117609", "revid": "1150", "url": "https://eu.wikipedia.org/wiki?curid=117609", "title": "Bazkaria belardian", "text": ""}
{"id": "117610", "revid": "1340", "url": "https://eu.wikipedia.org/wiki?curid=117610", "title": "Faunaren suzesio printzipioa", "text": ""}
{"id": "117611", "revid": "201", "url": "https://eu.wikipedia.org/wiki?curid=117611", "title": "Le d\u00e9jeuner sur l'herbe", "text": ""}
{"id": "117612", "revid": "201", "url": "https://eu.wikipedia.org/wiki?curid=117612", "title": "Eiherasarri", "text": ""}
{"id": "117613", "revid": "201", "url": "https://eu.wikipedia.org/wiki?curid=117613", "title": "Andr\u00e9 Eiherasarri", "text": ""}
{"id": "117619", "revid": "105290", "url": "https://eu.wikipedia.org/wiki?curid=117619", "title": "987 Wallia", "text": "987 Wallia asteroide gerrikoan aurkitutako 987. asteroidearen izena da. 1922ko urriak 23an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1922 MR zen."}
{"id": "117620", "revid": "512", "url": "https://eu.wikipedia.org/wiki?curid=117620", "title": "988 Appella", "text": "988 Appella asteroide gerrikoan aurkitutako 988. asteroidearen izena da. 1922ko azaroak 10ean aurkitu zuen Benjamin Jekhowskyk Aljerretik. Bere behin-behineko izendapen zientifikoa 1922 MT zen."}
{"id": "117621", "revid": "105290", "url": "https://eu.wikipedia.org/wiki?curid=117621", "title": "989 Schwassmannia", "text": "989 Schwassmannia asteroide gerrikoan aurkitutako 988. asteroidearen izena da. 1922ko azaroak 18an aurkitu zuen Friedrich Karl Arnold Schwassmannek Bergedorfetik. Bere behin-behineko izendapen zientifikoa 1922 MW zen. Bere izena aurkitzaileagatik jasotzen du."}
{"id": "117622", "revid": "105290", "url": "https://eu.wikipedia.org/wiki?curid=117622", "title": "990 Yerkes", "text": "990 Yerkes asteroide gerrikoan aurkitutako 990. asteroidearen izena da. 1922ko azaroak 23an aurkitu zuen George Van Biesbroeckek Williams Baytik. Bere behin-behineko izendapen zientifikoa 1922 MZ zen."}
{"id": "117623", "revid": "336", "url": "https://eu.wikipedia.org/wiki?curid=117623", "title": "991 McDonalda", "text": "991 McDonalda asteroide gerrikoan aurkitutako 991. asteroidearen izena da. 1922ko urriak 24an aurkitu zuen Otto Struvek Williams Baytik. Bere behin-behineko izendapen zientifikoa 1922 NB zen. Munduko bigarren teleskopiorik handiena den Otto Struve teleskopioa erabiliz aurkitu zen, Struve familiaren teleskopioa."}
{"id": "117624", "revid": "105290", "url": "https://eu.wikipedia.org/wiki?curid=117624", "title": "992 Swasey", "text": "992 Swasey asteroide gerrikoan aurkitutako 992. asteroidearen izena da. 1922ko azaroak 14an aurkitu zuen Otto Struvek Williams Baytik. Bere behin-behineko izendapen zientifikoa 1922 ND zen."}
{"id": "117626", "revid": "105290", "url": "https://eu.wikipedia.org/wiki?curid=117626", "title": "993 Moultona", "text": "993 Moultona asteroide gerrikoan aurkitutako 993. asteroidearen izena da. 1923ko urtarrilak 12an aurkitu zuen George Van Biesbroeckek Williams Baytik. Bere behin-behineko izendapen zientifikoa 1923 NJ zen."}
{"id": "117628", "revid": "105290", "url": "https://eu.wikipedia.org/wiki?curid=117628", "title": "994 Otthild", "text": "994 Otthild asteroide gerrikoan aurkitutako 994. asteroidearen izena da. 1923ko martxoak 18an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1923 NL zen."}
{"id": "117630", "revid": "105290", "url": "https://eu.wikipedia.org/wiki?curid=117630", "title": "995 Sternberga", "text": "995 Sternberga asteroide gerrikoan aurkitutako 995. asteroidearen izena da. 1923ko ekainak 8an aurkitu zuen Sergei Belyavskyk Simeizetik. Bere behin-behineko izendapen zientifikoa 1923 NP zen."}
{"id": "117634", "revid": "1545", "url": "https://eu.wikipedia.org/wiki?curid=117634", "title": "Meena Tills", "text": "Meena Tills Star Warseko fikziozko unibertsoko pertsonaia bat da.\nMeena Tills senataria Mon Calamari espeziekoa zen eta izen bereko planeta ordezkatzen zuen Senatu Galaktikoan.\nErrepublika Galaktikoaren existentziaren azken urteetan Tills senatariak harreman estua izan zuen Padm\u00e9 Amidala, Bail Organa eta Mon Mothma senatariekin, handitzen zihoan Palpatine kantzilerraren botereagatik arduratuta."}
{"id": "117635", "revid": "105290", "url": "https://eu.wikipedia.org/wiki?curid=117635", "title": "Japorrezko lepoko", "text": "Japorrezko lepokoa Star Warseko film sagako filmean Anakin Skywalkerrek Padm\u00e9 Amidalari egin zion opari bat izan zen azken hau Naboo planetaren etorkizunagatik beldur zenean eta Anakinek bere ama Shmi Skywalkerrengandik banatu ondoren beldur zenean.\nAnakin Skywalkerrek lepokoa zortea opatzeko eta beti oroi zezan eman zion, Padm\u00e9k Anakin oroitzeko ez duela ezer behar dio.\nLepoko hau Padm\u00e9k darama atealean, erditzen duen unean eta bere hileta unean."}
{"id": "117638", "revid": "119347", "url": "https://eu.wikipedia.org/wiki?curid=117638", "title": "Joanes Antxeta", "text": "Joanes Antxeta (Azpeitia, 1533 aldean \u2013 Iru\u00f1ea, 1588ko azaroaren 30a) gipuzkoar eskultore manierista izan zen, Euskal Herriko eskola erromanistaren sortzailea. Gipuzkoan eta Nafarroa Garaian lan asko egin zuen, eta Valladolid, Burgos, Briviesca, Gasteiz, Jaka eta Zaragozan ere jardun zuen. Bestalde, ikasle eta jarraitzaile asko izan zituen, haren lana areago zabaldu zutenak.\nAntxetaren lanaren garrantzia garbi adierazi zuen bere maisuetako batek, Juan de Juni eskultore handiak; Junik, gaixorik, Medina de Riosecoko Santa Mariako erretaula bukatu ezin zuela-eta, Antxeta aipatu zuen testamentuan, lana amaitzeko eskultore egokiena hura zelakoan.\nBizitza eta lanak.\nAntxetaren bizitza ez da ondo ezagutzen; urte askoan, gainera, bi Antxeta eskultore zirela uste izan da, Joanes bat, eta Migel Antxeta, nafarra, bestea. Egun, nahiko frogatua dago azken hori ez zela existitu, eta nahasketa bat gertatu zela, besteak beste, abizenarekin.\nIa segurua da Italian izan zela gaztetan, eta italiar eskultore handiak ezagutu zituela han: Quattrocentoko Donatello eta Jacopo della Quercia eta, batez ere, urte haietan lanean ziharduen Michelangelo. Antxetare|n lanak guztion eragina ageri badu ere, Michelangelorena du nagusia: haren \"David\"-en inspirazioa azpeitiarraren eskulturen besoek duten indarrean igartzen da; \"Moises\" hainbatetan errepikatu zuen, Jakako Aita Jainkoaren irudian bereziki, eta Tafallan Erromako Santa Maria sopra Minervako \"Kristo berpiztua\" hartu zuen eredutzat. Horiez gainera, Florentziako Medicitarren kaperako beste eredu batzuk, edota Sixtotar kaperakoak, sarritan ageri dira Antxetaren irudi eta xehetasunetan. Bestalde, Antxetaren lanak badu harremanik italiar manieristekin, Baccio Bandinelli, Giovanni Francesco Rustici eta Annibale Fontanarekin besteak beste.\n1565-1570ean Valladoliden zen; baliteke Gaspar Becerraren laguntzaile gisa joan izana hara. Becerrak Astorgako erretaula handia egin zuen, eta nonbait Antxetak ere parte hartu zuen hartan. Valladoliden harremanetan jarri zen Juan de Juni eta haren taldekideekin; Juniren jarraitzaile ziren, Becerrak bultzaturiko erromanismoaren ildotik. Haien lantegietan aritu bide zen lanean, eta ofiziale gisa parte hartu zuen Simancasko Salvador elizako erretaulan, egileak Juan Bautista Beltr\u00e1n eta Inocencio Berruguete erromanistak zirela.\n1560etik aurrera, kanpoko lanak utzi gabe, Euskal Herrian jardun zuen, eta azkenean Iru\u00f1ean zabaldu zuen lantegia. 1572an Asteasuko San Pedro elizako erretaula nagusia egiteko hitz eman zuen, Pierre Picartekin erdibana; honek Lope Larreakoarekin lan egiten zuen, eta hurrengo urtean Picartek eta Larreak haren eskubide guztiei uko egin zieten, Antxetaren alde; Antxetak 1575ean bukatu zuen lana, egun galdua.\nGarai hartan egingo zuen lanik bere jaioterrian, Azpeitian; han bizi zen, eta handik egin zuen Zumaiako San Pedroko erretaula nagusia, 1577. urtean bukatua; Martin Arbizuk mihiztatu zuen. Zumaiakoa Antxetaren lan garrantzitsuenetako bat da, eta osorik dago, baina predela edo behe zerrenda bat du ondotik erantsia, goragotzen duena. Jatorrizkoak predela bat eta bi gorputz ditu, hiru kaletan banaturik, eta burua; arkitektura soila da, habe klasikoekin, apaingarririk gabea ia. Alboko kaleetan erliebeak daude, eta erdiko eskulturak ia askeak dira. Predelan Azken Afaria eta Oinen Garbiketa daude irudikatuta, eta sagrarioaren alboetan, marko biribilduetan, San Marko eta San Mateoren irudiak ageri dira; lehen gorputzean, erdian, San Pedroren irudia dago, eta alboetan haren bizitzako bi gertaera, bokazioarena eta aingeruak kateetatik askatu zuenekoa; bigarren gorputzean Jasokundea ageri da, eta Deikundea eta Andre Mariaren jaiotza albo banatan. Buruaren gainean, hainbat santuren irudiez gainera, Kalbario eder bat dago.\nErretaula honetan bete betean ikusten da Antxetaren estiloa, erromanismoaren ezaugarri guztiak bateratzen dituena. San Pedro aita santu gisa ageri da: jantziaren tolesak zabalak eta bakanak dira, oin bat maila batean igota baitauka; gorputza, beraz, oso modu sintetikoan dago irudikatua, burua ez bezala: begitartea oso serioa du, bizarra kizkur sakonez betea, eta tiara handi bat du buruan. Jasokundea Gaspar Becerrak ezarritako ereduaren jarraipena da, ez bakarrik Antxetaren lan guztietan agertzen dena, baita erromanista ororengan ere, hala nola Lope Larreakoa, Ambrosio Bengoetxea eta abarren lanetan. Afariko eta Oin Garbiketako erliebeak ere penintsulako iparraldeko lanetan errepikatu ziren gero; Zumaiako honetan handitasuna eta eredu klasikoek ekarritako baretasuna eta zorroztasun psikologikoa elkartzen dira. Gauza bera gertatzen da San Pedroren bizitzako gertaeretan, Antxetak geroko lanetan ere erabili baitzuen, hala nola Moneoko erretaulan; beste eskultoreengan ere izan zuten oihartzunik, Lope Larreakoarengan adibidez.\n1575-1576. urteetan, Martin Arbizu mihiztatzailearekin orduan ere, Zuazola komendadorearen kaperako erretaula egin zuen, Azkotiko parrokia elizan. Galdua da egun, baina ezagutzen da ikonografia: Pietatea eta Santiago ageri ziren erdiko kalean, santuak alboetan eta Kalbarioa buruan. Artean ere Azpeitian bizi zela, Gasteizko San Migel elizako erretaula nagusia egiteko kontratua hitz hartu zuen 1575ean, Esteban de Velasco gasteiztar eskultorearekin batera eta I\u00f1igo Zarragaren diseinuaren arabera. Zergatik ez dakigu, baina arazoak sortu ziren Elizaren eta Velascoren artean; Elizak irabazi zuen auzia, eta obraren eskubideak Antxetari eman zizkion Velascok. Bakarrik ezin zuela eta, Lope Larreakoarekin egin zuen. Erretaula horretatik pieza batzuk geratzen dira: Antxetarenak bide dira Zigorraldiaren eta Arantzazko Koroatzearen erliebeak, eta Daviden eta Moisesen bi erliebe txiki.\n1576-1578 bitartean, Burgosko Las Huelgas monasterioko erretaula egin zuen, Martin Ruiz de Zubiate eskultorearekin batera; erretaula hartatik erliebe eder batzuk gordetzen dira, eta Andre Mariaren eta santuen hainbat irudi. Oso interesgarriak dira, Antxetaren italiar hezkuntza agertzen baitute biluziaren edertasunaren ikusmolde klasikoan. 1580 aldean, Burgosko katedraleko erretaula nagusiko Jasokundearen eta Koroatzearen taldeak egin zituen, eta Koruko Andre Maria, De la Fuente kalonjearen eskaeraz. De la Fuente Iru\u00f1eko gotzain zela hil zen, eta haren oinordekoek Antxetari eskatu zioten haren herrian, Burgosko Moneon, hari eskainitako kaperan erretaula egitea.\nJakako katedraleko Hirutasun Santuaren alabastrozko erretaula, 1578koa, Antxetari egozten zaio; geroxeago Zaragozako San Salvador katedraleko Zaporta kaperan Mikel goiaingeruaren alabastrozko erretaula egin zuen. Nafarroan Kasedako erretaula egin zuen 1576an, Agoizkoa 1580an, eta Tafallako Santa Mariako sagrarioa 1583an; 1588an, hil zen urtean, erretaularen gainerako parteak egiteko kontratua izenpetu zuen. Haren ikasle batek, Pedro Gonz\u00e1lez de San Pedrok, amaitu zuen, baina estiloarekiko leialtasun handiz. Tolosako Santa Maria elizako erretaula nagusia ere hasi zuen urte horretan, baina hura ere bukatu gabe utzi zuen. Sagrarioa Santa Klara komentura eraman zuten, eta han dago, erretaula barroko baten barruan. Hiru gorputzeko lan ederra da, Eukaristiari buruzko eszenak, David eta Moisesen irudiak, besteak beste, dituena.\nJoanes Antxeta Iru\u00f1ean hil zen, 1588an. Katedraleko klaustroan hilobiratu zuten, idatzi adierazkor honekin: \u201cHemen datza Antxeta, bere obrak ez zituena, ez goretsi, ez gutxietsi\u201d.\nEstiloa.\nAntxetaren obra guztiek kalitate tekniko handia dute: trebetasun handiz garatu zituen Michelangeloren manierismoaren baliabide guztiak, hasieran aipaturiko italiar ereduen arabera. Juni ere maisu izan zuen; baina, Michelangeloren eraginez, Junik baino indar handiagoa du Antxetak, eta Juniren lanetan lazgarria dena, hunkigarri gertatzen da Antxietarengan.\nTrentoren ondorengo gizona zen Antxeta, elizak mundua arau espiritualen arabera gauzatzea helburu zuen garaikoa. Hala, Michelangeloren formak Kontraerreformaren xedeen bortiztasunak beretu zituen: garai hartako nahasmen espirituala irudien gehiegizko keinuetan ageri da, haien estuasun izugarrian, adierazkortasunean; Antxetaren erretauletan gainezka egiten duen enfasia haren garai mistikoen adierazpen bortitzen pareko dela esan daiteke."}
{"id": "117640", "revid": "119347", "url": "https://eu.wikipedia.org/wiki?curid=117640", "title": "Naia del Castillo", "text": "Naia del Castillo (Bilbo, 1975) euskal herritar eskultore eta argazkilaria da.\nBiografia.\nEuskal Herriko Unibertsitatean Arte Ederrak ikasi ondoren \"master\" bat lortu zuen Londresko Chelsea College of Art &amp; Design-en. Bere lanak emakumea izan du gaia.\nErakusketa ugari egin ditu: Zaragozako Pablo Serrano museoan (2003), Gasteizko Artium Museoan (2004), Madrilgo PHotoEspa\u00f1an edota Alemania, AEB eta Austria zeharkatu dituztenak (2002).\nBere lanak Santanderreko Arte Ederretako Museoan, Parisko \"Maison Europ\u00e9ene de la Photographie\"n, Houstongo \"Museum of Fine Arts\", Espainiako Akademia Erroman eta beste museotan daude."}
{"id": "117642", "revid": "1545", "url": "https://eu.wikipedia.org/wiki?curid=117642", "title": "L\u00fck\u00fcze", "text": "L\u00fck\u00fcze L\u00fck\u00fcze-Altz\u00fcmarta udalerriko herriburua da, Nafarroa Behereko Amikuze eskualdean. Herri honek, Altz\u00fcmarta gabe, 1842 arte aparteko udalerria osatu zuen.\nHerritarrei \"l\u00fck\u00fcztar\" deitzen zaie. Donibane Garazi herrialdeburura 36\u00a0km daude.\nIzenaz.\nDokumentazio historikoan lekuizen hau forma desberdinetan agertzen da: \"Luxa\" (XII. mendean), \"Sancta Maria de Lucse\" (1160an), \"Luc\" (1249an), \"Lucxa\" (1264 an), \"Luxa\" (1264an), \"Luixe\" (XIII. mendean Baionako kartularioan), \"Lucxa\" (1384an), \"Nostre-Done de Lucxe\" (1472an Okzitaniako Bastidaxarreko notarioen idazkietan) eta \"Lixe\" (1650ean). Jean-Baptiste Orpustan adituak latinezko (\"baso (sakratu)\") hitzetik eratorria dela uste du. Okzitaniako \"Luc\" edota Herrialde Katalanetako \"Lluc\" lekuizenekiko jatorri berbera izango luke.\nEskualde honetan hainbat kasutan gertatzen den bezala, etxe noble edo jauregi batek zeukanetik eman zitzaion izena herriari.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Barhoa izenekoan kokatuta dago. Herriaren mugak hauexek dira: iparraldean Altz\u00fcmarta udalkidea; ekialdean hurbilen duen herria dago, Garr\u00fcze Amik\u00fczeko burua izan zena eta Donejakue Bidean puntu gakoetakoa; hegoaldeko muga Algeruko errekak marrazten du, Bithiri\u00f1ako lurretatik bereiziz; aldiz, mendebaldekoa, Behauzerekikoa, Laharminako errekak egiten du.\nAipatu herri guztiak amikuztarrak dira.\nOrografia.\nHerria bera 100 mtik pasatzen bada, bere lurren barruan garaiera handiagoak lortzen dira, batez ere D 14 errepidetik hegoaldera:\nDemografia.\nBerezko udalerri gisa ageri den erroldei dagokienez, 1793koan 285 biztanle zituen eta desagertu baino lehenagoko 1836koan 332. INSEEren datuak dira; fusioaren osteko udalerriaren datuak jakiteko, ikus L\u00fck\u00fcze-Altz\u00fcmarta.\nErrepideak.\nDepartamendu mailako errepide bat, D 14 (Donapaleu-Hazparne lotura burutzen duena) herriaren hegoaldetik pasatzen da. Auzo-bide batzuek iparralderantz jotzen dute, Altz\u00fcmartara (IE) nahiz Behauzera (IM).\nHistoria.\n\"Charles de Luxe\" berezko azken kontea 1607an hil ondoren, aliantzen bidez frantziar noble-etxe batzuen menpean egotera pasatu zen. XVIII. mendean konterri hau Montmorencytarren pean ageri da.\nUdalerri-aldaketak.\n1842 arte herri honek udalerri propioa izan zuen. Urte horretan Altz\u00fcmartarekin fusionatu zen; harrezkero L\u00fck\u00fcze-Altz\u00fcmartako udalburua da.\nEkonomia.\nNekazaritza eta abeltzaintza izan dira herritar gehienen lanbideak. Azken urteotan, Amik\u00fcze osoan bezala, industria sektorea ere garatu dira."}
{"id": "117645", "revid": "44278", "url": "https://eu.wikipedia.org/wiki?curid=117645", "title": "Altz\u00fcmarta", "text": "Altz\u00fcmarta L\u00fck\u00fcze-Altz\u00fcmarta udalerriko herriska bat da, Nafarroa Behereko Amikuze eskualdean. Herri honek 1842 arte aparteko udalerria osatu zuen.\nHerritarrei \"altz\u00fcmartar\" deitzen zaie. Donibane Garazi herrialdeburura 38\u00a0km daude.\nIzenaz.\nDokumentazio historikoan lekuizen hau forma desberdinetan agertzen da: \"Sanctus Martinus de Alzumberraute\" (1160an), \"Al\u00e7umbarrauta\" (1268an), \"Al\u00e7unbarraute\" (1350 eta 1412an), \"Alsumberraute\" (1472an Okzitaniako Bastidaxarreko notarioen idazkietan), \"Al\u00e7umbarrate\" (1513an Iru\u00f1eko dokumentazioan) eta \"Azumbarraute\" (1621ean Martin Bizkaikoak aipatua). Eboluzio honetatik eratorri da, okzitanierazko dokumentazio historikoa tarteko, frantsesezko forma itxuraz hain desberdina, \"Sumberraute\".\nEskualde honetan hainbat kasutan gertatzen den bezala, etxe noble edo jauregi batek zeukanetik eman zitzaion izena herriskari.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Barhoa izenekoan kokatuta dago. Herriaren mugak hauexek dira: iparraldean Martxuetako lurrak; mendebaldean Behauze zati batean Kaxantegiko errekak banatuta; hegoaldean L\u00fck\u00fcze udalburua, hego-ekialdean Garr\u00fcze eta ekialdean Amend\u00fcze eta Gabadiren arteko lur-eremua.\nAipatu herri guztiak amikuztarrak dira.\nOrografia.\nHerria bera 100 bat metrotan dago; jauregiaren ondoan 129 mko muino bat dago baina bestela ez dago tontor aipagarririk.\nDemografia.\n1695eko erroldak 41 etxe zituela adierazten zuen.\nErrepideak.\nDepartamendu mailako D 14 errepideak herriska Donapaleu eskualde eta kantonamenduburu eta Bidaxune nahiz Baionarekin lotzen du. Herriskatik hegoaldean D 123 abiatzen da ekialderantz, Behauze eta hortik Hazparne aldera joan ahal izateko; errepide honetatik ateratzen da L\u00fck\u00fczera doan tokiko bidea. Ipar-ekialderantz, ordea, D 646a Labetze eta Bearnorantz doa.\nHistoria.\nUdalerri-aldaketak.\nUdalerri modernoak baino lehen eta ondoren, erlijio aldetik Labetzerekin parrokia bakarra osatzen zuen.\n1842 arte herri honek udalerri propioa izan zuen. Urte horretan L\u00fck\u00fczerekin fusionatu zen; harrezkero L\u00fck\u00fcze-Altz\u00fcmartaren barruan dago.\nEkonomia.\nNekazaritza eta abeltzaintza izan dira herritar gehienen lanbideak."}
{"id": "117648", "revid": "105290", "url": "https://eu.wikipedia.org/wiki?curid=117648", "title": "Kontabilitate-ekuazio", "text": "Kontabilitatean, kontabilitate-ekuazioak enpresa bateko aktiboa eta pasiboa lotzen dituen funtsezko berdinketa-erlazio bat da. Honela adieraz daiteke labur:\nOndare garbian enpresako bazkideen ekarpenak biltzen dira.\nAdibidez, pertsona batek 800 euroko ordenagailu bat erosi zuen. 500 euro bere aurrezkietatik hartu ditu; beste 300 euroak bere familiari eskatu dizkio:\nPasiboak edo kanpo finantza iturriek eta ondare garbiak, kapitalak edo berezko finantza iturriek enpresako ondarea edo aktiboa osatzeko erabiltzen direla ezartzen du ekuazioak eta kontabilitate-sistema bikoitzaren oinarria dela esan daiteke.\nDenboran zehar burutzen diren egitate ekonomiko orotan ere betetzen da berdintza: aktiboaren gehikuntza edo murriztapen oro, pasiboaren gehikuntza edo murriztapena ekarriko du norabide berean eta zenbateko berberaz. Adibidez:"}
{"id": "117651", "revid": "144105", "url": "https://eu.wikipedia.org/wiki?curid=117651", "title": "Juan Antonio Urbeltz", "text": "Juan Antonio Urbeltz Navarro (Iru\u00f1ea, Nafarroa Garaia, 1940ko urriaren 20a) folklorista eta kultura gizona da. Euskal dantza eta musika tradizionala berreskuratzen lan handia egin du, Marian Arregi emaztearekin batera. Gaur egun Donostian bizi da. \"Oi Baldorba!\" abesti ezagunaren letra sortu zuen.\n1958an Goizaldi dantza taldean parte hartu zuen. 1965ean Argia taldera igaro zen, eta talde hori zuzendu zuen urte askoan. Folkloreari buruzko hizlari eta publizista, Euskal Koreografia Atlasaren osaketa zuzendu zuen.\nHalaber, Goierriko brokel dantzari eta Otsagabiko dantzei buruzko ikerlanen egilea da. 1967an Argia taldea C\u00e1ceresko (Espainia) Nazioarteko Folklore Jaialdira aurkeztu zen; bi urte geroago, Middlesbrough hirikora (Britainia Handia). Aranzadi Zientzia Elkarteko eta Euskal Herriaren Adiskideen Elkarteko kide da, eta Eusko Ikaskuntzako Folklore saileko presidente izan zen.\nBere lorpen handienetako bat da antzinako \"axuri beltza\" dantzaren berreskuratzea.\n1985ean Gipuzkoako Foru Aldundiko Kultura zuzendari izendatu zuten. \"Dantzariak\" eta \"Deia\" argitalpenetako lankide izan zen, eta \"Dantzak\" idazlanaren egile da. Hona hemen bere idazlanetako batzuk: \"Notas sobre las danzas tradicionales de los vascos\", Bilbo, 1978; \"M\u00fasica militar en el Pa\u00eds Vasco\"; \"El problema del zortziko\", Iru\u00f1ea, 1989; \"Danzas de Guip\u00fazcoa\" eta \"Alardeak\", Donostia, 1995.\n2007an maiatzaren hasieran Urbeltzek Jimeno Jur\u00edo Saria irabazi zuen, eta maiatzaren 13an eman zioten, Artaxoako Zirkuluan.\n2015 urtean Gipuzkoako Urrezko Domina jaso zuen.\nDantza\" (2018) Telmo Esnal zinema zuzendariaren filmean koreografoa eta filma egiteko eragile nagusietako bat izan zen Esnal eta Koldobika Jauregirekin.\""}
{"id": "117653", "revid": "1491", "url": "https://eu.wikipedia.org/wiki?curid=117653", "title": "Oi Pello Pello", "text": "Oi Pello Pello euskal abesti herrikoia da. Resurreccion Maria de Azkue ikertzaileak Azkainen jaso zuen XIX.mendeko bukaeran edo XX. mendearen hasieran eta \"Cancionero Popular Vasco\" liburuan argitaratu zuen 1920an-edo, Aita Donostia musikariaren laguntzarekin.\nKantutegi herrikoian arrakasta lortu duten beste abesti tradizional batzuen egitura errepikatzailea du, non ahapaldi edo estrofa bakoitza aurrekoarekin lotzen baita. Egitura tipikoa da euskal kantutegian, agertzen da \"Zozoa\", \"Irungo Maio\" edo \"Aldapeko sagarraren adarraren puntan\" abesti ezagunetan, edo \"Alouette\" kantu frantsesean ere.\nLihoa edo artilea lantzeko beharrezko diren urrats guztiak azaltzen dira abestian banan-banan eta estrofaz estrofa: irutea, astalkatzea, harilkatzea, xuritzea, irakitzea, pikatzea eta jostea. Garai hartan lihozko arropak eta izarak edukitzeak bizitza bigunagoa eta atseginagoa izateko balio izan zuen baserrian. Neolitikotik hasita kultura guztiek landu dute lihoa. Esate baterako. Dimako emakumeek orokorrean eta Braulia Pujana dimoztarrak konkretuan behar handia egin zuten liho-kultura horren barruan.\nAbestiaren hitzen esanahia.\nBadira zenbait interpretazio kantaren benetako esanahiaz:\nZaila da jakitea zein zen jatorrizko esanahia, baina testuinguru diferenteetan esanahi diferenteekin erabili ahal izatea abestiaren arrakastarako eta iraunkortasunerako faktorea izan da, ziur.\nHitzak.\n\"Oi! Pello, Pello, logale nauk eta\njinen niza ohera?\nIrun ezan eta gero, gero, gero,\nirun ezan eta gero, gero, bai.\n\"Oi! Pello, Pello, astalkatu diat eta\njinen niza ohera?\nAstalka zan eta, gero, gero, gero,\nAstalka zan eta, gero, gero bai.\n\"Oi! Pello, Pello, irun diat eta\njinen niza ohera?\nHarilka zan eta, gero, gero, gero,\nHarilka zan eta, gero, gero, bai.\n\"Oi! Pello, Pello, harilkatu diat eta\njinen niza ohera?\nJos ezan eta, gero, gero, gero\njos ezan eta, gero, gero, bai.\n\"Oi! Pello Pello josi diat eta\njinen nizan ohera?\nArgia dun eta, bihar, bihar, bihar,\nArgia dun eta, jinen iz bihar.\"\nArgitalpenak.\nAbesti-argitalpen hauetan azaldu da kantaren deskribapena:\nDisko edo kasetetan.\nGarai modernoetan Ximun Haran pilotariak Iparraldean eta Mikel Laboak Hegoaldean egin zuten ospetsu. Mikel Laboak 1964an grabatu zuen, lau abestiko \u201cAzken\u201d izeneko biniloan, eta ondoren, 1980an, \u201cLau-bost\u201d LPan. Abestiaren grabazio hauek sortu izan dira urteetan zehar:"}
{"id": "117654", "revid": "75584", "url": "https://eu.wikipedia.org/wiki?curid=117654", "title": "Zaindu maite duzun hori", "text": "Zaindu maite duzun hori Ruper Ordorika abeslari o\u00f1atiarraren rock abestia da. \"Kantuok jartzen ditut\" diskoaren barneko laugarren abestia da. Kantua Euskaldunon Egunkaria itxi ondorengoan idatzia da, eta egileak inpotentzia hori adierazi nahi izan zuen kantuan. \nErabilpenagatik polemika.\n2012ko abenduan, polemika parea izan ziren abestiaren inguruan. Batetik, Patxi Lopez lehendakariak kargua utzi baino lehenxeago bere blogean argitaratu zuen kantua, bideoa eta hitzak partekatuz. Kritika jaso zuen kantuak duen mezua alde batera utzi zuelako; izan ere, Lopezen gobernuak oso hotz jokatu zuen Egunkaria auzian kaltetutakoekin.\nEgun batzuk geroago, ETB1eko gabonetako abestien ohiko programan (ospetsuek kantu ezagunak abesten dituztenekoa) Eusko Legebiltzarreko hainbat taldetako legebiltzarkideek kantatu zuten abestia, baita Egunkariaren itxiera txalotu zuten PPkoek ere, eta horrek ere kritikak eragin zituen. Ruper Ordorikak ere aukera desegokitzat jo zuen, eta berak sorpresa desatsegina jaso zuela adierazi zuen, ez baitzuen jakin aldez aurretik.\nEratorritako lanak.\n2013an Trifulca Posse proiektu musikalak mix bat argitaratu zuen \"Raper Ordorika\" izenburua emanda, kantuaren mix bat eginez \"Rapper's delight\" raparen hastapenetako doinu arketipikoarekin eta Billy Prestonen \"With you I'm born again\"-ekin."}
{"id": "117656", "revid": "1659", "url": "https://eu.wikipedia.org/wiki?curid=117656", "title": "Ez da posible (abestia)", "text": "Ez da posible Ruper Ordorika o\u00f1atiar musikariaren abestia da. 1990an izen bereko \"Ez da posible\" diskoaren barnean kaleratu zuen. Kantuan Ruperrek Josu Muguruzarekin izandako topaketa bati eta ondorengo gertakariei egiten die erreferentzia (Josu 1989an hil zuten Madrilen). Bestalde, kantuari izena ematen dion espresioa Lazkao Txikiri hartu omen zion Ruperrek, Xalbador hil zela jakin zuenean erran omen zuena, hain zuzen."}
{"id": "117657", "revid": "15795", "url": "https://eu.wikipedia.org/wiki?curid=117657", "title": "Espaniako Diputatuen Kongresua", "text": ""}
{"id": "117658", "revid": "9351999", "url": "https://eu.wikipedia.org/wiki?curid=117658", "title": "Goizean argi hastean", "text": "Goizean argi hastean (jatorrizko zubereraz \"Goizian argi hastian\") Zuberoako jatorria duen euskal abesti herrikoia da, Pierre Bordazarrek (Etxahun-Irurik) idatzia. \nBerak egindako 100 kantu baino gehiago bildu zituen liburu batean. Horietatik ezagunenak dira, seguruenik, \"Agur Xiberua\", \"Goizian argi hastian\" eta \"Oi ama Eskual Herria\".\nHarmonika eta txirula jotzen ere ikasi zuen.\nBigarren Mundu Gerran soldadu aritzea egokitu zitzaion, eta gerra horretan galdu zuen anaia. Pierre bederatzi hilabetez preso egon zen Alemanian,\nOgibidez laboraria eta artzaina zen.Abesti honen moldaketak euskal musikari ugarik burutu izan dituzte: Benito Lertxundi, Amaia Zubiria eta Txomin Artola...\nHitzak.\nGoizean argi hastean, ene leiho hegian\nTxori bat pausatzen da eta goratik hasten kantan.\nTxori ejerra, hain alegera, entzuten ha\u00fcdanean,\nEne bihotzeko trist\u00fcra, laster doak airean.\nEne txoririk maitena, zertara jin hiz nigana\nIratzarrazi na\u00fck, n\u00fcalarik ametsik ejerrena.\nJinik hain goizik, uste hiana ban\u00fcala hanitx pena?\nEz, ez, habil kontsolatzera malerusago dena.\nTxorittoa joan d\u00fcz\u00fc ta ez arra agert\u00fc, \nDol\u00fctan niz ote zaionez nik errana gaitzit\u00fc.\nGoiz g\u00fczietan, ene kanberan, trixterik niz haid\u00fcr\u00fc, \nNahiz haren aire xarmant bat berriz ere behat\u00fc. \nMusika.\n&lt;score vorbis=\"1\" midi=\"1\" lang=\"lilypond\"&gt;\n\\new Staff \n \\with {\n midiInstrument = \"flute\"\n \\key g \\major \n \\relative c' {\n \\time 2/4\n r8 r4\n \\repeat volta 2 \n {d8 g4 fis8g8 a4 b8a8 g4(g8) r8 b8.c16 d8b8 c4 b4 a4. a8 a4 a8b8 \\break \n c4 d8e8 \n \\time 3/4_\"3/4\" d4 b2 \n \\relative c' {\n \\time 2/4\n \\repeat volta 2 \n {a'8.b16 c8.b16 c4(c8) r8 \\break\n d8.c16 b8.e16 \n \\time 3/4_\"3/4\" d2 g,4 \n \\time 2/4_\"2/4\" g'4 fis8e8 d4 b4 \n \\time 3/4_\"3/4\" a2 r8 d8\n \\time 2/4_\"2/4\" b4. a8 \\break\n b8.c16 d4.e16 |\n \\time 3/4_\"3/4\" d4 c2\n \\time 2/4_\"2/4\" a8.b16 c8e8 d4 c4 b4(b8)\n\\addlyrics {\n \\lyricmode {\nGoi -- zi -- an ar -- gi has -- ti -- an,\ne -- ne lei -- ho he -- gi -- an\ntxo -- ri bat pau -- sa -- tzen da e -- ta\ngo -- ra -- tik has -- ten kan -- tan.\nTxo -- ri ei -- je -- rra, hain a -- le -- ge -- ra,\nen -- tzu -- ten hai -- da -- ni -- an,\ne -- ne bi -- ho -- tze -- ko tris -- tu -- ra\nlais -- ter du -- ak ai -- di -- an.\n\\midi {\n \\context {\n \\Score\n tempoWholesPerMinute = #(ly:make-moment 90 4)\n&lt;/score&gt;"}
{"id": "117659", "revid": "7162", "url": "https://eu.wikipedia.org/wiki?curid=117659", "title": "Goizian argi hastian", "text": ""}
{"id": "117660", "revid": "46380", "url": "https://eu.wikipedia.org/wiki?curid=117660", "title": "Jeanne Mas", "text": "Jeanne Mas (Alacant, Espainia, 1958ko otsailaren 28a) abeslari frantziarra da."}
{"id": "117661", "revid": "1491", "url": "https://eu.wikipedia.org/wiki?curid=117661", "title": "Behin batean Loiolan", "text": "Behin batean Loiolan euskal kanta herrikoi bat da, Bilintx bertsolari eta olerkari donostiarrak egina. Abestiaren haria Donostiako Loiola auzoko jaietan gertatzen da, non gizon batek, kantaria bera, gorte egiten baitio gutiziatzen duen neska bati. Gizon hori Bilintx bera da; izan ere, bertsolari horrek berari gertatutakoei buruzko bertsoak idatzi ohi zituen.\nEgan talde azpeitiarrak abesti honen moldaketa ederra egin zuen, beharbada bertsio guztietan ospetsuena. Horretarako, John Denver estatubatuar folk abeslariaren \"Annie's Song\" kantaren doinua gehitu zien Bilintxen jatorrizko bertsoen hitzei.\nAbestia oso ezaguna da, \" artean bisitatuena da Wikipedian (2015-2023)."}
{"id": "117672", "revid": "1491", "url": "https://eu.wikipedia.org/wiki?curid=117672", "title": "Lau haizetara", "text": "Lau haizetara Imanol Larzabal abeslariak 1977an Lau haizetara albumean argitaratu zuen lehen kantua da, Mikel Arregi idazlearen bertsotik osatua. Larzabalek Gwendal taldearen laguntzaz grabatu zuen disko hori. Erbestetik itzulita hauxe izan zen legalitatean egin zuen lehenengo diskoa. Abesti guztiek konpromezu politiko handia erakusten zuten. \nFermin Muguruzak 2022an kantu hau txertatu zuen filmekoen artean. \n\"Imanol. Kantatzen du kantuz\" album antologian ere (Elkar, 2022) ere txertatu zuen Anjel Valdesek, guztira Imanolen 40 abesti eta hainbat testu bildu zituela. Bi CDtan banatu zituzten kantuak, hogeina bakoitzean. Tartean daude, besteak beste, \"Nire euskaltasuna\", \"Mendian gora\", \"Ilun-ikarak\" eta \"Zure tristura\" lehen diskoan; eta \"Mayo\", \"Maitiak galdegin zautan\", \"Ausencia\", \"Maitia nun zira\" eta bildumari izena ematen dion \"Kantatzen du kantuz\" bigarrenean. \nLetra.\nItsasondoko haize gezalaz\nMarinelen bertsoa\nZoaz urruti aidean\nLau haizetara (tris)\nDonostiatik Iru\u00f1era.\nUzta garaiko gari usaia\nSegarien bertsoa\nZoaz urruti aidean\nLau haizetara (tris)\nIru\u00f1etikan Baionara\nEzpain erien portu galdua\nMaitarien bertsoa\nZoaz urruti aidean\nLau haizetara (tris)\nBaionatik Vitoriara\nMuga zaharrak mahastietan\nGaiteroen bertsoa\nZoaz urruti aidean\nLau haizetara (tris)\nVitoriatik Bilbaora\nBurnizko bihotz arrailduna\nGabetuen bertsoa\nZoaz urruti aidea\nLau haizetara (tris)\nBilbaotik Euskal Herrira"}
{"id": "117673", "revid": "1491", "url": "https://eu.wikipedia.org/wiki?curid=117673", "title": "Dringilin dron", "text": "Dringilin dron eguberrietako euskal abesti herrikoia da. Kanta herrikoi hau Azkuek jaso zuen Aramaion, eta Cancionero Popular Vasco liburuan argitaratu zuen 1922an.\nDonostiako Orfeoiak 1924an grabatu zuen 78 RPMko Neska zarra diskoan. Diskoan bi abesti zeuden: \nPartitura eta audioa.\nHonela hasten da abestia:\n&lt;score vorbis=\"1\"&gt;\\relative c' \n r4 e8e16e16 a4 c8d8 e4 \n e,8e16e16 a4 c8d8 e4 \n e8e16f16 d8d16e16 c8d8 \n \\time 3/4 e8e8 b8c16d16 c8b8\n \\time 2/4 a4 r4\n\\addlyrics \nDrin -- gi -- lin dron, gaur Ga -- bon\nDrin -- gi -- lin dron, gaur Ga -- bon\nsa -- be -- la be -- te -- a -- dau -- kat e -- ta\nbes-- te -- ak hor kon -- pon.\n&lt;/score&gt;\nHitzak.\nDringilin dron, gaur Gabon,&lt;/br&gt;\ndringilin dron, gaur Gabon,&lt;/br&gt;\nsabela betea daukat eta&lt;/br&gt;\nbesteak hor konpon. (bis)&lt;/br&gt;\nMazkelu bete aza egosi,&lt;/br&gt;\nkoloretsu ta gorriak&lt;/br&gt;\nbereala iruntsi neutzazan&lt;/br&gt;\nazkenengoko orriak.&lt;/br&gt;\nDringilin dron, gaur Gabon,&lt;/br&gt;\ndringilin dron, gaur Gabon,&lt;/br&gt;\nsabela betea daukat eta&lt;/br&gt;\nbesteak hor konpon.&lt;/br&gt;\nHiru puntako askal batekin,&lt;/br&gt;\nsakatrapua bailitzan&lt;/br&gt;\nezti-lapiko handisko bati&lt;/br&gt;\nbarrua uts-uts ein neutsan&lt;/br&gt;"}
{"id": "117674", "revid": "56334", "url": "https://eu.wikipedia.org/wiki?curid=117674", "title": "Lehendakari", "text": "Lehendakaria edo presidentea erakunde publiko nahiz pribatu bateko, enpresa bateko, elkarte bateko edo, oro har, talde bateko burua da.\nLehendakari edo presidentea, errepublika batean, estatuburu da; beste zenbait sistematan, berriz, gobernuburu da.\nHitzak.\n\"Presidente\" (latinetik \"prae sedere\", \"aurrean eseri dena\") lehendabizikoz Ameriketako Estatu Batuetako Konstituzioan erabili zuten eta harrezkero munduan zehar erabili dute.\n\"Lehendakari\" hitza XX. mendearen hasieran sortutako neologismoa da, \"Euskadi\", \"Eusko\" eta \"Jaurlaritza\" bezala. \"Lehendabiziko\" hitzaren hasierako zatiari \"-ari\" atzizkia gehituz sortuz zen, eta, hasieratik bertatik, edozein erakundetako (publikoa nahiz pribatua) edo taldetako burua izendatzeko erabili da. Hartara, Orotariko Euskal Hiztegiko lehenengo adibidea (1911. urtekoa) hauxe da: \u00abEuzko-Antzerti-Bazkunaren Lendakarijari\u00bb (Euskal Herriko Antzerki Elkartearen lehendakariari).\nLehendakari motak.\nEusko Jaurlaritzako lehendakaria.\n1936an Eusko Jaurlaritza sortu zenez geroztik, euskaraz \"lehendakari\" titulua eman izan zaio erakunde horren buruari, hau da, Euskal Autonomia Erkidegoko gobernuburuari.\nNafarroako Gobernuko lehendakaria.\nNafarroako Foru Erkidegoko gobernuburua da, Nafarroako Foru Hobekuntza onartu zenetik. Lehendakaria 4 urterako hautatzen du Nafarroako Parlamentuak.\nErrepublikako lehendakaria edo presidentea.\nErrepublikak diren herrialdeetako gobernuetan, estatuburuak \"lehendakari\" edo \"presidente\" titulua du. Oro har, herritarrek hautatzen dituzte hauteskundeetan, eta parlamentuak izendatzen ditu 4-8 urte bitarterako (herrialdearen arabera). Adibidez, hala da Frantzian.\nGobernuko lehendakaria edo presidentea.\nMonarkia parlamentarioa duten herrialde batzuetan, lehen ministroari \"Gobernuko lehendakari\" edo \"Gobernuko presidente\" titulua ematen zaio. Adibidez, hala da Espainian."}
{"id": "117677", "revid": "1491", "url": "https://eu.wikipedia.org/wiki?curid=117677", "title": "Kanuto (abestia)", "text": "Kanuto euskal abesti herrikoi edo ume kanta bat da. Oskorri euskal folk musika taldearen bertsioan egin da ezaguna. 1993ko \"Katuen testamentua\" diskoaren barnean argitaratu zuten. Hitzak oso fonetikoak dira, erritmoa oso bizia markatzen dute soinu onomatopeikoekin;\nKutsu errebelde ematen dute hitzek, amarengandik bereizi hasi nahi duen ume txikiarena. Kalean min hartu duen umeari amak ohera joateko esan dio, eta gero umeak ezetz erantzuten dio, berak ez duela ohera joan nahi.\n2021an Indian Suchetha Satish Keralako neskak munduko errekor bat lortu zituen 16 urterekin: 120 abesti abestu zituen, bakoitza hizkuntza desberdin batean. Horietako bat euskarazko Kanuto abestia izan zen. Suchetharen ama-hizkuntza malayalama da."}
{"id": "117678", "revid": "7162", "url": "https://eu.wikipedia.org/wiki?curid=117678", "title": "Alferraren astea", "text": ""}
{"id": "117679", "revid": "58701", "url": "https://eu.wikipedia.org/wiki?curid=117679", "title": "Ez goaz lanera", "text": "Ez goaz lanera edo Alferraren astea euskal abesti herrikoia eta haur-kanta bat da."}
{"id": "117680", "revid": "105290", "url": "https://eu.wikipedia.org/wiki?curid=117680", "title": "Minhiriath", "text": "Minhiriath Tolkienen legendarium ospetsuan eta Eraztunen Jauna eleberriaren eranskinetan Erdialdeko Lurraldearen iparmendebaldeko eskualde zabal bat da, Baranduin eta Gwathlo ibaien artean kokatua. Bere izena sindarinezkoa da eta \"Ibaien artean\" bezala itzul daiteke.\nEguzkiaren Bigarren Aroan baso trinkozko eskualde bat zen eta bertan herri bat bizi zen, Halethen etxearen ondorengoa zena eta Gwathuirrim edo \"Gwathloko herria\" deitua. Numenortarrak iristean Aldarion \"Marinela\"rekin, eskualde honetako basoak, ondoan zuen Enedwaithekoak bezala, hauek suntsitu zituzten, euren itsasontziak egiteko zura lortzeko. Honek, ondorio bezala, Gwathuirrimen matxinada eta hauek Sauronen aliatu bezala honek Gizakien eta Elfoen aurka izan zituen guduetan parte hartzea izan zuen. Bigarren Aro honen amaieran Minhiriathen jada ez zegoen basorik, Eryn Vorn lurmuturrean izan ezik.\nEguzkiaren Hirugarren Aroan eskualdea pixkanaka birpopulatzen joan zen eta Arnor erresumaren barnean egon zen. Baina erresuma hau beste hirutan banatu zenean, E\u00e4rendur erregea hil ondoren (Eguzkiaren Hirugarren Aroko 861. urtean) Minhiriath Kardolanera pasa zen.\nKardolanek Angmarren aurkako gerran parte hartu zuenean, eskualdeak galera handiak jasan zituen bai pertsonen aldetik baita ondasunen aldetik ere. Baina Erdialdeko Lurraldeko Izurrite Handiak bertako biztanleria suntsitzen amaitu zuen. Gizaki apur batzuk baino ez ziren geratu han eta hemengo lurralde eta herrietan, bereziki Tharbad hirian. Eguzkiaren Hirugarren Aroko 2912. urteko Negu Krudelaren ondoren gertatu ziren uholdeen ondoren, Minhiriath zein Enedwaith biztanlerik gabe geratu ziren."}
{"id": "117682", "revid": "105290", "url": "https://eu.wikipedia.org/wiki?curid=117682", "title": "Arkhangelgorodeko gobernatura orokorra", "text": "Arkhangelgorodeko gobernatura orokorra (errusieraz \u0410\u0440\u0445\u0430\u043d\u0433\u0435\u043b\u043e\u0433\u043e\u0440\u043e\u0434\u0441\u043a\u0430\u044f \u0433\u0443\u0431\u0435\u0440\u043d\u0438\u044f) 1708an sortua izan zen Petri I.a Errusiakoaren ediktua betez. Iparraldean sortu zen, behinola Novgorodeko Errepublikak bere garai oparoan menderatu zituen lurretan, eta ondoren, Novgoroden konkistarekin Moskoviara pasa zirenak. Bere lurraldea Kolako penintsulatik Ural mendietara hedatzen zen. Bertako biztanleria eta dentsitatea Inperioko baxuenak izan ziren Errusiar Amerikako edo Alaskako guberniya sortua izan zen arte. Bere hiriburua Arkhangelsk zen, Itsaso Zuriaren kostaldean."}
{"id": "117683", "revid": "105290", "url": "https://eu.wikipedia.org/wiki?curid=117683", "title": "Argi kurba", "text": "Astronomian argi kurba objektu astronomiko edo zeruko toki baten argi intentsitatearen grafikoa bat da, denboraren arabera. Argi kurba espektroko gune berezi edo banda fotometriko berezi batetik abiatuta egiten da: adibidez B banda iragazki urdinarekin eta V banda iragazki berdearekin.\nArgi kurbak aldikakoak izan daitezke, izar bitar itzaltzaileen, zefeida izar aldakoren edo beste izar aldakor batzuen kasuan, edo ez aldikakoak, noba baten, izar aldakor kataklismiko baten edo supernoba baten kasuan bezala.\nArgi kurben azterketek, beste behaketa batzuekin batera, hauek eragiten dituzten prozesu fisikoei buruzko informazio ugari eman lezakete edo eurei buruzko teoria fisikoak estutu ditzakete.\nPlanetologian argi kurba bat planeta txiki edo ilargi baten errotazio periodoa estimatzeko erabil daiteke. Lurretik, sarri ezin daiteke ikusi gure Eguzki-sistemako objektu txiki bat, ezta teleskopiorik ahaltsuenekin ere, objektuaren itxurazko tamaina angeluarra CCD kamera baten pixel bat baino txikiagoa baita. Horregatik astronomoek objektuak eragindako argi kopurua denboraren arabera neurtzen dute (argi kurba). Argi kurbaren tontorrak ikusiz objektuaren errotazio maiztasuna estima daiteke, objektuaren zati batzuk batez bestekoa baino ilunago edo dizdiratsuagoak direla onartuz."}
{"id": "117684", "revid": "688", "url": "https://eu.wikipedia.org/wiki?curid=117684", "title": "Postinpresionismo", "text": "Postinpresionismoa () XIX. mendearen bukaerako margolaritza joera izan zen, inpresionismoaren eta neoinpresionismoaren erreakzio gisa sortu zena. Joera horren xede nagusia artearen kontzeptu formalago batera itzultzea zen, eta gaiaren garrantzia azpimarratzea. Paul Gauguin, Paul C\u00e9zanne eta Vincent Van Gogh izan ziren margolari postinpresionista nagusiak.\nRoger Fry britainiar arte kritikariak 1910ean erabili zuen lehenbiziko aldiz \"postinpresionismo\" esapidea, \u00c9douard Maneten ondorengo Frantziako margolaritzaren garapena deskribatzeko. Postinpresionistek inpresionismoa zabaldu zuten, zenbait muga baztertuz. Kolore biziak, antzeman daitezkeen pintzelkadak, lodiera handiko pintura, eta benetako bizitzako gaiak erabiltzen jarraitu zuten, baina koloreak aliritzian emateko eta forma geometrikoak nabarmentzeko joera zeukaten, adierazkortasuna areagotzeko, figuraren kaltetan suertatzen bazen ere."}
{"id": "117685", "revid": "6327", "url": "https://eu.wikipedia.org/wiki?curid=117685", "title": "Inpresionismo ondoko", "text": ""}
{"id": "117687", "revid": "58701", "url": "https://eu.wikipedia.org/wiki?curid=117687", "title": "Artistaren langela", "text": "Artistaren Langela (frantsesez \"L'Atelier du peintre\") 1855ean Gustave Courbetek margotutako oihal gaineko olio-pintura da. Parisko Orsay museoan dago egun.\nMargolaneko irudiak artistarengan eragina izan zuten alegoriak dira. Ezkerraldean, gizarte maila guztietako gizakiak daude. Erdialdean, Courbet paisaia bat egiten ari dela agertzen da, arte akademikoaren ikurra den modelo biluztu bati bizkarra emanda. Eskuinaldean Courbeten lagunak daude, hala nola George Sand, Charles Baudelaire, Champfleury, Pierre-Joseph Proudhon, edo Alfred Bruyas.\nDiego Vel\u00e1zquez-en \"Meninak\" margolanak eraginda, \"Artistaren langelak\", bere aldetik, eragina izan zuen Edouard Manet-en lehenengo margolanetan: \"Musikari zaharra\" eta \"Musika Tuilerietan\" hain zuzen ere.\nParisko 1855eko Munduko Erakustaldian, epaimahaiak Courbeten zenbait lan onartu zituen, baina honako hau ez. Hori zela eta, bere burua zabaltzeko, Courbetek bere erakustokia iraki zuen erakustali ofizialetik gertu. Baina goraipamen gutxi jaso zituen, Eug\u00e8ne Delacroix izanik babestu zuten margolari bakanetakoa."}
{"id": "117693", "revid": "536", "url": "https://eu.wikipedia.org/wiki?curid=117693", "title": "Kapitalizazio sinple", "text": "Finantzetan, kapitalizazio sinplea edo kapitalizazio bakuna epe jakin batean kapital bati dagozkion interesak kalkulatzeko modu bat da, interesak kapitalera metatzen ez dituena, kapitalizazio konposatuan ez bezala.\nInbertitutako formula_1 hasierako kapital bati dagozkion interesak, moneta-unitatetan, honela kalkulatzen dira, formula_2 epe baterako, epeko aldi bakoitzeko interes-tasa formula_3 izanik:\nBukaerako kapitala, interesak jaso eta gero, hasierako kapitala gehi interesak izango da. Honela kalkulatzen da:\nAdibidez, 1000 euro ezartzen badira %5eko urteko interes tasa sinplean, bi urteren buruan jaso beharreko interesak honela kalkulatzen dira:\nGuztira epemugan jaso beharreko zenbatekoa hasierako kapitala gehi interesak (50 euro urteko), hau da, guztira 1.100 euro izango dira. Formula erabiliz:\nJasotzen diren interesak konstante direnez alditik aldira, kapitalaren hazkundea lineala da kapitalizazio sinplean."}
{"id": "117694", "revid": "56334", "url": "https://eu.wikipedia.org/wiki?curid=117694", "title": "Interes", "text": "Finantzetan, interesa edo korritua aktibo bat da, oro har, dirua maileguan hartzeagatik ordaindu beharreko ordainsaria, mailegatutakoa itzultzeaz gainera. Interesa dirua alokairuan hartzeagatik ordaindu beharreko errenta dela esan daiteke. Gehienetan, dirua maileguan hartzeagatik ordaindu beharreko interesak interes-tasa jakin batez kalkulatzen dira. Horrela, banku batera joan eta 1000 euro mailegatuta hartzen badira, urtebetera eta % 10eko interes-tasaz, urtearen buruan ordaindu beharrekoa mailegu nagusia (1000 euro) gehi interesak (1000\u00d70.1=100 euro) izango da.\nJatorria eta historia.\nUste denez, kreditua milaka urte atzera begira sortu zen. Kredituaren lehen instantzia erregistratua Kristo aurretik 3000 urte eman zen ezkutuko dokumentu zaharren bilduma batean. Horiek kredituaren erabilera sistematikoa erakusten dute, eta bertan metalak mailegatzen ziren. Interes kontzeptua ezezaguna da, nahiz eta historialariek Kristo aurreko 3000. urtean sortua zela uste duten. Animaliak edo haziak ekoizpen-helburuekin alokatzetik sortua izan zitekeela esaten dute. \nInteres konposatuko lehen idatzizko ebidentzia 2400 kristo aurrekoa da gutxi gorabehera. Urteko interes-tasa % 20 ingurukoa izan zen. Interes konposatua beharrezkoa zen nekazaritza garatzeko eta garrantzitsua urbanizaziorako.\nKristo aurreko 2. milurtekoaren hasieran, haziaren truke erabilitako zilarra berez biderkatzerik ez zegoenez, lege batzuk ezarri ziren eta lege horiek interes legaleko tasa ezarri zuten, dote-gordailuen gainean bereziki. Lehen musulmanek riba deitu zioten honi, gaur egun interesen kobrantza bezala esaten dena. \nNiceako Lehen Kontzilioak, 325ean eman zenak, debekua ezarri zioten % 1etik gorako interesak zituzten maileguetan parte hartzeari. IX. mendean araudi hori laikoei aplikatu zitzaien. Eliza Katolikoak interesarekiko zuen aurkakotasuna eskolastikoen aroan gogortu zen, hura defendatzea ere heresiatzat jotzen zenean. Tomas Akinikoak, Eliza Katolikoko teologo nagusiak, argudiatu zuen interesak kobratzea ez zela zuzena, \u201ckobrantza bikoitzaren\u201d baliokidea delako, gauzagatik zein gauzaren erabileragatik kobratuz.\nErdi Aroko ekonomian, maileguak beharraren ondorio ziren (uzta txarrak, sutea lantoki batean\u2026) eta baldintza horietan, moralki gaitzesgarria zen interesa kobratzea. Moralki ere zalantzazkotzat jotzen zen, ez baitzen ondasunik ekoizten diru-maileguaren bidez, eta beraz, ez zen konpentsatu behar zuzeneko ekoizpen fisikoa zuten beste jarduera batzuetan ez bezala, hala nola errementaritzan edo nekazaritzan. Arrazoi beragatik, interes hori sarritan gutxietsi izan da islamiar zibilizazioan, eta ia aditu guztiak ados daude Koranak interesak kobratzea esplizituki debekatzen duela esatean.\nErrenazimenduaren garaian, pertsonen mugikortasun handiagoari esker, merkataritzak gora egin zuen eta enpresaburuek negozio berriak eta irabazizko negozioak hasteko baldintza egokiak agertu ziren. Maileguan utzitako dirua kontsumorako ez ezik, produkziorako ere bazenez, interesa jada ez zen modu berean ikusten.\nDiru-eskaintzaren manipulazioaren bidez, interes-tasak kontrolatzeko lehen saiakera Frantziako Bankuak egin zuen 1847an.\nMatematikaren historian.\nJacob Bernoullik etengabeko matematika aurkitu zuela uste da, interes konposatuari buruzko galdera bat aztertuz. 1.00$-rekin hasten den kontu bat eta urteko % 100eko interesa ordaintzen badugu, urtearen amaieran, balioa $2.00 da; baina interesa urtean bi aldiz kalkulatzen eta gehitzen bada, $1.00 bider 1.5 biderkatuko da, $1.00x1.5= $2.25 produzituz.\nBernullik ohartu zuen konposizioaren maiztasuna mugarik gabe handitzen bada, sekuentzia hau honela molda daitekeela: \nInteres hori zenbat aldiz kapitalizatu behar den urtebetean.\nInteres motak.\nMaileguaren gaineko interes tasaren justifikazioa.\nEkonomia eta finantzetan, beste batzuei dirua ematen dien pertsonak edo finantza-erakundeak, konpentsatuak izango direla espero da, epe jakin baten barruan. Ohikoena dirua ematea da, hasieran emandakoa baino pixka bat gehiago itzuliko den itxaropenarekin. Mailegu hori kontsumoaren atzerapenagatik konpentsatuko da, dirua denbora batez ezin izango delako erabili, baina baita ere, hartutako arriskuagatik konpentsazioa jasotzea espero da. Arrisku horiek, mailegua ez itzultzea edo itzultzen den kopuruak inflazioaren ondorioz erosteko ahalmen txikiagoa izatea lirateke, adibidez. Konpentsazio-kopuru horri zorraren interesa esaten zaio, eta ehunekotan adierazten da interes-tasa gisa.\nMailegu-emaileak hiru faktore mota kontuan hartuko dituen interes-tasa nominala (ITN) finkatuko du, non hasierako zenbatekoa gehi interes-tasa nominalak emandako kopuru horren zati bat jasoko duen.\nMailegu-hartzaileak hiru arrisku mota konpentsatu behar ditu maileguan: arrisku sistematikoa, erregulazio-arriskua eta inflazio-arriskua.\nInteres moten izenak.\nInteres-tasa finkoa eta interes aldakorra.\nInteres-tasa finkoaren eta interes-tasa aldakorraren kontzeptuak finantza-, ekonomia- eta hipoteka-eragiketa askotan erabiltzen dira \u2014adibidez, etxebizitza erostean\u2014 eta kontuan hartu behar da hipoteka kalkulatzeko orduan.\nInteres finkoa aplikatzeak esan nahi du interesa tasa bakar edo egonkor bat aplikatuz kalkulatzen dela (kapitalaren ehuneko bera) maileguak edo gordailuak irauten duen bitartean.\nInteres aldakorreko aplikazioan, interes-tasa (aplikatutako kapitalaren gaineko portzentajea) aldatuz doa denboran zehar. Aldi bakoitzean aplikatzen den interes-tasa aldakorra bi zifra edo motaz osatuta dago, eta bien baturaren emaitza da: erreferentziako interes-indize edo -tasa bat (adibidez Euribor) eta portzentaje edo marjina diferentzial bat.\nInteres-tasa nominala - ITN.\nInteres-tasa nominala (ITN) interesen ordainketa egiten denean aplikatzen den portzentaiari deitzen zaio. Adibidez:\nUrteko tasa baliokidea - UTB.\nUrte amaierako irabazia modu normalizatuan erakusteko (aplikazio-aldiak eta beste faktore batzuk kontuan hartu gabe), urteko tasa baliokidea (UTB) erabiltzen da.\nNon:\nformula_2 = Interes nominala (bateko hainbeste).\nformula_3 = Interesa aplikatuko den zatikiak. Adibidez: hilean behin aplikatzen bada, urtean 12 dira; beraz, kasu horretan, formula_4. Hala, 6 balioko du aplikazioa bi hilean behin egiten bada, 4 hiru hilean behin egiten bada, 3 hilean behin eginez gero, 2 hilean behin eginda, eta 1 urtean behin eginda.\nformula_5 = Urteko tasa baliokidea. Adibidea: % 6ko interes nominala eta 12 ordainketa urtean izanda, % 6,17ko UTBa ateratzen da:\nUrte amaieran, 600 euro:\nErlazio bat dago urtean behin, hilean behin, astean behin edo egunero ordaintzen den interes-tasa nominalaren eta UTBaren artean:\nInteres-tasa nominalak zenbakiz handiagoak direnez, urteko zatiki handiago bat hartzen denean, historikoki, bankuek UTBa ematen dute gordailuengatik ordaintzen duten interesaren erreferentzia gisa (zenbakiz handiagoa da), nahiz eta kredituak ematen dituztenean hileko interes-tasa nominala ematen duten (zenbakiz txikiagoa da); hala, bezeroek beren diruagatik kobratzen dutena beren gordailuengatik ematen dutena baino zerbait txikiagoa dela ematen du.\nInteres-tasa erreala edo hertsia.\nInteres-tasa errealak erakusten du kreditu-eragiketaren bat egiten duen inbertitzaileak benetan lortuko duen errentagarritasuna. Oro har, ehunekotan adierazten da. Sistema horrek kontuan hartzen du ekonomiek izaten duten inflazioa, eta, beraz, denboraren joanak eta erosteko ahalmenaren galerak eragindako dibisaren debaluazioa islatzen du.\nInteres-tasa nominaletik eta espero den inflazio-tasatik abiatuta lortzen da.\nNon:\nBada modu sinpleago bat, baina gutxi gorabeherakoa, benetako interes-tasa zenbatesteko, eta balio posiblearen ideia bat egiteko balio du, unean bertan, Fisherren zerrenda izenekoa:\nInteres tipo erreala \u2248 Interes tipo nominala \u2013 Inflazio-tasa\nHala ere, diru-kopuru txikietarako hurbilketa hori onargarria bada ere, kopuru handiagoetarako, arestian aipatutako kalkulutik nahiko urrun dago.\nInteres finkoa.\nmaileguaren iraupenean zehar ez da aldatzen eta merkatuaren aldaketengan independentea da. Interes orokorrak gora egitekotan, ez ginateke kaltetuko; baina interesak behera egingo balu, ez genituzke horren onurak jasoko.\nZelan kalkulatzen da: \nformula_9\n\"Adibidea\": \nX entitateak Y enpresari 1000 euroko mailegua egin dio interes finkoan eta urteroko % 6ko interes-tasan. Zein da Y enpresak ordaindu behar duen interesa?\n\"Ebazpena:\" \n1000 x 0,06 = 60. Y enpresak ordaindu behar duen interesa 60 eurokoa da.\nInteres aldakorra.\nMaileguaren iraupenean zehar aldatzen doan interes mota da. Tasa berrikusi eta eguneratu egiten da finantza entitateak ezarritako epeen arabera. Interes mota honetan, interes orokorrak behera egitekotan onura jasoko dugu; baina igotekotan, kaltetuta aterako gara .\nZelan kalkulatzen da: \nAdibidea:\nBankuak hipoteka bat eskaintzen digu 12 hilabetetarako, euriborra +% 2 delarik interes-tasa. Hilean 1000 euroko kuotak ordaindu behar baditugu, zenbatekoa izango da ordaindu beharreko interesa? Demagun, lehenengo hiruhilabetean euriborra -% 0,5ekoa dela, eta hiruhilabete bakoitzean % 0,5 igoten dela.\nEbazpena:\nKuota euriborraren balioari lotuta egongo da, baina diferentzial gisa % 2a mantenduko duela beti. Interes-tasak: t1= % 1,5 ; t2= % 2 ; t3= % 2,5 ; \nt4= % 3.\n(1000 x 3 x 0,015) + (1000 x 3 x 0,02)+(1000 x 3 x 0,025)+(1000 x 3 x 0,03) = 270. \nHipotekagatik ordaindu beharreko interesa 270 eurokoa da.\nInteres mistoa.\nInteres finkoaren eta interes aldakorraren arteko nahastea da. Maileguaren iraupenaren zati batean interesa finko mantenduko da eta epe hori igarotakoan aldakorra bihurtuko da .\nZelan kalkukatzen da: \nAdibidea:\nBankuak hipoteka bat eskaintzen digu 12 hilabetetarako interes mistoan. Hilabeteko kuota 1000 eurokoa da,\u00a0 lehenengo seihilabetekoan % 5eko interes-tasa finkoarekin. Bigarren seihilabetekoa bi hiruhilabetetan banatuta dago, eta euriborra +% 2 izango da interes-tasa. Zenbatekoa izango da ordaindu beharreko interesa? Demagun, euriborra lehenengo hiruhilabetean % 0,4koa dela eta bigarren hiruhilabetean % 0,9koa.\nEbazpena:\n(1000 x 6 x 0,05)+(1000 x 3 x 0,024)+(1000 x 3 x 0,029) = 300 + 159 = 459.\nInteres bakuna.\nInteres bakunaren kasuan, interesak urtearen amaieran edo adostutako aldiaren amaieran likidatzen dira .\nZelan kalkulatzen da: \nAdibidea:\nBankuak 20.000 euroko mailegua utzi dizu % 12ko interes bakunean. \nMailegua 3 urte barru ordaindu behar da. Zenbateko interesak ordainduko\ndituzu?\nEbazpena: \n20.000 x 3 x 0,12 = 7200. Ordaindu beharreko interesak 7200 eurokoak dira.\nInteres konposatua.\nInteres konposatuaren kasuan, sortzen doazen interesak hasierako kapitalari gehitzen doaz akordioaren amaierararte .\nZelan kalkulatzen da:\nAdibidea:\n10.000 euro baditugu eta urteko % 8ko interes konposatuan sartzen baditugu fondo batean, 2 urte barru izango dugun zenbatekoa kalkulatu. Zenbat izango dira interesak?\nEbazpena:\n10.000 x ((1+0,08)^2-1) = 1.664; Ordaindu beharreko interesak 1.664 eurokoak dira.\n10.000+1.664=11.664; Lortutako zenbatekoa 11.664 eurokoa izango da.\nInteres nominala.\nInteres nominala mailegu-eragiketa bateko diruaren kostu osoa edo aurrezki- edo inbertsio-eragiketa bateko guztizko errentagarritasuna adierazten duen ehunekoa da. Interesak interes motak adierazten duen epean likidatzen dira .\nZelan kalkulatzen da:\nAdibidez hiruhileko interes-tasa ematen badigute, formula_10, hortik abiatuz urteroko interes-tasa nominala kalkulatu behar da (hiruhilekoa denez m=4 izango litzateke: kapitalizazio bakunean,\u00a0 formula_11 formularekin kalkulatzen da; aldiz, kapitalizazio konposatuan,\u00a0 formula_11 formularekin kalkulatzen da baina aldaketa batekin, formula_13 baita.\nBeraz,\nAdibidea:\nDemagun bi urtetarako 5.000 euroko mailegua eskatu dugula eta finantza erakundeak lauhileroko % 4ko interes-tasa nominala eskaini digula. Zenbatekoa izango litzateke ordaindu beharreko interesa?\nEbazpena:\nBenetako interesa.\nInteres mota honek finantza aktibo edo pasibo batek jaso duen edo jasoko duen tasa adierazten du kostu guztiak, amortizazioak, interes esplizituak eta interes inplizituak kontuan hartuz. Benetako interesa eta interes nominalaren arteko desberdintasuna inflazioa da. Benetako interesa interes nominalaren tasari inflazio-tasa kenduz kalkulatzen da .\nZelan kalkulatzen da: \nAdibidea:\nDemagun mailegu bat eskatu dugula % 5eko interes-tasa nominalean. Kontuan izanik gaur egun herrialde honetan dagoen inflazio-tasa % 3,7koa dela, zenbatekoa izango da benetako interes-tasa?\nEbazpena:\n0,05 - 0,037 = 0,013. Benetako interes-tasa % 1,3koa da.\nMerkatuko interes-tasak.\nInteres-tasak finkatzen dituzten inbertsio-merkatuak daude (moneta-merkatua, bonuen merkatua eta txikizkako finantza-erakundeak banku gisa). Berariazko zor bakoitzak faktore hauek hartzen ditu kontuan bere interes-tasa zehazteko:\nAukera-kostua eta kontsumo geroratua.\nAukera-kostuak diruaren beste edozein erabilera hartzen du bere baitan, mailegua beste batzuei ematea, beste toki batzuetan inbertitzea, eskudirua edukitzea edo funtsen gastua.\nInflazioaren pareko interesak kobratzeak mailegu-emailearen erosteko ahalmena gordetzen du, baina ez du konpentsatzen diruaren aldi baterako balioa termino errealetan. Mailegu-emaileak hobe du beste produktu batean inbertitzea kontsumitu beharrean. Inbertsio lehiakideetatik lor dezaketen etekina faktore bat da eskatzen duten interes-tasa zehazteko.\nInflazioa.\nMailegu-emaileak kontsumoa atzeratzen duenez, gutxienez, inflazioak eragindako ondasunen kostuaren igoera ordaintzeko adina berreskuratu nahi dute. Etorkizuneko inflazioa ezagutzen ez denez, hau lortzeko hiru modu daude:\nHala ere, interes-tasak merkatuak finkatzen ditu, eta maiz gertatzen da ez direla nahikoak inflazioa konpentsatzeko: adibidez, inflazio handiko uneetan, adibidez, petrolioaren krisian.\nLehenespenez.\nMailegu-hartzaileak mailegua eten, abzesu edo ez ordaintzeko arriskua du beti. Arrisku-prima mailegu-hartzailearen osotasuna, enpresaren arrakasta-arriskua eta agindutako edozein bermeren segurtasuna neurtzen saiatzen da. Adibidez, garapen-bidean dauden herrialdeentzako maileguek Estatu Batuetako gobernukoek baino arrisku-prima handiagoak dituzte, kaudimen-aldea dela eta. Enpresa batentzako eragiketa-kredituko linea batek hipoteka-mailegu batek baino tasa handiagoa izango du.\nEnpresen kaudimena kreditu-kalifikazioko zerbitzuen eta kreditu-bulegoen banakako kreditu-kalifikazioen bidez neurtzen da. Banakako zor baten arriskuek aukeren desbideratze estandar handia izan dezakete. Mailegu-emaileak bere arrisku handiena estali nahi izan dezake, baina mailegu-emaileek zor-karteren bidez arrisku-prima murriztu dezakete emaitzarik probableena bakarrik estaltzeko.\nInteres-tasen osaera.\nEkonomian, interesa kredituaren prezioa da, eta beraz, inflazioak eragindako distortsioen mende ere badago. Interes-tasa nominala, inflaziora egokitu aurreko prezioari dagokiona, kontsumitzailearentzat ikusgai dagoena da (hau da, mailegu-kontratu batean etiketatutako interesa, kreditu-txartelaren aitorpena, etab.). Interes nominala interes errealeko tasak eta inflazioak osatzen dute, besteak beste. Hau da interes nominalerako gutxi gorabeherako formula:\nformula_14\nNon:\nHala ere, mailegu-hartzaile eta mailegu-emaile guztiek ez dute interes-tasa bera, ezta inflazio bera ere. Bestalde, etorkizuneko inflazio-aukerak aldatu egiten dira, eta, beraz, interes-tasa erakargarri bat ezin da egon benetako interes-tasa bakar baten eta aurreikusitako inflazio-tasa bakar baten mende.\nInteres-tasak kreditu-kalitatearen edo ez ordaintzeko arriskuaren mende ere badaude. Gobernuak zordun oso fidagarriak izaten dira, eta balio publikoen gaineko interes-tasa, normalean, beste mailegu-hartzaile batzuentzat eskuragarri dagoen interes-tasa baino txikiagoa izaten da.\nEkuazioa:\nformula_15\nInflazio-itxaropenak eta kreditu-arriskua mailegu baten bizitzan zehar aurreikusitako interes-tasa erreal izendatuekin erlazionatzen ditu, kasu hauetan:\nLehenetsitako interesak.\nEz ordaintzeagatiko interesa mailegu-hartzaileak mailegu-itun bat nabarmen urratu ondoren ordaindu behar duen interes-tasa da.\nEz ordaintzeagatiko interesa jatorrizko interes-tasa baino askoz handiagoa izaten da, mailegu-hartzailearen finantza-arriskuaren larriagotzea adierazten baitu. Lehenetsitako interesak mailegu-emaileari konpentsatzen dio arrisku erantsia.\nMailegu-hartzailearen ikuspuntutik, horrek esan nahi du ordainketa erregularra ordainketa aldi batean edo bitan egiten ez bada edo mailegu-bermeagatik zergak edo aseguru-primak ordaintzen ez badira, interes askoz handiagoak sortuko direla maileguaren gainerako aldi osoan.\nBankuek mailegu-hitzarmenetan lehenetsitako interesak gehitzeko joera dute, egoera desberdinen artean banatzeko.\nJurisdikzio batzuetan, interes-klausula lehenetsiak ezin dira aplikatu ordena publikoarekin alderatuta.\nDenboraldia.\nDenboraldi laburrenetan, askotan, ez ordaintzeko eta inflazioaren eraginpean egoteko arrisku txikiagoa izaten da, gertuko etorkizuna errazago aurreikus baitaiteke. Egoera horretan, epe laburreko interes-tasak epe luzeko interes-tasak baino txikiagoak dira (goranzko errendimendu-kurba).\nGobernuaren esku-hartzea.\nInteres-tasak, oro har, merkatuak zehazten ditu, baina Gobernuaren esku-hartzeak \u2014normalean, banku zentral batek\u2014 eragin handia izan dezake epe laburreko interes-tasetan, eta moneta-politikaren tresna nagusietako bat da. Banku zentralak diru-kopuru handiak maileguan hartzeko aukera ematen du, berak ezarritako tasan. Horrek, eragin handia du eskaintzan eta eskaeran, eta, beraz, baita merkatuko interes-tasetan ere.\nInteres tasak eta kreditu arriskua.\nGero eta gehiago onartzen da ziklo ekonomikoan interes-tasak eta kreditu-arriskua elkarri estu lotuta daudela. Jarrow Turnbull eredua izan zen bere nukleoan zorizko interes-tasak esplizituki zituen kreditu-arriskuaren lehen eredua.\nDirua eta inflazioa.\nMaileguek eta bonuek diruaren ezaugarri batzuk dituzte, eta diruaren hornidura zabalean sartzen dira.\nGobernu nazionalek (baldin eta herrialdeak, jakina, bere moneta mantendu badu) eragina izan dezakete interes-tasetan eta, beraz, mailegu horien eskaintzan eta eskaeran, eta, hala, jaulkitako mailegu eta bonuen kopurua aldatu. Oro har, interes-tasa erreal handiago batek murriztu egiten du diru-eskaintza.\nDiru-kopuruaren teoriaren bidez, diru-eskaintza handitzeak inflaziora garamatza. Horrek esan nahi du interes-tasek eragina izan dezaketela etorkizuneko inflazioan.\nLikidezia.\nLikidezia da aktibo bat balio justuan edo ia justuan bizkor saltzeko gaitasuna. Inbertitzaileak, aktibo ilikidoetan, aktibo likidoetan baino errendimendu handiagoa lortu nahi du, edozein unetan saltzeko aukeraren galera konpentsatzeko. Estatu Batuetako altxor-bonuak oso likidoak dira, eta bigarren mailako merkatu aktiboa dute; beste zor batzuk, berriz, ez dira hain likidoak. Hipoteka-merkatuan, tasarik txikienak mailegu tituludun gisa sal daitezkeen maileguen gainean ematen dira maiz. Mailegu ez-tradizionalek, hala nola saltzailearen finantziazioak, interes-tasa handiagoak izaten dituzte likidezia faltagatik.\nUrrezko arauak (78 eta 72ko erregelak).\n72ko erregela.\n72ko araua finantza-formula bat da, eta\u00a0 inbertsio bat bikoizteko behar den denboraren gutxi gorabeherako kalkulua eskaintzen du , hau da, arau honek 1.000 euro inbertituta, kantitate hau bikoizteko eta 2.000 izateko zenbat denbora beharko denaren hurbilpen bat egiten du. \nGainera, buelta eman ahal zaio, eta formula berdinarekin denbora tarte jakin batean dirua bikoizteko zein interes behar den kalkulatu daiteke , hau da, demagun 1.000 euro inbertitzen direla eta lau urte barru zifra hau bikoiztu nahi dela. Formula honek adieraziko du gutxi gorabehera zein izan beharko den inbertsioaren interesa, inbertitutako 1.000 euro horiek 4 urtetan bikoiztu daitezen.\nAipatzekoa da formula honekin lortutako emaitzak ez direla zehatzak, gutxi gorabeherakoak baizik. Hala ere, oso tresna erabilgarria izaten jarraitzen du. Arau hau interes konposatuko inbertsioetan aplika daiteke soilik; inbertsio hauetan bigarren urtetik aurrera interesa ez da\u00a0 hasierako inbertsioaren gainean kalkulatzen, baizik eta inbertsio horren gainean eta horren aurretik sortutako interesen gainean.\nErraz erabil daitekeen araua da; izan ere, inbertitutako kapitala bikoizteko beharko diren urteak kalkulatzeko, nahikoa da 72 zenbakia zati inbertsioaren gaineko interes-tasa (finkoa izan behar dena) egitea .\nAipatu bezala, era berean, jakin daiteke inbertsio batek zer interes-tasa beharko duen urte kopuru jakin batean bikoiztua izateko. Horretarako, 72 zenbakia inbertsioa bikoizteko espero den urte kopuruarekin zatitu baino ez da egin behar, eta lortutako emaitza\u00a0 denbora horretan inbertsioa bikoizteko beharko duzun interes-tasa izango da . Hau da,\nArau honek abantailak eta desabantailak ditu. Abantailen artean, arau sinplea dela esan dezakegu; kalkulu oso zailak izan gabe; gogoratzeko erraza; azkarra; moldakorra, alde batetik, erabilgarria delako kalkulatzeko zenbat denbora behar den inbertsio bat bikoizteko eta, bestetik, erabilgarria delako ere, denbora tarte batean inbertsio kopuru bat bikoizteko behar den interes-ehunekoa kalkulatzeko; eta, azkenik, edozein inbertsio motatarako balio duen araua dela, hau da, berdin da higiezinetan, burtsan edo eperako gordailuetan inbertitzen bada, arau hau edozein inbertsio motarako baliagarria da .\nDesabantailen artean, esan dezakegu arau honek ez dituela gorabeherak, inflazioa eta fiskalitatea kontuan hartzen, zehaztasuna galtzen duela errentagarritasun-tarte jakin batzuetan, hala nola, interesa % 5etik beherakoa edo % 12tik gorakoa denean, eta ez duela ezer esaten inbertsioak nola joango diren inguruan .\n72. araua zertan oinarritzen den azaldu ondoren, praktikan jarriko dugu: demagun etxean erreforma bat egin nahi duzula eta aurrezki-kontuan 6.000 euro besterik ez dituzula. Diru hori erabiliz gero, zure aurrezki guztiak gastatuko dituzu; beraz, marjina\u00a0 handiagoa lortzeko helburuarekin nahiago duzu itxaron, nahiz eta ez jakin zenbat itxaron beharko duzun 6.000 euro horiek 12.000 bihurtzeko. Kontuan hartuta kopuru hori lortzeko 6.000 euro inbertitzea erabaki duzula, urteko % 8ko interes-tasarekin, 72ko arauaren formula aplikatuko duzu formula_16, eta konturatuko zara gutxi gorabehera 9 urte beharko dituzula aurrezkiak bikoizteko.\nHori gutxi balitz, lehen esan dugun bezala, 6.000 euro bikoiztu nahi badituzu 5 urte barru erreforma egin ahal izateko, zer interes-ehunekotan inbertitu behar duzun kalkulatu daiteke 72 zati 5 eginez. Horrela, interes-tasa % 14,4koa izan behar dela konturatuko zara.\n78ko erregela.\nLindsay VanSomerenek aipatzen duen bezala, 78ko araua mailegu-emaileari ia beti mesede egiten dion araua da. Arau engainagarria da, mailegu-emaileei bermatzen diena mailegu-hartzaileek aldez aurretik gehiago ordainduko dutela aldez aurretik kalkulatutako interes-karguei esker. Hau da, 78ko araua aplikatzen denean, mailegu-hartzaileak interesak ordaintzen ditu modu batean bermatzen diona mailegu-emaileari irabazien bere zatia lortuko duela, baita mailegua denbora baino lehen ezeztatzen bada ere .\nKontzeptua hobeto ulertzeko, adibide bat jarriko dugu.\nDemagun 5.000 euroko mailegu pertsonal bat eskatu nahi dugula, 48 hilabetez % 11ko interes-tasarekin eta 150 euroko hileroko ordainketekin. 78ko erregela aplikatuko bagenu, orduan interesaren zenbatekoa 89,80 eurokoa izango litzateke ordainketaren lehen hilabetean. Hala ere, mailegua interes sinplearen metodoa erabiliz kalkulatuko balitz, interesaren zenbatekoa 45,83 eurokoa izango litzateke lehen hilabetean, 78ko arauarena baino ia % 50 txikiagoa.\nLaburbilduz, Holly Johnson-ek dioenez , arau honen bidez, mailegu-emaileak bermatu egiten du mailegua denbora baino lehen ezeztatzen bada ere, irabaziak izan ditzakeela. Metodo honen kalkulua hobeto ulertzeko, Lindsay VanSomerek eskaintzen duen adibidea erabiliko dugu:\nSuposatu 12 hilabeteko mailegua eskatuko duzula, interesen 500 euroko zenbatekoarekin.\n1.Batu maileguaren hilabete-kopuruaren digituak.\nAdb: 1+2+3+4+5+6+7+8+9+10+11+12\n2. Hilabeteko zenbakiaren ordena alderantzikatu, hilabete bakoitzari zenbaki bat esleitzeko.\nAdb: lehen hilabeteko zenbakia 12 izango da, bigarren hilabeteko zenbakia 11, hirugarren hilabeteko zenbakia 10, laugarren hilabeteko zenbakia 9...\n3. Zatitu hilabete bakoitzari dagokion zenbakia izendatzailearekin, hau da, 1. urratsean atera zaigun zenbakiarekin, kasu honetan 78. Ondoren, ehuneko bilakatzeko 100 zenbakiarekin biderkatu. Kalkulu honek\u00a0 hilero interes guztien zer ehuneko ordaintzen ari zaren kalkulatzeko balioko du.\nAdb.: lehen hilabetean formula_17, bigarren hilabetean formula_18, \u2026\n4. Biderka ezazu aurreko urratsean lortu duzun hileko ehunekoa, maileguaren iraupeneko interes osoaren zenbatekoagatik. Horrela, hilero zenbat interes ordaintzen den kalkulatuko dugu.\nAdb.: lehenengo hilabetean 15,4 x 500, bigarren hilabetean 14,1 x 500, \u2026\nAipatu beharrekoa da, 78ko araua debekatu egin zela Espainian 1992tik aurrera 61 hilabete baino gehiago irauten duten maileguetarako .\nInteresgarriak izan daitezkeen interes-teorien azalpenak.\nAristotelesen interesenganako iritzia.\nAristotelesek gogor kritikatu zuen interesa duen maileguaren ideia, lukurreriatzat hartzen baitzuen; izan ere, krematistika komertzial hori ez du dirua bere izaeraren arabera erabiltzen, hau da, salgaien trukeak errazteko, diru gehiago irabazteko baizik .\n\u201dEta lukurreria gorrotatzen da arrazoi onenarekin, irabazia diru beretik baitator, eta ez asmatu zenerako, trukerako egin baitzen, eta lukurrerian, diruak berak bakarrik diru gehiago ekoizten du. Horregatik hartu du izen hori, sortutakoa bere sortzaileen izaera berekoa delako, eta interesa beste diru batetik sortutako dirua delako. Beraz, negozio guztietatik hau da naturalena\u201d.\nWicksell-en teoria.\nKnut Wicksellek 1898an argitaratu zuen \"Interesa eta prezioak\" liburua, eta ekonomia-krisien teoria integrala egin zuen, interes-tasa naturalen eta nominalen arteko bereizketa batean oinarrituta.\nWicksellek bi ekarpen egin zituen:\n- Lehenik eta behin, bereizi egin zituen diru-interesaren tasa eta tasa \"natural\" hipotetikoa, truke-ekonomia bateko kapital-eskaintzaren eta -eskariaren orekaren ondorio izango zena. Gainera, diruaren presentzia hutsaren ondorioz, merkatu-tasa efektiboa gaur egungo tasa ideal horrekin bat ez zetorrela suposatu zuen.\n- Gero, kredituaren mekanismoaren bidez, interes-tasak prezioetan eragiten zuela suposatu zuen; tasa monetarioa maila \"naturaletik\" gora igotzeak jaitsiera bat eragiten zuela, eta maila horretatik behera jaisteak prezioak igotzea eragiten zuela. Baina Wicksellek ondorioztatu zuen tasa naturala moneta-tasarekin bat etorriko balitz, prezioen egonkortasunari eutsiko ziola.\nKeynesen interes-tasaren teoria.\nKeynesen 1936ko \u201cEnplegu, interes eta diruaren teoria orokorra\u201d liburuan garatutako teoria ekonomikoen osagai nagusietako bat da interesa. 13. kapituluan likideziaren (diru-eskariaren) aldeko lehentasunaren hasierako deskribapenean, eskari hau interes-tasaren funtzio bat besterik ez da; eta eskaintza egin eta oreka onartzen denez, interes-tasa diru-eskaintzak zehazten du.\nOndorengo azalpenean (15. kapitulua), interesa ezin da beste aldagai ekonomiko batzuetatik bereizi, eta horiekin batera aztertu behar da."}
{"id": "117695", "revid": "201", "url": "https://eu.wikipedia.org/wiki?curid=117695", "title": "Les toits rouges", "text": ""}
{"id": "117696", "revid": "201", "url": "https://eu.wikipedia.org/wiki?curid=117696", "title": "L'atelier du peintre", "text": ""}
{"id": "117697", "revid": "17", "url": "https://eu.wikipedia.org/wiki?curid=117697", "title": "Korritu", "text": ""}
{"id": "117698", "revid": "512", "url": "https://eu.wikipedia.org/wiki?curid=117698", "title": "Lope Larreakoa", "text": "Lope Larreakoa (Agurain, 1540ko azaroa inguru \u2013 1623ko abenduaren 13a) arabar eskultore manierista izan zen.\nBiografia.\nEz daude bere gaztaroari buruzko datu edo agiriak, baina 1564an Agurain hondatu zuen sutearen ondorioz tailer bat eraiki zuen bertan. Lehendabiziko lanetan Juan Antxetaren eragina nabarmena da, biok elkarrekin lan egin zutelako. Era berean Joanes Beauveskoaren eragina ere nabarmena da. Hala ere, eragin nagusia Agurainen bizi zen Pierre Picart bere maisua izan zuen.\nElkarrekin tailer berean aritu ondoren, Picarten alaba Petronila Duran ezkondu zuen. Frantziarra hiltzean, aitaginarrebaren taileraz arduratu zen. Petronilarekin batera seme-alaba asko izan zituen, horietatik lau Agurainen eta besteak lan egiten ari zen lekuetan jaioak. Semeen artean Petri Lope Larreakoa eskultore ere bilakatu zen eta alabetariko batek Petri Unzuetakoa ezkondu zuen, Lope Larreakoarekin lan egin zuen eskultorea zena.\nBere lanetan gai erlijiosoak landu zituen, adibidez 1603an Getariako zur polikromatuzko erretaulan . Alabastroz Rodrigo Biku\u00f1akoaren hilobia eta karezko harriaz Ordo\u00f1ana familiarenak egin zituen. Agian bere lanik nabarmena 1584an hasi eta hil arte egin zuen Valtierrako Andre Maria elizaren erretaula nagusia izan zen."}
{"id": "117700", "revid": "201", "url": "https://eu.wikipedia.org/wiki?curid=117700", "title": "Lope Larrea", "text": ""}
{"id": "117701", "revid": "44278", "url": "https://eu.wikipedia.org/wiki?curid=117701", "title": "Larribarre", "text": "Larribarre Larribarre-Sorhap\u00fcr\u00fc udalerriko herriburua da, Nafarroa Behereko Amikuze eskualdean. Herri honek, Sorhap\u00fcr\u00fc gabe, 1841 arte aparteko udalerria osatu zuen.\nHerritarrei \"larribartar\" deitzen zaie. Donibane Garazi herrialdeburura 26\u00a0km daude.\nIzenaz.\nDokumentazio historikoan lekuizen hau forma desberdinetan agertzen da: \"Sancta Maria de Larreivare\" (1160an), \"Larrayvat\" (1304an), \"Larrayvar\" (1309 eta 1350ean), \"Larraybar\" (1413an), \"Nostre-Done de Larribar\" (1472an Okzitaniako Bastidaxarreko notarioen idazkietan) eta \"Larriba\" (1513an Iru\u00f1eko dokumentazioan).\nJean-Baptiste Orpustan adituak etimologikoki gardena den \"larre\" eta \"ibar\" hitzak ikusteaz gain, hurbileko \"Landibarre\" lekuizenaren (okzitanierazko \"Lantavath\" aldaera dokumentazio historikoan aurkitzen dugularik) bikote baliokide perfektua dela dio, batean euskarazko hitzak eta bestean erromantzezkoak oinarri.\nGeografia.\nKokapena.\nAmik\u00fcze eskualdea historikoki zatituta zegoen hiru eremuetatik Biduze-haraindi izenekoan kokatuta dago, hots Biduze ibaiaren ibarreskuineko lurrak dira; hala ere herri honetako lur batzuk beste ibarrean ere badaude. Herriaren mugak hauexek dira: ibai nagusi honen alde berean iparraldean Behaskane-Laphizketako lurrak ikutzen ditu; Biduze zeharkatuta, lehen Behaskane ostera ere, gero Larribarrek berak du lur-eremu bat alde honetan (Donapaleuko Salbatore kapera eta Xibaltarre auzoaren inguruarekin bat egiten duena) eta mendebaldean oro har ibaiak Uhartehirirekiko muga markatzen du; hegoaldean Sorhap\u00fcr\u00fc udalkidea dago. Hauek guztiak herri amik\u00fcztarrak dira.\nAldiz, ekialdean Zuberoa hurbil du, gehienbat Berroeta, Domintxaineko Arxelako auzoa eta Lohitz\u00fcneko lurretako iparraldeko muturra. Denak Amikuzerekin hain antza handia duen Pettarra eskualdean.\nOrografia.\nHerria bera 100 bat metrotan dago; punturik baxuena (54 m) Biduzeren ertzean ematen da. Tontorrik altuenak, izugarriak izan gabe, eremu desberdin batzuetan ematen dira:\nDemografia.\n1695eko erroldan 42 etxe zituela ageri da.\nBerezko udalerri gisa ageri den erroldei dagokienez, 1793koan 246 biztanle zituen eta desagertu baino lehenagoko 1836koan 226. INSEEren datuak dira; fusioaren osteko udalerriaren datuak jakiteko, ikus Larribarre-Sorhap\u00fcr\u00fc.\nErrepideak.\nNafarroa Behereko ardatza den Garazi-Amikuze bidean dago; departamendu mailako D 933 errepideak Kinkileko zubian Biduze zeharkatu eta herritik hurbil pasatzen da hegoaldeko norabidean, herrialdebururako bidean. D 242 Sorhap\u00fcr\u00fcra eta hortik Maulera abiatzen da. Iparralderantz jotzen duen tokiko errepide batek lotzen du Behaskane eta Laphizketarekin.\nGR 65, Donejakue Bidearen adar nagusitzat jotzen dena korritzen duen ibilbide luzea, Zuberoatik herri honetara dator, hemendik laster batean beste adar batzuekin bat egiteko, oraindik ia Larribarreko lurretan baina Biduzeren beste aldera.\nHistoria.\nUdalerri-aldaketak.\nUdalerri modernoen sorrera baino lehen, erlijio aldetik egun udalkide den Sorhap\u00fcr\u00fcrekin parrokia bakarra osatzen zuen baina Frantziako Iraultzaren ostean Uhartehirikoarekin batuarazi zuten.\n1841eko maiatzaren 12a arte herri honek udalerri propioa izan zuen. Urte horretan Sorhap\u00fcr\u00fcrekin fusionatu zen; harrezkero Larribarre-Sorhap\u00fcr\u00fcko udalburua da.\nEkonomia.\nNekazaritza eta abeltzaintza izan dira herritar gehienen lanbideak."}
{"id": "117702", "revid": "90523", "url": "https://eu.wikipedia.org/wiki?curid=117702", "title": "Likidotasun-tranpa", "text": "Ekonomian, likidotasun-tranpa eskola keynestarrean azaltzen den egoera bat da, non diru-politikak ekoizpenari eta salneurriei eragiteko duen ahalmena galtzen duen, epe laburrerako interes-tasa nominala 0 denean. Teoria keynestarrean, diru-eskaintza handitzeak interes-tasen murriztea dakar. Interes-tasen murrizteak, berriz, ekoizpena berpiztu egiten du. Epe laburrerako interes-tasak 0 edo 0tik gertu daudenean, aitzitik, diru-eskaintza gehitzeak ezin du interes-tasa murriztu, hau ezin baita negatiboa izan (inork ez baitu 100 euro emango gero 98 jasotzeko, esaterako) eta horrela diru-politikak bere eraginkortasuna galtzen du."}
{"id": "117703", "revid": "512", "url": "https://eu.wikipedia.org/wiki?curid=117703", "title": "Joaqu\u00edn Lucarini", "text": "Joaqu\u00edn Lucarini Makazaga (Fontecha, 1905eko ekainaren 14a \u2013 Burgos, 1969ko irailaren 21a) euskal eskultorea izan zen.\nBiograf\u00eda.\nLantarongo Fontecha herrian jaioa, aita Angelo Lucarini Politi Pietrasantan (Toskana) jaioa zen. Aita Italiatik erbesteratu eta Arabako hiriburuan kokatu ziren joera libertarioko lagunetako bat zen eta eskultorea izanik hiriko Katedral Berrian lan egin zuen. Ama Casilda Makazaga zuen, jatorri nafarreko arabarra.\nAitarekin funtsezko gaiak ikasi ondoren, katedralaren lanak eten eta Bilbora joan zen familia. Bertan Atxuriko Arte eta Lanbide Eskolan ikasi eta Ateneon lehendabiziko erakustaldia egin zuen, 1927an hain zuzen ere.\nArabako Foru Aldundiak emandako beka bati esker Parisen eta Italian ikasi zuen. Frantziako \"Revue Moderne Ilustr\u00e9e des Arts et de la vie\" aldizkariaren 14. zenbakiak, 1930eko uztailaren 30ena, Lucarini errealismo espainiarraren ordezkatzailetzat aipatu zuen.\nBere karreraren hasiera hasieratik arrakasta izan zuen. 1929an Bilboko \"Club Deportivo\"ren erliebeak egin zituen. Bilboko lorategi-hirian \"El Olimpo\" izeneko estudioa jarri eta bertan egin zituen lan gehienak. 1969an Burgosko San Pablo zubian El Cidi buruzko zortzi eskulturak egiten ari zela, tronbosi izan eta hil zen.\nEstiloa.\nBere lanetan klasizismoa da nagusi, giza irudia landuz. Hala ere estilo eklektiko du, agian beti enkarguz lan egin zuelako. XX. mendean modan zegoen Art D\u00e9coren eragina ere nabarmena da.\nMaterialen artean: harri, marmol, brontze, alabastro, zur eta buztina landu zituen.\nKalea Gasteizen.\nBere oroimenerako Gasteizen kale bati Joaqu\u00edn Lucarini izena jarri zitzaion. Mendizorrotz auzoko Batan aldean dago."}
{"id": "117704", "revid": "1545", "url": "https://eu.wikipedia.org/wiki?curid=117704", "title": "Joaquin Lucarini", "text": ""}
{"id": "117708", "revid": "512", "url": "https://eu.wikipedia.org/wiki?curid=117708", "title": "996 Hilaritas", "text": "996 Hilaritas asteroide gerrikoan aurkitutako 996. asteroidearen izena da. 1923ko martxoak 21ean aurkitu zuen Johann Palisak Vienatik. Bere behin-behineko izendapen zientifikoa 1923 NM zen."}
{"id": "117709", "revid": "105290", "url": "https://eu.wikipedia.org/wiki?curid=117709", "title": "997 Priska", "text": "997 Priska asteroide gerrikoan aurkitutako 997. asteroidearen izena da. 1923ko uztailak 12an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1923 NR zen."}
{"id": "117710", "revid": "105290", "url": "https://eu.wikipedia.org/wiki?curid=117710", "title": "998 Bodea", "text": "998 Bodea asteroide gerrikoan aurkitutako 998. asteroidearen izena da. 1923ko abuztuak 6an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1923 NU zen."}
{"id": "117711", "revid": "105290", "url": "https://eu.wikipedia.org/wiki?curid=117711", "title": "999 Zachia", "text": "999 Zachia asteroide gerrikoan aurkitutako 999. asteroidearen izena da. 1923ko abuztuak 9an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1923 NW zen. Bere izena Franz Xaver von Zach astronomo austriarragatik jasotzen du."}
{"id": "117712", "revid": "105290", "url": "https://eu.wikipedia.org/wiki?curid=117712", "title": "1000 Piazzia", "text": "1000 Piazzia asteroide gerrikoan aurkitutako 1000. asteroidearen izena da. 1923ko abuztuak 12an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1923 NZ zen. Zenbaki bat jaso zuen 1000. asteroidea izan zen, izenak berak dioen bezala. Bere izena Giuseppe Piazzigatik jasotzen du, 1 Ceres asteroidea aurkitu zuena."}
{"id": "117713", "revid": "512", "url": "https://eu.wikipedia.org/wiki?curid=117713", "title": "1001 Gaussia", "text": "1001 Gaussia asteroide gerrikoan aurkitutako 1001. asteroidearen izena da. 1923ko abuztuak 8an aurkitu zuen Sergei Belyavskyk Simeizetik. Bere izena Carl Friedrich Gauss matematikariagatik jasotzen du."}
{"id": "117714", "revid": "105290", "url": "https://eu.wikipedia.org/wiki?curid=117714", "title": "1002 Olbersia", "text": "1002 Olbersia asteroide gerrikoan aurkitutako 1002. asteroidearen izena da. 1923ko abuztuak 15ean aurkitu zuen Vladimir Aleksandrovich Albitzkyk Simeizetik. Bere behin-behineko izendapen zientifikoa 1923 OB zen. Bere izena Heinrich Wilhelm Matth\u00e4us Olbersengatik jasotzen du."}
{"id": "117715", "revid": "336", "url": "https://eu.wikipedia.org/wiki?curid=117715", "title": "1003 Lilofee", "text": "1003 Lilofee asteroide gerrikoan aurkitutako 1003. asteroidearen izena da. 1923ko irailak 13an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1923 OK zen. Bere izena, folk kantu alemaniar bateko fikziozko pertsonaia bategatik jasotzen du."}
{"id": "117716", "revid": "512", "url": "https://eu.wikipedia.org/wiki?curid=117716", "title": "1004 Belopolskya", "text": "1004 Belopolskya asteroide gerrikoan aurkitutako 1004. asteroidearen izena da. 1923ko irailak 5ean aurkitu zuen Sergei Belyavskyk Simeizetik. Bere behin-behineko izendapen zientifikoa 1923 OS zen. Bere izena Aristarkh Bellopolsky astronomoagatik jasotzen du."}
{"id": "117717", "revid": "880", "url": "https://eu.wikipedia.org/wiki?curid=117717", "title": "Corcubion", "text": ""}
{"id": "117718", "revid": "512", "url": "https://eu.wikipedia.org/wiki?curid=117718", "title": "Mat\u00edas Maestro", "text": "Mat\u00edas Maestro Alegr\u00eda (Gasteiz, 1766ko otsailaren 22a \u2014 \u2020 Lima, 1835eko urtarrilaren 7a) euskal apaiz, arkitekto, margolari, musikari, idazle eta eskultorea izan zen.\nBiografia.\nJos\u00e9 Maestro eta Antonia Alegr\u00eda gurasoak zituen. Gasteizen litzentziatu ondoren, 1790ean Limara joan zen Malaspinaren espedizioan. 1793a apaiz bihurtu eta Abascal erregeordearen zuzendaritzapean 1746ko lurrikara eta gero hiria berreraikitzeari ekin zion, tartean eliza batzuk eta katedrala eta 1805ean bere erretaula nagusia.\nEraikin zibilak ere egin zituen: Limako hilerri nagusia, San Fernandoren Medizina Eskola eta abar.\nLanak.\nMat\u00edas Maestrok bere margolanak sinatzen ez zituenez zaila da bere egiletza zehaztea. Hona hemen bere margolan nagusi batzuk:\nEskulturen artean \"P\u00falpito de la Catedral de Lima\", \"Virgen de la O\" eta \"Cristo yaciente\" daude."}
{"id": "117720", "revid": "1545", "url": "https://eu.wikipedia.org/wiki?curid=117720", "title": "Matias Maestro", "text": ""}
{"id": "117721", "revid": "58701", "url": "https://eu.wikipedia.org/wiki?curid=117721", "title": "Eduardo Urkulo", "text": "Eduardo Urkulo Fern\u00e1ndez (Santurtzi, 1938ko irailaren 21a - Madril, 2003ko martxoaren 31) euskal herritar margolari eta eskultorea izan zen.\nBiografia.\nOviedoko \"La Nueva Espa\u00f1a\" egunkarian komikiak egiten hasi zen. 1957an La Felguerako \"Hogar del Productor\" aretoan erakustaldia egin ondoren, Llangr\u00e9uko Udalak Madril eta Parisen ikasteko beka eman zion. Asturiasera itzuli eta Oviedon lan egin zuen. 1960ko hamarkadan informalismo abstraktua eta 1975 eta 1979 artean pop artea landu zituen. Bere azkeen urteetan geisharen ikonografia landu zuen.\nBere eskultura nagusiak:"}
{"id": "117723", "revid": "56334", "url": "https://eu.wikipedia.org/wiki?curid=117723", "title": "Kapitalizazio konposatu", "text": "Finantzetan, kapitalizazio konposatua epe jakin baterako inberitutako kapital bati dagozkion irabaziak edo interesak kalkulatzeko modu bat da, epe batetik bestera interesak kapitalera metatzen dituena, kapitalizazio sinplean ez bezala.\nKapitalizazio-lege honetan, inbertitutako formula_1 hasierako kapital bati dagokion formula_2 bukaerako kapitala, moneta-unitatetan, honela kalkulatzen dira, formula_3 epe baterako, epeko aldi bakoitzeko interes-tasa formula_4 izanik:\nJasotako interesak bukaerako kapitalari hasierako kapitala kenduz kalkulatzen dira:\nAdibidez, 1000 euroko inbertsioa egiten bada 3 urtetarako, urteko interes-tasa konposatua %10 izanik, 3 urteren buruan kapitala hau izango da:\nJasotako interesak 1331-1000=331 euro dira. Ohartu behar da kapitalizazio sinplean interesak 300 bakarrik lirateekela, 100 urteko hain zuzen.\nUrtez urteko jarraipena egiten bada, argi ikusten da, urtero interesak kapitalera bildu eta horrela interesak sortzen direla interesen gainean:\nHorrela, kapitalaren hazkundea esponentziala da alditik aldira."}
{"id": "117724", "revid": "512", "url": "https://eu.wikipedia.org/wiki?curid=117724", "title": "Angel Bados", "text": "Angel Bados Iparraguirre (Olatzagutia, 1945) nafar eskultore eta arte irakaslea da. Arte Plastikoen Espainiako Saria jaso zuen 2018an.\nBizitza.\n1969-1973 bitartean Madrilgo Arte Ederretako Eskolan ikasi ondoren, Iru\u00f1eko Arte eta Lanbide Eskolan hasi zen irakasle lanetan. Han egin zuen bakarkako lehen erakusketa, 1975ean. Nafarroako Foru Aldundiaren beka bati esker, 1976 eta 1977an Italian eta Ingalaterran egon zen. Bilbora aldatu zen, eta handik egin zuen artista eta irakasle bidearen parterik handiena.\nEuskal Eskultura Berria mugimenduan kokatu zuten kritikariek 1980ko hamarkadan, Txomin Badiola, Pello Irazu, Mar\u00eda Luisa Fern\u00e1ndez eta Juan Luis Morazarekin batera, eta Oteizaren eta Txillidaren osteko euskal artegintzako izen nagusietariko bat izan zen. Mugimenduko kide ia denekin egin zuen bat Bilbon, Euskal Herriko Unibertsitateko Arte Ederren Fakultatean irakasle hasi zenean. Artelekun ere aritu zen 1994-1998ko epean, Badiolarekin batera, eta Itziar Okariz, Jon Mikel Euba, Ana Laura Alaez, Sergio Prego eta besteren obra gainbegiratu zuen."}
{"id": "117728", "revid": "56334", "url": "https://eu.wikipedia.org/wiki?curid=117728", "title": "Juan Luis Moraza", "text": "Juan Luis Moraza (Gasteiz, 1960ko ekainaren 22a) euskal herritar eskultore eta arte irakaslea da.\nBiografia.\n1994an Euskal Herriko Unibertsitatean doktore, 1990ean Banestoren eta hurrengo urtean Espainiako Kanpo Harremanetarako Ministerioaren bekak lortu zituen.\nTxomin Badiola, Angel Bados eta Marisa Fern\u00e1ndez eskultoreekin batera CVA elkartea (1980-1985) sortu zuen, Jorge Oteiza maisua izanik.\nEgun Vigoko Unibertsitatean da irakaslea baina lehen EHUn Cuencako Arte Ederretako Fakultatean, Marseilleko \"\u00c9cole d\u00b4Art\"en, Tiranako Unibertsitetan, Buenos Airesko Unibertsitatean edo Men\u00e9ndez Pelayo Nazioarteko Unibertsitatean eman ditu klaseak.\nArteari buruz ere zenbait liburu idatzi ditu:\nErakustaldi asko ere egin ditu, nagusienak Sevillako Expo92an eta 1994ko Sao Paulo eta 2001eko Veneziako \"bienal\"etan."}
{"id": "117730", "revid": "58701", "url": "https://eu.wikipedia.org/wiki?curid=117730", "title": "Txomin Badiola", "text": "Txomin Badiola Mazariegos (Bilbo, Bizkaia, 1957ko martxoaren 10a) artista eta arte irakaslea da. Eskulturak eta ikus-entzunezko obrak egiten nabarmendu da bereziki.\nBiografia.\nEuskal Herriko Unibertsitatean Arte Ederretako Fakultatean ikasi ondoren, 1983 eta 1988 artean bertan izan zen irakaslea. Hasieran margolaritzari ekin bazion ere, azkenean eskulturagintzari lotu zitzaion. Joseph Beuys edo Jorge Oteiza maisuak zituzten Pello Irazu, Angel Bados, Juan Luis Moraza edo Mar\u00eda Luisa Fern\u00e1ndezekin batera, Euskal Herriko eskulturgintza berriaren taldea sortu zuen.\n1988an Londresera eta 1990ean New Yorkera joan zen, non bideo edo argazkigintza gehitu zituen bere lanetan. 1998an Bilbora itzuli eta hantxe bizi da."}
{"id": "117733", "revid": "90204", "url": "https://eu.wikipedia.org/wiki?curid=117733", "title": "Merkataritza Federazioa", "text": "Merkataritza Federazioa Star Warsen film sagan eta fikziozko unibertsoan merkataritza zuzentzen duen eta bere posizioaz abusatzen duen fikziozko erakunde galaktiko oso boteretsu bat da. Erregeorde batek gobernatzen du, Nute Gunrayk, ezkutuan eta bere onura propiorako lanean aritzen dena beste guztien gainetik pasatuz.\nFilm sagaren istorioan, Merkataritza Federazioa Nabooko gudua gertatu baino mende asko lehenagotik existitzen da, botere ekonomiko eta armamentistikoan haziz. Gudu epiko hau gertatu baino urte batzuk lehenago, pirata espazialengandik babesteko aitzakiarekin, neimoidiarrek (erakunde honetan nagusi zen espezi estralurtar bat) gudu droide armada bat eraikitzea agindu zuten. Hau, egin zezaketen negoziorik hoberena bihurtu zen, beste negozio batzuk bizkortzeko eta armada honi beharrezko errespetua ez ziotenak menderatzeko balio izan baitzieten.\nNegoziaketa arriskutsu batzuen ondoren, droideka batzuk ere lortu ahal izan zituzten, beste edozein androidek baino askoz gehiago erresistitzen zuten energia ezkutua zuten errobot batzuk. Modu berean, espazioan erasoetatik babesteko milaka ehizaontzi droide erosi zituzten, ehizaontzi txiki batzuetan edo lau hanka eta buru bateko makina erraldoiak bihur zitezkeen errobot batzuk, garaitzeko oso zailak zirenak.\nNabooko gudua.\nMerkataritza lehia baten ondorioz, Nute Gunrayk Naboo planeta blokeatzea agindu zuen, Merkataritza Federazioarentzako onura gutxirekin eta planeta berde honen askatasuna berlegitimatuz amaitu zena. Blokeoa inbasio bihurtu zen, eta honela argitara eman zen Merkataritza Federazioaren benetako armada. Milaka AAT eta MTT tanke, gudu droide eta STAP agertu ziren Nabooko zibil eta militar guztiak atxilotuz. Padm\u00e9 Amidala erreginaren ekinaren ondoren Merkataritza Federazioa garaitua izan zen eta Nute Gunray atxilotua, soilik 4 epaiketa jasateko galaxiako gorte gorenean, baina pare bat urte beranduago aske geratu zen eta bere Erregeorde titulua berreskuratu zuen.\nHamar urte beranduago, Federazioa, Merkataritza Gremioarekin, Tekno Batasunarekin eta beste erakunde batzuekin aliatuta, Sistema Independenteen Konfederakuntza sortu zuen, eta Klon Gerretan parte hartu zuen garaipen gutxi lortuz. Merkataritza Federazioa Separatisten Konfederakuntzan zegoen erakunderik boteretsuena zen, mugimenduaren muina. Behin Klon Gerrak amaitu eta separatistak garaituak izan ondoren, Federazioa erakunde txikietan banatu zen, Inperio Galaktikoak zorrotz zanpatu zituenak.\nMerkataritza Federazioaren Fragata.\nMerkataritza Federazioaren Fragata Merkataritza Federazioaren jabetzako ontzi bat zen. Soilik bideo-jokoan agertzen da.\nOntzi honen xedea klon garraiorako edo gurutze ontziak bezalako tamaina handiko ontziak suntsitzea zen. Ehizaontzi eraketa itxiak suntsitzeko ere erabil zitekeen. Bere arma nagusia misil telezuzenduak ziren.\nStar Wars: Jedi Starfighter bonus misio batean, Jango Fettek bere Esklabu I ontziarekin berak bakarrik aurre egin behar die lau misil fragatari."}
{"id": "117734", "revid": "9265944", "url": "https://eu.wikipedia.org/wiki?curid=117734", "title": "Francisco Fabo", "text": "Francisco Fabo Leza (Martzilla, 1936ko apirilaren 18a) euskal herritar eskultore eta margolaria da.\nBiografia.\nAutodidakta, zenbait erakustalditan parte hartu ditu, Nafarroan ez ezik Bartzelonan eta Errioxan ere. Eskulturagintzan alabastroa landu du batez ere."}
{"id": "117736", "revid": "1545", "url": "https://eu.wikipedia.org/wiki?curid=117736", "title": "Felix Taberna", "text": ""}
{"id": "117739", "revid": "886", "url": "https://eu.wikipedia.org/wiki?curid=117739", "title": "Yli-Kyr\u00f6", "text": ""}
{"id": "117744", "revid": "1491", "url": "https://eu.wikipedia.org/wiki?curid=117744", "title": "Aitorren hizkuntza zaharra", "text": "Aitorren hizkuntza zaharra (sortu zen garaiko grafian, Aito\u0155en izkuntz za\u0155a) hiru ahapaldiko euskal abesti herrikoia da, Ziriako Andonegi mutrikuarrak 1956ko otsailean idatzitako hamar ahapaldiko bertsoaren bertsio laburtua.\nHitzak.\nAbestiaren bidez ezagutarazi den bertsio laburtua.\nAitorren hizkuntz zaharra&lt;/br&gt;\nnahi degu zabaldu&lt;/br&gt;\nmunduaren aurrean&lt;/br&gt;\ngizonki azaldu,&lt;/br&gt;\nbaldin gure zainetan&lt;/br&gt;\nodolik badegu&lt;/br&gt;\neuskaldunak euskaraz&lt;/br&gt;\nhitz egin behar degu.&lt;/br&gt;&lt;/br&gt;\nZein hizkuntza ederra&lt;/br&gt;\neuskera guria&lt;/br&gt;\ninun ez det aurkitzen&lt;/br&gt;\nbeste bat hobia&lt;/br&gt;\nusai goxodun hizkuntz&lt;/br&gt;\ntxukun ta argia,&lt;/br&gt;\nbiraorikan ez duan&lt;/br&gt;\nhizketa garbia.&lt;/br&gt;&lt;/br&gt;\nGora euskara maitea&lt;/br&gt;\nzoragarriena&lt;/br&gt;\neuskalduen artean&lt;/br&gt;\nmaitagarriena.&lt;/br&gt;\nMunduan sortu zanik&lt;/br&gt;\nhikuntzik zaharrena,&lt;/br&gt;\ngora ta gora euskaldunak&lt;/br&gt;\neta gure euskara.&lt;/br&gt;&lt;/br&gt;\nJatorrizko bertsoa.\nI&lt;/br&gt;\nAito\u0155en izkuntz za\u0155a&lt;/br&gt;\nnai degu zabaldu&lt;/br&gt;\nMunduaren au\u0155-ean&lt;/br&gt;\ngizonki azaldu&lt;/br&gt;\nBaldin gure za\u00f1etan&lt;/br&gt;\nodolik badegu&lt;/br&gt;\nEuzkaldunak euzkeraz&lt;/br&gt;\nitz egin bear degu.&lt;/br&gt;\nII&lt;/br&gt;\nLendabiziko itzak&lt;/br&gt;\naurtxo nintzanian&lt;/br&gt;\nAmaren besoetan&lt;/br&gt;\nBular ba\u0155enian.&lt;/br&gt;\nItz auek esan zidan&lt;/br&gt;\nizketa garbian.&lt;/br&gt;\nGorde euzkera semetxo&lt;/br&gt;\nbiotzen erdian.&lt;/br&gt;\nIII&lt;/br&gt;\nZein izkuntza ede\u0155a&lt;/br&gt;\neuzkera guria&lt;/br&gt;\ni\u00f1un ez det arkitzen&lt;/br&gt;\nbeste bat obia.&lt;/br&gt;\nUsai gozo dun izkuntz&lt;/br&gt;\ntxukun ta argia,&lt;/br&gt;\nBiraurikan ez duen&lt;/br&gt;\nizketa garbia.&lt;/br&gt;\nIV&lt;/br&gt;\nEz daukagu euzkera&lt;/br&gt;\nlotsaz baztartzeko&lt;/br&gt;\nainbat gutxio be\u0155iz&lt;/br&gt;\no\u00f1azpiratzeko.&lt;/br&gt;\nJainkoak eman zigun&lt;/br&gt;\neuzkaldunentzako&lt;/br&gt;\nbere lege santuak&lt;/br&gt;\nez dira ukatzeko.&lt;/br&gt;\nV&lt;/br&gt;\nAmatxok esan zidan&lt;/br&gt;\neriotz au\u0155ean&lt;/br&gt;\n\u00a1Agur semetxo laztan&lt;/br&gt;\nlaister naiz lurpean!&lt;/br&gt;\nEuzkeraz otoitz egin&lt;/br&gt;\nnere lur ga\u00f1ean,&lt;/br&gt;\nEuzkeraz nai det entzun&lt;/br&gt;\nnik zorionean.&lt;/br&gt;\nVI&lt;/br&gt;\n\u00a1Ama! erantzun nion&lt;/br&gt;\nzure lur ga\u00f1ean&lt;/br&gt;\nBelauniko ja\u0155ita&lt;/br&gt;\notoitz egitean&lt;/br&gt;\nEuzkeraz egingo det&lt;/br&gt;\ngoiz ta aratsaldian&lt;/br&gt;\nBiok zaudetelako&lt;/br&gt;\nnere biotzian.&lt;/br&gt;\nVII&lt;/br&gt;\nEtsaiak aurka dabiltz&lt;/br&gt;\neuzkeraren gaitik&lt;/br&gt;\nLen, orain eta beti&lt;/br&gt;\nguztiz aspalditik.&lt;/br&gt;\nLurperatu nairikan&lt;/br&gt;\nantzin-antzi\u00f1atik,&lt;/br&gt;\nEz dute ori lortuko&lt;/br&gt;\ni\u00f1ongo aldetik.&lt;/br&gt;\nVIII&lt;/br&gt;\nEuzkera galdutzeko&lt;/br&gt;\nez dago beldu\u0155ik&lt;/br&gt;\nMunduan ez da sortu&lt;/br&gt;\nortako inda\u0155ik&lt;/br&gt;\nSasi-jakintsu asko&lt;/br&gt;\ndabiltz galdu nairik&lt;/br&gt;\nAsmo txar o\u0155ek guztiak&lt;/br&gt;\ndirade alpe\u0155ik.&lt;/br&gt;\nIX&lt;/br&gt;\nGoratu dezagun ba&lt;/br&gt;\neuzkera laztana,&lt;/br&gt;\nGure asabagandik&lt;/br&gt;\nikasi genduna.&lt;/br&gt;\nPozga\u0155isko izkuntza&lt;/br&gt;\nmaitatzen deguna&lt;/br&gt;\nBiotz naigabetua&lt;/br&gt;\nsendatzen diguna.&lt;/br&gt;\nX&lt;/br&gt;\nGora euzkera maite&lt;/br&gt;\nzoraga\u0155iena.&lt;/br&gt;\nEuzkaldunen artean&lt;/br&gt;\nmaitaga\u0155iena.&lt;/br&gt;\nMunduan sortu zanik&lt;/br&gt;\nizkuntzik za\u0155ena.&lt;/br&gt;\n\u00a1Gora ta gora beti&lt;/br&gt;\nEUZKADI TA EUZKERA!&lt;/br&gt;"}
{"id": "117745", "revid": "336", "url": "https://eu.wikipedia.org/wiki?curid=117745", "title": "Egun da Santi Mami\u00f1a", "text": ""}
{"id": "117747", "revid": "9289837", "url": "https://eu.wikipedia.org/wiki?curid=117747", "title": "Ran Rober Ran", "text": "Ran Rober Ran euskal haur kanta bat da. Imanol Urbietak konposatu zuen.\nEuskal Herrian maiz haurtzaindegi, ikastola eta eskoletan haurrek uztaiarekin (\"hula hoop\") jolastuz abestu ohi dute.\nHitzak.\nUztaia gora gora&lt;/br&gt;\nlurretik zerura,&lt;/br&gt;\ngira alde batera&lt;/br&gt;\nta gero bestera,&lt;/br&gt;\nta behera behera behera&lt;/br&gt;\nta behera behera bai!&lt;/br&gt;\nUztai barruan preso&lt;/br&gt;\ngelditu naiz orain!&lt;/br&gt;&lt;/br&gt;\nRan rober ran&lt;/br&gt;\nPo po po po po po po po&lt;/br&gt;\nRan rober ran&lt;/br&gt;\nPo po po po po po (berriz)&lt;/br&gt;&lt;/br&gt;\nImanol Urbieta"}
{"id": "117749", "revid": "105290", "url": "https://eu.wikipedia.org/wiki?curid=117749", "title": "Jon Braun", "text": "Jon Braun euskal haur kanta bat da. Berez, ingelerazko \"Ten Little Indians\" edo \"John Brown met a little Indian\" abesti ezagunaren euskarazko aldaera da. Jatorrizko abesti hori 1868an Estatu Batuetan sortu zen. Aldiz, euskarazko bertsioaren hitzak Imanol Urbietak idatziak dira.\nLetra.\nJon Braun indio txiki bat zen.\nJon Braun indio txiki bat zen.\nJon Braun indio txiki bat zen.\nIndio txiki bat zen Jon Braun.\nTxiki bat, txiki bi, hiru indio txiki,\nLau txiki, bost txiki, sei indio txiki,\nZazpi txiki, zortzi txiki, bederatzi indio txiki,\nHamar indio txiki Jon Braun."}
{"id": "117750", "revid": "56334", "url": "https://eu.wikipedia.org/wiki?curid=117750", "title": "Txiki txiki txikia", "text": "Txiki txiki txikia euskal haur kanta bat da. Bere hitzak Imanol Urbietak idatzi zituen.\nLetra.\nTxiki, txiki, txikia\nikusten naiz kalean.\nHanditzen handitzen,\nhasi naiz handitzen\ntxikia izanik\nasko maite zaitut nik.\nBi begi ikusteko,\nbi belarri entzuteko.\nHanditzen, handitzen...\nSudurra usaintzeko,\nahoa dastatzeko.\nHanditzen, handitzen...\nEskuak ukitzeko,\nbi oinak ibiltzeko\nHanditzen, handitzen...\nBurua pentsatzeko,\nbihotza maitatzeko.\nHanditzen, handitzen... "}
{"id": "117751", "revid": "96586", "url": "https://eu.wikipedia.org/wiki?curid=117751", "title": "Astoa ikusi nuen", "text": "Astoa ikusi nuen euskal haur kanta bat da. Hitzak Joxan Ormazabalek idatzi zituen, doinua edo musika berriz Imanol Urbietak konposatu zuen."}
{"id": "117752", "revid": "1659", "url": "https://eu.wikipedia.org/wiki?curid=117752", "title": "Pintto pintto", "text": "Pintto pintto euskal haur kanta bat da. Bere gaia \"Pintto\" izeneko txakurra da. Lehen bertsio grabatuan, Kixki ta Mixki ta Kaxkamelonen kanta da, gerora Txirri, Mirri eta Txiribiton izango ziren pailazoak. 1975ean, \"Herri Gogoa\" diskoetxearekin beraien lehenengo diskoa grabatu zuten: \"Kixki, Mixki ta Kaxkamelon\". Argitaratu ordea, aurrerago, 1976an egin zen. Diskoak arrakasta izugarria izan zuen eta orduan egin zuten famatu hain ezaguna den Pintto-pintto abestia.\nHala ere, herri kanta da. 1975ean Zaldibiako Emilio Txurruka Uriarte txistulariari entzun zioten pailazoek, eta berak soldaduskan ikasi zuela esan zien. Doinua XIX. mendeko haur-kanten alemaniar bilduma batean jasotzen zela dio Jose Ignazio Ansorenak."}
{"id": "117776", "revid": "1491", "url": "https://eu.wikipedia.org/wiki?curid=117776", "title": "Izazu nitzaz kupida", "text": "Izazu nitzaz kupida (garaiko grafian \"Izazu nitzaz cupira\") euskal abesti herrikoia da. Bere egilea Bilintx donostiar olerkari eta bertsolaria da."}
{"id": "117777", "revid": "69297", "url": "https://eu.wikipedia.org/wiki?curid=117777", "title": "Agustin Sagasti", "text": "Agustin Sagasti Alegria (Mungia, Bizkaia, 1970eko irailaren 30a - 2009ko azaroaren 9a) Euskadi taldeko txirrindulari profesionala zen.\nBiografia.\nKirol ibilbidea.\nAfizionatu mailan ibilbide arrakastasua izan ondoren, 1992ko Nafarroako Itzulian lortutako garaipena nabarmentzekoa da, 1994an debutatu zuen profesionaletan, Euskaltel-Euskadi talde sortu berriaren kide bezala.\nUrte horretako apirilean Euskal Herriko Itzuliaren azken etapan, Loiolako Santutegian amaitu zena, goizeko sektorean lortutako garaipena, profesionaletan lortutako lehen garaipenaz gain, Euskaltel-Euskadiren lehen garaipena ere izan zen, horrela talde honen historiara bere lehen irabazle bezala pasatuz. Garaipen hori 80 kilometroko bakarkako ihesaldi baten fruitua izan zen.\nIstripu larria.\nHala ere, bere etorkizuna txirrindularitza profesionalean (23 urte zituen), 1994ko ekainean eten zen, 23 urte besterik ez zituela, Meatze Haranetako Itzuliaren azken etapan gertatutako istripu bortitz baten ondorioz. Agustin Sagasti 90km/h-ko abiaduran zihoan iheslari talde baten atzetik, bihurgune batean kontrako noranzkoan Ford Fiesta bat agertu zenean.\nKolpe bortitzaren ondorioz, Sagastik larriki zauritua izan zen, femurrean eta, batez ere, ezkerreko besoan lesio handiak zituela (autoak kubitua, erradioa eta nerbio kubitala ebaki zizkion). Lau hilabetez egon behar izan zuen ospitalean, baina urtebete inguru emango zuen ospitaleetan, eta sei aldiz egin zioten ebakuntza kirurgikoa (lau aldiz ezkerreko besoan).\nEuskaltel-Euskadik sei milioi pezeta eta sei hileko soldatak ordaindu zizkion arren (araudia betez), istripuak lesio larri eta egonkorrak sortu zizkion eta txirrindulari lanbidean jarraitzeko ezintasuna eragin zion.\nInor ez zuen istripu horren erantzukizunik hartu: ez Unipublicek (probaren antolatzailea), ez Guardia Zibilak (proba egiten ari zen errepidera kotxeak sartzea galarazteaz arduratzen zena), ez Espainiako eta Asturiaseko txirrindularitza Federazioek (lasterketaren baimena eman zutenak), ezta autoaren gidariak ere.\nTxirrindulariaren familiak Justiziara eraman zuen kasua, baina epaitegiak ez zuen epaia eman 1998ko maiatzera arte, gertakaria jazo eta lau urtera. Mieresko 1. Instrukzioko Epaitegiak Unipublic, proba antolatzailea, kondenatu zuen korrikalariari hirurogeita hamar milioi pezeta ordaintzera kalte-ordain gisa, Ford Fiesta sartu zen bidegurutzean trafikoa mozteko arduradun bat ez jartzeagatik.\nAzken urteak.\nEuskaltel-Euskadi taldearen 2007ko aurkezpenean omenaldi xume bat jaso zuen.\nDenebora labur batez Euskadiko Txirrindularitza Federazioan hautatzaile lanetan aritu ondoren, kirola utzi zuen, \"ilusioa galduta\". Lanerako ezintasunarekin, aldi baterako lanak egin zituen elbarrientzako lan-poltsak bezalako ekimenei esker, adibidez Bizkaiko Foru Aldundiko Ogasun Sailean zazpi hilabetez lan eginez.\nSagastik lanari utzi eta Unibertsitatean Enpresa Zientziak ikasteari ekion zion.\nHeriotza.\n2009ko azaroaren 9an hilda aurkitu zuten Mungiako etxean, bere buruaz beste eginda.\nOroimenezkoa.\n2011tik aurrera, urtero jokatzen da Mungia Sari Nagusia-Agustin Sagasti Memoriala, txirrindulari afizionatuentzako lasterketa.\nPalmaresa.\n1990 \n1992\n1993\n1994"}
{"id": "117778", "revid": "1281002", "url": "https://eu.wikipedia.org/wiki?curid=117778", "title": "Agust\u00edn Sagasti", "text": ""}
{"id": "117779", "revid": "58701", "url": "https://eu.wikipedia.org/wiki?curid=117779", "title": "Greziako itsasontzia", "text": "Greziako itsasontzia Pantxoa eta Peio lapurtar musikariek abestutako abestia da. Berez abesti hau Lluis Llach kataluniar abeslariak sortutako Vaixell de Gr\u00e8cia (\"Greziako baxela\") abestiaren euskarazko bertsioa da, katalanerazko hitzen itzulpena Xabier Letek egin zuen.\nAbesti honen ezaugarri nagusia bere greziar erako musika doinu itsaskor eta ahaztezina da."}
{"id": "117780", "revid": "6327", "url": "https://eu.wikipedia.org/wiki?curid=117780", "title": "Post-inpresionismo", "text": ""}
{"id": "117781", "revid": "201", "url": "https://eu.wikipedia.org/wiki?curid=117781", "title": "Le Cirque", "text": ""}
{"id": "117783", "revid": "69297", "url": "https://eu.wikipedia.org/wiki?curid=117783", "title": "Cesar Solaun", "text": "Cesar Solaun Solana (Bilbo, Bizkaia, 1970eko abenduaren 29a -) euskal txirrindulari ohia da, profesionala 1994tik 2002ra.\nAfizionatu mailan, Branik eta Cafes La Brasile\u00f1a-Manik taldean izan zen eta Aguraingo lasterketa irabazi zuen. Durangon, 6. sailkatu zen eta Zornotzako Udaberri Sarian 7. izan zen, 1989. urtean.\n1997an Espainiako errepideko txapelketan bigarren sailkatu zen.\nPalmaresa.\n1995\n1997\n1998\n2001\n2002"}
{"id": "117784", "revid": "1281022", "url": "https://eu.wikipedia.org/wiki?curid=117784", "title": "C\u00e9sar Solaun", "text": ""}
{"id": "117785", "revid": "512", "url": "https://eu.wikipedia.org/wiki?curid=117785", "title": "Andre Maria eliza (Valtierra)", "text": "Andre Maria eliza Valtierrako parroki eliza da, XVI. mendean eraikia herriko meskita zaharraren hondakinen gainean eraikia. Bertako erretaula nagusiak balio handia du, besteak beste Juan Antxeta eta Lope Larreakoak landua.\nElizak bi deitura ditu: Andre Mariaren Jasokundea eta San Ireneo apezpiku eta martiria.\n1999eko ekainaren 7an, Nafarroako Gobernuak Sailkatutako Kultura Ondasun izendatu zuen erretaula nagusia.\nEzaugarriak.\nOinplanoa latindar gurutze itxurakoa da, luzerako hiru nabek eta transeptuak osatua, bost zatiko burualdearekin. Alboko nabeak kaperatan banatuak daude. Ganga gotiko-pizkundetarrek nerbio konplexuak dituzte, ebaketa biribileko zutabeetan batzen direnak. Euste arkuak (\"toralak\", \"formeroak\" eta zeharkakoak) zorrotzen eta erdi puntukoen artekoak dira. Barneko paramentu eta ganga betegarriak zuriz zarpeatuak daude.\nAdreilu aparejuak, Nafarroako Erriberan ohikoa erlijio eraikinetan, kanpoalde soila eta apaindura gutxikoa eratzen du. Lan artistiko bakarra fatxada nagusian dago, mendebalderantz. Honek tenplu klasiko itxura du, toskanar ordenako lau pilastra prismatikoz, taulamenduz eta frontoi okuludunez osatua. Sarrea ateburuduna da eta gainean leiho bat du erlaitz eta frontoi erdizirkularrekoa.\nDorrea, esker aldean atxikia, igo ahala zabalera txikituz doazen bost gorputz prismatikoz osatua, erlaitzek banatua. Beheko lauak oinplanoa laukia dute eta goikoak oktogonala, okulu eta arku itsuz hornitua.\nErretaula nagusia.\nElizako elementu interesgarriena erretaula nagusia da, XVI. mende amaieran eraikia, aurretik zegoen erretaula gotiko bat ordezkatzeko. Pizkundetar estilokoa da, behealdea platereskoa zaharragoa baita, eta goialdean manierista. Bi azpi-estiloak harmonian daude, oreka handiko artelana osatuz.\nAgirien arabera, Juan Mart\u00ednez de Salamanca maisuak 1577an hasi zuen, baina 1580an hil eta beste hainbat maisuk hartu zuten parte, hala nola Juan Antxeta azpeitiarrak, Blas Arbizuk eta Lope Larrea aguraindarrak. Erretaula 1598an amaitu zen eta Valtierrako biztanleek ordaindu zuten guztiz.\nErretaula oso urreztatua eta polikromatua dago. Lau gorputzez, hiru gorputzartez eta bederatzi kalez osatua dago, hiruko taldetan. Behealdean pradela du eta goialdean frontoiz osatutako atikoa, alboetan daudenak zatituak. Antolaketa konplexu honetan programa ikonografiko aberatsa dago garatua, santu, Elizaren doktore eta ebanjelioko pasarte ugari agertzen direla. Honela banatzen dira: 3 eskultura multzo, 16 taila handi, 2 taila txiki, 20 erliebe handi eta 22 erliebe txiki, horietatik lau soingain. Kale nagusian hiru eskultura multzo nagusiak daude."}
{"id": "117786", "revid": "44278", "url": "https://eu.wikipedia.org/wiki?curid=117786", "title": "NA-3010", "text": "NA-3010 edo Tutera-Ablitas errepidea, Nafarroako herri errepidea da, N-121-C nafar errepidearen 2,44 kilometroan hasi eta Ablitas udalerriaren erdialderaino doa. Errepidea 7,87 kilometro luze da."}
{"id": "117787", "revid": "44278", "url": "https://eu.wikipedia.org/wiki?curid=117787", "title": "NA-3040", "text": "NA-3040 edo Tulebras-Mal\u00f3n errepidea, Nafarroako herri errepidea da, N-121-C nafar errepidearen 11,67 kilometroan hasi eta Zaragoza probintziaren mugara arte doa. Errepidea 2,42 kilometro luze da."}
{"id": "117788", "revid": "44278", "url": "https://eu.wikipedia.org/wiki?curid=117788", "title": "NA-3041", "text": "NA-3041 edo Ablitas-Barillas errepidea, Nafarroako herri errepidea da, Ablitas herriaren erdigunetik Barillaseraino doa. Errepidea 2,03 kilometro luze da."}
{"id": "117789", "revid": "44278", "url": "https://eu.wikipedia.org/wiki?curid=117789", "title": "NA-3042", "text": "NA-3042 edo Cascante-Ablitas-Ribaforada errepidea, Nafarroako herri errepidea da, N-121-C nafar errepidearen 9,89 kilometroan hasi eta A-68 autobidearen 105,31 kilometrora arte doa. Errepidea 13,35 kilometro luze da."}
{"id": "117791", "revid": "6327", "url": "https://eu.wikipedia.org/wiki?curid=117791", "title": "Jasokunde", "text": ""}
{"id": "117792", "revid": "201", "url": "https://eu.wikipedia.org/wiki?curid=117792", "title": "Zeruratze", "text": ""}
{"id": "117793", "revid": "201", "url": "https://eu.wikipedia.org/wiki?curid=117793", "title": "Jasokundeko Andre Mariaren eliza (Valtierra)", "text": ""}
{"id": "117794", "revid": "1491", "url": "https://eu.wikipedia.org/wiki?curid=117794", "title": "Furra furra", "text": "Furra furra euskal abesti herrikoi festiboa da. Doinua ren bertsio ezagunena Oskorri taldeak moldatutakoa da, eta bertsio horren hitzak Oskorriko Natxo de Feliperenak dira.\nBertsioak.\nAbesti honen bertsiorik ezagunena Oskorri taldeak jo izan duena da, baina badira hainbat bertsio, esate baterako, \"Danok bat\" zortzikotearena (1976ko grabazioa 2014an birmasterizatu zuten eta hitz zaharrekin abesten zuten) edo Soziedad Alkoholikaren musika taldearena \"(Diversiones...?\" EPan 1996ean argitaratu zuten, beste talde batzuen abestien bertsioekin).\nOskorriren lehenengo bertsioa 1980. urtean Elkar diskoetxean Xoxoa zigiluarekin argitaratutako \"Plazarik plaza\" diskoan kaleratu zuten ((xoxoaX-11150/elkar ELK-76/Elkar-ELK-11150). Aingeru Bergizes (baxua) eta Jose Manuel Cacho (biolina) sartu ziren Oskorri taldean \"Plazarik\" \"plaza\" disko hori grabatzeko. Oskorriren arrakasta masiboaren diskoa izan zen. Taldearen sonoritatearen hainbat ezaugarri nagusi agertu ziren disko horretan: Balada gozoak zein dantzarako kantu arinak egiteko gaitasuna, ironia eta umorearen erabilera kritikoa, folklorearen irakurketa berritzailea eta tresna elektrikoek jantzitako sonoritate gehienbat akustikoa. Disko berean agertu ziren beste zazpi kantak ere oso ezagun bihurtu ziren: \"Gaztelugatxe, Tirauki, Violetaren martxa, Basa andere, Zortziko berri bat, Etxahun, eta Kaio luma zikina.\"\nLehengo bertsio horretaz gain, Oskorrik bertsio berriak txertatu zituen bere beste lau disko hauetan: Alemanian euskaraz (1984), 25 kantu urte (1996), Banda band (2007), eta Hauxe da despedidia (2016). Oso kanta ezagun bilakatu zen, eta horren froga da Euskal Kanturik Onena saioan hautatu zutela, Joseina Etxeberriak eta Edurne Ormazabalek 2005ean Euskal Telebistan aurkeztu zuten programan. 1984an bigarren bertsio bat argitaratu zuen Oskorrik Alemania euskaraz diskoan. 1996an Oskorri tadearen 25. urteurreneko zuzeneko kontzertuan beste bertsio bat egin zuten Joseba Tapiarekin \"25 kantu-urte\" diskorako. Taldearen bost hamarkadako ibilbideari amaiera emateko ere, \"Furra furra\" abestiarekin akordatu ziren taldekoak, 2015ean, Bilboko Arriaga antzokian eskainitako azken kontzertuan. Bitan jo zuten, gainera. Bisen aurretik lehenik, eta bisen ostean gero.\nBitxia da 1980an izan zuen lehen agerraldi hartatik 2015ean izan zuen azken agerraldira abestiak izan duen bilakaerari erreparatzea. Izan ere, Oskorrikoek nabarmen moteltzen dute abestiaren hasierako leloa \"Alemanian euskaraz\" diskorako (1984). Geldo hasi, eta gorantz. Are gehiago moteltzen entzun daiteke hasiera hori taldearen 25. urteurrena ospatzeko kontzertuaren zuzeneko grabazioan. 2007an grabatutako \"Banda band\" zuzenekoan, bihurri dabiltza musikariak. Abestia hasteko desiotan dauden entzuleekin jolasean. Eta, azkenik, motel hasita bai, baina adarra jotzeko jolasik gabe dator 2015eko azken kontzertuko azken kanta.\nHitzak.\nNatxo de Feliperen bertso hauek ironia eta umorearen bidez salatzen zuten 1980ko postfrankismoan ere kalean indar polizialek zuten presentzia (\"...tanketa topatu dut nire kafesnean...\", \"...eta orain banoa berriro ohera, bila ez datozkit, lolo egitera...\"), txantxetan dio zorri bat \"garbitu\" nahi duela ur pistola batez, baina galdurik dagoela muniziorik gabe geratu delako, eta txantxetan dio akordeoia dela bere arma bakarra, lehoia dirudiela eta eskua jaten badio... \"on egin diezaion\".\nBertsoaren neurria zortziko txikia denez doinu honekin abestu daitezke hamaika bertso ezagun. \nGuztira lau bertso dira eta hau da lau horietako lehenengoa. honela hasten da abestia:\n\"Portugaleteko Danok bat zortzikotea\"k grabatu zuen bertsioan tradiziozko hitzak azaltzen dira: \u00ab\"Bizkargiko parian,/ gangarra batian,/ andre bat erosi nuen/ errial batian./ Zapatak garbitzeko,/ zubian parian,/ itzalpean egoteko,/ eguzki danian\"\u00bb. Haien iturri beretik edaten du Oskorrik, baina erabat bestelakoa da helmuga duten itsasoa."}
{"id": "117795", "revid": "336", "url": "https://eu.wikipedia.org/wiki?curid=117795", "title": "Zelote", "text": "Zeloteak I. mendeko mugimendu nazionalista judu bateko kideak izan ziren. Judas Galilearrak sortu zuen higikundea, Jesus jaio eta gutxira. Moisesen legeari gogor eutsi behar zitzaiola eta atzerritar guztiak Judeatik bota behar zirela aldarrikatzen zuten, horretarako, bortxa erabili behar bazen ere. Sektaren antolamendua erlijiosoa eta politikoa zen aldi berean; haien jatorria Makabearren garaikoa da, baina erromatarren zapalkuntza garaian bakarrik izan zuten antolamendu politikoa.\nEtimologia.\nIzena hebreerazko \"qanaim\"-etik dator (hebreerazko alfabetoan \u05e7\u05e0\u05d0, \"grindu\"), kideek zeukaten Yahvehganako grina zela-eta (, ). Hitza, zenbait hizkuntzatan, erradikalismo militantearen edo zorrozkeriaren baliokide izatera pasa da.\nHistoria.\nZeloteak euren garaiko judaismoko alderdirik erradikalena izan ziren, eta sarri beste alderdi batzuei, farisearrei eta saduzearrei kasu, aurre egiten zieten, \"diru gosea\" izatea leporatzen baitzieten. Historialari batzuek historiako lehen talde terroristatzat dute, euren ustez erromatarrei laguntzen zieten zibilak hiltzen baitzituzten. Zelote mugimenduaren barnean, sikario izeneko alderdi erradikala zegoen, neurriz kanpoko indarkeriagatik eta sektarismoagatik nabarmendu zena.\nJudas Galilearra aipatzen da alderdi horretako liderrik garrantzitsuenetakotzat, eta Judeako lehen erroldatzean egin zituen ekintzengatik gogoratzen da, Apostoluen Eginak 5:37an agertzen den bezala. Itun Berrian ezaguna da jendetzak Barrabas askatzea erabakitzen duen atala, preso hartua izan zen lider zelote bat izan zitekeena, Jesus Nazaretekoaren ordez, zelote mugimenduak garai hartan zuen ospearen lekuko delarik.\nZeloteak 66-73 bitarteko Judutar Matxinada Handiaren buru izan ziren. Gudu horretan, Jerusalemen kontrola hartu zuten, erromatarrek hiria berreskuratu eta Jerusalemgo tenplua suntsitu zuten arte. Hiru urte geroago, erromatarrek Masada gotorlekua okupatu zuten, zeloteen azken babeslekua, haren denfendatzaileek euren buruaz beste egin ondoren.\nZeloteak ebanjelioetan.\nJesusen ikasleetako bat, honek propio apostolu aukeratua, ziur aski mugimendu horretatik zetorren, argi eta garbi izendatzen baita Simon Zelotea Lukasen Ebanjelioa 6:15en. Lukasek egiten duen transkribapen honek \u03b6\u03b7\u03bb\u03c9\u03c4\u03b7\u03bd zelotei, Markosen \u03ba\u03b1\u03bd\u03b1\u03bd\u03b1\u03b9\u03bf\u03bd kananaion transkribapen greziarrarekin eta Mateoren \u03ba\u03b1\u03bd\u03b1\u03bd\u03b1\u03b9\u03bf\u03c2 kananaios transkribapenarekin kontrastatzen du, azken bi hauek, argi ikusten denez hebreerazko qanaim edo aramaikozko kanan hitzei erreferentzia egiten dietelarik. \nAldiz, pentsatu izan da, horretarako inongo frogarik egon gabe, Juda Iskariote \"Judas Sikarioa\" zela. Baina etiopiar ebanjelio apokrifoa den \"Gure Jaun Jesukristoren Ituna Galilean\" Juda zelote gisa aipatzen da bigarren ataleko 12. bertsikuluan, non Simon Kananearraren semetzat errekonozitua den. \"Iskariote\" ishi-kariothetik, sikarioen sastakai kurbo beldurgarritik, datorren ezizen bat baino ez litzateke izango."}
{"id": "117796", "revid": "96586", "url": "https://eu.wikipedia.org/wiki?curid=117796", "title": "Marinelaren zai", "text": "Marinelaren zai Sorotan Bele taldearen abestia da. Nahiz eta Euskal Herrian ia jende guztiak abesti hau Sorotan Bele taldeak sortua edo asmatua dela uste izan, hau ez da honela, doinua berez \"Willy O' Winsbury\" (\"Winsburyko Willy\") izeneko antzinako eskoziar abestiarena da, Sorotan Belek abesti horren euskarazko bertsioa egin zuen. Eskoziar abestiak errege batetaz, Janet bere alabaz eta Espainian preso egon den gazte batetaz mintzo da, aldiz, bertsio euskaldunak arotza bat, bere alaba eta Irlandara doan marinel batetaz mintzo da."}
{"id": "117799", "revid": "1491", "url": "https://eu.wikipedia.org/wiki?curid=117799", "title": "Loretxoa", "text": "Loretxoa euskal abesti herrikoia da. Benito Lertxundi abeslariak 1967an argitaratu zuen ( Edigsa / Cinsa) bere bigarren disko singlean beste hiru abesti hauekin: Egia, Egunsentia eta oso ezaguna bihurt zen Zenbat gera. Azken horren hitzak Abel Muniategirenak dira, bestela beste hitz eta doinu guztiak Lertsundirenak dira.\nAbestia oso ezaguna da, \" artean 10. bisitatuena izan da Wikipedian (2015-2023).\nDenboran haratago abestiaren bertsio berriak argitaratu dira:\nHitzak.\nHitzen esanahia, hasieratik oso na\u00eff dirudien arren, garai hartan herrialdean zegoen diktaduran kokatu behar da, zentsura bete-betean zegoen garaian; horregatik, Lertxundik lorea Euskal Herriko metafora gisa erabili zuen, eta umea herrialdea behatzen zuen euskal gazteriaren metafora gisa. \nHauek dira askatasunaren aldeko abesti honen lau bertsoak:"}
{"id": "117800", "revid": "6950", "url": "https://eu.wikipedia.org/wiki?curid=117800", "title": "Lepoan hartu ta segi aurrera", "text": "Lepoan hartu eta segi aurrera (berezko izenburua, \"Lepoan hartu ta segi aurrera\") euskal abesti abertzale bat da. Bere hitzak Telesforo Monzon bergararrak idatzi zituen; doinua, berriz, Pantxoa eta Peiok moldatu zuten.\nAbestiaren hitzak.\nZatirik ospetsuenetariko bat besterik ez dugu aipatuko, Monzonek sorturiko hitzak oraindik egile-eskubideen pean daudelako; izan ere, Frantzian sortu zituen hitz horiek, eta, Frantziako legerian, egile-eskubideak egilea hiltzen denetik 70 urteko indarraldia du, eta Monz\u00f3n 1981ean hil zen."}
{"id": "117802", "revid": "56334", "url": "https://eu.wikipedia.org/wiki?curid=117802", "title": "Urtxintxak", "text": "Urtxintxak euskal abestia da. Hitzak eta musika Manex Pagolak idatzi zituen, geroago Pantxoa eta Peio bikoteak moldatuta bereziki ezagun egin zuten.\nBaionako ikastolako sorrerari lotua da kantua. 1968an, haurrek laster maitatuko zuten kantu bat idatzi nahian zebilela adierazi zuen Manex Pagola egileak: \u00abEuskaldun haurren eredu gisa hartuz abere pollit, maitagarri eta bizi-bizi bat. Nahi nuen ere kantu hori izan zedin ikastolen lana goratzeko, publizitate marka bat bezala\u00bb."}
{"id": "117803", "revid": "119347", "url": "https://eu.wikipedia.org/wiki?curid=117803", "title": "San Sebastian martxa", "text": "San Sebastian martxa Donostiako Danborradan jo ohi den martxa ezaguna da. Doinua Raimundo Sarriegi maisuak sortu zuen, hitzak berriz Serafin Barojarenak dira.\nMartxa santuaren omenez konposatu zuen Sarriegik, eta ez hiriaren himno gisa."}
{"id": "117804", "revid": "96586", "url": "https://eu.wikipedia.org/wiki?curid=117804", "title": "Carla Antonelli", "text": "Carla Delgado G\u00f3mez, Carla Antonelli bezala ezagutua, (G\u00fc\u00edmar, Tenerife, 1959ko uztailaren 13a) aktore, politikari eta LGBT eskubideen aldeko aktibista transexuala da. 2011 eta 2021 artean Madrilgo Asanbladako diputatua izan zen Espainiako Langile Alderdi Sozialistetik, kargu hori lortu zuen Espainiako lehen emakume transexual bakarra. Madrilgo Irrati Telebistako Batzordeko presidentea izan zen, eta Gizarte Politika, Familia, Berdintasun eta Jaiotza Batzordeko bozeramaile ondokoa, familien, adingabeen eta LGTBI gaien arduraduna. 2023an, hautagai independente gisa sartu zen Mas Madriden zerrendan, Madrilgo Batzarrerako hautagaitza autonomikoaren 5. postuan. 2023ko abuztuan, senatari kargua bete zuen, Madrilgo Asanbleak autonomikoki izendatuta, eta, horrela, Gorte Nagusietako kide izan zen. \nBiografia.\nCarla Antonelli Guimarren jaio zen, Kanarietan. Arte dramatikoa ikasi zuen Tenerifeko Santa Cruzeko Musika eta Arte Dramatikoko Kontserbatorioan. 1977an atera zen jaioterritik, landa-ingurune batean genero-identitateagatik egindako transfobiagatik. Diktadura frankistaren amaiera eta postfrankismoa bizi izan zituen, baita poliziaren jazarpena ere. Espainian, 1979ra arte, transexualak eta homosexualak espetxeratu egin zitezkeen, gizarte-arriskugarritasunari buruzko Legearen pean.\nTransexualen eskubideen aldeko aktibista zuzena zen 1977. urteaz geroztik \u2014 lehen aldiz egin zuen Kanaria Handiko Las Palmaseko komunikabide batean \u2014, eta Alderdi Sozialistaren aldeko botoa eskatzen zuen demokraziara itzuli aurretik ere, transexualen eskubideak hobekien defendatuko zituen alderdi politikoa izango zela argudiatzen zuelako; hortik aurrera, hedabideetan agertzea ohikoa izan da.\n1980an transexualitateari buruzko lehen dokumental tematikoa grabatu zuen, \"La 2 de Televisi\u00f3n Espa\u00f1ola\" telebistan. Zentsurak bahitu zuen dokumental hori, eta 1981eko irailera arte ez zen eman; izan ere, epaileen aurka jo zuen, legez izena eta sexua aldatzea ez ahalbidetzeagatik. Azkenean, Antonio Tejero koronelak demokraziari emandako estatu-kolpe saiakerak huts egin ondoren argitaratu zen.\n1997an, Espainiako Langile Alderdi Sozialista alderdian aktiboki parte hartu zuen, eta PSOEren LGTB Talde Federaleko Transexualen Arloko koordinatzailea izan zen. Taldean lan egin zuen hauteskunde-programan, non sexu bereko pertsonen arteko ezkontza eta transexualentzako Genero Identitatearen Legea sartu ziren. Gainera, Mercedes Gallizok eskatuta, emakume transexualei modulu femeninoetan sartzeko aukera ematen zien araua idazten lagundu zuen, sexua berresleitzeko kirurgiaren beharrik gabe.\n2004. urtean, PSOEk hauteskundeak irabazi zituen, eta Kongresuak homosexualen arteko ezkontza onartu zuen, baina transexualentzako Legea behin eta berriz atzeratu zen, eta handik ateratzea arriskuan ikusi zuenean, beste kolektibo batzuetako presidenteekin batera gose-grebari ekiteko mehatxua egin zion bere gobernuari, Ministroen Kontseiluak araudi horren izapidea onartzen ez bazuen. Gai horrek oihartzun nazionala eta nazioartekoa izan zuen komunikabideetan, eta, azkenean, Gobernuak, hainbat bilera egin ondoren, legea izapidetzeko konpromisoa hartu zuen jendaurrean. 2007ko martxoaren 1ean egia bihurtu zen hori. Bere postuari uko egin zion Transexualen Legea onartu zenean, Gobernuko presidenteak eta Espainiako erregeak 2007ko martxoaren 17an sinatuta. Urte horretako uztailaren 1ean, \"lan-arrazoiengatik\" kargua utziko zuela iragarri zuen; izan ere, Antena 3ko El s\u00edndrome de Ulises telesaila grabatzen hasi zen, eta Espainiako telebistan telesail bateko protagonista izan zen lehen transexuala izan zen. 2007ko uztailaren 2a arte, PSOEren gay eta lesbianen taldeko transexualen saileko koordinatzailea izan zen.\nEspainiako Lesbiana, Gay, Transexual eta Bisexualen Estatuko Federazioko Transexualen Arloko bozeramailea izan zen, eta Madrilgo Transexualia Kolektiboko komunikabideetarako bozeramailea, neonazi-taldeek Castellana pasealekuan transexualei egindako eraso bortitzen ondoren.\nHitzaldiak eman ditu unibertsitate eta ikastetxeetan. Sexologiako Kongresuetan parte hartu zuen, 2009ko urrian Valladoliden egin zen bezala.\nVenezuelara, Txilera, Mexikora, Kubara, Kolonbiara edo Argentinara joan da. Azken herrialde horrek \"Buenos Airesko ohorezko apopilo\" izendatu zuen, herrialde horietako transexualek nazioarteko topaketetara gonbidatuta. Txilen, audientzia goreneko telebista eta programa guztietan parte hartu zuen, transexualen eskubideen eskaria zela eta egindako elkarrizketekin; Mexikon, Diputatuen Ganberan hitz egin zuen, eta hitzaldi bat eman zuen Meridako Unibertsitatean, Yucatango Estatuan.\n2022ko urriaren 18an iragarri zuen PSOEko militante gisa baja emateko eskaera, alderdiak Trans legearekin eta LGBT legearekin zuen jarreraren inguruan zituen desadostasunengatik.\nAktibismoa eta ibilbide politikoa.\nPSOEko gay eta lesbianen talde federaleko transexualitate-arloko koordinatzailea izan zen.\nMadrilgo Erkidegoko lehen transexuala izan zen, 2007ko martxoaren 1ean Espainiako Genero Identitateari buruzko Legea onartu ondoren, bere benetako nortasuna agiri ofizialetan agertzea eskatu zuena.\nLehenago, 2006ko apirilaren 26an, gose-grebari ekiteko mehatxua egin zuen, gobernu sozialistak lege hori aurrera ateratzeko datarik jartzen ez bazuen.\n2007ko apirilaren 17an, La Raz\u00f3n egunkariak jakinarazi zuen Carla Antonelli prostituzioaren erregulazionismoaren alde agertu zela, prostituzioaren abolizionismoaren aurka, eta Espainian prostituzioaren aurkako neurri \u00abdebekatzaileak\u00bb hartzeari uko egiten ziola; izan ere, transexualen ehuneko handi batek lan egiten du edo jardun horretan aritu dira. Antonellik adierazi zuenez, lana bilatzeko orduan kolektibo horrekiko dagoen diskriminazioak eta hori sustatzeko neurri positiborik ez egoteak prostituziora bultzatzen ditu pertsona transexual asko, bizibide bakar gisa, eta borondatezko prostituzioari entzungor egitea \u00abpentsamendu bakarra modu faxistan inposatzea\u00bb litzateke. Argi utzi zuen, inolako pitzadurarik gabe babesten duela jazarpena zurien salerosketaren edo esplotazioaren gaietan.\nCarla Antonellik 2007ko uztailaren 2an iragarri zuen, komunikatu baten bidez, PSOEko Gay, Lesbiana, Transexual eta Bisexualen Talde Federaletik aterako zela, \"lana eta prestasuna direla eta\". Antonellik eskerrak eman dizkie \"PSOEko pertsona guztiei azken hamar urteetan jasotako tratuagatik\" .\nCarla Antonellik PSOEko Transexualitate Arloko koordinatzailea izateari utziko ziola iragarri zuen, eta P\u00fablico egunkariari adierazi zion egia zela PPk alderdi horretan postu hori bera hartzeko eskaintza egin ziola, baina uko egin ziola, bere 'izaera intrintsekoa' ezkertiarra zela eta. 'Sozialista, ezkertiarra eta zapatista naiz, eta esker txarrekoa litzateke nire eskubide nagusietako bat legeztatu duen Gobernuari hori egitea', adierazi zuen Antonellik transexualei Erregistro Zibilean izena eta generoa aldatzeko aukera ematen dien Legeaz ari zela.\n2011ko hauteskunde autonomikoetan, PSOEk diputatu hautatu zuen Madrilgo Asanbladan, eta Espainiako Parlamentuan ordezkaritza lortu zuen lehen emakume transexuala izan zen.\n2016an, Madrilgo Erkidegoko Transexualitateari buruzko Lege Integral abangoardistaren Madrilgo Asanbladako Talde Parlamentario Sozialistak txostengilea; aurreko legegintzaldietan bi saiakera egin ondoren, eta Alderdi Popularrak betoa jarri ondoren, azkenean urte horretako martxoaren 17an atera zen aurrera, Talde Parlamentario Popularraren abstentzioarekin. Talde Sozialistak, Podemosek eta Ciudadanosek batera erregistratu zuten lege hori, PSOEk Madrilgo Erkidegoko kolektibo transexualen adostasunarekin batera idazteko eskaintza egin ondoren. Era berean, 2016ko uztailaren 14an onartutako LGTBI fobiaren aurkako Legearen txostengilea izan zen oposizioaren 140 zuzenketa, horietatik 76 Talde Parlamentario Sozialistarenak.\n2023ko ekainaren 23an, Mas Madrid senatariak hurrengo senatari izendatu zuen, Pablo G. Perpiny\u00e0. 26ren ordez. Abuztuaren 17an, kargua hartu zuen, eta Goi Ganberara iritsi zen lehen trans pertsona bihurtu zen.\nAntzerkia.\nCarla Antonelli Meridako Antzerki Klasikoaren Nazioarteko Jaialdian antzeztu zen Lisistrata antzezlanean parte hartu zuen korifea izan zen 2010eko uztailaren 29tik abuztuaren 8ra bitartean, Paco Leon protagonista zuela. Aktore transexual batek pertsonaia nagusi bat antzeztu zuen lehen aldia izan zen Emeritarren. Korifea da, emakumeen koruko liderra, Aristofanesen obran. Gidoiaren egokitzapena Joaqu\u00edn Oristrellek eta J\u00e9r\u00f4me Savaryk egin zuten, eta azken honek zuzendu zuen. Obra Meridako Zinemaldiaren historiako ikuskizunik ikusiena bihurtu zen, 29.346 ikuslerekin bere hamar funtzioetan.\nMusika.\n2021: \"Qu\u00e9 sabr\u00e1n\", Ana Guerra abeslariaren bideoklip musikalean parte hartzea"}
{"id": "117811", "revid": "103793", "url": "https://eu.wikipedia.org/wiki?curid=117811", "title": "Fructuoso Orduna", "text": "Fructuoso Orduna Lafuente (Erronkari, - Madril, ) nafar eskultorea izan zen.\nBiografia.\nZaragozan egin zituen lehen arte-ikasketak, Lasu\u00e9n maisuarekin. Gero, Madrila joan zen, Mariano Benlliurerekin ikastera, Nafarroako Foru Aldundiaren beka bati esker. Diru-laguntza hori berritu egin zioten 1920an, Ordunak Erakusketa Nazionalean hirugarren domina irabazi zuenean. Sari hori bi obrengatik eman zioten: \"Roncal\u00e9s\" izena zuen lan horietako batek, eta marmolezko buru bat zen, artistaren aitaren erretratua; besteak, berriz, \"Pelotari\" zuen izena. Lehena erabakigarria izan zen saria emateko, eta Madrilgo Arte Modernoko Museoan dago orduz geroztik.\n1917tik 1922ra, Erroman ikasi zuen, beste beka bati esker. Michelangeloren lanak aztertu zituen Italian. Artelan haien eragina nabari zaio, besteak beste, \"Post nubila Phoebus\" izeneko multzoari. Lan horri esker, urrezko domina irabazi zuen 1922ko Erakusketa Nazionalean. 1923an, lau lan aurkeztu zituen Madrilen, arestian aipatutakoekin batera, Biblioteken eta Museoen Jauregian: Kristo, Gaiarreri eskainitako hilarria, neskato baten burua eta eserleku apaingarri bat. 1924ko Erakusketa Nazionalean ere parte hartu zuen, eta baita beste hainbat erakusketatan ere Venezian, Parisen (Udazkeneko Erakusketa), Belgikan eta Herbehereetan.\nHarria eta marmola landu zituen, batez ere. Indar handiko irudiak dira Ordunarenak. Hasieran, Michelangeloren eragin nabarmena izan bazuen ere, estilo pertsonalago baten bidetik abiatu zen gero, heraldika eta idealizaziotik gertu dauden irudiak sortzeko ahaleginean. Izan ere, asmo monumentalez egin zituen Ordunak eskultura gehienak: Madrilgo Almudena katedraleko Kristo Gurutziltzatua, Pedro Navarro Olivetoko kondearen omenezko monumentua (Erronkariko Garde herrian), \"Las Ciencias\" izeneko alegoria (Ram\u00f3n y Cajal Institutua, Madril), \"Papiniano\" (Justizia Jauregia, Madril), Jos\u00e9 Sanjurjo jeneralaren omenezko monumentua (Iru\u00f1ea), Fray Diego de Estellaren omenezko monumentua (Lizarra), Valent\u00edn Gaiarreren omenezko monumentua (Erronkari) eta Madrilgo Ramiro de Maeztu Institutuko Francisco Francoren monumentua.\nErretratugile ere aritu zen, eta hauek ditu lan aipagarrienak: eskultorearen aita, emaztea, Maria Luisa iloba, Huarte Mendikoa doktorea eta Ezequiel End\u00e9riz.\nKronikagilearen tankeran lan egin zuen Ordunak: formaren poetikari erabateko lehentasuna eman ordez, zirrara sortu nahi zuen ikuslearengan, alegoriaren edo bolumen monumentalaren bidez. Aparteko trebetasun teknikoa zuen. Oreka zuen helburu nagusia irudia lantzean, eta hieratikotasuna bere-berezko asmoa zuen.\n1962an, Madrilgo Arte Ederretako Akademiaren kide egin zuten. 2001ean, Erronkariko seme kuttun izendatu zuten."}
{"id": "117813", "revid": "1687", "url": "https://eu.wikipedia.org/wiki?curid=117813", "title": "Rafael Huerta", "text": "Rafael Huerta Zelaia (Bilbo, 1928ko abenduaren 24a - Valentzia, 2022ko abenduaren 21a) euskal herritar eskultore eta arte irakaslea izan zen.\nBiografia.\nAita Mois\u00e9s Huerta eskultorea zuen. Bilbon ikasi ondoren, Madrilgo San Fernandoren Arte Ederretako Erret-Akademian ikasi zuen 1951 arte.\n1952an Corellako Arte eta Lanbide Eskolan eta 1972tik aurrera Iru\u00f1ekoan irakaslea izan zen, zuzendaria ere izanik. 1987an irakaskuntza utzi eta eskulturgintza baino ez zion lotu"}
{"id": "117815", "revid": "96586", "url": "https://eu.wikipedia.org/wiki?curid=117815", "title": "Jesusen Bihotza (Urgull)", "text": "Jesusen Bihotza Donostiako Urgull mendiko gailurrean dagoen monumentu erlijiosoa da, Mota gazteluaren gainean eraikia, Jesus Nazaretekoa omentzeko. Proiektua Pedro Muguruza Ota\u00f1o arkitektoak egin zuen 1947. urtean, eta eskultura Federico Collaut Valera eskultoreak. 1950. urtean inauguratu zen."}
{"id": "117817", "revid": "119347", "url": "https://eu.wikipedia.org/wiki?curid=117817", "title": "Jos\u00e9 Ram\u00f3n Anda", "text": "Jos\u00e9 Ram\u00f3n Anda Goikoetxea (Bakaiku, 1949 - ) euskal herritar eskultore eta arte irakaslea da.\nBiografia.\nHaurtzaroa zerra, zizel eta arotz-lanabesen artean eman zuen, Madrilgo San Fernando Arte Ederren Goi Eskolara ikastera joan zen arte. Prestakuntza akademikoa eta gaztetako esperientzia, biak nabari dira bere obran. Erroman ere egin zuen ikasketa-egonaldi bat 1974an, beka bat eskuratu ondoren. Erakusketa ugari egin ditu Euskal Herri osoan. Neurri handiko lan asko egin ditu, eta hainbat herri eta hiritako kaleetan daude ikusgai, besteak beste Donostiako Ondarreta pasealekuan, Gipuzkoako hiriburuan eratzen zen Eskulturako Bi Urtekoa irabazi zuen \"Zeharki\" zortzi metroko menhir antzekoa. Jorge Oteizaren diseinu batean oinarriturik, berak egin zuen halaber Oteizarekin lankidetzan 1999an Donostiako San Bizente elizan ipini zuten \"Pietatea\". 2003. urtean ipini zuten Nafarroako Unibertsitatearen errektoretzaren ondoan Andaren \"Argi Izpia eta Orek\" eskultura.\nKanpo loturak.\nBiografia\nwww.liceus.com\nesculturaurbana.iespana.es"}
{"id": "117818", "revid": "1545", "url": "https://eu.wikipedia.org/wiki?curid=117818", "title": "Jose Ramon Anda", "text": ""}
{"id": "117822", "revid": "284", "url": "https://eu.wikipedia.org/wiki?curid=117822", "title": "Franzisko Pizarro", "text": ""}
{"id": "117824", "revid": "119347", "url": "https://eu.wikipedia.org/wiki?curid=117824", "title": "Antonio Loperena", "text": "Antonio Loperena Eseberri (Arguedas, 1922ko irailaren 4a - Tutera, 2010eko otsailaren 19a) euskal herritar margolari eta eskultorea izan zen.\nBiografia.\nGurasoak Ezkarozeko ganaduzaleak zituen, Arguedasera joan zirenak. Autodidakta, abeltzaintzari ekin zion 30 urte bete arte.\n1947an ezkonduta, 1952an joan zen Tuterara, bertan harria, marmola eta buztin lantzeko ikastera.\nHasieran, enkarguak Nafarroatik baino ez zituen jaso (Arguedasko Birjinaren kopia, Tuterako Santa Maria katedralerako Itxaropena, San Irineo eta San Antonio); gero, berriz, Venezuelatik, Ekuadortik, Floridatik, Paristik edo Gij\u00f3ndik ere.\nLan nabarmenenak.\nHona hemen bere lan nagusienak:"}
{"id": "117827", "revid": "58701", "url": "https://eu.wikipedia.org/wiki?curid=117827", "title": "Joxe Ulibarrena", "text": "Joxe Ulibarrena Arellano (Azkoien, 1924ko urtarrilaren 25a - Uterga, 2020ko apirilaren 20a) euskal herritar eskultore, etnografo eta sustatzaile kulturala izan zen.\nBiografia.\nGerra zibilaren hasieran hamaika urte besterik ez zituela, matxinoek 46 urtezko aita eta 15 urtezko lehengusina erail zituzten. Gudak zeharo markatu zuen bere bizitza.\nIru\u00f1eko Arte eta Lanbide Eskolan eskulturagintza ikasi ondoren, 1945 eta 1947 artean Burgosen Valeriano Mart\u00ednez eta Eulogio Valladolidekin batera lan egin zuen. 1950ean beka lortu eta Parisera joan zen Arte Ederretako Eskolan ikastera, Marcel Gimond irakaslea izanik.\nFrankismoaren aurkako bere jarrera zela eta, Venezuelan eman zituen zazpi urte, non lan erlijiosoak lantzeaz gain Caracasko Euskal Etxean sustatzaile aritu zuen. Etxera itzuli eta Piarres Nafarroakoa Mariskala Fundazioa sortu zuen 1964an, Nafarroako Etnografia Museoa sortu zuena, hasieran Berriobeitin, eta gero Artetan (Ollaran)."}
{"id": "117831", "revid": "105290", "url": "https://eu.wikipedia.org/wiki?curid=117831", "title": "Oles ta oles (abestia)", "text": "Oles ta oles euskal gabon kanta herrikoi bat da."}
{"id": "117832", "revid": "58701", "url": "https://eu.wikipedia.org/wiki?curid=117832", "title": "Kanta aberria", "text": "Kanta aberria euskal abesti abertzalea da. Hitzak Telesforo Monz\u00f3nenak dira; doinua, berriz, Pantxoa eta Peiorena.\nAbestiaren hitzak.\nZatirik ospetsuenetariko bat besterik ez dugu aipatuko, Monz\u00f3nek sorturiko hitzak oraindik egile eskubideen pean daudelako: Frantzian sortu zituen, Frantziako legean egile eskubideak egilea hiltzen denetik 70 urteko indarraldia du, eta Monz\u00f3n 1981ean hil zen."}
{"id": "117833", "revid": "1340", "url": "https://eu.wikipedia.org/wiki?curid=117833", "title": "Euskal Autonomia Erkidegoko Auzitegi Nagusi", "text": ""}
{"id": "117834", "revid": "58701", "url": "https://eu.wikipedia.org/wiki?curid=117834", "title": "Ikastoletako ereserkia", "text": "Ikastoletako ereserkia euskararen eta ikastolen alde Telesforo Monz\u00f3nek sortutako ereserkia da. Bertsio ezagunena Pantxoa eta Peiok abesturikoa da, baina beste hainbat bertsio ere badira.\nAbestiaren hitzak.\nZatirik ospetsuenetariko bat besterik ez dugu aipatuko, Monz\u00f3nek sorturiko hitzak oraindik egile eskubideen pean daudelako: Frantzian sortu zituen, Frantziako legean egile eskubideak egilea hiltzen denetik 70 urteko indarraldia du, eta Monz\u00f3n 1981ean hil zen."}
{"id": "117835", "revid": "1545", "url": "https://eu.wikipedia.org/wiki?curid=117835", "title": "Joaquin Navarro", "text": ""}
{"id": "117836", "revid": "105290", "url": "https://eu.wikipedia.org/wiki?curid=117836", "title": "Itsasontzi baten (abestia)", "text": "Itsasontzi baten Kaxiano lizartzar musikariaren abestia da. Izen bereko Itsasontzi baten izeneko diskoan kaleratu zen."}
{"id": "117837", "revid": "105290", "url": "https://eu.wikipedia.org/wiki?curid=117837", "title": "Zorionak (abestia)", "text": "Zorionak Kaxiano lizartzar musikariaren abestia da. Itsasontzi baten izeneko diskoaren barnean kaleratu zen."}
{"id": "117839", "revid": "512", "url": "https://eu.wikipedia.org/wiki?curid=117839", "title": "1005 Arago", "text": "1005 Arago asteroide gerrikoan aurkitutako 1005. asteroidearen izena da. 1923ko irailak 5ean aurkitu zuen Sergei Belyavskyk Simeizetik. Bere behin-behineko izendapen zientifikoa 1923 OT zen. Bere izena Fran\u00e7ois Arago matematikariagatik jasotzen du."}
{"id": "117840", "revid": "105290", "url": "https://eu.wikipedia.org/wiki?curid=117840", "title": "1006 Lagrangea", "text": "1006 Lagrangea asteroide gerrikoan aurkitutako 1006. asteroidearen izena da. 1923ko irailak 12an aurkitu zuen Sergei Belyavskyk Simeizetik. Bere behin-behineko izendapen zientifikoa 1923 OU zen. Bere izena Joseph Louis Lagrange matematikariagatik jasotzen du."}
{"id": "117841", "revid": "105290", "url": "https://eu.wikipedia.org/wiki?curid=117841", "title": "1007 Pawlowia", "text": "1007 Pawlowia asteroide gerrikoan aurkitutako 1007. asteroidearen izena da. 1923ko urriak 5ean aurkitu zuen Vladimir Aleksandrovich Albitzkyk Simeizetik. Bere behin-behineko izendapen zientifikoa 1923 OX zen. Bere izena Ivan Pavlovengatik jasotzen du."}
{"id": "117842", "revid": "105290", "url": "https://eu.wikipedia.org/wiki?curid=117842", "title": "1008 La Paz", "text": "1008 La Paz asteroide gerrikoan aurkitutako 1008. asteroidearen izena da. 1923ko urriak 31n aurkitu zuen Max Wolfek Heidelbergetik. Bere behin-behineko izendapen zientifikoa 1923 PD zen. Bere izena Boliviako hiriburu administratiboa den La Paz hiriagatik jasotzen du."}
{"id": "117843", "revid": "105290", "url": "https://eu.wikipedia.org/wiki?curid=117843", "title": "1009 Sirene", "text": "1009 Sirene asteroide gerrikoan aurkitutako 1009. asteroidearen izena da. 1923ko urriak 31n aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1923 PE zen. Bere izena greziar mitologiako izakiak ziren sirenengatik jasotzen du."}
{"id": "117844", "revid": "105290", "url": "https://eu.wikipedia.org/wiki?curid=117844", "title": "1010 Marlene", "text": "1010 Marlene asteroide gerrikoan aurkitutako 1010. asteroidearen izena da. 1923ko azaroak 12an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1923 PF zen. Bere izena Marlene Dietrich aktoreagatik jasotzen du."}
{"id": "117845", "revid": "119347", "url": "https://eu.wikipedia.org/wiki?curid=117845", "title": "Mitchell Printzipioak", "text": "Mitchell Printzipioak Irlanda eta Britainia Handiko gobernuek eta Ipar Irlandako alderdiek onartutako oinarrizko sei arau dira. Printzipio hauek Ipar Irlandaren inguruko negoziazio prozesuan parte hartzeko oinarriak izan ziren. Izena George Mitchell Ameriketako Estatu Batuetako senatariak proposatu zituelako eman zitzaion. Negoziazioetan parte hartu nahi zuten guztiek honakoa beteko zutela argi utzi behar zuten:\nSinn F\u00e9in alderdiak hau onartu zuenean kritika larriak jaso zituen beste irlandar errepublikar batzuen aldetik eta banaketak egon ziren alderdiaren barruan, nahiz eta gehiengo zabalak Sinn F\u00e9inen eta Mugimendu Errepublikarraren barruan jarraitu zuen.\nEuskal Herrian.\n2009ko azaroaren 14an Ezker Abertzaleak, Altsasun (Nafarroa) eginiko agerraldi batean, Euskal Herriko gatazka modu horren bitartez konpondu behar zela adierazi zuen.\n2010eko ekainaren 20an, Ezker Abertzaleak eta Eusko Alkartasunak sinatutako Lortu Arte akordioan, \"gatazka gainditzeko tresnak elkarrizketa, negoziazioa eta akordioa\" zirela nabarmendu, eta Mitchell printzipioak gauzatu behar zirela adierazi zuten."}
{"id": "117846", "revid": "105290", "url": "https://eu.wikipedia.org/wiki?curid=117846", "title": "1011 Laodamia", "text": "1011 Laodamia asteroide gerrikoan aurkitutako 1011. asteroidearen izena da. 1924ko urtarrilak 5ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1924 PK zen. Marteren orbita zeharkatzen duen asteroide bat da."}
{"id": "117848", "revid": "105290", "url": "https://eu.wikipedia.org/wiki?curid=117848", "title": "1012 Sarema", "text": "1012 Sarema asteroide gerrikoan aurkitutako 1012. asteroidearen izena da. 1924ko urtarrilak 12an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1924 PM zen. Bere izena Aleksandr Pushkinen liburuetan agertzen den pertsonaia bategatik jasotzen du, Alexander von Zelimskyk opera bihurtu zuena."}
{"id": "117849", "revid": "105290", "url": "https://eu.wikipedia.org/wiki?curid=117849", "title": "1013 Tombecka", "text": "1013 Tombecka asteroide gerrikoan aurkitutako 1013. asteroidearen izena da. 1924ko urtarrilak 17an aurkitu zuen Benjamin Jekhowskyk Aljerretik. Bere behin-behineko izendapen zientifikoa 1924 PQ zen."}
{"id": "117850", "revid": "105290", "url": "https://eu.wikipedia.org/wiki?curid=117850", "title": "AAT (Star Wars)", "text": "AAT Star Warsen fikziozko unibertsoan Armored Assault Tanken laburdura da, Asaltuzko Tanke Armatua esan nahi duena. Merkataritza Federazioko gudu droideek maneiatuak, Tekno Batasunaren barnean zegoen Baktoid Armor Workshop enpresak diseinatu eta egiten zituen masiboki.\nKanoi nagusi bat dute euren goikaldeko zatian eta beste bi txikiago alboetan. Bere babes halakretaren behealdean jaurtigailuentzako sei irteera ditu eta soilik androide batek gidatzen zuen. Arma txikiak maneiatzen zituzten bi artilero eta tankea gidatzeaz eta kanoi nagusia maneiatzeaz arduratzen zen komandante bat zeramatzan.\nTanke hauek Naboo, Geonosis, Utapau, Felucia eta Mygeeto planetetan egon ziren, separatistek Klon Gerretan erabili zituztelarik."}
{"id": "117851", "revid": "336", "url": "https://eu.wikipedia.org/wiki?curid=117851", "title": "Tableau \u00e9conomique", "text": "XVIII. mendeko Fran\u00e7ois Quesnay frantziar ekonomialariaren Tableau \u00e9conomique izeneko lanak ekonomia bateko sektoreen arteko harremanak azaltzen dituen eredu ekonomiko bat da. Ekonomiaren prozesu zirkularraren lehenengo irudikapen sistematikotzat jotzen da eta geroko hainbat kontzeptu eta teoria ekonomikoren abiapuntu gisa hartu izan da, hala nola biderkatzailea eta input-output taula.\nHistoria.\n\"Tableau \u00e9conomique\" (\"TE\" aurrerantzean) izenekoaren hiru bertsio ezagutzen dira. Lehenengo bertsioa 1758 urte bukaerakoa da eta eskuidazki bat da, taula eta 22 iruzkin biltzen zituena \"Remarques sur les variations de revenus annuels d'une nation\" izenburupean (euskaraz, \"Iruzkinak nazio bateko urteko mozkinen aldaketen gainean\"). Hilabete batzuk geroago ateratako bigarren bertsioa argitaratu egin zen. Bertsio honetako \"TE\" lehenengo bertsiokoaren oso antzekoa eta 23 iruzkin jasotzen ditu \"Extrait des \u0153comonies royales de M. de Sully\" (euskaraz, \"Sullyko Markesaren errege-ekonomien laburbilduma\") izenburupean. Hirugarren bertsioa 1759 urtean argitaratu zen eta 1969 urtean berreskuratu zen. Azken bertsio honetan aurreko bertsioetako \"TE\" bera 24 ohar luzerekin batera agertzen da. Oharrak \"Explications du Tableau \u00e9conomique\" izenburupean biltzen dira, \"TE\" hobeto ulertarazteko ahaleginetan. Bertsio hauetan agertzen den \"TE\" taulari \"zeharka-meharkako taula\" deritzo, iteraziozko prozesu batez azaltzen baita ekonomiaren dinamika.\nBeranduago, \"TE\"ren bersioa laburragoak agertu ziren, Quesnayren teoria aiseago azaldu nahian. 1764. urtean, Victor Riqueti Mirabeaukoaren \"Philosophie rurale\" bilduman, \"Pr\u00e9cis des r\u00e9sultats de la distribution represent\u00e9e dans le Tableau\" izenburuko \"TE\" taula laburra argitaratzen da. \"Pr\u00e9cis\" izenekoan azaldutako taula laburra da gehien zabaldu den \"TE\", Quesnayren iritzien funtsa bertan agertzen da baita modu argienean.\nAzalpena.\nQuesnayren \"TE\" hiru sektore bereizten ditu ekonomian: klase ekoizlea, klase antzua eta lur-jabeak. Bere iritziz eta \"TE\"k erakusten den bezala, mozkina edo ekoizpen garbia sortzen duen bakarra klase ekoizlea da, non nekazariak biltzen diren. Mozkinik edo ekoizpen garbia burutzen ez duen klase antzuan artisauak biltzen dira.\nEkoizpen-fluxua.\n\"TE\" eredu laburtuan, klase ekoizleak edo nekazariek 5.000 librako ekoizpena edo uzta eskuratzen dute guztira. 5000 libra hauetatik 3000 libra ekoizpen-kostuak dira:\nMozkina 5000-3000=2000 librakoa da, lur-jabeei entregatu beharrekoa. Hauek 1000 hartuko dute euren beharretarako eta beste 1000 libra artisauei emango diete, lehengai eta elikagai moduan, euren artisau-produktuen truke.\nArtisauek osatutako klase antzuak ekoiztutako 2000 libratik honelakoa da ekoizpen fluxua:\nKlase antzuak beraz ez du mozkinik sortzen. Ekoizten duen guztia beste sektoreetara doa fluxu moduan. Horrela, Quesnayk industria edo artisau-klasea antzua dela dio. Artisauen eta enkazarien soldatak errenta ez, baizik eta ekoizpen-kostu huts direla da pentsaera horren arrazoia. Artisauek lehengaiak eraldatu bakarrik egiten dituztenez, ekoizpen- eta bizi-beharrak asetzeko den lana besterik ez dute gaineratzen ekoizpenera \nDiru-fluxua.\nKlaseen arteko elkartrukeak diru-fluxu baten bitartez ere azal daiteke. TE taulan, nekazariek 2000 libra dituzte hasieran. 200 libra hauek lur jbaeei ordaintzen dizkiete, errenta moduan. 2000 libra hauetatik 1000 libra artisauei euren produktuak ordaintzeko erabiltzen dira. Beste 1000 libra nekazariei lurjabeek behar dituzten elikagaiak ordaintzeko dira. 1000 libra hauekin nekazariek kapital finkoa ordeztuko duten produktuak ersoten dizkiete artisauei. Artisauek 2000 daukate orain dirutan. 2000 libra hauek nekazariengana itzultzen dira, artisauen ekoizpen- eta bizi- beharrak asetzeko.\nHorrela, nekazariek guztira 3000 libra jaso dituzte (200 artisauen sektoretik eta beste 100 libra lur jabeen aldetik) eta 100 libra ordaindu ditizte. Beraz, hasieran zeuzkaten 2000 libra duade bere esku, diruaren prozesua berriz ere abiarazteko."}
{"id": "117852", "revid": "105290", "url": "https://eu.wikipedia.org/wiki?curid=117852", "title": "Baktoid Armor Workshop", "text": "Baktoid Armor Workshop Star Warseko fikziozko unibertsoan gerra armak eraikitzen zituen enpresa bat zen.\nGalaxia osoan zehar zegoen enpresa armamentistikorik garrantzitsu eta boteretsuenetako bat zen. Konpainia honen bulego nagusiak \"Metalorn\" planetan zeuden, galaxian zehar eskulangintza zentruak zituelarik. Planetarik garrantzitsuenetako batzuk \"Ord Lithone\", \"Ord Cestus\", \"Telti\", \"Balmorra\" eta Geonosis ziren. Azken planeta honek esangura handia izan zuen, bertako biztanleek (geonosiarrek) Antzinako Errepublika Galaktikoaren gudu droide ezagunenetako baten diseinuan lagundu baitzuten.\nNabooko gudua gertatu baino urte batzuk lehenago, Baktoidek bere mendeko beste enpresa bat sortu zuen: Baktoid Automata. Enpresa honek soilik gudu droideak eraikiko zituen, tankeak bere \"ahizpa nagusia\"ri utziz.\nKlon Gerretan zehar, Baktoid Automata gudu droideak eraikitzeaz arduratu zen lehen aipaturiko planeta guztietan eta Baktoid Armor Workshopek AATak eta MTTak bezalako tanke indartsuak eraikitzen jarraitu zuen.\nKlon Gerretan, enpresa handi honetako presidenteak Wat Tamborren aurrean erantzuten zuen, Tekno Batasunaren presidentea zena (Baktoid barnean zuen erakundea). Wat Tamborrek plan maltzur bat abian jartzea erabaki zuen eta ohiko gudu droideak hobetu zituen eta milaka gudu super droide sortzen hasi zen. Eredu berri hauek lehen aldiz Geonosiseko guduan agertu ziren, non oraindik erabiltzen ziren makina zaharrak baino indartsuagoak eta erresistenteagoak zirela frogatu zuten."}
{"id": "117860", "revid": "1545", "url": "https://eu.wikipedia.org/wiki?curid=117860", "title": "Malastare", "text": "Malastare Star Warseko fikziozko unibertsoan agertzen den planeta bat da. Kanpoaldeko ertzeko planeta oihantsu bat da, pod racingezko legez kanpoko lasterketengatik ezaguna, galaxia osoan debekatuak daudenak.\nBiztanleak.\nMalastarek ez du esklaburik, eta bertan bizi den espezie nagusia duga da, planetan bertan jatorria dutenak, Sebulba bezala, pod racing lasterketari bat. Gran ugari ere badaude.\nAgerpenak edo aipamenak.\nFikziozko planeta honi buruz Mace Windu Jedi Maisua Red Laro talde terroristaren eta Lanniken jendearen aurkako kanpaina baten buru izan zela ezagutzen da. Eta sekuentzia batek Sebolto erregeak Gora Taldearekin denbora batez lan egin zuela erakusten du, Jango Fettek jazarpen batean lantegi batean amildegi batetik eroriarazi izan aurretik (talde horretako buruaren bila zihoanean).\nStar Warseko fikzioaren barnean, yuuzhan vongen inbasioan zehar planeta konkistatua izan zen, baina ez zuen kalte askorik jasan estralurtarrek tokiko industria suntsitu zuten arren. Askapenaren ondoren, Malastarek ordezkaritza izan zuen Aliantza Galaktikoaren Senatuan, honek bertako biztanleek laguntzarik gabe berreraikitzen utzi zuelarik, laguntza, kalte handiagoak jasan zituzten beste planeta batzuetan beharrezkoagoa baitzen. Istorioaren arabera, honek dugak zein granak haserrarazi zituen. Pasaia batean Bigarren Corelliar Krisia gertatu baino lehen, gutxienez euren metano etxaldeak berreraiki zirela aipatzen da."}
{"id": "117862", "revid": "17", "url": "https://eu.wikipedia.org/wiki?curid=117862", "title": "Errabia", "text": ""}
{"id": "117863", "revid": "512", "url": "https://eu.wikipedia.org/wiki?curid=117863", "title": "Nafarroako Erresumako Aldundia", "text": "Nafarroako Erresumako Aldundia Nafarroako erresumak 1501ean sortutako erakundea izan zen, 1839 arte mantendu zuena. Erakundeak Nafarroako Gorteak ordezkatzen zituen, bilduta ez zeudenean bere aginduak betearazteko. Ez zen behin betikoa bihurtu 1576 arte, oso berandu gertuko Gaztela (1525) eta Aragoi (XIV. mendea) aldundiekin alderatuz gero.\nAro modernoan zehar bere betebeharrak gehitu zituen: herri-lanak, mendien zaintza eta udal kudeaketa. Gorteen hiru estatuek haren zazpi kideak izendatzen zituzten: elizgizon bat, bi militar eta hirien lau ordezkari. Hiriek bi boto besterik ez zituzten eta Iru\u00f1eko gotzainak zuzentzen zuen erakundea.\n1836an, Lehenengo Karlistaldi betean, Nafarroako probintziako aldundia eratu zen Espainia osorako egindako erreformaren arabera eta, haren buru, Jos\u00e9 Yanguas hasi zen. Gerra egoeraren erdian, Erresumako Aldundia indargabetuta geratu zen, Erresumaren beste erakundeak bezala. Foruak Eraldatzeko Legeak (geroago, \"Lege Hitzartua\" ere deitu izan dena) erresumaren erakundeen amaiera berretsi zuen, eta Nafarroa probintzia bihurtu, baina administrazio- eta batez ere zerga-arloko eskumen adierazgarri batzuk gordez."}
{"id": "117865", "revid": "646", "url": "https://eu.wikipedia.org/wiki?curid=117865", "title": "Immunoglobulina", "text": ""}
{"id": "117867", "revid": "336", "url": "https://eu.wikipedia.org/wiki?curid=117867", "title": "Mace Windu", "text": "Mace Windu Star Warseko film sagako pertsonaia bat da. Samuel L. Jacksonek egin zuen honen papera.\nMace Winduk bere jatorria Haruun Kal planetan zuen. Jedi Kontseilu Goreneko kideetako bat izan zen, kargu honetara hogeitamar urterekin igo zelarik. Bere gurasoak hil ondoren Jedi Ordenara bidalia izan zen sei hilabete baino ez zituenean VII borroka eraren sortzailea eta prestatzailea da (Vaapad izenekoa), soilik era ezberdinetan adituak diren maisuak iris daitezke VII erara, borroka era oso arriskutsua baita, borroka fisikoari buruz sithek duten ideiatik gertu baitago.\nJedi xalo bat da, eta bere jantziek hala adierazten dute. Obi-Wan Kenobi, Padm\u00e9 Amidala eta Anakin Skywalkerren erreskatean Geonosis planetan, Winduk Jango Fett ordainsari bilatzailearen erasoa jasaten du. Reek baten erasoak saihestu ondoren, Winduk azkenean Jango Fett akabatzea lortzen du, honi burua moztuz.\nHau hiltzeaz Anakin Skywalker eta Darth Sidious arduratzen dira (Palpatine kantzilerraren izaera hartuz) lehenak traditu egiten duelarik, sablea eusten ari den eskua mozten diona enperadoreak akabatu egiten duen bitartean. Aipatu beharra dago Anakinen parte-hartzearen aurretik Macek enperadorea jada desarmatu zuela, Yoda maisuak berak ere lortzerik izan ez zuena Lord Sithari aurre egin zionean, honi azken kolpea emateko zegoenean sartu zen erdian Anakin Skywalker, hau, Anakinek Barne Indarraren alde ilunera eman zuen lehen benetako pausoa izan zelarik. Gertaera honek, Inperio Galaktikoa sorrarazten du eta Anakin Darth Vader bihurtzen du.\nBere ekarpenik nagusienetako bat berari esker eta \"Star Wars Clone Wars\" sailean oinarrituta, Windu bera Grievous jeneralak etengabeko eztula izatearen arduraduna izatea da, ataletako batean barne indarrari esker bihotza zapaltzen baitio eta honela atalean agertzen den egoeran uzten baitu.\nGeorge Lucasek Star Warsi buruz eginiko lehen jatorrizko idatziak jedi honen izenarekin hasten dira: \"Hau Mace Winduren istorioa da, Opucchiko Jedi Bendu apaiz bat, Usby C.J. Thapen senidea dena, Jedi ospetsuaren padawan ikaslea\"."}
{"id": "117868", "revid": "105290", "url": "https://eu.wikipedia.org/wiki?curid=117868", "title": "Foru Batzordea", "text": "Foru Batzordea (gaztelaniaz: \"Consejo Foral\") 1898 eta 1979 artean Nafarroako Foru Aldundiak izan zuen kontsultarako erakundea izan zen, egungo Nafarroako Parlamentuaren aurrekaria izan zena.\nXIX. mendearen bukaeran zenbait proposamen izan ziren Nafarroako Foru Aldundiak kontuak emateko ordezkari zen erakunde sortzeko, nolabat jadanik desagertuak ziren Nafarroako Gorteak berpizteko. Hori zela eta, Aldundiak 1898ko uztailaren 16an Nafarroako Batzorde Administratiboa sortu zuen kontsultak egiteko. Nafarroako bost zergadun zergadun nagusiak, Agoitz, Tafalla, Tutera, Los Arcos, Lizarra, Uharte Arakil eta Iru\u00f1eko hauteskunde-barrutien udalen ordezkari bana eta zazpi barrutietako hamar zergadun nagusien artean zorteoz aukeratutako zergadunek osatzen zuten. Bere helburua \u201caurrekontuen sorreran, kontuen azterketan, herri-zorraren jaulkipenean, foruen gaiak eta Aldundiaren aburuz aholkularitza behar duten gai guztietan\u201d parte hartzea zuen; gainera \u201chonek (Aldundiak) emandako araudi eta arau orokorrak, Batzordearen bere lehendabiziko bileran izan behar dira aztergaiak\u201d. Aldundiak 1901eko urriaren 16ren agindu bati esker, Batzordea berrantolatzeaz gain herri bozez aukeratutako ahaldun nagusi ohiek ere bertan parte hartzeko aukera zuten\nXIX. mendearen\n1925eko\n1926ko urtarrilaren 15ean Aldundiak Batzorde Administratiboa sortu eta antolatzeko araudi berria eman zuen. Hona hemen bere eginbehar berriak: \u201cUdal kudeaketa eta erregimenari buruzko Araudi, Agindu eta hitzarmen orokor guztiak ontzat ematea, baimen hori gabe ezin izango dute indarrean egon. Aldundiak ere Batzordearen txostenaren azpian jarriko ditu Udal aurrekontu eta kontuak, herri-zorraren jaulkipenean, foruen gaiak eta Aldundiaren aburuz aholkularitza berezia behar duten gai guztiak\u201d.\n1926ko\n1926ko\n1935eko\n1979ko\nNafarroako Gorteak\nMadril\n1962"}
{"id": "117870", "revid": "512", "url": "https://eu.wikipedia.org/wiki?curid=117870", "title": "Weila Weile Weila", "text": "Weila Weile Weila irlandar abesti herrikoia da. Irlandako musika talde ugarik abesti honen bertsioak moldatu izan dituzte: The Clancy Brothers, The Dubliners...\nHitzak.\nThere was an old woman and she lived in the woods, weile weile waile,\nThere was an old woman and she lived in the woods, down by the river Saile.\nShe had a baby three months old, weile weile waile,\nShe had a baby three months old, down by the river Saile.\nShe had a pen knife long and sharp, weile weile waile,\nShe had a pen knife long and sharp, down by the river Saile.\nShe stuck the pen knife in the babys heart, weile weile waile,\nShe stuck the pen knife in the babys heart, down by the river Saile.\nThere were three loud knocks come a'knockin on the door, weile weile waile,\nThere were three loud knocks come a'knockin on the door, down by the river Saile.\nThere were two policemen and a special-branchman, weile weile waile,\nThere were two policemen and a special-branchman, down by the river Saile.\nThey put a rope around her neck, weile weile waile,\nThey put a rope around her neck, down by the river Saile.\nThey pulled the rope and she got hung, weile weile waile,\nThey pulled the rope and she got hung, down by the river Saile.\nAnd that was the end of the woman in the woods, weile weile waile,\nAnd that was the end of the baby too, down by the river Saile."}
{"id": "117871", "revid": "336", "url": "https://eu.wikipedia.org/wiki?curid=117871", "title": "Tom Barry", "text": "Thomas (Tom) Barry (irlanderaz \"Tom\u00e1s de Barra\") (1897ko uztailaren 1a \u2013 1980ko uztailaren 2a) Irlandako Independentzia Gerran zehar IRA zaharreko gerrilla buru garrantzitsuenetakoa izan zen.\nMendebaldeko Corkeko 3. Zutabearen buruzagi karismatikoa izan zen. Aurrez, Lehen Mundu Gerran zehar Britainiar Armadako ofiziala izana, Turkia eta Mesopotamiako fronteetan, gerran gazterik oso zaildua zen, bertan bereganatutako eskarmentuak IRAko zuzendaritzak oso estimatua ekarri zion, IRAko boluntario gehienak ez bezala, Tom Barry militareta ofizial profesionala baizen."}
{"id": "117872", "revid": "58701", "url": "https://eu.wikipedia.org/wiki?curid=117872", "title": "Bai euskarari (abestia)", "text": "Bai euskarari euskal abesti herrikoi eta euskaltzalea da, 1978an sortua. Urte hartan Euskaltzaindiak izen horrekin sustaturiko kanpaina zela eta, Telesforo Monzonek idatzi zuen, eta Pantxoa eta Peiok jarri zioten ahotsa. Doinua, berriz, \"Uso xuria, uso gorria\" abesti herrikoiarena da, Donostiako hiru damatxo kanta ezagunekoa.\nBai Euskarari kanpainaren bukaerako ekitaldian grabatu zuten, San Mames futbol zelaian (Bilbo), 1978ko ekainaren 17an, eta izen bereko bi diskotan argitaratu zen: Euskaltzaindiarentzat dozenaka abeslarik 1978an grabatutako \"Bai euskarari\" diskoan eta Pantxoa eta Peiok 1980an grabatutako \"Bai euskarari\" diskoan.\nHitzak.\nZatirik ospetsuenetariko bat besterik ez dugu aipatuko, Monz\u00f3nek sorturiko hitzak oraindik egile eskubideen pean daudelako: Frantzian sortu zituen, Frantziako legean egile eskubideak egilea hiltzen denetik 70 urteko indarraldia du, eta Monz\u00f3n 1981ean hil zen."}
{"id": "117873", "revid": "119347", "url": "https://eu.wikipedia.org/wiki?curid=117873", "title": "Gu gaituzu Oskorri", "text": "Gu gaituzu Oskorri Oskorri taldearen abestia da."}
{"id": "117874", "revid": "1491", "url": "https://eu.wikipedia.org/wiki?curid=117874", "title": "Hator hator", "text": "Hator hator euskal gabon kanta herrikoia da. Gehien entzuten diren gabon-kantetako bat da. Abestia oso herrikoia da eta hamaika bertsio grabatu dituzte hainbat abeslarik, abesbatzak eta musika-taldek. \nKantuaren lehen bertsioa XVIII. mendean sortu zuten Durangoko de la Fuente anaiek (\"Plateruak\"). Urteetan zehar hobekuntzak jaso ditu abestiak hitzetan eta harmonizazioan.\nGabon gauean bildu omen dira familiako senide guztiak, atzerrian edo beste herri batean bizi direnak ere. Kanpoan dauden senide horiek etxera itzultzen dira egun horretan. Egun hori neguko solstizioa da, urte osoko beste egunekin konparatuta gau luzeena duena da. Gau luze eta hotz hori aukera aproposa da familia osoa biltzeko, suaren inguruan eta, garai batean, gaztaina zimel beroak jateko. Gaztainak burdinazko danbolin baten barruan prestatzen dira suaren gainean, eta eragin egin behar zaio danbolinari gaztainak hor barruan bueltaka ibil daitezen, \"txipli txapla pun\" soinuarekin azala hautsita ondo egin daitezen. \nDoinua.\nErrepikaldiak kontuan hartu gabe, dena jarraian:\n&lt;score vorbis=\"1\"&gt;\\relative c' {\\time 3/4 \\key d \\major\n r2 fis4 fis2 fis4 fis4. g8 a4 a2 g4 e2.\n g4. g8 g4 g4. a8 b4 b2 a4 fis2.\n a2 a4 a8(b8 a8g8) fis4 g4. g8 g4 g8(a8 g8fis8) e4 \n fis4. fis8 fis4 fis4. g8 a4 a2 g4 e2.\n a4. b8 cis4 d2 a4 a4. a8 g4 fis4.(g8) a4 \n a4. b8 cis4 d2 a4 a2 g4 fis2.(fis2) r4\n\\time 2/4 \\key d \\major\n a8a8 a8b8 c4 a4 d4 d8e8 d4. c8 d4. c8 b4 r4\n a8a8 a8b8 c8a8 fis8d8\n a'8a8 a8b8 c8a8 fis8d8\n d'4d4 c4c4 b2 b4a4 \n b4c4 d4e4 d4e4 \n d2 c2 \n b1 r2\n\\addlyrics {\nHa -- tor, -- ha -- tor, -- mu -- til -- e -- txe --ra\ngaz -- tai -- na -- zi, -- me -- lak -- ja -- te --ra;\nGa -- bon -- ga -- ba -- os --pa -- tu -- tze --ko\nai --ta --ren -- taa -- ma -- ren -- on -- do -- an.\ni -- ku -- si -- ko -- duk -- ai -- ta -- ba -- rrez -- ka\nA -- ma -- be -- poz -- a -- tse -- gi --nez\nE -- ra -- gi -- ok -- mu -- til, -- au -- rre -- ko -- dan -- bo -- lin --ho -- rri.\ngaz -- tai -- nak -- er --re -- ar -- te -- an, \\autoBeamOff\ngaz -- tai -- nak -- er --re -- ar -- te -- an, \ntxi -- pli -- txa -- pla -- pun.\nGa -- bon -- ga -- ba -- po -- zik i -- ga -- ro -- dai -- gun.\n&lt;/score&gt;\nHitzak.\nHau da abestiaren hitzen bertsio tradizionala (Azkuek moldatu zuena):\nNeska eta mutilentzako bertsioa.\nAbestiaren bertsio tradizionala neskentzat ere baliagarri izan dadin beste bertsio bat plazaratu da bi aldaketa txikirekin:\nEgileak.\nAbestiaren jatorria konplexua da. Antonio eta Juan Kruz De la Fuente anaiek jarri zuten abiapuntua \"Gabon kantak\" sortu zituztenean XVIII. mendearen hondarretan. Durangar horiek \u2013dantzari eta bertsolariak biak, Juan Kruz txistulari ere bai\u2013 abesti mordoska sortu zuten.\nHerriaren memorian iraun zuen ehun urtez, eta Bartolome Ertzilla musikari durangarrak partituran jarri zuen gero. Hala ere, XX. mendearen hasieran ez ziren oso ezagunak. Resurreci\u00f3n M\u00aa Azkuek Otxandion bertako bi laguni bertsio bat jaso eta, ohi zuen bezala, hizkuntza aldetik zuzenketa batzuk jarri zizkion. Jes\u00fas Guridik, 1920aren inguruan, ahots eta pianorako bertsioan argitara eman, eta geroago abesbatzetarako harmonizatu (Cantos populares vascos 3.\u00aa serie\"). Azken egokitzapen honen bitartez zabaldu eta itsatsi da Euskal Herri osoko memoria musikalean.\nJesus Guridi (1886-1961) Euskal Herriak eman duen musikagilerik ospetsuenetako bat da. Guridik zenbait hamarkadatan musika diziplina ugari landu zituen, sinfoniatik (\"Diez melodias vascas\", 1941\")\" hasi eta zarzuelara (\"El caser\u00edo\", 1926), operatik (\"Mirentxu, 1910)\" edo zinemako musikatik pasatuz, bere bizitzan ikuspunturik sentikorrenak izan zirenak inoiz ahaztu gabe, horrela organista izan zen eta Euskal Herriko abesti herrikoien sortu (\"Hator hator\") eta moldatu zituen (\"Euskal folkloreko XXII abesti, 1932, Boga boga\" esaterako). Musikari-belaunaldi emankor baten barruan bizi izan zen Guridi: Usanditzaga eta Aita Donostia garai haietakoak ziren eta harremana izan zuten. haien artean.\nNon argitaratua.\nPartitura digitala.\nEuskal Kultur Elkarteak (EKE) Lorenzo Ondarraren partituraren bertsio digitala eskaintzen du hiru formatutan (PDF, MP3 eta Musescore).\nGrabazioak.\nKanta oso herrikoia da eta dozenaka bertsio grabatu dituzte hainbat abeslarik, abesbatzak eta musika taldek, besteak beste hauek: Txomin Artola eta Amaia Zubiria, Gontzal Mendibil, Ainhoa Arteta, Orfe\u00f3n Pamplon\u00e9s, Hatortxu Rock, Pirritx, Porrotx eta Mari Motots, Negu gorriak.\nPaperezko argitalpenak.\nBertsozale elkarteak argitalpen hauetan aurkitu du abestiaren doinua:"}
{"id": "117875", "revid": "42539", "url": "https://eu.wikipedia.org/wiki?curid=117875", "title": "2012 (argipena)", "text": "2012 esanahi desberdineko hainbat gauza izan daiteke:"}
{"id": "117876", "revid": "98220", "url": "https://eu.wikipedia.org/wiki?curid=117876", "title": "Ardgillan gaztelua", "text": "Ardgillan gaztelua (Ardgillan castle ingelesez) Irlandako Errepublikako Fingaleko konderriko Balbriggan hirian kokatuta dagoen landa etxe handi bat da. \"Ardgillan demesne\" izeneko haziendan dago (Ardgillaneko orubeak). Almenak erakutsiz, eraikinetik kostalderako eta Skerries hirirako ikuspegiak ikus daitezke. Gaztelua bi solairuko eraikin batez eta zelaipean hegoalderantz hedatzen den soto batez osatua dago.\nHistoria.\nEraikina Robert Taylor apaizak eraiki zuen 1738an, eta Taylor familiaren jabegokoa izan zen 1962 arte, urte honetan Westfaliako Heinrich Pottsen jabetzara pasa zelarik. 1982an Fingal konderriari saldua izan zen. Gaur egun publikoarentzat irekia dago.\nBeste datu batzuk.\nEsaten denez, tokian \"The Lady's Stairs\" bezala ezagutzen den eta lorategiaren amaieran dagoen gertuko trenbidearen gainean dagoen zubian emakume baten mamua agertzen da. Zubia talka baten ondorioz kalteturik geratu zen 2006an eta 2007an berriztua eta berrirekia izan zen.\n2005ean, hazienda honetan zenbait musika kontzertu antolatu ziren. Bertan parte hartu zuten musika taldeen artean Status Quo, R.E.M., Meat Loaf eta Moby zeuden."}
{"id": "117879", "revid": "119347", "url": "https://eu.wikipedia.org/wiki?curid=117879", "title": "Glendalough", "text": "Glendalough (, euskaraz \"Bi Aintziren Harana\" esan nahi du) Irlandako Errepublikan dagoen Wicklowko konderrian kokatzen den multzo monakala da.\nMonasterio multzo hau VI. mendean San Kevinek bere betebehar monastikoan zehar sortu eta 1539ko monasterioen desagertzearekin amaitu zen.\nBertako eraikin gehienak VIII. mendea eta XII. mendearen artean eraiki ziren, XIX. mendean zaharberritu zirelarik. Santuaren heriotzaren ondoren monasterioa erromes-gune garrantzitsua bilakatu zen. Multzo honek bikingoen hainbat erasoaldi jasan zituen, baina erasoaldi latzena 1398an ingelesek burututakoa izan zen.\nBehekaldeko aintzira.\nBehealdeko aintziran oraindik ongi mantentzen diren eraikin gehienak daude, honako hauek aurki genitzake:\nGoialdeko aintzira.\nEremu honetan eraikinak txikiagoak dira, halere zaharrenak dira eta santuaren bizitzari lotuak daude."}
{"id": "117880", "revid": "98220", "url": "https://eu.wikipedia.org/wiki?curid=117880", "title": "Mourne mendiak", "text": "Mourne mendiak (ingelesez \"Mourne Mountains\" edo \"Mournes\", irlanderaz berriz \"Na Beanna Boirche\") Irlandako Ipar Irlandako eskualdearen hego-ekialdean dagoen Downeko konderrian kokatzen diren granitozko mendiak dira, hauek Irlandako uharteko mendirik ezagunenen artean daudelarik. Inguruko eremu osoak \"Berebiziko Natur Edertasunezko Gunea\" izendapena du eta Ipar Irlandako lehenbiziko parke nazionala izen zedin proposatua izan zen. National Trust estatu erakundea mendi hauen nolabaiteko jabea da. Mendi multzo honen mendirik garaiena \"Slieve Donard\" da, 849 metroko garaierara iristen delarik.\nLandaredia eta basabizitza.\nBelarraz gain, Mourne mendietako landare ohikoenak hiru motatako txilarrak dira: txilar lauhostoa (\"erica tetralix\"), ainar purpura (\"erica cinerea\") eta \"ling\" izeneko txilar arrunta (\"calluna vulgaris\")."}
{"id": "117882", "revid": "119347", "url": "https://eu.wikipedia.org/wiki?curid=117882", "title": "Bara\u00f1aingo Udala", "text": "Hauteskundeak.\n1987ko udal hauteskundeak.\nBaliogabeko botoak 41 izan ziren (emandako guztien %0,67) eta zurizko 80 botu izan ziren (botoen %1,31). Abstentzioa %30,06koa izan zen.\n1991ko udal hauteskundeak.\nBaliogabeko botuak 40 izan ziren (emandako guztien %0,64) eta zurizko 77 botu izan ziren (botOen %1,25). Abstentzioa %42,24koa izan zen.\n1995ko udal hauteskundeak.\nBaliogabeko botoak 45 izan ziren (emandako guztien %0,53) eta zurizko 229 boto izan ziren (botoen %2,72). Abstentzioa %40,36koa izan zen.\n1999ko udal hauteskundeak.\nUPNk bere zerrenda epez kanpo aurkeztu zuenez, CIB eskuineko independenteen aldeko botoa eskatu zuen. Baliogabeko botoak 71 izan ziren (emandako guztien %0,78) eta zurizko 367 boto izan ziren (botoen %4,04). Abstentzioa %41,79koa izan zen.\n2003ko udal hauteskundeak.\nBaliogabeko botoak 594 izan ziren (emandako guztien %5,47) eta zurizko 262 boto izan ziren (botoen %2,55). Abstentzioa %32,64koa izan zen.\n2007ko udal hauteskundeak.\nBara\u00f1aingo alkatea Floren Luki izan zen 2007ko maiatzeko hauteskundeez geroztik. Hauteskundeetan, UPNk hamar zinegotzi lortu zituen, Nafarroa Baik sei zinegotzi, PSNek 4, eta Ezker Batuak zinegotzi bakarra. Floren Lukik Nafarroa Bai, PSN eta Ezker Batuko zinegotzien botua jaso ondoren eskuratu zuen alkatetza. 2008ko apirilaren 25ean, PSN alderdiak iritzia aldatu eta UPNrekin batera, alkatearen aurkako zentzura-mozioa aurkeztu zuten alkatea kargutik kenduz. Ondorioz, UPN alderdiko Jose Antonio Mendibe bihurtu zen Bara\u00f1aingo alkate berria.\n2007ko hauteskundeen emaitzak honakoak izan ziren:\nBaliogabeko botoak 583 izan ziren (emandako guztien %5,19a) eta zurizko 222 boto izan ziren (botoen %2,08a). Abstentzioa %29,71koa izan zen.\n2011ko udal hauteskundeak.\n2011ko hauteskundeen emaitzak honakoak izan ziren:\nBaliogabeko botoak 146 izan ziren (emandako guztien %1,44a) eta zurizko 349 boto izan ziren (botoen %3,48a). Abstentzioa %34,71koa izan zen."}
{"id": "117883", "revid": "1340", "url": "https://eu.wikipedia.org/wiki?curid=117883", "title": "Bara\u00f1aingo udala", "text": ""}
{"id": "117884", "revid": "105290", "url": "https://eu.wikipedia.org/wiki?curid=117884", "title": "Hazi", "text": "Hazia ernalkuntzaren ondoren obulua eraldatzean \u2014ernalkuntzaren ondorengo garapen-fasean, alegia\u2014 sortzen den organoa da.\nHazian, enbrioia (garatzen denean landare berria emango duena), enbrioiaren estalkia edo endospermoa (elikagaiak dituena) eta haziaren estalkia edo tegumentua bereizten dira. Tegumentua era askotakoa izan daiteke: gogorra, biguna, kolore desberdinetakoa, etab.\nHaziak biribilak izaten dira; gehienak txikiak dira, eta kotiledoi edo hazi-hostoak izaten dituzte; gramo batetik beherako pisua izaten dute, baina badira astunagoak (27 kilotik gorakoren bat bada). Landare guztien haziek ez dute denbora bera behar izaten heldutasunera iristeko.\nAngiospermoetan, fruituaren barnean dago, eta gimnospermoetan, berriz, biluzik.\nGimnospermoek sasifruituak dituzte; adibidez, pinaburua. Gimnospermoetan, enbrioiak, megagametofitoak (endospermoaren antzekoa baina haploidea da), epispermoak, \"nucellus\"-ak eta megasporaren mintzak osatzen dute hazia.\nAngiospermoek benetako fruituak dituzte. Angiospermoen barruan, bi mota daude: monokotiledoneoak eta dikotiledoneoak. Monokotiledoneoetan, enbrioiak kotiledoi bakarra izaten du; dikotiledoneoetan, bi kotiledoi izaten ditu. Angiospermoetan, enbrioiak, endospermoak eta epispermoak osatzen dute hazia.\nEnbrioiak eta endospermoak, barruan, lipidoak, almidoia eta proteina-mota asko dituzte."}
{"id": "117892", "revid": "103793", "url": "https://eu.wikipedia.org/wiki?curid=117892", "title": "Martzillako gaztelua", "text": "Martzillako gaztelu-jauregia Nafarroa Garaiko Aragoiko Erriberako Martzilla udalerrian kokatutako gaztelu bat da. XV. mendean Piarres Azkoien eta Ezpeletakoak eraikitako gotorleku gotiko bat da.\nHistoria.\nToki defentsiboa izateaz gain, Faltzesko markesen jauregia ere izan zen, Piarres Peraltakoaren ondorengoak zirenak. Lanak ziur asko Karlos III.aren erregealdiaren amaieran hasi ziren, materialekin eta diruarekin lagundu zuena, mila libra indartsurekin.\nAlonso Carrillo de Peraltaren garaian, Faltzesko lehen markesa eta Mosen Piarresen biloba izan zena, Fernando II.a Aragoikoaren mesedez arkupe pizkundetarra eraiki zen dorreen goiko zatiak erreformatzen ziren aldi berean.\nGaztelua 1516an defendatu zuen Ana de Velascok, Alonso Carrilloren emaztea zena, gaztelu hau botatzea eragotzi zuena, antzinako Nafarroako Erresumako gaztelu guztiei gertatzen zitzaiena Francisco Jim\u00e9nez de Cisneros kardinalaren aginduz, Nafarroa militarki okupatua izan ondoren.\nFaltzesko markesen egoitza izan zen lau mende baino gehiagoz, bere barnean Rodrigo D\u00edaz de Vivar \"Cid Campeador\"ren \"Tizona\" izeneko ezpata kontserbatu zutenak. Hau Errege Katolikoek eman zioten Piarres Peralta eta Ezpeletakoari (Mosen Piarres Peraltakoa \"gaztea\" bezala ere ezaguna) Gaztelako Koroari Isabel eta Fernandoren arteko ezkontzaren ondorioz eginiko zerbitzuengatik. Ezpataren gainean zin egiten zuten markesek markeserriaren igorpena.\nDeskribapena.\nBere eraikinak oinplano karratuko bloke monumental bat osatzen du, ezponda eran jarritako harlanduzko idulki garai batekin eta gainontzekoa adreiluzkoa. Honek kolore eta testura ezberdina eskaintzen du, lanaren fase ezberdinetakoak direla adierazten duena. Bere gotorleku papera inguratzen zuten lubakiek indartzen dute, zati handi batean gaur egun ikus daitezkeenak.\nKarratuaren lau angeluetan dorre indartsu batzuk altxatzen dira, prisma formakoak, hegoekialdekoa eskortzoan erantsiz, beste dorre lirainago batzuek harresien erdialdea eteten dute, hegoaldeko harresian izan ezik, galeria bategatik ordezkatua izan zena, 1986an Nafarroako Gobernuko Kultura Saileko teknikoek bota zutena. Hauetatik, fatxada nagusikoa nabarmentzen da, omenaldiaren dorre papera egiten duena.\nLan honen trinkotasuna denboran zehar oso aldatuak izan diren laukiluze formako zenbait baoren bidez arindua da, puntu erdiko arkuen arrastoak geratuz, gaur egun itsutuak, eta zorrotz bat mendebaldeko zatian. Gotiko berantiar garaikoak dira parametroak amaitzen dituzten arkutxo zorrotzezko apaindurak eta zuburu irtenkarietan eusten den mendebaldeko zatiko erdiko dorrea.\nHegoaldeko zatitik barrutira bi arku zorrotzen artean dagoen atari baten bidez sartzen da, ziuraski eraikin osoan dagoen zatirik primitiboena, non harlandu indartsu bat erabiltzen den. Kanpoalderantz ematen duenaren gainean bi ildo irekitzen dira zubi jasogarria eusteko eta bere erdian oso galdutako armarri bat, bigarrenaren giltzarrian aspa batzuen bidez apaindutako herensuge igokari bat agertzen den bitartean. Sarrera honen gainean oso eraldatutako adreiluzko galeria bat zegoen, zutabeen gainean jarritako lau arkurekin behekaldean eta zintzilikatutako arku bikoteekin goikaldean.\nGazteluak, bere barnean arma patio bat zuen, honen inguruan gela ezberdinak banatzen zirelarik. Garai modernoagoetan berne espazio hau murriztu zuten eraikuntza baxuagoak gehitu ziren, guzti hau gaur egun bota egin delarik."}
{"id": "117897", "revid": "336", "url": "https://eu.wikipedia.org/wiki?curid=117897", "title": "Neokortex", "text": "Neokortexa (latinetik \"geruza berria\") batzuetan neopallium (\"estalki berria\") edo isokortex (\"geruza berdina\") ugaztunen burmuinaren ataletako bat da. Burmuinaren bi hemisferioen kanpoko geruza da eta sei geruza txikiagoz osatua dago, Ietik VIra izendatuak. VI. geruza da barrualderago dagoena eta I. geruza kanpokoena. Neokortexa burmuinaren kortexaren atal bat da, artxikortex eta paleokortexarekin batera. Pertzepzio sentsorialaren goiko funtzioekin harremanetan dago, higidurak sorrarazten ditu, arrazoitze espazialaz arduratzen da eta kontzientzia zein hizkuntza sortzen ditu."}
{"id": "117898", "revid": "512", "url": "https://eu.wikipedia.org/wiki?curid=117898", "title": "Tizona", "text": "Tizona izenekoa (Coladarekin batera) Rodrigo Diaz de Vivar El Ciden (1043-1099) ezpatarik ospetsuenetako bat da. Mio Ciden kantorearen arabera, Marokoko Bucar erregearena zen eta Cidek kendu zion Valentzian. Ondoren, Cidek bere suhiak ziren Carriongo Infanteei eginiko opari bat izango zen, baina berriz Rodrigorengana itzuliko zen, azkenean bere iloba Pedro Berm\u00fadezi oparitu ziona.\nKantoreko ezpata.\nTizonari buruzko lehen aipamena Mio Ciden kantorean agertzen da, non \"Tiz\u00f3n\" deitua den (latinezko \"titio\"tik) \"txingarra\"ren sinonimoa.\nMio Ciden kantorean ezpatak pertsonalitate propioa du, bere indarra aldatu egiten baita erabiltzen duenaren arabera, arerio ez duinak ikaratuz. Tizona Carri\u00f3ngo Infanteen jabetzan dagoen bitartean, hauek ezpataren indarra gaitzesten dute. Corpeseko laidoaren ondoren, Cidek bere ezpata berrkeskuratzen ditu eta Tizona bere iloba Pedro Verm\u00fadezi ematen dio honek Ferr\u00e1n Gonz\u00e1lez izan behar zuen duelurako. Honek, bere burua garaitutzat jotzen du ezpatarekin borroka hasi aurretik, Pedro Verm\u00fadez Tizona bere ezpatatokitik ateratzean ikusirik erabat beldurtuta.\nUstezko ale gordea.\nTradizionalki kantorean agertzen denarekin (\"urrezko mila marko balio dituela\" dioena) identifikatzen den ezpata bat Burgosen kontserbatzen da. 78,5 zentimetroko luzera eta 4,5 zentimetroko zabalera du. Madrilgo Unibertsitate Konplutentsearen arabera, orria Cidaren garaikoa da, eta kalitate honekoa, eskutokia Errege Katolikoen garaiko beste bategatik aldatu zen arren, pizkundetarra. Baina analisi zorrotzago batek, 16. mendean egindako ezpata bat dela demostratzen du analisi ganorazko batek, eta hortaz, faltsifikazioa da, Miguel-Anxo Murado historialariak demostratu bezala.\nHala ere, arma hau Interes Kulturaleko Ondare izendatua izan zen (2003ko urtarrilak 18ko Estatuko Aldizkari Ofiziala).\nIbilbide nafarra.\nBurgosko alearen jatorria Nafarroan egon zen 20. mendera arte. Ustez, Fernando II.a Aragoikoa Katolikoak ezpata Mos\u00e9n Pierres de Peralta (Pedro de Peralta y Ezpeleta) kondestableari oparitu zion, Leringo I. kondea, Martzillako Baroia eta Faltzeseko lehen markesa izango zenaren aitona; honek, Fernando eta Isabelen arteko ezkontza ahalbidetu zuen negoziazioetan emandako zerbitzuengatik. \nEzpata hau XX. menderarte Faltzeseko markesen jabetzapean egon zen Martzillako gazteluan. Honela deskribatzen da ezpata: \"burnizko eskutoki erabat beltzarekin, bi ahoko orriarekin, mehea, tinkoa eta malgua\".\nEspainiako Gerra Zibilaren ondoren, Tizona Madrilgo Armadaren Museoan egon zen. Instituzio hau Toledoko Alkazarreko bere egoitza berrira pasa zenean Jos\u00e9 Ram\u00f3n Su\u00e1rez del Otero jabeak, Faltzeseko markesa zenak, Espainiako Kultura Ministerioari saldu nahi izan zion, erosketa arbuiatu zuena benetan Cidarena izan zen froga historikorik ez egoteagatik eta saltzaileak eskatzen zuen prezio altuagatik (ministerioko txostenek 200.000 eta 300.000 euro bitartean balioztatu zuten, Reutersen arabera). Azkenik Gaztela eta Leongo Juntak eta Burgosko Merkataritza eta Industria Ganberak erosi zuten 2007an. Faltzeseko markesari ezpatagatik ordaindu ziotena 1.600.000 euro izan ziren. Bere azken helmuga Burgosko katedrala izatea espero da, gerlariaren eta bere emazte Jimena D\u00edazen hilobia aurkitzen den tokia, baita cidari buruzko beste gauza batzuk ere (bere ezkontza-horni gutuna eta \"Cidaren kutxa\" deritzona, Mio Ciden kantorearen arabera, Cidak Raquel eta Vidas judutarrak engainatzeko erabili zuena).\nOrriko idazkunak.\nTizona ezpataren orriak honako idazkunok idatzita daramatza: \u00abIO SOI TISONA FUE FECHA EN LA ERA DE MILE QUARENTA\u00bb alde batean eta \u00abAVE MARIA GRATIA PLENA DOMINUS TECUM\u00bb bestean, erdi aroko gazteleratik honela itzultzen dena: \"Ni Tizona naiz. Mila eta berrogeiko aroan egina izan zen\", 1002. urteari dagokiona, \"era de mile quarenta\"k Aro Hispaniarrari erreferentzia egiten baitio. Bigarren idazkuna Agur Mariako lehen hiru bertsoak dira: \"Agur Maria, graziaz betea, jauna da zurekin\".\nKantoreko ezpata.\nTizonari buruzko lehen aipamena Mio Ciden kantorean agertzen da, non \"Tiz\u00f3n\" deitua den (latinezko \"titio\"tik) \"txingarra\"ren sinonimoa.\nMio Ciden kantorean ezpatak pertsonalitate propioa du, bere indarra aldatu egiten baita erabiltzen duenaren arabera, arerio ez duinak ikaratuz. Tizona Carri\u00f3ngo Infanteen jabetzan dagoen bitartean, hauek ezpataren indarra gaitzesten dute. Corpeseko laidoaren ondoren, Cidek bere ezpata berrkeskuratzen ditu eta Tizona bere iloba Pedro Verm\u00fadezi ematen dio honek Ferr\u00e1n Gonz\u00e1lez izan behar zuen duelurako. Honek, bere burua garaitutzat jotzen du ezpatarekin borroka hasi aurretik, Pedro Verm\u00fadez Tizona bere ezpatatokitik ateratzean ikusirik erabat beldurtuta."}
{"id": "117900", "revid": "336", "url": "https://eu.wikipedia.org/wiki?curid=117900", "title": "Lemurido", "text": ""}
{"id": "117901", "revid": "59723", "url": "https://eu.wikipedia.org/wiki?curid=117901", "title": "Azazkal", "text": "Azazkala (edo azkazala, ezkazala, eskazala, ezkizala) hatzen bukaera babesten duen estaldura da. Lurreko ornodun gehienek dituzte, batzuek atzapar forman eta beste batzuek \u2014gizakiok, adibidez\u2014 azkazal forman. Gizakiok hogei azazkal ditugu: hamar hatzetan, bana, eta hamar behatzetan, beste hainbeste (bakoitzaren muturrean bat, alegia).\nGizakion azazkalak egunero gutxi gorabehera 0,01 zentimetro hazten dira eta, beraz, etengabe eraldatuz eta berriztatuz doaz. Kultura batzuetan margotu egiten dituzte, batez ere emakumeek. Ekialdeko hainbat kulturatan, azkazal luzeak izateak noblezia esan nahi du, eskuekin lan egiten ez dutela erakusten baitu."}
{"id": "117902", "revid": "71145", "url": "https://eu.wikipedia.org/wiki?curid=117902", "title": "Toledoko alkazarra", "text": "Toledoko alkazarra (, ahoskatua) harkaitzen gainean eraikitako gotorleku bat da, behinola Espainiako hiriburu izan zen Toledo hiriko tokirik gorenean kokatuta dagoena.\nHistoria.\nIII. mendean jauregi erromatar bat izan zen. Alfontso VI.a Leon eta Gaztelakoaren eta Alfontso X.a Gaztela eta Leongoaren erregealdietan zaharberritua eta 1535ean Karlos I.a Espainiakoa eta Alemaniako V.aren erregealdian aldatua izan zen, alkazarra askotan erabili zuena Espainiako Erregeen egoitza ofizial bezala.\nXIX. mendearen erdialdean Gobernazio Ministerioak Elisabet II.a Espainiakoaren erregealdian, hego-ekialdeko dorrean Madriletik Cadizera mezu kodetuak jaso eta igortzeko telegrafia mekanismo bat ezarri zuen, Andaluziako lerroko 10. dorre telegrafikoa zen, Math\u00e9 Brigadierrak sortua. Telegrafia optikoko dorre lerro honetako postuak Aranjuez, Toledo, Consuegra, Ciudad Real, Puertollano eta Fuencaliente bezalako hiri batzuetan egon ziren. Andaluziar zatian, beste toki batzuen artean, Carde\u00f1a, Montoro, Kordoba hiriburua, Carmona, Sevilla hiriburua, Las Cabezas de San Juan, Jerez de la Frontera, C\u00e1diz hiriburua eta San Fernando zeharkatzen zituen. Telegrafo optiko bezala oso epe laburrean funtzionatu zuen, 1848 eta 1857 bitartean. Eraikinean Toledoko Infanteria Akademiak funtzionatu zuen.\n1936 eta 1939 bitartean iraun zuen Espainiako Gerra Zibilean garai hartan matxinatutako koronela zen Jos\u00e9 Moscard\u00f3k erabili zuen Guardia Zibilaren defentsa eta erresistentzia puntu bezala eta II. Errepublikari leial ziren tropek suntsitu zuten 70 egun iraun zuen setioan, 1936ko uztailak 22tik urte bereko irailak 28 arte. Azken egun honetan askatu zuen Jos\u00e9 Enrique Varelaren agindupean zegoen Afrikako Armadak eta hurrengo egunean bisitatu zuen alderdi nazionaleko jenerala zen Francisco Francok.\nOndoren berreraikia izan zen eta gaur egun, bertan, Gaztela-Mantxako Liburutegia dago eta Madrilgo antzinako Erresumen Gelatik etorriko den Armadaren Museoaren egoitza izango da."}
{"id": "117903", "revid": "5182", "url": "https://eu.wikipedia.org/wiki?curid=117903", "title": "7000", "text": ""}
{"id": "117904", "revid": "105290", "url": "https://eu.wikipedia.org/wiki?curid=117904", "title": "1014 Semphyra", "text": "1014 Semphyra asteroide gerrikoan aurkitutako 1014. asteroidearen izena da. 1924ko urtarrilak 29an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1924 PW zen. Bere izena Aleksandr Pushkin idazlearen lan bateko pertsonaia bategatik jasotzen du."}
{"id": "117905", "revid": "512", "url": "https://eu.wikipedia.org/wiki?curid=117905", "title": "1015 Christa", "text": "1015 Christa asteroide gerrikoan aurkitutako 1015. asteroidearen izena da. 1924ko urtarrilak 31n aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1924 QF zen."}
{"id": "117906", "revid": "512", "url": "https://eu.wikipedia.org/wiki?curid=117906", "title": "1016 Anitra", "text": "1016 Anitra asteroide gerrikoan aurkitutako 1016. asteroidearen izena da. 1924ko urtarrilak 31n aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1924 QG zen."}
{"id": "117907", "revid": "512", "url": "https://eu.wikipedia.org/wiki?curid=117907", "title": "1017 Jacqueline", "text": "1017 Jacqueline asteroide gerrikoan aurkitutako 1017. asteroidearen izena da. 1924ko otsailak 4an aurkitu zuen Benjamin Jekhowskyk Aljerretik. Bere behin-behineko izendapen zientifikoa 1924 QL zen. Bere izena Benjamin Jekhowskyren ikasle zen Jacqueline Zadoc-Kahnengatik jasotzen du."}
{"id": "117908", "revid": "512", "url": "https://eu.wikipedia.org/wiki?curid=117908", "title": "1018 Arnolda", "text": "1018 Arnolda asteroide gerrikoan aurkitutako 1018. asteroidearen izena da. 1924ko martxoak 3an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1924 QM zen. Bere izena Die Naturwissenschaften aldizkariaren editorea zen Arnold Berlinergatik jasotzen du."}
{"id": "117909", "revid": "105290", "url": "https://eu.wikipedia.org/wiki?curid=117909", "title": "1019 Strackea", "text": "1019 Strackea asteroide gerrikoan aurkitutako 1019. asteroidearen izena da. 1924ko martxoak 3an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1924 QM zen. Bere izena Gustav Stracke astronomoagatik jasotzen du. Hungaria familiako asteroidea da."}
{"id": "117910", "revid": "512", "url": "https://eu.wikipedia.org/wiki?curid=117910", "title": "1020 Arcadia", "text": "1020 Arcadia asteroide gerrikoan aurkitutako 1020. asteroidearen izena da. 1924ko martxoak 7an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1924 QV zen. Bere izena antzina greziar mitologiako toki bat eta gaur egun Greziako probintzia bat den Arcadiagatik jasotzen du."}
{"id": "117911", "revid": "512", "url": "https://eu.wikipedia.org/wiki?curid=117911", "title": "1021 Flammario", "text": "\"1021 Flammario asteroide gerrikoan aurkitutako 1021. asteroidearen izena da. 1924ko martxoak 11n aurkitu zuen Max Wolfek Heidelbergetik. Bere behin-behineko izendapen zientifikoa 1924 RG\"' zen. Bere izena Camille Flammarion astronomoagatik jasotzen du."}
{"id": "117913", "revid": "105290", "url": "https://eu.wikipedia.org/wiki?curid=117913", "title": "1022 Olympiada", "text": "1022 Olympiada asteroide gerrikoan aurkitutako 1022. asteroidearen izena da. 1924ko ekainak 23an aurkitu zuen Vladimir Aleksandrovich Albitzkyk Simeizetik. Bere behin-behineko izendapen zientifikoa 1924 RT zen. Bere izena Olinpiar Jokoengatik jasotzen du."}
{"id": "117914", "revid": "105290", "url": "https://eu.wikipedia.org/wiki?curid=117914", "title": "Merkataritza Gremioa", "text": "Merkataritza Gremioa Star Warseko fikziozko unibertsoan Errepublika Galaktikoaren aurka borrokatzen duen erakunde bat da.\nEtekin eta orokorrean erosotasun handiagoak lortzeko bazkidetu diren korporazio batzuk biltzen ditu. Merkataritza Gremioaren xedea material gordinak lortzea eta birfintzea zen hauek ondoren saltzeko. Gremioko presidentea Shu Mai zen, jomuga handiak zituen emakumezko gossan bat.\nDooku Kondeak bere mugimendu separatista eratu eta bere hitzarmenaren sinatzea Geonosis planetan antolatu zuenean, Shu Maik oso onuragarri ikusi zuen akordio hori eta berehala sinatu zuen. Baina baldintza batekin: bere eraginak ezkutuan egon behar zuen eta gerraren bi alboetan parte hartuko zuen. Bere Spider Droid androideak oso ugari ikusi ziren Geonosiseko guduan zehar Errepublika Galaktikoaren aurkako Klon Gerrak hastean.\nMerkataritza Gremioaren egoitza nagusia Felucia planetan zegoen, landare erraldoiz, koloreanitzeko landaretzaz eta mota orotako izakiz beteriko planeta exotiko bat. Klon Gerren amaieran Aayla Secura base honen aurkako eraso baten buru izan zen."}
{"id": "117915", "revid": "8706", "url": "https://eu.wikipedia.org/wiki?curid=117915", "title": "Talde funtzional", "text": ""}
{"id": "117916", "revid": "7162", "url": "https://eu.wikipedia.org/wiki?curid=117916", "title": "Estatu Batuetako ereserkia", "text": ""}
{"id": "117917", "revid": "44278", "url": "https://eu.wikipedia.org/wiki?curid=117917", "title": "NA-4000", "text": " edo Lesaka - Oiartzun errepidea Nafarroa Garaiko errepide bat da. Errepidea eta errepide lokalak lotzen du.\nErrepidea 19,39 kilometrokoa da.\nHistoria.\nLesakarako bide zaharra ibilgailuen zirkulaziora egokitzearen emaitza da errepidea.\nUdalerriak.\nHauek dira errepideak zeharkatzen dituen udalerriak:"}
{"id": "117918", "revid": "105290", "url": "https://eu.wikipedia.org/wiki?curid=117918", "title": "La Bilbaina", "text": "La Bilbaina urbanizazioa izen bereko Bilboko elkarte pribatuak 1970eko hamarkadatik aurrera Bilboaldeko kanpoaldean, Mungiako udalerrian, eraikitako etxebizitza urbanizazioa da. Berriagamendi gisa ezaguna da ere bai. 2.000 pertsona baino gehiago bizi dira urbanizazioan.\nGaur egun, bereiztu egin behar dira Berreagamendi Etxejabe Elkartea (urbanizazioa eta bere zerbitzuak gestionatzeko sortua) eta \"Club de Campo\" deritzona, kirol eskaintza zabala daukana (golf, igerilekua, gimnasialekua, pilota, ...). Aipagarriak dira bertan dauden pasealeku ederrak eta lakua, kaleetan antzinako toponimia gordetzeko egindako ahaleginaz gainera. Gaur egun 750 bat etxe daude, baina oraindik ez da hirigintza-plan osoa gauzatu.\nMungiako herrigunea baino askoz handiagoa den azalera betetzen du urbanizazioak. Horrek arazoak sortu dizkio udalari, zerbitzuen hornidura eta berrikuntza dela eta."}
{"id": "117919", "revid": "336", "url": "https://eu.wikipedia.org/wiki?curid=117919", "title": "Kontabilitate-idazpen", "text": "Kontabilitatean, kontabilitate-idazpena edo, besterik gabe, idazpena enpresa baten ondarea aldatzen duen egitate ekonomiko bati buruzko informazioa jasotzeko kontabilitate-liburuetan egiten den ohar bakoitza da."}
{"id": "117920", "revid": "59723", "url": "https://eu.wikipedia.org/wiki?curid=117920", "title": "Erpuru", "text": "! colspan=2 style=\"font-size: 125%; text-align:center; background-color: dimgray; color: white\" | \"Erpurua\" \"Lodia\"\n!\nErpurua, hatz lodia edo handia (latinez \"pollex\") lehen hatza da, eta denetan handiena gizakiengan. Gizakiengan erpurua beste lau hatzei guztiz kontrajar dakieke eta beste hatzen puntak zuzenean uki. Primate gehienek aukera hori dute eta funtzio horrekin manipulazio gaitasun handia dute."}
{"id": "117921", "revid": "59723", "url": "https://eu.wikipedia.org/wiki?curid=117921", "title": "Hatz luze", "text": "Hatz luzea edo erdikoa (latinez \"digitus medius\" edo \"digitus III\") hatz erakusle eta hatz nagiaren artean dagoen hatza da, eskuko luzeena. Kultura askotan, hura erakustea, besteak ukabilan itxita daudelarik, irain larria da."}
{"id": "117924", "revid": "44278", "url": "https://eu.wikipedia.org/wiki?curid=117924", "title": "NA-4001", "text": " edo Lesakako saihesbidea Nafarroa Garaiko errepide bat da. Errepidea errepide lokala eta Otsango industrialdea lotzen du.\nErrepidea 0,95 kilometrokoa da.\nHistoria.\nErrepidea saihesbide gisa eraiki zen, motordun ibilgailu gehienak Lesakako erdigunetik igaro ez zitezen.\nUdalerriak.\nHauek dira errepideak zeharkatzen dituen udalerriak:"}
{"id": "117925", "revid": "201", "url": "https://eu.wikipedia.org/wiki?curid=117925", "title": "Neocortex", "text": ""}
{"id": "117927", "revid": "201", "url": "https://eu.wikipedia.org/wiki?curid=117927", "title": "Azkazal", "text": ""}
{"id": "117928", "revid": "1545", "url": "https://eu.wikipedia.org/wiki?curid=117928", "title": "Ernal-hazi", "text": "Ernal-hazia, hazia edo esperma (greziarretik: \u03c3\u03c0\u03b5\u03c1\u03bc\u03b1, \"hazia\") animaliek zakiletik isurtzen duten likido likatsu zurixka bat da. Barrabiletik ateratzen diren espermatozoidez eta plasma seminalez osatua dago, eta, barrabilez gainera, epididimoak, besikula seminalek, prostatak, Cowperren guruinak, Littreren guruinak eta hodi-deferenteek hartzen dute parte hazia sortzeko.\nHazi-jartzea.\nHazi-jartzea animalia etxekotu mota baten ar-hazia edo esperma emearen sexu-organoetan jartzeari deritzo. Ernalketa ondo irteteko, beharrezkoak dira ebakuntza eta jarduera-multzo bat ere. Mende-erdia baino gehiago da \"in vivo\" hazi-jartzea (animalietan) egiten dela herrialde aurreratuetan, eta gaur egun behi gehienak era horretan ernaltzen dira. Beste animalia batzuk ere, txerriak, ahuntzak, ardiak, zaldiak eta baita hegaztiak ere, sistema horren bidez ernaltzen dira, baina behiak baino gutxiago.\nBehientzat, esate baterako, hazi-jartze artifizialeko zentro batean jasotzen da esperma, zezen bati bagina artifizial bat ipiniz. Hazia jaso ondoren, kalitate-kontrola egiten zaio: esperma diluitu egiten da, espermatozoideek bizirik iraun dezaten eta dositan zatitu ahal izateko. Polibinil kloruroa duten hodietan jartzen da esperma hori, eta hoztu egiten da ondoren (4\u00ba C 90 minutuan). Gero, nitrogeno likidoan sartu, eta izoztu egiten da (-196\u00a0\u00b0C 10 minutuan). Ontzi kriogenikoetan gordetzen da azkenik. Abeltzainak eskatzen duenean, hazi-jartzaileak ernalketa egiten du, hazia umetokian jarriz.\n\"In vivo\" ernalketaz gainera, azken hamarraldian asko hazi da \"in vitro\" ernalketa-sistema. \"In vitro\" ernalketa laborategian egiten da, aurretik jasotako obuluak animalia bati sartuz eta baita enbrioiak animalia batetik bestera eramanez. Hazi-jartzearen bidez, zorroztasun handiz kontrolatzen dira ernaltzeak, eta horrek garrantzi handia izan du produktibitatean, batez ere animalia etxekotuen kalitate genetikoaren hobetzeari dagokionez; kalitate genetiko handia duen zezen batek behi asko ernal ditzake."}
{"id": "117929", "revid": "201", "url": "https://eu.wikipedia.org/wiki?curid=117929", "title": "Hatzazal", "text": ""}
{"id": "117930", "revid": "201", "url": "https://eu.wikipedia.org/wiki?curid=117930", "title": "Konposatu organiko", "text": "Konposatu organikoak beren molekuletan karbonoa duten konposatu kimikoak dira. Karbonoaz gain, hidrogenoa, oxigenoa, nitrogenoa, sufrea, fosforoa eta halogenoak ere izan ditzakete. Atomo hauek euren artean lotura kobalente bidez elkartuta agertzen dira.\nHala ere, karburo, karbonato eta karbono oxidoak ez dira konposatu organikoen barnean sartzen, hauek konposatu inorganikotzat hartzen dira.\nHistorian arazo ugari eman dituen zerbait izan da konposatu organiko eta inorganikoen bereizketa. Orokorrean, konposatu organikoek karbono eta hidrogeno arteko lotura kobalenteak dituztenak dira eta inorganikoak ez dituztenak. Horrela bada, azido karbonikoa konposatu inorganikoa da eta azido formikoa organikoa. Beraz, konposatu organiko guztiek karbonoa dute, baina karbonoa duten konposatu guztiak ez dira organikoak.\nKonposatu organikoekin erlazionatutako alderdiez kimika organikoa arduratzen da.\nHistoria.\nHistorikoki \"organiko\" hitzak jatorria organo batean duela adierazi nahi zuen eta \"inorganiko\" hitza biziduna ez den nonbaitetik eratorritakoa litzateke.\nGerora, izaki bizidunek ekoizten zituzten zenbait konposatu sintetizatzea posible zela ikusi zuten, hala nola, azido oxalikoa edo urea. Honek konposatu organiko eta inorganikoen bereizketa zalantzan jarri zuen.\nHonela, konposatu organikoei definizio berri bat ematen saiatu ziren eta karbonoa eta hidrogenoa zituzten konposatuak zirela erabaki zuten. Honen arabera konposatu inorganikotzat hartzen diren zenbait molekula organikoen barruan egongo lirateke (karbono dioxidoa, zianuroa...) eta beraz, definizio hau ez da guztiz egokia. Gaur egun hala ere, ez da sailkapen honi erabat doitzen zaion definiziorik aurkitu.\nKonposatu organiko motak.\nMolekula organikoak bi motatakoak izan daitezke:"}
{"id": "117931", "revid": "105290", "url": "https://eu.wikipedia.org/wiki?curid=117931", "title": "El Consorcio", "text": "El Consorcio euskal musika taldea da, 1990eko hamarkadan eta Bilbon sortutakoa. Nahiz eta taldekideak Mocedades taldearenak izan, honek bere bide independente du."}
{"id": "117933", "revid": "44278", "url": "https://eu.wikipedia.org/wiki?curid=117933", "title": "NA-4011", "text": "NA-4011 edo Gorritiko errepidea, Nafarroako herri errepidea da, NA-1700 nafar errepidearen 4,20 kilometroan hasi eta Larraunen dagoen Gorriti kontzejura arte doa. Errepidea 4,95 kilometro luze da."}
{"id": "117935", "revid": "336", "url": "https://eu.wikipedia.org/wiki?curid=117935", "title": "Sergio y Est\u00edbaliz", "text": "Sergio y Est\u00edbaliz euskal kantarien bikotea izan zen, gaztelaniaz kantati ohi zuena, Estibaliz Uranga eta Sergio Blancok osatuta. Mocedades taldeko kideak izan ondoren, karrera propioa izan zuten. Geroago, bat egin zuten berriro El Consorcio taldean.\n1970eko hamarkada hasierako Bilboko giro musikal periferiko samarrean, musika oso interesgarria egiten nabarmendu zirela aipatu izan du Fermin Etxegoien kritikariak. The Mammas &amp; the Pappas edo Simon and Garfunkel taldeek egiten zuten musikaren parekidetzat jo zitezkeen euskal bikotearen lehen diskoak, Etxegoienen ustez.\n1975eko Eurovision abesti lehiaketan Espainia ordezkatu zuten. 19 parte-hartzaileren artean 10. geratu ziren \"Tu volver\u00e1s\" abestiarekin (euskaraz, \"itzuliko zara\")."}
{"id": "117938", "revid": "105290", "url": "https://eu.wikipedia.org/wiki?curid=117938", "title": "Voces y Guitarras", "text": "Voces y Guitarras 1960ko hamarkadan Bilbon sortutako folk musika taldea izan zen, Mocedadesen aurrekaria izan zena.\nBiografia.\nTaldea \"Los Grillos\" edo \"Las Hermanas Uranga\" antzinako taldeko kideek osatu zuten: Rafael eta Sergio Blanco anaiak, Javier Garai, Jos\u00e9 Ipi\u00f1a, Paco Panera eta Amaia, Estibaliz, Izaskun eta Roberto Uranga anai-arrebak.\nOrduan modan zeuden abesti folk eta espiritualez osatu zuten maketa bat eta Zafiro ekoizle-etxera eraman zuten. Juan Carlos Calder\u00f3nek bere lehendabiziko diskoa grabatzea proposatu zien. Orduan Javier Garaik soldadutza egin eta taldea utzi zuen. Izenaz aldatu zuten eta Mocedades sortu zuten, maketaren zenbait abestiak grabatuz."}
{"id": "117941", "revid": "119347", "url": "https://eu.wikipedia.org/wiki?curid=117941", "title": "The Clancy Brothers", "text": "The Clancy Brothers irlandar folk musika taldea da, 1960ko hamarkadan ospea handia bereganatu zuten, beren eraginez Estatu Batuetan irlandar folk musika edo musika herrikoiak sona handia iarabazi zuelarik. Clancy anaiak hauek ziren: Patrick \"Paddy\" Clancy, Tom Clancy, Bobby Clancy eta Liam Clancy. Halere Tommy Makem musikariarekin elkarlanean ari ziren unean ospetsuen izan ziren, hauek denak batera The Clancy Brothers and Tommy Makem izendapenaz dozena bat pasatxo diska kaleratu zituztelarik.\nTalde honen ezaugarri edo bitxikeri berezia euren janzkeran zetzan: emanaldiro beren Aran uharteetako artilezko Aran jertse lodi zuriez jantziak agertzen baitziren (batzuetan baita irlandar txapelez ere).\nAskorentzat talde hau irlandar folk musikaren berpizkundea edo urrezko aroaren aitzindariak izan ziren, hauen ondoren bere gisako talde ugari sortu baitziren."}
{"id": "117942", "revid": "12788", "url": "https://eu.wikipedia.org/wiki?curid=117942", "title": "Txarango (musika taldea)", "text": "Txarango euskal folk musika taldea da, 1996an Mocedades eta Trigo Limpio taldeetako zenbait kidek osatuta. Egun Txarango Tr\u00edo du izena.\nBiografia.\nTrigo Limpio desegin eta Ana Bejerano, Jos\u00e9 Ipi\u00f1a eta Roberto Urangak Mocedades utzi ondoren, 1996an taldea sortu zuten. Urte hartan \"Todo tiene su sitio bajo el cielo\" albuma argitaratu baina ez zuten arrakasta handirik sortu.\nUrte batzuk geroago, Roberto, Javier eta Amaiak taldea utzi eta Ana eta Jos\u00e9, Luis gitarra-jolearekin batera Txarango Tr\u00edo izenaz aldatu eta jarraitu zuten."}
{"id": "117945", "revid": "56334", "url": "https://eu.wikipedia.org/wiki?curid=117945", "title": "Konposatu inorganiko", "text": "Konposatu inorganikoa elementu desberdinez osatutako konposatuak dira (taula periodikoaren elementuak), baina bere osagai nagusiak ez dira karbonoa edo hidrogenoa, konposatu organikoak bezala. Hala ere, sailkapen honetan konposatu bereziak daude zeinek bere sailkapena nahiko zaila egiten da, adibide bat karbono dioxidoarena da, bere konposatu nagusia karbonoa baita.\nKonposatu hauek erreakzio kimiko edo gertakari fisikoengatik sortzen dira, adibidez eguzki-energia edo beroa erabiliz, substantzia oso desberdinak sortuz. Molekulen eta atomoen elkarketa lotura ionikoa (atomo metaliko eta ez-metalikoen artean ematen dena) edo lotura kobalentea (atomoak elektroiak partekatzen dute molekula bat sortzeko) izan daiteke.\nNahiz eta substantzia anitzak egon konposatu inorganikoen sailkapenean, konposatu organikoak askoz ugariagoak dira gure planetan. Aipatzekoa da, nomenklatura desberdina daukatela eta prozesu desberdinetan parte hartzen dutela.\nKonposatu inorganiko motak.\nKonposatu inorganikoek egitura mota ugaritasun handia daukate, baina konposatuan parte hartzen duten elementu kimikoen bidez sailkatu ahal dira:\nKonposatu bitarrak.\nKonposatu hauek bi elementu kimikoz daude osatuta:\nKonposatu hirutarrak.\nKonposatu hauek hiru elementu kimikoz daude osatuta:\nKonposatu inorganiko ezagunenak.\nKonposatu inorganiko ezagunenak hurrengoak dira:\nFormulazioa.\nBeharrezkoa da konposatu inorganikoen idazketa jakitea hurrengo kontzeptu garrantzitsuak azalduz:\nKonposatu kimiko bat formulatzeko beharrezkoa da oxidazio zenbakiaren kontzeptua azaltzea. Elementu baten oxidazio zenbakia elementuak daukan elektroiak hartzeko edo emateko gaitasuna adierazten du lotura kimikoa sortzen denean. Elektroiak ematen baditu zenbakia positiboa izango da eta elektroiak hartzen baditu negatiboa.\nHistoria.\nFriedrich W\u00f6hlerek aminio zianatoa urea bihurtu zuen 1828an, gertakari hori izan zen gaur egungo kimika organikoaren ikasketaren hasiera. Garai hartan zientzalariek konposatu organiko eta inorganikoek bizitza espiritual baten modukoa zutela uste zuten."}
{"id": "117947", "revid": "336", "url": "https://eu.wikipedia.org/wiki?curid=117947", "title": "Trigo Limpio", "text": "Trigo Limpio euskal folk musika hirukotea izan zen, Amaia Saizar, I\u00f1aki de Pablo eta Luis Carlos Gilek osatuta.\nOTI eta Eurovision lehiaketetan ordezkatu zuten Espainia. Azkenean 1980an \"Qu\u00e9date esta noche\", abestia Amaia Saizarren ordez Patricia Fern\u00e1ndezek abestu zuen."}
{"id": "117954", "revid": "105290", "url": "https://eu.wikipedia.org/wiki?curid=117954", "title": "La Buena Vida", "text": "La Buena Vida euskal musika taldea da, 1988an eta Donostian sortutakoa. \"Indie\" edo pop alternatiboaren aitzindaria izan zen, bai eta \"Donosti Sound\" deituriko mugimenduaren parte.\nTaldekideak.\nBorja S\u00e1nchez gitarrajoleak 1997an eta Irantzu Valencia abeslariak 2009an utzi zuten taldea."}
{"id": "117957", "revid": "105290", "url": "https://eu.wikipedia.org/wiki?curid=117957", "title": "Aventuras de Kirlian", "text": "Aventuras de Kirlian euskal musika taldea izan zen, 1985ean eta Donostian sortutakoa. \"Indie\" edo pop alternatiboaren aitzindaria izan zen, bai eta \"Donosti Sound\" deituriko mugimenduaren parte.\nTaldea 1989an desegin eta taldekideek Gorka Otxoa bateriajolearekin batera Le Mans izeneko musika taldea osatu zuten."}
{"id": "117959", "revid": "98220", "url": "https://eu.wikipedia.org/wiki?curid=117959", "title": "Doonagore gaztelua", "text": "Doonagore gaztelua (irlanderaz \"Caisle\u00e1n Dh\u00fan na gCorr\") harresi batez inguratutako XVI. mendeko oin biribilduko dorretxea da, Irlandako Errepublikako Clareko konderrian dagoen Doolin kostaldeko udalerritik kilometro eskasera kokatzen da. Cliffs of Moher itsaslabar ospetsuetatik oso hurbil dago. Bere izenak irlanderaz \"muino biribilduen gotorlekua\" edo \"ahuntzen gotorlekua\" esan nahi du; Doolin Point lurmuturra menderatzen duen muino batean gainean eta garaiera handiagoa duen irrati poste baten aldamenean kokatzen da, azken hau Doolineko kaira inguratzen diren itsasontzien erreferentzia gisa erabiltzen delarik. Gaur egun gaztelua oporleku pribatua da, jende arrunta bertaratzeko inongo aukerarik gabekoa.\nXIII. mendean Tadgh MacTurlough MacCon O'Connor buruzagiak gaztelua Tr\u00e1 Leachain mehatzetik ateratako harriz eraiki zuen, halere gaur egungo eraikina XVI. mendekoa da. 1582an Sir Turlough O'Brieni dohaintzan eman zitzaion, jauntxo hau Ennistymon udalerrikoa zen, Doolinen mugakide den udalerria hain zuren ere. 1588an, Armada Garaetezinaren Ingalaterra koskistatzeko saiakeraren porrotaren ondorengo atzeraldian, Clare konderriko Sheriffa zen Boetius MacClancyk espainiar hondoratze batetik bizirik atera ziren 170 itsasgizon espainiar preso egin eta gaztelu honetan urkatu zituen, hauen gorpuak Doolinetik hurbil dagoen Cnoc\u00e1n an Crochaire izeneko tumuluan lurperaturik daude.\nGaztelua XIX. mendearen hasieran zaharberritua izan zen, baina mende honen erdialderako Nagle sendiaren zaintzan zegoelarik berriz ere hondatzen hasia zen. 1970eko hamarkadan O'Gorman deiturako erosle estatubatuar baten enkarguz Lardner &amp; Partners etxeko Rex MacGovern arkitektoak berriztatu egin zuen, gaur egun O\u00b4Gorman sendia bertan bizitzen jarraitzen du."}
{"id": "117960", "revid": "105290", "url": "https://eu.wikipedia.org/wiki?curid=117960", "title": "Le Mans (musika taldea)", "text": "Le Mans euskal musika taldea izan zen, 1993an eta Donostian sortutakoa. \"Indie\" edo pop alternatiboaren aitzindaria izan zen, bai eta \"Donosti Sound\" deituriko mugimenduaren parte.\nAventuras de Kirlianen taldekideek Gorka Otxoa bateriajolearekin batera osatu zuten."}
{"id": "117963", "revid": "105290", "url": "https://eu.wikipedia.org/wiki?curid=117963", "title": "Family (musika taldea)", "text": "Family euskal musika taldea izan zen, 1989an eta Donostian sortutakoa. \"Indie\" edo pop alternatiboaren aitzindaria izan zen, bai eta \"Donosti Sound\" deituriko mugimenduaren parte."}
{"id": "117965", "revid": "105290", "url": "https://eu.wikipedia.org/wiki?curid=117965", "title": "Kriptografia hibrido", "text": "Kriptografia hibridoa, mezuak deszifratzeko eta zifratzeko, kriptografia asimetrikoa eta kriptografia simetrikoa konbinatzen dituen kriptografiako metodoa da."}
